　　打开文件:01.txt

　　欹枕集上 
　　羊角哀死战荆轲 

　　（原文开头残缺三页，缺文参《古今小说》补附于篇后。） 
　　“……冻死矣。死后谁葬吾兄？”乃于雪中再拜伯桃而哭曰：“不肖弟此去， 望兄阴力相助。但得微名，必当后葬。”伯桃点头半答。角哀号泣而去。伯桃死 于桑中。 
　　角哀捱自寒冷，半饥不饱，来至楚国，于旅邸中歇定。次日入城，问人曰： “楚君招贤，何得而进？”人曰：“宫门外设一宾馆，令上大夫裴仲接纳天下之 士。”角哀径投宾馆前来，正值上大夫下车。角哀乃向前揖。裴仲见角哀衣虽蓝 缕，气语不凡，慌忙答礼而问曰：“贤士何来？”角哀曰：“小生姓羊，双名角 哀，吴国人也。闻上国招贤，特来归投。”裴仲邀入宾馆，具酒食以进，宿于馆 中。 
　　次日，设宴以待之。角哀将胸中所有，谈论如流。裴仲大喜，入奏元王，王 宣入殿见，同富国强兵之道。角哀首陈一策，皆切，为当世之急务。元王大喜， 设御宴以待之，加为中大夫，赐黄金百两，彩缎有匹。角哀再拜流涕。元王惊而 问曰：“卿痛哭者何也？”角哀言左伯桃饿死一事，尽奏知。元王闻其言，为之 伤感，诸大臣皆为痛容。”卿欲如何？”角哀曰：“臣乞告假彼处，迁葬伯桃已 毕，却回来事圣上。”元王遂赠已死伯桃为中大夫，仍差人跟随角哀车骑，同去 敕葬。 
　　角哀辞了元王，巡奔梁山地面。寻旧日枯桑之处，果见伯桃死尸尚在。角哀 乃再拜而哭，呼左右唤集乡中父老，卜地于浦塘之原，前临大溪，后靠高崖，左 右诸峰环抱，风水甚好。遂以香汤沐浴伯桃之尸，置内棺外椁，大夫衣冠，而葬 坟陵。造梁墙栽树。离坟三十步，建享堂，塑伯桃仪容。立华表，柱上建牌额。 墙偶盖瓦屋，令人看守。造毕，设祭于享堂，哭泣甚切。乡老、从人，无不下泪。 祭罢，各自散去。 
　　角哀是夜明灯燃烛而坐，感叹不已，忽然阴风飘飘，烛火复明。角哀视之， 见一人于灯影中，或进或退，隐隐有哭声。角哀叱曰：“何人也？辄敢夤夜而入？” 其人不言。角哀起而观之，乃伯桃也。角哀大惊，问曰：“兄阴灵不远，今来见 弟，必有事焉！”伯桃曰：“感弟记忆，初登仕路，奏请葬吾，更赠重爵，并棺 椁、衣衾之美，固事十全，但坟地与荆轲相连近。此人在世时，为刺秦王不中， 以被追戮，高渐离以其尸葬于此处，神极威猛，每夜仗剑来骂吾曰：‘汝是冻死 饿杀之人，安敢建坟居吾上肩，夺吾风水？若不迁移他处，吾发墓取尸，掷之野 外。’有此危难，特来告汝。望改葬于他处，以免此祸！”角哀再欲问之，风起， 忽然不见。 
　　角哀在享堂中一梦惊觉，尽记其事，天明，再唤乡老问：“此处有坟相近否？” 乡老曰：“松阴中有荆轲墓，墓前有庙。”角哀曰：“此人昔刺秦王不中被杀， 缘何有坟于此？”乡老曰：“高渐离乃此间人，知荆轲被害，弃尸野外，乃盗其 尸，葬于此地，每每显灵。土人建庙于此，四时享祭，以求福利。”角哀闻其言， 遂信梦中之事，引从者径奔荆轲庙，指其神而骂曰：“汝乃燕邦一匹夫，入秦行 事，丧身误国，却来此处惊惑乡民，要求祭祀。吾兄左伯桃当代名儒，仁义廉洁 之士，汝安敢逼之！再如此，吾当毁其庙而发其家，永绝汝之根本！”骂讫，却 来伯桃墓前祝曰：“如荆轲令夜再来，兄当报我！”归至享堂。 
　　是夜，秉烛以待。果见伯桃哽咽而来，告曰：“感弟如此，奈荆轲从人极多， 皆土人所献。弟可束草为人，以彩为衣，手执器械，焚烧于墓前。吾得以助，使 荆轲不能侵谤。”言罢，不见。角哀连夜使人束草为人，以彩为衣，各执刀枪器 械，连数十于墓侧，以火焚之，祝曰：“如其无事，亦望回报！”归至享堂。 
　　是夜，闻风雨之声，如人战敌，角哀出户观之，见伯桃奔走而来，言曰：“弟 所烧之人不得其用。荆轲又有高渐离相助，不久，吾尸必出墓矣。望弟早与迁移 他处殡葬，免受此苦！”角哀曰：“此人安敢如此欺凌吾兄！弟当力助以战之！ 伯桃曰：“弟阳人也。我皆阴鬼。阳人虽有勇烈，尘世相隔，焉敢战阴鬼也！虽 刍草之人，但能助喊，不能退此强魂。”角哀曰：“兄且去。弟来日自有区处。” 
　　次日，角哀修表一道表章，上谢楚君，言：“昔日并粮与臣，因此得活，以 遇圣主，重蒙厚爵，平生足矣，容图后世尽心报主！”词意甚切。表付从人，遂 往荆轲庙内，打碎神像，放火焚烧庙宇后，来伯桃墓侧大哭一场，与从者曰：“吾 兄被荆轲强魂所逼，去往无门，吾所不忍。宁死为泉下之鬼，力助吾兄战此强魂。 汝等可将吾尸葬于此墓之右，生死共处，以报伯桃交粮之义。回奏楚君：万乞听 纳臣言，永保山河社稷！”言讫：掣取佩剑，自刎而死。从者皆惊，具衣冠，停 尸于墓侧。 
　　是夜二更，风雨大作，雷电交加，喊杀之声，闻数十里。清晓视之，荆轲墓 上震烈如穴，肉骨撒于墓前，四散皆有；墓边松柏，和根拔起。 （附） 
　　原文卷首佚失三页，兹据《古今小说・羊角哀舍命全交》补录于下：背手为 云覆手雨，纷纷轻簿何须数！君看管鲍平时交，此道今人弃如土。昔时齐国有管 仲，字夷吾，鲍叔，字宣子，两个自幼时以贫贱结交。后来鲍叔光在齐桓公门下， 信用显达，举荐管仲为首相，位在已上。两人同心辅政，始终如一。管仲曾有几 句言语道：“吾尝三战三北，鲍叔不以我为怯，知我有老母也。吾尝三仕三见逐， 鲍叔不以我为不肖，知我不遇时也。吾尝与鲍叔谈论，鲍叔不以我为愚，知时有 利不利也。吾尝与鲍叔力贾，分利多，鲍叔不以我为贪，知我贫也。生我者父母， 知我者鲍叔。”所以古今说知心结交，必曰‘管鲍’。今日说两个朋友，偶然相 见，结为兄弟，各舍其命，留名万古。春秋时，楚元王崇儒重道，招贤纳士，天 下之人闻其风而归者，不可胜计。西羌积石山有一贤士，姓左，双名伯桃，幼亡 父母，勉力攻书，养成济世之才，学就安民之业。年近四旬，因中国诸侯互相吞 并，行仁政者少，恃强霸者多，未尝出仕。后闻得楚元王慕仁好义，遍求贤士， 乃携书一囊，辞别乡中邻友，径奔楚国而来。迤逦来到雍地，时值隆冬，风雨交 作。有一篇《西江月》词，单道冬天雨景：“习习悲风割面，蒙蒙细雨侵衣。催 冰酿雪逞寒威，不比他时和气。山色不明常暗，日光偶露还微。天涯游子尽思归， 路上行人应悔。”左伯桃冒雨荡风，行了一日，衣裳都沾湿了。看看天色昏黄， 走向村间，欲觅一宵宿处，远远望见竹林之中，破窗透出灯光。径奔那个去处， 见矮矮篱笆，围着一间草屋。乃推开篱障，轻叩柴门。中有一人，启户而出。左 伯桃立在檐下，慌忙施礼，曰：“小生西羌人氏，姓左，双名伯桃，欲往楚国。 不期中途遇雨，无觅旅邸之处，求宿一宵，来早便行。未知尊意肯容否？”那人 间言，慌忙答礼，邀入屋内。伯桃视之，止有一榻。橱上堆积书卷，别无他物。 伯桃已知亦是儒人，便欲下岸。那人云：“且未可讲礼，容取火烘干衣服，却当 会话。”当夜烧竹为火，伯桃烘衣，那人炊办酒食，以供伯桃，意甚勤厚。伯桃 乃问姓名。其人曰：“小生姓羊，双名角哀，幼亡父母，独居于此。平生酷爱读 书，农业尽废。今幸遇贤士远来，但恨家寒，乏物为款，伏乞恕罪！”伯桃曰： “阴雨之中，得蒙遮蔽，更兼一饮一食，感佩何忘！”当夜二人抵足而眠，共话 胸中学问，终夕不寐。比及天晓，淋雨不止。角哀留伯桃在家，尽其所有相待， 结为昆仲。伯桃年长角哀五岁，角哀拜伯桃为兄。一住三日，雨止道干。伯桃曰： “贤弟有王佐之才，抱经纶之志，不图竹帛，甘老林泉，深为可惜！”角哀曰： “非不欲仕，奈未得其便耳。”伯桃曰：“今楚王虚心求士，贤弟既有此心，何 不同往？”角哀曰：“愿从兄长之命！”遂收拾些小路费粮米，弃其茅屋。二人 同望南方而进。行不两日，又值阴雨，羁身旅店中，盘费罄尽，止有行粮一包， 二人轮换负之，冒雨而走。其雨未止，风又大作，变为一天大雪。怎见得？你看： 风添雪冷，雪趁风威。纷纷柳絮狂飘，片片鹅毛乱舞。团空搅阵，不分南北西东； 遮地漫天，变尽青黄赤黑。探梅诗客多清趣，路上行人欲断魂。二人行过岐阳， 道经梁山路，问及樵夫，皆说：“从此去百余里，并无人烟，尽是荒山旷野，狼 虎成群，只好休去。”伯桃与角哀曰：“贤弟心下如何？”角哀曰：“自古道‘死 生有询。’既然到此，只顾前进，休生退悔！”又行了一日，夜宿古墓中，衣服 单薄，寒风透骨。次日，雪越下得紧，山中仿佛盈尺。伯桃受冻不过，曰：“我 思此去百余里，绝无人家，行粮不敷，衣单食缺。若一人独往，可到楚国；二人 俱去，纵然不冻死，办必饿死于途中，与草木同朽，何益之有！我将身上衣服， 脱与贤弟穿了，贤弟可独赍此粮于途，强挣而去。我委的行不动了，宁可死于此 地。待贤弟见了楚王，必当重用。那时却来葬我未迟。”角哀曰：“焉有此理！ 我二人虽非一父母所生，义气过于骨肉。我安忍独去而求进身耶？”遂不许，扶 伯桃而行。行不十里，伯桃曰：“风雪越紧，如何去得？且于道傍寻个歇处。” 见一株枯桑，颇可避雪。那桑下只容得一人，角哀遂扶伯桃入去坐下。伯桃命角 哀敲石取火， k些枯枝，以御寒气。比及角哀取了柴火到来，只见伯桃脱得赤条 条地，浑身衣服，都做一堆放着。角哀大惊曰：“吾兄何为如此？”伯桃曰：“吾 寻思无计，贤弟勿自误了，递穿此衣服，负粮前去！我只在此守死。”角哀抱持 大哭曰：“吾二人死生同处，安可分离！”伯桃曰：“若皆饿死，白骨谁埋！” 角哀曰：“若如此，弟情愿解衣与兄穿了。兄可赍粮去，弟宁死于此。”伯桃曰： “我平生多病。贤弟少壮，比我甚强。更兼胸中之学，我所不及，若见楚君，必 登显宦。我死何足道哉！弟勿久滞，可直速往！”角哀曰：“今兄饿死桑中，弟 独取功名，此大不义之人也。我不为之！”伯桃曰：“我自离积石山，至弟家中， 一见如故。知弟胸次不凡，以此劝弟求进。不幸风雨所阻，此吾天命当尽。若使 弟办亡于此，乃吾之罪也。”言讫，欲跳前溪觅死。角哀抱住痛哭，将衣拥护， 再扶至桑中。伯桃把衣服推开。角哀再欲上前劝解时，但见伯桃神色已变，四肢 厥冷，口不能言，以手挥令去。角哀寻思：“我若久恋，亦……” 
　　（原文篇末残缺，据《古今小说・羊角哀舍命全交》补录如下）庙中忽然起 火，烧做白地。乡老大惊，都往羊左二墓前焚香展拜。从者回楚国，将此事上奏 元王。元王感其义，重差官往墓前建庙，加封上大夫，敕赐庙额，曰“忠义之祠”， 就立碑以记其事。至今香火不断。荆轲之灵，自此绝矣。土人四时祭祀，所祷甚 灵。有古诗云：古来仁义包天地，只在人心方寸间。二士庙前秋日净，英魂常伴 月光寒。 ＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝ 古香斋输入，转载请保留上述信息！ 




　　打开文件:02.txt

　　死生交范张鸡黍 

　　（原文开头残缺三页，缺文参《占今小说》补附于篇后。） 
　　……张请母弟与同伏罪。范摇手止之。张曰：“唤舍弟拜兄，若何？”范亦 摇手而止之。张曰：“兄食鸡黍后进酒，若何？”范蹙其眉，而似交张退后之意。 张曰：“鸡黍不足以奉长者之{，乃邵当日之约，幸勿嫌责！”范曰：“弟当退 后，吾尽悄诉之。吾非阳世之人也，乃阴鬼也。” 
　　张大惊曰：“兄何故出此言？”范曰：“自与兄弟相别之后，回家为妻子口 腹之累，溺身商贾中。尘世滚滚，岁月匆匆，不觉又是一年。向日鸡黍之约，非 不挂心，近被蝇利所牵，忘其日期。今早邻佑送茱萸酒至，方知是重阳，忽记贤 弟之约，此心如醉，山阳至此，千里之隔，非一日可到。若不如期，贤弟以我为 何物？鸡黍之约，尚且爽信，何况大事乎？寻思无计。常闻古人有云：‘人不能 日行千里，魂能日行千里。’遂祝付与妻子曰：‘吾死之后，且勿下葬，待吾弟 张元伯至，方可入土！’祝罢，自刎而死，魂驾阴风，特来赴鸡黍之约。万望贤 弟怜悯愚兄，恕其轻忽之过，鉴其凶暴之诚，不以千里之程，肯为辟亲动于山阳， 一见吾尸，死亦瞑目无憾矣！”言讫，泪如迸泉，急离坐榻，下阶砌。 
　　张乃趋步逐之，不觉忽踏了苍苔，倒于地，阴风拂面，不知巨卿所在，如 梦如醉，哭声惊动母亲并弟。急起视之，见堂上陈列鸡黍酒果，张元伯昏倒于地， 用水救醒，扶到堂上，半晌不能言，又哭至死。 
　　母问曰：“汝兄巨卿不来，有甚利害？何苦自哭如死？”元伯曰：“巨卿以 鸡黍之约，已死于非命矣！”母曰：“何以知之？”元伯曰：“适间亲见巨卿到 来，邀迎入坐，具鸡黍以迎。但见其不食，再三恳之。巨卿曰：‘为商贾用心， 失忘了日期，今早方醒。恐负所约，遂自刎而死。阴魂千里，特来一见。’母可 教儿亲到山阳，葬其兄尸。定明早收拾行李便行。”母哭曰：“古人行云：‘囚 人梦赦、渴人梦浆。’此是吾儿念念在心，故有此梦惊耳！”元伯曰：“作梦也。 儿亲见来。酒食见在。逐之不得，忽然跌倒。岂是梦乎？巨卿乃诚信之士，非虚 诳也，岂妄报耶？” 
　　弟曰：“此未可信。如有人山阳去，当问其虚实。”张曰：“人禀天地而生。 天地有五行，金，木、水、土、火，人则有五常，仁、义、礼、智、信，以配之。 惟信，非同小可。仁所以配木，取其生意也；义所以配金，取其不朽也；信所以 配上，取其重厚也。圣人云：‘大车无r，小车无，其何以行之哉？’又云： ‘足食足兵，民信之矣。’‘不得已而去，于斯三者何先？’子曰：‘去兵。’ 又曰：‘必不得已而入，于断三者何先？’子曰：‘去食。皆有死，民无信不立。’ 巨卿既以为信而死，吾安可不敬而不去哉！弟专务农业，足可以奉老母。吾去之 所，加倍恭敬；晨昏甘旨，勿使有失；生养送死，大宜谨之。”拜辞曰：“不孝 男张邵，今为义兄范巨卿为信义而亡，须当往吊。”已，再三叮咛张勤：“今侍 养老母，母亲早晚勉强饮食，匆以忧愁，自当善保尊体。邵于国不能尽忠，于家 不能尽孝，徒生于天地之间耳！今当辞去，以全大信。”母曰：“吾儿去山阳千 里之遥，月余便回，何放出不利之语？”张曰：“生如浮沤。死生之事，旦夕难 保。”恸哭而拜。弟曰：“勤与兄同去，若何？”元伯曰：“母亲无人侍奉。汝 当尽力事母，勿令吾忧！”洒泪别弟，背一个小书囊，来早使行。 
　　沿路上饥不择食，寒不思衣。夜宿店中，虽梦中亦哭。每日早起赶程，恨不 得身生两翼。行了数日，到了山阳，问巨卿何处住．径奔至家门首，见门户锁着。 问及邻人，邻人曰：“巨卿已过二七，具妻扶灵柩，往廓外去下葬。送葬之人， 向自未回。”张问了去处，奔至廊外，见山林前新筑一造土墙。墙外有数十人， 面面相觑，各有惊异之状。 
　　张汗流如雨，走望观之。见一妇人，身披重孝，一子约有十七八岁，伏棺而 哭。元伯大叫曰：“此处莫非范巨卿灵柩乎？”其妇曰：“来者莫非汝是张元伯 乎？”张曰：“张邵自来不曾到此，何以知名姓那？”妇泣曰：“此夫主再三之 遗言也。夫主范巨卿自洛阳回，常谈贤叔盛德，但恨不识尊颜。前者重阳日，夫 主忽举止失措，对妾曰：‘我失却元伯之大信，徒生何益？常闻人不能行千里， 魂能行千里。吾宁死，不敢有误鸡黍之约。死后且不可葬，待元伯来见我尸，方 可入土。’今日已及二七，人劝云：‘元伯不知，如何得来见其尸。先葬讫，后 报知未晚。’因此扶柩到此。众人都拽棺椁入金井，并不能动，因此在坟前都惊 怪。见叔叔远来，如此慌速，必然是也。”元怕乃哭倒于地。妇亦大恸。送殡之 人，无不下泪。 
　　元伯于囊中取钱，令买祭物，香烛纸陌，陈列于前，取出祭丈，酹酒再拜。 号泣而读。文曰： 
　　…… 
　　元伯发棺视之，哭声恸地，回顾嫂曰：“兄为弟亡，岂能独生那！囊中已具 棺椁二费，愿嫂垂怜，不弃鄙贱，将劭葬于兄侧，平生之大幸也！”嫂曰：“叔 何故出此言也？”邵曰：“吾思已决，勿请惊疑！”言讫，掣带刀自刎而死。 
　　众皆惊愕，申闻本州太守，烦高亲至坟前设祭，具衣棺营葬于巨卿墓中，将 此事表奏。明帝怜其信义深重，两生虽不登第，亦可褒赠，以励后人。范巨卿赠 山阳伯、张元伯赠汝南伯。墓前建庙，号“信义之祠”，墓号“情义之墓”。旌 表门闾，官给衣粮，以膳其子，巨卿子范纯绶，及第进士，官至鸿胪寺卿。至今 山阳古迹犹存，题咏极多、聊陈二诗曰： 

　　义重张元伯，恩深范巨卿。 
　　不辞迢递路，千里赴鸡羹。 
　　既报身倾没，辞亲即告行。 
　　山问囗囗囗，万古仰高情。 
　　（附） 
　　原书本篇卷首缺失三页，兹据《古今小说・范巨卿鸡黍死生交》补录如下： 种树莫种垂杨枝，结交莫结轻薄儿，杨枝不耐秋风吹，轻薄易结还易离。君不见 昨日书来两相忆，今日相逢不相识？不如杨枝犹可久，一度春风一回首！这篇言 语，是《结交行》，言结交最难。今日说一个秀才，乃汉明帝时人，姓张名劭， 字元伯，是汝州南城人氏。家本农业，苦志读书，年三十五岁，不曾婚娶。其老 母年近六旬，并弟张勤努力耕种，以供二膳。时汉帝求贤，劭辞老母，别兄弟， 自负书囊，来到东都洛阳应举。在路非只一日，到洛阳不远。当日天晚，段店宿 歇。是夜，常闻邻房有人声唤。劭至晚，问店小二：“间壁声唤的是谁？”小二 答道：“是一个秀才，害时症，在此将死。”劭曰：“既是斯文，当以看视。” 小二曰：“瘟病过人，我们尚自不去看他，秀才你休去！”劭曰：“死生有命， 安有病能过人之理！吾须视之。”小二劝不住，劭乃推门而入，见一人仰面卧于 土榻之上，面黄肌瘦，口内只叫救人。劭见房中书囊衣冠，都是应举的行动，遂 扣头边而言口：“君子勿忧！张劭亦是赴选之人，今见汝病至笃，吾竭力救之， 药饵粥食，吾自供奉。且自宽心！”其人曰：“若君子救得我病，容当厚报。” 劭随即挽人请医，用药调治。早晚汤水粥食，劭自供给。数日之后，汗出病减， 渐渐将息，能起行立。劭问之，乃是楚州山阳人氏，姓范名式，字巨卿，年四十 岁。世本商贾，幼亡父母，有妻小。近弃商贸，来洛阳应举。以及范巨卿将息得 无事了，误了试期。范曰：“今因式病，有误足下功名，甚不自安。”劭曰：“大 丈夫以义气为重，功名富贵，乃微末耳。已有分定，何误之有！”范式自此与张 劭情如骨肉，结为兄弟。式年长五岁，张劭拜范式为兄。结义后，朝暮相随，不 觉半年，范式思归，张劭与计算房钱，还了店家。二人同行数日，到分路之处， 张劭欲送范式。范式曰：“若如此，某又送回。不如就此一到，约再相会。”二 人酒肆共饮，见黄花红时，妆点秋光，以助别离之兴。酒座间杯泛茱萸，问酒家， 方知是重阳佳节。范式曰：“吾幼亡父母，屈在商贾，经书虽则留心，奈为妻子 所累。幸贤弟有老母在堂，汝母即吾母也，来年今日，必到贤弟家中，登堂拜母， 以表通家之谊。”张劭曰：“但村落无可为款，倘蒙兄长不弃，当设鸡黍以待。 幸勿失信！”范式曰：“焉肯失信于贤弟耶！”二人饮了数杯，不忍相舍。张劭 拜别范式。范式去后，劭凝望堕泪。式亦回顾泪下。两各悒怏而去。有诗为证： 手采黄花泛酒卮，殷勤见订隔年期。临歧不忍轻分别，执子依依各泪垂。且说张 元伯到家，参见老母。母曰：“吾儿一去，音信不闻，令我悬望，如饥似渴。” 张劭曰：“不孝男于途中遇山阳范巨卿，结为兄弟，以此逗留多时。”母曰：“巨 卿何人也？”张劭备述详细。母曰：“功名事皆分定，既逢信义之人结交，甚快 我心。”少刻，弟归，亦以此事从头说知，各各欢喜。自此张劭在家再攻书史， 以度岁月。光阴迅速，渐近重阳。劭乃预先畜养肥鸡一只，杜d浊酒。是日早起， 洒扫草堂，中设母座，傍列范巨卿位，遍插菊花于瓶中，焚信香于座上，呼弟宰 鸡炊饭，以待巨卿。母曰：“山阳至此，迢递千里，恐巨卿未必应期而至，待其 来，杀鸡未迟。”劭曰：“巨卿信土也，必然今日至矣。安肯误鸡黍之约！入门 便见所许之物，足见我之持久。如候巨卿来而后宰之，不见我持意。”母曰： “吾儿之友，必是端士。”遂烹湟源。是日天晴日朗，万里无云。劭整其衣冠， 独立庄门而望。看看近午，不见到来。母恐误了农桑，令张勤自去田头收割。张 劭听得前村犬吠，又往望之。如此六七遭。因看红日西沉，现出半轮新月，母出 户，令弟唤劭曰：“儿久立倦矣。今日莫非巨卿不来，且自晚膳。”劭谓弟曰： “汝岂知巨卿不至耶？若范兄不至，吾誓不归。汝农劳矣，可自歇息。”母弟再 三劝归，劭终不许。候至更深，各自歇息。劭倚门如醉如痴，风吹草木之声，莫 是范来，皆自惊讶。看见银河耿耿，金宇澄澄，渐至三更时分，月光都没了，隐 隐见黑影中一人随风而至。劭视之，乃巨卿也，再拜踊跃。而大喜曰：“小弟自 早直候至今，知兄非爽信也，兄果至矣！旧岁所约鸡黍之物，备之已久。路远风 尘，别不曾有人同来？”便请至草堂，与老母相见。范式并不答话，径入草堂。 张劭指座榻曰：“特设此位，专待兄来。兄当高座。”张劭笑容满面，再拜于地， 曰：“兄既远来，路途劳困，且未可与老母和见。杜酿鸡黍，聊且弃饥。”言讫 又拜。范式僵立不语，但以衬袖反掩其面。劭乃自奔入厨下，取鸡黍并酒，列于 面前，再拜以进，曰：“酒肴虽微，劭之心也。幸兄勿责。”但见范于影中以手 绰其气而不食。劭曰：“兄竟莫不怪老母并弟不曾远接，不肯食之？” ＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝ 古香斋输入，转载请保留上述信息！ 




　　打开文件:03.txt

　　欹枕集下 
　　老冯唐直谏汉文帝 
　　……葛亮，越范蠡，唐郭子仪，分两行为十哲。两廊下分囗囗，列囗十二人， 左押班白起，右押班孙膑，其余各有资次。囗囗准奏，便下诏建庙，供器祭物， 一切完备。后至五代，未尝或缺。至宋太祖武德皇帝登基于汴梁，大展殿庙。故 唐时虽各州有庙，并体长安所建，未甚广大，宋朝增广甚盛。 
　　乾德正年，太极车驾幸国子监，听诸儒讲说前代史书。时有丞相赵普，尚书 窦仪、张昭侍侧。太祖听讲周齐太公用兵之法，圣情大喜，随问：武成庙在何处？” 张昭奏曰：“只在国学之西。”太祖驾往武庙，上殿烧香，令丞相赵普替拜，已 下百官亦皆拜。天子逐一位问其功劳，赵普等以本传对。 
　　太祖策玉尘斧，下殿左廊，指押班：“此何人也？”窦仪曰：“秦将白起也。” 太祖曰：“莫非坑赵卒四十万乎？”窦仪曰：“然。”太祖大怒，指白起画像而 言曰：“坑降杀顺之人何得押班？”以尘斧划碎其面，回顾赵普曰：“当以何人 代之？”普曰：“非吴起不可。”太祖问吴起事，普奏呈吴起之书。吴心大喜， 便令即日代之，就书其事于上。 
　　后太祖崩，太宗传位真宗，国家升平无事。真宗诏史官讲前代名臣列传，遂 命驾幸武庙，上殿烧香，令丞相替拜。逐一位同。问至韩信，真宗曰：“信曾反 汉遭诛，何得庙食？可贬出庙！”尚书张询出奏：“唐李绩曾阿谀言，高宗几乎? 丧国此时高宗欲立武氏，诸大臣皆不可。绩曰：‘家事岂问大臣？’遂立武氏，? 险送了大唐。此人亦不可入庙。”真宗曰：“韩信、李绩，皆有大罪，合贬下殿。? 诸葛亮虽有微功，乃忠善之士，不可降之。”奏请：“赵充国乃汉之名将，年七 十犹建大功，可代韩信之位。李茂威震华夏，唐之功臣，可代李绩之位。”真宗? 从之。又奏：“伍子胥曾鞭主尸，赵云曾叱主母，此二人不堪入庙。”真宗曰： “此二人亦英杰也，可于门首享祭。”至今于武庙为把门将。仁宗朝加武成王为 昭烈，不则仁宗立庙，唐太宗有凌烟阁图画功臣，汉光武建云台以祀诸将，不则 云台凌烟，西汉高祖亦曾在香火院画前代功臣。高祖于香火院画功用于壁间，令 人四时享祭。 
　　今日说汉文帝朝，有一大将，姓魏名尚，官拜云中留守，屯兵十万，杀得匈 奴不敢望南牧马，闻魏尚之名，肝胆皆碎。文帝为边上战士多负勤劳，令中贵仇 广居赍金帛五十车，直往云中劳军。魏尚接着仇太尉馆驿中安下，随即唤管军囗 交割金帛，便行给散，自己合得亦皆表散。 
　　仇太尉见魏尚相款甚薄，心中不悦，临起身，使人间魏尚索回程厚礼。尚曰： “天子为王事而来，彼为私心而来！”去人回报此语。仇广居大怒，不辞而回。 至长安，文帝问：“劳军若何？”广居曰：“军将虚受其赐，皆怨主也。”文帝 大怒，便差皇叔刘昂为云中留守，就调遣本部军马，兼问魏尚克减情罪。刘昂到 郡，将魏尚拿下，长枷送狱，勘问其实。军将无一个不下泪。 
　　细作深听得，报知匈奴。匈奴大起番军，兵分两路，一取云中郡，一取河东 上党郡。刘昂听知番军来，引魏尚所辖军马出锓。军马皆无战心，交锋未战先走。 番军赶至，乱军中杀死刘昂。其余各逃难归。 
　　云中文书雪片也似告急。文帝急聚文武商议，令中大夫金勉引军五万，守飞 狐关（今之代州之地）；令楚相苏意引军五万，守句注关（郡，雁门也）；前将 军张武引军五万，守北地（今之真定是也）。三路首尾相接，同救云中之危，即 日起程。这三路军马虽去把守边关去处，不曾得匈奴半根折箭。匈奴增添人马， 三路攻击。 
　　飞报至紧，文帝怀忧。又令宗正卿刘礼引军三万，于霸上屯驻；左将军徐厉 引军三万，于棘门屯驻；有将军周亚夫引军三万，于细柳营屯驻。细柳营在渭河 北，昆明池南，京兆之西。三路军以防不虞，其余军马尽移北边助敌。凡百余日， 并不见边廷报捷之书。 
　　文帝甚忧，乃引近臣僚黄门户尉三千余人，各乘马匹，棘门、霸上、细柳三 处劳军。文帝先使近臣传旨至棘门，左将军徐厉令将士皆全装，离营三十里迎接 车驾。天子降旨，每军士一名，绢一匹，银十两，肉五斤，酒一瓶。左右自有去 散之人。众军声喏，以谢圣恩。 
　　次日至霸上，宗正刘礼大小三军亦去三十里迎接，如棘门一般赏军。天色已 晚，文帝往细柳营去。半途，迎着传圣旨的人，回奏：“虽听了圣旨，不开营门。” 天子催动龙车，直至细柳营前，并无一人迎接。左右皆惊。 
　　文帝至营门，令近臣传圣旨：“天子亲至行营，特来犒军。”把门都尉回言： “天昏日暮，不是天子远来时分，恐引奸诈。”屯门不开。奉御曰：“天子有诏， 汝何人？敢抗拒耶？”都尉曰：“军中只闻将军令，不闻天子诏！”奉御回奏。 文帝令持汉节而往。都尉于门首侧门接汉节，入见亚夫。亚夫曰：“既有汉节， 天子必至。休开大门，开侧门，止放天子一人一骑入寨，其余当在辕门之外。” 
　　都尉传令，众官下马，天子按辔而行。入营，至帐下马。亚夫不拜，以军礼 见天子。天子赏军已毕，急急上马。亚夫送至门首，再不远出。众官一齐下马， 徐奏与文帝：“亚夫罔上耶？”文帝曰：“此真将军也！向者棘门、霸上，如儿 戏耳！”众官皆不能答。 
　　文帝回鸾，至安陵。众乡老皆拜舞于道傍。文帝曰：“汝等皆安乎？”乡老 曰：“托陛下洪福齐天下，一岁收三岁粮米，科敛甚轻，下民皆鼓腹讴歌。陛下 真乃圣明尧舜之君！”文帝大喜，幸香火院，下马踞床而坐。乡老皆献盘馔，文 帝甚喜，就留下在院中。 
　　黄昏秉烛，见一老人，须眉皆白，拜于阶下，文帝问曰：“卿何人也？”老 者曰：“臣历仕二朝，直香火院使臣中郎署长冯唐。”文帝曰：“卿于何年入仕？” 冯唐曰：“臣先大父仕于赵国。臣历于秦，至本朝，历事凡四十年矣。”文帝曰： “四十年历事吾朝，如何只在西廊署？此微末官耳！”冯唐曰：“臣生赵时，正 在童稚之间。吾遭秦乱，坑戳儒生。及至先皇重兴之时，好武臣，但小臣能文， 因此不用。今者幸遇圣主临朝，崇儒重道，以年逾八十，已无用于世矣！”文帝 大笑曰：“卿虽世雄才，奈何却如此之命薄耳！”赐锦墩而坐。冯唐再拜于前。 
　　少顷，文帝更衣，执尘斧入院烧香。礼毕，闲观两廊壁，各画十余人，皆衣 冠士。文帝回顾，见众臣宰并乡老环立于阶下，乃问曰：“此画者何人也？”冯 唐对曰：“皆前代功臣也。”帝喜，召唐近前，逐一问之。见于内二人，形容魁 伟，帝指而问曰：“此二人，何代功臣也？”唐曰：“此赵国廉颇、李牧也。” 帝曰：“朕昔居代州，常闻赵将李齐战于巨鹿之下。朕寝食未尝忘之。李齐比颇、 牧如何？”唐曰：“臣父皆仕于赵，足知李齐之为人，比之廉颇、李牧，十不及 一。”帝笑曰：“朕常读《史记》，亦知颇、牧之善用乓，李齐不及也。朕若得 廉颇、李牧，何虑匈奴耶？”冯唐进前曰：“陛下虽得廉颇、李牧，亦不能用。” 文帝瞪目而视老冯，面有愧色，纵步下阶，径往阁中。人皆指老冯曰：“此老干 犯圣威，必死矣！”唐容无愧色。 
　　少刻，文帝呼近御臣宣冯唐入阁中。帝曰：“朕虽不明，卿何故于稠人中面 折寡君耶？”唐拜于地，答曰：“臣乃山野村夫，不识忌讳，误触天威，罪该万 剐！”帝命平身。良久，帝曰：“卿何知寡人不能用颇、牧耶？”唐曰：“赦臣 死罪，方敢奏。”帝曰：“尽该赦下，卿无隐焉！” 
　　唐曰：“臣闻古之帝王得天下者，初拜将时，须与筑坛三层，遍诏士卒。天 子亲以山鹿黄钺，兵符将印，跪而进曰：“阃之内，寡人制之；外者，将军制之。” 其军天子不校，出入听其任用。先皇亦曾捧毂推轮，以拜韩信为大将。此古命将 之道也。昔李牧在赵为将，革车一千三百乘，精骑一万三千匹，百金之士五万人， 乃一人价百金也。由是北逐匈奴，南支韩魏，西拒强秦，破东胡，灭澹林，纵横 天下，遂为霸国。四海之人，皆知李牧之英雄，莫敢犯也。从赵王迁立为君，其 母出身倡优，用郭开为相，开素恶李牧，妄言反叛，将李牧杀之，赵国遂灭。今 圣朝魏尚，为云中留守，其军市之租，尽飨士卒。另借禄养钱，五日一锭，率养 宾客、军吏、舍人。由是北拒匈奴，不敢正眼而觑视中原。此皆魏尚之力也。云 中战士，岂知有尺籍五符哉！不顾性命，终日力战，方能上功。幕府一言不相应， 文墨之吏法绳之，圣朝法不明，赏太轻，罚太重。此亦未足为怪。魏尚国之柱石， 陛下信听馋佞之言，罢其官爵，夺其军权，下狱问罪，以致匈奴长驱大进，轻视 中国。以此推论，故此陛下有廉颇、李牧而不能用也。” 
　　文帝愕然，拍其股而叹曰：“非卿所奏，则寡人遭万世之骂名！”一面传旨， 收仇广居狱中，对冯唐曰：“卿勿以年老为辞，可持节亲往云中，赦魏尚之罪， 就将各州兵马，皆令本人调遣，以追匈奴。”冯唐再三不能推却，次日，辞天子， 持汉节，乘驿马，投云中来。 
　　比及到郡，尚有百余里，见一簇人马，摇旗操鼓而来。冯唐大惊，驻马而待 之。见军将向前而问曰：“持节者何人也？有甚公干？”冯唐曰：“吾奉天子命， 特来赦魏尚罪。”众皆拜伏于地，曰：“某等皆是魏将军所辖之人也。闻主无罪 陷于缧绁之中，我等皆欲劫狱救主，投匈奴，以取中是。今天子既明，当拱手听 死。”冯唐曰：“汝等何不跟我入城，听天子诏？”众皆踊跃大喜。 
　　冯自跃马至云中，狱中取出魏尚，听圣旨罢，仍再交割兵符印。尚曰：“某 自来与公无旧，何为力赐辨白也？”唐曰：“大丈夫生于世间，岂无公论？将军 威名播于四夷，谁不仰慕？但天子一时信听谗言，以惑其众心，如浮云之蔽日。 风至云散，日复明矣！又何疑焉！”魏尚曰：“吾无可报公之大恩，公可暂停车 驿于驿中，容某建一两阵功劳，令公回长安报捷，庶几不负公之重报。尊意若何？” 唐曰：“老夫专待将军好音。”魏尚再行训练兵将。兵将皆大呼曰：“愿死战以 报主公！” 
　　尚引军，整肃衣甲弓马，囗囗部军出阵先，与匈奴交锋，匈奴犹以为等闲， 长驱番兵，奋力冲突。尚引铁骑数十，高竖旌旗，操戈直出。匈奴一见，众痴呆， 介弓矢放幡，望北而走。魏尚引铁骑数千，大队人马如砍瓜截瓢之势，番兵大溃， 连夜进兵，克复州县。匈奴王子知魏尚又领军马，连宵遁避。 
　　尚扫荡边寨，不及半月，匈奴归降，回见冯唐，谢曰：“若非丈丈，安能再 得见天日！今旬奴遣使，赍名马金珠，献纳上久。望同去长安，而见圣上，以奏 前事。”冯唐大喜，持节同番使入朝奏知。文帝与冯唐曰：“若慧卿直言，朕几 乎损了良将。果然顺颇、李牧不可及也。”准匈奴求和之事。宣魏尚入朝，封为 关内侯，都督塞北军马。冯唐加为主爵都尉。唐再三拜谢。文帝赐田三千亩，住 宅一区，冠服几杖等。后年九十六岁，无疾病而终。 
　　有诗曰： 

　　三老兴言可立邦，汉文屈己问冯唐。 
　　当时若不思颇牧，魏尚何由得后桂？ ＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝ 古香斋输入，转载请保留上述信息！ 




　　打开文件:04.txt

　　汉李广世号飞将军 

　　入话： 
　　楚汉相驰百战兴，至今何代不谈兵？ 
　　凌烟阁上从头数，安得无征见太平？ 
　　这四句诗，说武官万死千生，开疆展土，非小可事。伏羲、神农之时已前， 并无征战。自轩辕黄帝之时，蚩尤作乱，黄帝命风后为师，破蚩尤涿鹿之野，自 此始用兵戈。五帝之时，便有征战。三代春秋，互相吞并，东夷西戎，南蛮北狄。 
　　世言匈奴倚仗人强马壮，不时侵犯中原。秦始皇筑万里长城，以拒胡虏。秦 灭汉兴，传至文帝，二十三年为君，多被匈奴所挠。十四年上，匈奴数十万入寇 萧关，边廷告急。文帝下诏招军，良家子弟应募者量才授职。于山西成纪得一人， 姓李名广。其祖李信，秦时为将，跟逐王剪攻燕有功。专习弓箭，自谓传得甘蝇、 纪昌之法。久居陇西槐里，后迁成纪，世世家传箭法。文帝时，李广与弟李蔡一 同应募，随军征战，出萧关，首先射死匈奴百余人。匈奴大溃，回长安面君，封 为中即将。弟李蔡封为武骑常侍。 
　　一日，广从文帝上林射猎，忽然深草中赶起一只猛虎，众皆躲避。广骑马向 前，拈弓搭箭，一箭正中虎腰，坠坡而死。山后喊声不绝，又于山边赶出一虎。 广听知，飞马转过山脚。正遇虎相近，一箭去，正中虎目，直透过脑而死。文帝 亲见李广射死二虎，交取金百两，绢百匹以赏之，抚其背，谓广曰：“惜乎，子 不遇时！若子在高帝时，封万户侯岂是道哉！”那时文帝尊儒好礼，不尊武官， 故发此言。乃李广命薄，不得加封。有诗云： 

　　射虎英雄孰可加？君王抚背重咨嗟。 
　　高皇若遇封侯易，从此功名到底差。 

　　文帝崩，景帝立，除李广为陇西都尉，改武骑郎。值吴楚乱。帝命周亚夫为 将，收吴楚。加广为骠骑都尉、前部先锋。首先谢死二将，连胜数阵。梁王见， 喜，以将军印背了。广背身先士卒，连立奇功，吴楚平，班师回朝。谏议大夫奏： “广乃先锋，不当背将军印，将功折罪，不与赏赐。”迁上谷郡太守。 
　　匈奴日夜侵边，广累战累胜。公孙昆邪见景帝，泣而奏曰：“广之才气，天 下无双。自负其能，凡与虏战，不顾生死。然一旦去之，诚为可惜，乃废国家栋 梁也。”往任上郡太守。广至上郡未及半年，匈奴广入。广领上郡岳兵出战，连 胜数阵。奏闻景帝。帝遣中贵孟优，往军前探虚实，见广，问破虏事。广白曰： “视匈奴如小儿耳！”中贵要看战斗，广以无人敢敌，遂引数千骑，请中贵看破 虏。 
　　是日，出到野外，并不见匈奴，迤逦袭去，见空中一o雕飞翔，广取弓欲射， 只听得弓弦响，雕坠空而下，广同曰：“何人射中o雕？”从骑皆言：“不曾放 箭。”广飞马观之，山坡下有二人，各乘骏马，披顶服，控弓矢而望。广引军追 之。射雕者见中贵夜锦袍于军中，意必是主帅，一箭射来，正中心窝，坠马而死。 广大怒，拍马赶上，射杀二人，一人逃命。广曰：“此必射雕者！”飞马赶上， 生擒付从者。只引十余骑，再寻匈奴。 
　　忽尘土起，万余骑从上峪中出。广取出百箭，百中。箭尽，匈奴不退。广引 十余骑上山，下马离鞍高卧。匈奴视之，恐有埋伏，不敢上山击之，徐徐引军退 走。广见山下军中一人，金甲白马，乃匈奴王子，为首阿廷。广不起而射之，一 箭中面颜而死。匈奴大退，广乘势杀之，败归沙溪，以功上奏。官僚言：“可赏！” 景帝曰：“损吾中贵孟优，不可赏，将功折罪。”除广未央宿卫。 
　　四年，匈奴十余万出雁门。帝遣广为将，引军三万迎之。广受命，至雁门关， 忽然风寒卧病不起。匈奴攻击得紧，诸军催战，广怒气上马，与虏交锌。胡将四 人并力攻广，广病躯不能胜，被胡将刺于马下。胡人大呼曰：“王子传旨，拿得 李广，可生擒来！”因此不杀，用皮囊盛贮，夹于两马间。汉军大败，损将折军。 广在皮囊中诈死不动，胡人以为真死，开展视之，大呼一声如巨雷，胡人措手不 及，被广跃起，夺枪刺杀，抢马一匹骑回，再聚败残兵将，连夜去劫掳营寨。匈 奴大败，归沙溪去了。 
　　广班师回长安，省官奏广折军大半。帝怒，将广下廷尉问罪。于法当斩，遇 大赦，免罪。罢宫闲居蓝田山中庄上，与颖阴侯婴孙强为友，每日以饮酒做闷。 
　　居数年。一日，天寒大雪，广乘匹马、挟弓箭，往强庄上相探，本人设酒相 待，为言：“寨上辛苦立下大功，今日朝廷不用，空闲了英雄手段！”自歌自叹 一回，不胜大醉。强留宿，广不肯，乘兴上马，风雪正急，策马而行，忽古木号 风，举头视之，见一猛虎卧于林前，广急拈弓搭箭，尽力射去。射得火光迸散， 其虎不动，广拍马近前观之，乃墓前石虎也。其箭射八石中半寸。广方知衔住前 头。广自惊异，再回马于旧射虎之外，再放十余箭，箭头皆不能入石。广方知始 见时将谓直虎，乃施神力；今已知之，心中轻慢，力不能及也，呵呵大笑，策马 回庄。 
　　时已初更时分，但雪光夜明，因此不觉。至霸陵桥上，廷尉引军喝曰：“此 何人也？”广曰：“吾乃前将军李广。”廷尉曰：“今将军尚不敢夜行，何况前 将军乎？”喝军士挽广下马，吊于桥上。冻至天明，韩安国见广吊于桥上，喝令 放之。 
　　后半年，匈奴入寇，杀辽西太守，边报甚急。帝遣韩安国为将破之。安国到 边廷，连输数阵，上表乞李广救援，帝宣广为北平太守兼将军，上边破虏。广至， 乞霸陵廷尉为先锋，尉只得去北平。韩安国言：“匈奴势大不可敌。”广差霸陵 廷尉引千骑出阵，大败而归。广曰：“昔时在霸陵如此英雄，今日临边如此败也！” 廷尉无言。广命斩之。广引军出，匈奴一见，望风而走，大呼曰：“飞将军来也！” 自此世号“飞将军”。 
　　匈奴遁去，广回长安。韩安国奏功，帝欲加官。霸陵尉家人诣阙，告广起挟 仇报，无罪斩尉。帝怒，将功折罪，再为闲人。 
　　后武帝登基，匈奴左贤王拥精兵二十万，入寇中原。群臣奏请博望侯张骞为 帅。骞保举广同行。武帝准奏，加广为前将军，与骞同赴边上。整肃队伍，与骞 分兵作两路破匈奴，骞从东道入，广从西道。 
　　广留军陆续进发，先与长子李敢引五十骑长驱大进，正与匈奴左贤王军马相 迎，胡兵十万，旗幡蔽日而来，汉军大恐。广与子李敢曰：“汝可持刃以遏其后， 如军士退者立斩。吾当以身先之。”左贤王乘大纛年，于军中调遣。广引千余骑 先冲入阵中。匈奴掩面大呼曰：“飞将军又来也！”李敢随军士攻击，胡兵四散 奔走。广死左贤王，纵马追杀败散，被箭所伤死于沙场者勿知其数。 
　　广回，正迎左贤王大纛车，就乘而回，路遇张骞，骞将为是胡兵，将本部军 围定。广下年备说其事，骞大喜。边上平复，张骞、李广回长安面君。入奏上： “广在塞上乘左贤王车，意图不仁。”送下廷尉问罪。骞力奏：“广大小功次十 余件，杀死左贤王，皆广之功也。不幸误坐王车，乞圣情宽恕！”帝命将功折罪， 废为庶人。 
　　后匈奴又犯三关，至急，人奏请大将退之。武帝乃命卫青为帅，保外甥霍去 病为先锋。大臣奏曰：“李广累战匈奴，匈奴大惧，号曰‘飞将军’。如此人去， 必有人获捷报。”帝宣广为前将军，随卫青上边。广此时已老，带子李敢、李椒 同至塞上。卫青分兵三路：青自取中原，霍去病东路，广取西路。约至接天岭取 齐。    广与二子引兵马万余，迤逦杀奔北边来。一日，天降大雾，漫山蔽野， 意不知东西。广恐失误限期，从军马行。至日午，方始雾收。广军有曾北征者， 见路生涩，勒住人马，回报李广。广犹未信，只顾纵军前时。整行一日，至山， 广方信差了路途，急从回军，路上迎见汉军报来：“卫青、霍去病两路军马，大 破匈奴，已到接天岭屯驻。”广仰天叹曰：“吾自幼从军，多功沙漠，今己年老， 终身不遇，奈何命薄耶！” 
　　晚到岭下见卫青时，功劳已自报朝廷去了，广郁郁不乐。朝廷使命至，宣卫 青班师。广与子敢曰：“宁死番地，我无面目见朝廷矣！”霍去病至，曰：“朝 廷要斩汝首，以正慢功之罪。”霍去病随卫青还国。广思：“空归人世，一生不 遇，几遭黜逐，万代笑耻！”帐中拔剑自刎而死。如此一个将军，化作南柯一梦！ 后来，李敢、李禹刺霍去病。朝延命霍去病子霍光为勘官，见李氏子子孙孙不绝， 必世世报仇，遂解释其事。李氏子李陵，皆李广之后也。 
　　王勃作《腾王阁诗序》一联：“冯唐易老，李广难封。”冯唐如此足智多谋 之士，年老不得重用，李广如此雄才豪气之将，终身不得封侯：皆时也，运也， 命也! 
　　胡曾先生有四句诗： 

　　原头日落雪边云，犹放韩卢避兔群。 
　　况是西方无事日，霸陵谁识旧将军？ ＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝ 古香斋输入，转载请保留上述信息！ 




　　打开文件:05.txt

　　夔关姚卞吊诸葛 

　　入话： 
　　（诗一首残缺） 

　　话说宋朝仁宋朝，有一秀才，姓姚名卞，表字伯善，祖贯嘉禾人氏，父母双 亡，孑然一身，在外祖家中教授度日。嘉佑年间，赴京应举，不第，回，于嘉禾 教学。为人聪明，好看史书，常常议论古人。能操琴，写晋字，曲尽玄妙。尤好 抚剑谈兵。但得闲暇，便去游山玩水，追访前事。那时嘉禾只是个县治，后来高 宗南渡，方改作州府，地名d李，号秀州嘉兴府。因真宗朝禾生九穗，因此名嘉 禾。 
　　嘉佑五年春，二月半后，姚秀才散了中学，正在学堂中改工课，只见一个承 局背个包袱，驼把伞，入来放下行李，纳头便拜。姚秀才慌忙扶起，问道：“从 何而来？”那承局道：“小人姓李，西川成都府上厅承局。今奉安抚们公差遣， 一径来见解元，有书在此。”跳秀才道：“小生自来不曾到西川，蜀中又无亲故。 何人请命？承局莫非错矣？”李承局解包袱，取出书信，度与姚秀才。看封皮上 写：“成都府安抚晁尧臣，书与付江南嘉禾姚文昭男姚伯善秀才收拆。”姚秀才 看了大喜，便道：“姚文昭乃是家尊，晁尧臣与家父莫逆之交。尧臣曾拜先人为 兄，是我叔父之道。十数年音信不闻不知，今做到成都府尹，特交承局远来，必 有事故。”拆封看了，书中意思云：“近人自江南来，说贤侄教学度日，惟恐误 了功名。今特遣人赍白金百两，与侄为路赞。望侄与去人一同前来，别有商议， 如书到日无阻。”姚秀才读罢大喜，与承局云：“我和外祖商议，方可一行。” 留承局安歇定了，来见外祖，说上件事务。外祖道：“汝正青春，又无家小所累， 既尧臣取你，有抬举之意，去走一遭，有何小可！” 
　　秀才领命，当日散了学生，收拾衣装，无非是琴剑书箱，数日之内都完备了。 姚秀才辞了外祖，雇觅小舟，和李承局下船，望西川进发。在路上不则一日，上 江下江，并是水路，迤逦到川口，李承局道：“此间若从水路搭川船上，路途急 切难得到，不若买匹驴儿，拴束一副鞍辔。”姚秀才携鞍上驴背，李承局挑着行 李、往剑阁路上来。姚秀才但见一程程青山耸翠，绿水拖蓝，又值暮行，夹路野 花，穿林啼鸟，天气不暖不寒，甚是清人诗兴。正是： 

　　路上有花并有酒，一程分作两程行。 

　　行了数日，前至一关，关前一个舌镇，姚秀才下驴背，与李承局道：“连日 行路驱驰，不如早歇，来朝登程。”李承局挑着行李入店，寻间干净房歇定。安 排晚饭，骞驴牵入后槽，小二哥就备草料，不在话下。 
　　姚秀才吃罢饭，信步出店，上山闲登樵楼，望大江。江外一派青山，半衔落 日。江边小船收缯卷网，冲淡烟，望远浦而去。姚秀才见了江山景物，真乃天开 图画，如何不喜？转过曲阑干，直下俯观。见平沙滩上堆叠怪石，约打六十余堆， 方圆曲直，各有门户。秀才嗟呀不已，忽然守关在侧，姚秀才揖罢，问曰：“沙 上石堆，此乃何人戏作也？”老吏曰：“我观秀才虽服儒衣，不识古今之人也。” 秀才曰：“吾自幼读书，安不知耶？”老吏曰：“既读业书，安不知汉末三分诸 葛武侯之古迹也？此关乃夔关，前即夔府也，乃古之白帝城也。关下乃鱼复浦。 沙滩之上，乃诸葛当时所列‘八阵图’也。旧日曾伏陆逊于此。到今关边人，遇 春时皆来游玩，谓之踏迹。公既读《三国志》，必知其事。”秀才曰：“三分到 今，千余年矣。 大江潮水，往来冲击，何得尚在？”老吏曰：“川中大树可径十数田，长五七丈， 年遇洪水骤发，放入大江，顺流而不转遗，冲波突浪，如飘一苇。山岸尚自崩裂， 况堤岸堆？此石冲击不动，故唐杜工部有诗云：‘功盖三分国，名成八阵图；江 流石不转，遗恨失吞吴。’此神异之圣迹也。”秀才曰：“既有此圣迹，迹里人 何不建庙？”老吏指：“关下松阴中，即其庙也。” 
　　姚卞就邀老吏同往，到庙，上殿瞻圣像，再拜。下阶观壁上题咏，触然有感。 正欲留题，恨无笔砚。老吏于庙祝处借笔砚至，姚卞挥毫于壁上，题《酹江月》 一篇，云： 

　　小舟横截。看云峰高拥，千堆苍壁。白帝城中，冠盖换了田野玄德。三 
　　顾频繁，两朝开济，何处寻遗迹？翻石阵图，至今神护沙碛。遥想诸葛当年， 
　　幅中高卧，抱图王计策。见说祠堂今尚在，中有参天松柏。巡蜀英谋，吞吴 
　　遗恨，俯仰成今昔。空令豪俊，浩歌横涕挥臆。 
　　题罢，还笔砚，别老吏，归店中。 
　　是夜，山月澄澄，江南淅淅，穿云射榻，勾引诗兴，姚卞逐呼承局点起灯光， 于行囊中取古笺一幅，并笔墨，砚瓦于几上，寻思：“武侯乃古今无比之人，小 词安可吊之？遂作长篇，来早就致祭而去。”援笔一挥，文不加点。写毕，睡至 天明。早膳罢，令承局于镇节买香纸、酒果、果馔，先去庙中罗列。姚卞遂更衣， 执祭文，往庙中烧香再拜，酹酒而读： 
　　维皇宋嘉佑五年，嘉禾姚卞，谨以清酌庶羞之奠，致祭于汉丞相诸葛亮 
　　之灵，曰： 
　　炎精秒暮当桓录，妖气蔽之豺狼存。操虽汉相实汉贼，逼胁万乘迁神京。二 
　　袁刘表孙破虏，坐视三虎扬旗旌。豫州哀悯世无主，殷勤三作茅庐行。先生 
　　感激蓑弃耜，坐间谈笑许诛鲸。运谋教权破赤壁，长剑西至烟尘清。托孤啼 
　　泣蹄继死，愿效忠贞竭股肱。祁山六出耀神武，威伏鼠盗潜无申。中兴汉业 
　　世罕有，折冲不用施刀兵。苍天何事绝炎汉，半夜耿耿长星倾！哀悯豪杰志 
　　不遂，呜咽忿气空填膺。惟神有灵，俯垂昭鉴！ 读罢，烧纸再拜，遂将酒肴，邀守关老吏并庙祝共饮，论武侯之事。庙祝言：“风 雨之夜，闻庙中人语马嘶。”姚卞疑所言不实，酒尽，辞庙祝，步下山坡，乘微 醉，望沙上石阵而去，入内遍观，良久，仰面掀髯大笑，曰：“姚卞何如此之愚 也！亦信之妄言！此但只是成块乱石，安得有神哉！”言罢，寻路欲回。忽然阴 风四起，愁云满地，怪石槎似剑，黄砂重叠如墙，滚滚江声，似万马冲突而至。 
　　姚卞大惊，欲寻走跑，四面皆无，惊得魂飞天外，魄散九霄，遂叹曰：“当 日陆逊提百万精兵到此，亦不能再回东吴矣！”正慌速间，见一童子，顶绾丫角， 明眸皓齿，青衣称身，皂绦掠膝，进衣拜揖而言曰：“主翁谨请解元庄上会茶！” 姚卞曰：“你主翁何人也？”童子曰：“姓葛，只在石坡下便是。” 
　　姚卞乃随童子出石阵，沙上行不数步，但见山色侵眸，莺声到耳，花香扑鼻， 莎草衬足，红桃绿柳阴中。掩映竹篱茅舍。童子入报，主翁出迎。姚卞视之，其 人年近六十，身长七尺，面如美玉，唇若绛丹，戴逍遥偃月巾，穿飞绒白鹤氅， 飘飘然神仙之侣，挺挺乎廊庙之材。姚秀才见了，慌忙进前施礼。老丈答曰：“衰 老无力出庄，请邀文旆，切乞恕罪！”姚卞答曰：“江南晚进，得造贵地，幸蒙 见召，敢不奉命！”邀入草堂之上，分宾主坐。 
　　姚卞看草堂左右，松柏交加，琴书罗列，遂问：“老丈世居此处耶？”老丈 答曰：“老夫世居成都，近辞职闲居于此。昨蒙庙中仰观佳章，今日又闻朗诵杰 作，下怀不胜健羡。不敢拜问解元，入川何干？”姚卞曰：“晁安抚乃先人至交， 特令人呼唤一行。” 
　　老丈向单子取茶以进。茶罢，老丈问曰：“老夫僻居村落，闻见甚疑，胸中 有少疑之事，欲求解元一决，可乎？”姚卞曰：“晚生虽不才，愿闻丈丈胸中之 疑。但恐有辱下问。”老丈曰：“昔日汉室衰微，奸雄竞起，跨州连郡，以众击 寡，不可胜计。且如魏有张辽、张颌、徐晃、李典、司马懿等辈，吴有周瑜、鲁 肃、吕蒙、陆逊。此数子运谋决胜，用武行师，未尝败北，解元并无一言称道盛 德。诸葛孔明困守一隅之地，六出祁山，虚费钱粮，功业小成，何如此之浅陋！ 解元以为世之罕比，莫非太过否！此乃老夫胸中之疑，愿足下察之！” 
　　姚卞听罢，仰面大笑而言曰：“丈丈乃坐并观天矣！”老丈拱手而问曰：“乞 赐教益，一洗尘垢！”姚卞正容而言曰：“丈丈可听晚生以世间二物譬喻之：蚊 虫运翅，终日不能抚越廊庑；若附凤尾，片时可以周游四方。骐骥展足，瞬息可 以至千里；若遭羁绊，经年不能移寸步。蚊虫，至微之物，夏日间飞腾，终日只 在门里门外而止，若附凤尾，一霎时，那里不去了？骐骥者，千里马之名，一日 可走一千里路；若是绳子缚了，经年只在这里，待走那里去？是这等譬喻。曹孟 德专权，挟天子而令诸侯，占据中原，偷攘神器，钱粮浩大，军马极多。司马懿 仗其C基，坚守取胜。孙仲谋袭父兄之势，开国江南，倚衡霍险，抗拒西蜀。陆 逊赖其声名，偶然一胜之法，此非用武之能，乃蚊虫附凤尾者也。诸葛孔明晦迹 南阳，不求闻达。刘先主四海无家，兵微将寡，三请先生，力举大事，创业未半， 而中道崩殂。嗣子刘禅，懦弱愚蒙，事无大小，并得总裁，尽力存心，死而后己。 六出祁山，无人敢敌，师进不可迎，兵退不可追。自古以来，全才全德，一人而 已！盖为粮食不进，汉历数终，致使功业不成而卒。此非用兵之不能，乃骐骥遭 羁绊者也。二事的然而见，公复何疑！ 
　　老丈起身谢曰：“非解元无以启蒙，愿求作文以记之，若何？”姚卞欣然曰： “愿赐纸笔！”老丈命童子抬几案于前，挥过文房四宝。姚卞拂开玉版纸，鸨 紫毫笔，长揖一声，下笔便写，片时写就，乃朗吟曰： 

　　灰飞烟灭，倾危事始于桓灵；地复天翻，叛逆祸生于操卓。四方之盗贼 
　　蚁聚，六合之奸雄鹰扬。血浸郊原，骨填沟壑。孙仲谋袭父兄之势，割据江 
　　东；曹孟德挟将相之权，跨存中夏。豫州奔逃江表，孔明奋起南阳。领兵于 
　　已败之间，授任在危难之际。运谋决策，使周公瑾如治婴孩；羽扇纶巾，破 
　　司马懿似摧枯朽。佐主抱忠贞之节，处事怀公正之心。望重两朝，名高三国。 
　　天时将革，贤不及愚；汉历数终，才怎及庸？然管仲霸齐，难同盛德，自开 
　　辟以来，一人而已！信笔成文，聊记实迹云耳。 

　　老丈喜，命童子取银一锭，以酬润笔之资。姚卞再三推却，而不肯受。忽见 堂下，紫衫银带，锦衣花帽从者十数人，牵玉骢马一匹。一人上阶，手执蒜瓣骨 朵，唱云：“请丞相上马！”老丈趋步下阶，回顾姚卞曰：“白帝城外，老柏阴 中，亮之所居。如到彼处，从容下访。”攀鞍上马。姚卞大惊，慌速下阶，再拜 于地。见老丈回首，以鞭答云：“亮之形迹，君已知之，不敢久留，容图后报。” 言讫，望西而去。但见碧油红旆翩翩，簇拥于云烟之内。回顾视之，童子并庄院 不知所在，却立于沙滩之上。 
　　姚卞回至庙中，登殿再拜，尽书真文于壁间。回邸驿，收拾行李，乘驴，与 李承局望成都而去。不则一日，到。见晁尧臣，叙旧事了，遂言神会请葛之事。 晁尧臣曰：“城外祠堂尚存，何不往祭？”次日，牵黑猪白羊，往庙中祭祀。真 庙亦有大柏树，甚异。唐杜工部亦曾有诗。庙内诗词歌赋；不计其数。祭罢，回 府。每日与晁尧臣攀话。尧臣曰：“吾始初间，指望取你来成都府，就些小功名， 不想你如此饱学，栋梁之才，安可小用者！勉力读书，后举必登甲第。” 
　　次年，春榜动，选场开，晁尧臣备鞍马衣装，使二仆从送姚卞赴京应举，客 店安下已定，将次入院，忽然夜至三更，梦一黄巾使者，手执文书，进前声喏， 云：“某乃武侯之所使。今奉主命，预告试题。”姚卞启封视之，见上写：“明 堂赋、田赋策。”觉来作文，如有神助。次日入院，果是此题，并不思量，一笔 挥就而出。考试官见了大喜，取为头名状元。面君赐赏，丹墀进奏，对答如流。 初任嘉禾县令，次后便除察院，累任官拜吏部尚书，升参知政事。寿囗囗囗，无 病而卒。前人曾有诗云： 

　　茅庐未出已三分，鱼复空遗八阵存。 
　　谁想归天千载后，江边犹得拜英魂！ ＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝ 古香斋输入，转载请保留上述信息！ 





            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
