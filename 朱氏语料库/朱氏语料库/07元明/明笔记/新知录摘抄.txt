
    │ 新知录摘抄 │  明?刘仕义
    
    

    ○贤智之过
    吉水罗念庵先生以议大礼不合去之，屡诏不起，居讲学务敦实践，接引四方有志之士，孜孜不倦。嘉靖末郭希颜以“放弃佚臣仗畎亩不忘君”之义上疏，□储贰，朝廷恶其希功干进，处以极刑。先生闻之，□感动，因思昔人薰膏之讥，遂禁趾不逾中国者十，诸缙绅皆谢绝之。岁癸丑，杨继盛在武选，谓严嵩当国，专权稔祸，发其十恶五奸曰：臣居兵曹，以讨贼为职。嵩盗权窃柄，误国殃民，天下一大贼也。卒以危言就戮。刘仕义曰：念庵知道者也，二公其贤智之过矣。昔唐中宗时，处士韦月将上书告武三思潜通宫掖，必为逆乱，上大怒命斩之，《朱子纲目》书曰：杀处士韦月将。刘友益书法曰：月将退处山林，而与闻宫掖之事，出位甚矣。书处士病之也。然则郭公宁能免于朱子之议乎？《庄子》曰：庖人虽不治庖，尸祝不越樽俎而代之。邵子曰：此君子思不出其位，素位而行之意也。然则杨子宁能免于越俎之嫌乎？大抵君子不贵于死谏，贵于有以善其死。观于《春秋》之书，泄冶无褒辞，其旨深矣。是虽视世之梯突脂韦，循默苟容者为贤，然以中道律之，宁不深为君子惜耶？
    ○唐荆川
    唐荆川顺之以议大礼不合而去，养高林泉，海内矜式。厥后倭寇猖獗，应命总戎，乃大不厌，时望士论以是少之。刘仕义曰：此不足以病荆川也。昔翟焦谓梁惠王曰：今夫举大木者前呼邪许，后亦应之，此举重劝力之歌也。岂无郑卫激楚之音哉？然而不用者，不若此其宜也。或曰：荆川可以出邪？曰：荆川多技能，洞韬略，谙算法，尝观王子应电所注《握奇经》，谓王君年始衰矣，而志尚壮。今塞垣多故，安知不有知君而举之者？使之儒服立军门，亲鼓鼙之间，以与老将角短长，而知其胜算之果不能出吾书也，则王君乃可以自信矣。岂其亦欲以自试也乎？殆哉！其岌岌矣，不出可也。又尝自言其晓天文精历法，每叹屠龙之技，无所用之，岂其亦为技能所使也乎？殆哉！其岌岌矣，不出可也。
    ○治体
    居官以不扰为贵，老子烹鲜之喻，柳子种树之说，可谓达于治体者矣。浅识之人，每自矜其智，自炫其才，日驱所治之民而奔走之，日取前人之成规而更易之。殊不知上日劳而下日困矣，其何能治哉！王阳明先生知庐陵时，务以玄默化民，县庭晏然。民有讼者，亦不令人拘捕，但以一木牌付讼者，俾人随牌至而已，其不扰类如此。噫！天下本无事，庸人自扰之耳。父母斯民者，所宜深念也。
    ○诗有别趣
    昔人谓诗有别才非关学也，诚然矣。其谓诗有别趣非关理也，则殊未是。杜子美诗所以为唐诗冠冕者，以理胜也。彼以风容色泽放荡情怀为高，而吟写性灵为流连光景之辞者，岂足以语三百篇之旨哉？近唐寅送人下第诗曰：“王家空设网，儒子尚怀珍。”唐荆川以为是有怨意，因举唐人诗曰：“明主既不遇，青山胡不归？”如此胸次方无系累也。此见诗之命，意当主于理矣。都穆咏节妇诗曰：“白发真心在，青灯泪眼枯。”沈石田以为诗则佳矣，有一字未稳。《礼经》曰：“寡妇不夜哭。”“灯”字宜改作“春”字，此见诗之用字当主于理矣。若谓诗有别趣非关于理，岂不谬哉？
    ○山林之乐
    唐人有诗曰：“相逢尽道休官去，林下何曾见一人？”盖叹世人假途躐荣，守资待次，沉酣于名利中而莫之止，其于徜徉山林之下，自有乐地，殊未知也。夫政务之扰，孰与琴书之娱？冠裳之拘，孰与野服之适？“午门待漏寒威逼，”孰与“睡觉东窗日已红”？若急流中勇退者诚达矣哉！吉水罗念庵洪先建言忤旨，由翰林归田，厥后当道交章屡荐，坚志不起。尝有诗曰：“独坐空庭一事无，秋风春雨自团蒲。而今始解闲非偶，到得能闲几丈夫。”吁！公亦可谓超然有见者矣。永丰罗一峰伦以抗章忤权贵，由修撰弃官而归，作诗曰：“五柳先生归去来，芰荷衣上露ㄘㄘ。不由天地不由我，无尽烟花无尽杯。别样家风幽涧竹，一般春意隔墙梅。老来只怕风涛险，懒下瞿塘滟嵌选！庇酰」殆薄轩冕而爱泉石者乎！铅山费健斋宏以总角中状元及第，为黑头宰相，既而以权势怨憎之所集得请家居，年尚未五十。日居小楼，名曰“至乐”，大学士王守溪鏊寄以诗曰：“横林特地起高楼，楼上书多拟邺侯。日与圣贤相对语，身于天地复何求？三峰有意当窗见，一水无声绕槛流。试问主人何所乐？本来无乐亦无忧。”吁，殆知进而知退者哉！
    ○杨公翥
    天顺间，都御史陈智性甚狭，挞左右之人无虚日。洗面时用七人，二人揽衣，二人揭领，一人捧颍一人捧漱水盂，一人执В稍不如意，便打一掌。至洗毕，有三四人被其掌者。尝坐堂偶，有蝇拂其面，即怒叱从者拿，从者纷然东奔西突为逐捕之状。少顷，俟其怒解，禀问拿何人？乃叱之曰：“是蝇。”一日堂上静坐，因岸帽取簪剔指，失坠于地，怒其簪。不得已而起坐，自拾簪，触地砖数次，若惩其簪者。方静坐，若左右行过，履有声，即挞之。或谏以暴怒为戒，曰：“诺。”乃作木方，刻“戒暴怒”三字，挂之目前以示警。已而怒其人，欲挞之，辄忘其戒，取木方以击之。怒性既消，观其所戒，悔之莫及也。其褊狭类如此。成化间，尚书杨公性甚宽，邻家构舍，其桶溜坠其庭，公不问，曰：“晴日多，雨日少也。”或又人侵其址，公有“普天之下皆王土，更过些些也不妨”之句。邻翁生儿，恐乘驴惊之，卖驴徒行。又其先墓前碑为数田儿戏推仆，墓人奔告，曰：“伤儿乎？”曰：“否。”曰：“幸矣。”语诸儿家善护儿，毋惊之，其宽厚类如此。噫！夫人之性，莫病于狭，而莫贵于宽。事之所以得其理者，以宽得之也。事之所以失其理者，以狭失之也。祸福成败之基，其在兹乎？学者当以智为戒，以杨公为法。
    ○碧光
    予一日晚如厕，见后室有梨木字板二片，合置几上，侧缝有碧光一道，射出寸余。举而揭视，中有碧光数点，莹然相丛，二木皆然。缔观之，宛然萤火也，久之不灭。及排房闼，视之灯下，无有矣。因以语室人，大以为异。室人曰：“此蜈蚣光也。”家居时暑夜纳凉，亲见有光三寸许游壁间，近视之蜈蚣也。随足所踏皆碎光，其唾涎亦成光，嘘气亦成光，此岂蜈蚣所致也欤？予闻之，寻光处，绝无痕迹可见。又考诸类书，蜈蚣一名螂蛆，一名蒺藜，一名百足，一名马蛐，一名蛆Ｂ１４，一名马陆，一名商距，初无此一种，岂古书所载亦有遗于见闻所不及者欤？又世人恒言鬼火，夫鬼无形与声者也，安能为火，岂亦此其类也欤？又世人恒言浮屠中有舍利光，舍利者佛之法身所炼，有骨舍利、发舍利、肉舍利、血舍利，夫佛既涅饕樱寂灭矣，安得有光，岂亦此其类也欤？因识之以质诸博物者。
    ○幸不幸
    南京聚宝门外雨花台侧，有僧寺十数区，东西并列，中一寺侧有梅将军庙焉。每朔望日，城中外居民焚香者以万计，尚书王公以旗为之碑记。将军者梅赜也，东晋人，但言其曾上书，传为有功于吾道耳。初无他绩可纪，亦无惠德在民，及有灵验显报之迹，不知缘何居民崇祀如此之众且久也。将谓其祈福益欤？当世之最尊信者佛耳，诸寺中曾不蒙一香一烛之敬，何也？岂神亦有幸不幸也欤？虽然，赜犹有功于吾道也。象至不仁，舜封之有庳。唐时土人犹祀之，柳子厚作《道州毁庳亭神记》，则既已毁之矣。及观王阳明先生《象祠记》，则贵阳至今犹祀之。斥于唐而存于今，毁于有庳而犹盛于贵阳，象亦何幸而得此也耶？因慨自古忠臣义士多矣。其名垂竹帛啧啧人口者有焉，其名随身没泯灭无闻者有焉，是皆有幸不幸于其间也。每尚论，为之太息于斯云。
    ○劝学箴
    番禺萧梅东应魁，尝集古诗句以为《劝学箴》。其箴曰：“爰有寒泉，惟其深矣。于彼行潦，叹其乾矣。皇父孔圣，示我周行。黾勉求之，日就月将。敷时绎思，每怀靡及。灼灼其华，其实之食。不稂不莠，如琢如磨。{步心}如调饥，莫知其他。每有良朋，俾汝多益。彼其之子，是用不集。我有旨蓄，何用不臧？如秩玷埃邦家之光。百尔君子，迨其今兮。日月其迈，静言思之。”诵此箴，令人惕然有深省处。
    ○乐陵令
    正德间，流贼刘六、刘七等作乱，横行河南、山东间。固始许逵为乐陵令，预筑城浚隍，贫富均役，逾月而成。又使民各起墙屏，高过其檐，仍开墙窦如圭，仅可容人。家令一壮者，执刃俟于窦内，其余人皆入队伍，令曰：“守吾令，视吾旗鼓，违者军法从事。”又设伏巷中，洞开城门。未几，贼果至，旗举伏发，贼火无所施，兵无所加，尽擒斩之，自是贼不敢近乐陵城。既而刘七、杨寡妇以千骑犯利津，逵率众追至高苑，斩首至众，复破之于德平，自是贼远遁不敢犯。何景明作《乐陵令行》云：“山东郡县一百八，无有一城无战场。到处漂血成野水，如山白骨横秋霜。云台功高将不收，投笔亦有书生谋。黄金大印赐豪贵，白面岂得言封侯？唐朝公卿集如云，平原太守名不闻。二十四城见贼走，抗城乃是平原守。君不见前者寇盗时，县吏州官各亡命。北梁白马终日行，济上黄旗错相映。不闻开门战，但闻开门迎。吁嗟乎？平原太守乐陵令。”刘仕义曰：禄山之叛，所过望风投伏，曾无一人能御之者，而抗节致忠乃仅一平原太守而已。明皇闻之叹曰：朕不识颜真卿作何状？流贼之乱，朝廷屡命大将征讨，率皆丧败，无功挫威辱国，而逵以一乐陵令摧敌致胜，大振国威如此。呜呼！国家悬爵禄以待豪杰，居高享厚者何人为之？御侮戡乱者，又何人哉？此景明之所以深慨也。
    ○南海三伦
    广东南海伦文叙，以会元廷试及第状元，长子以谅解元登进士第，次子以训会元廷试第二人，少子以诜进士，一家之中父子兄弟并以魁元策名。当世盛哉！前乎未之有也，故天下称为“三伦”。昔人有诗曰：“去时曾携一束书，归来玉带挂金鱼。文章未必能如此，应是双亲积善余。”谅哉噫吁！天下之士，抱璞弗售者十四五焉，可以安于命矣。
    ○胡敬斋
    姚干胡敬斋居仁曰：近日学者便要寻滋味，寻快活，此皆是未学行先学走，如何不猖狂颠倒？只当教他去穷理力行，见理明，力行熟，自有滋味，自能快活。孔子教人博文，便是入滋味处。教人约礼，便是入快活处。仁当先难而后获。又曰：气质之偏皆可克治，要克治气质之偏须涵养，得大本完固，则元气壮，病易除。又曰：容貌辞气上做工夫，便是实学，谨独是要。此语于学者极有力。
    ○历法
    历家有一定之数，其推算亦有捷径之法，《授时历法歌》曰：“授时历法君要知，但以九年旧历推。月大月小起初一，看其初一天地支。大月天干五支九，小月天四地八耦。月大三十日无差，月小分明只廿九。节气只凭九年历，二十四气真阳的。天干三数地支七，熟记心中历历。定时二十四年取，逢时遇八君无虑。若依此法个中推，方省阴阳玄妙处。”谓今年历当推九年前历，每月初一定何干支。且如大月天干五地支九，假令初一日甲子，甲至戌五数也，子至申九数也，即以戊申为今月朔，推小月亦然。而今年月之大小亦因自定，不劳增损也。若节气，则看前九年是何节气。假如癸亥日，癸见乙三数，亥见巳七数也，即以乙巳为今年节气。若定时，如逢子时，交节气以八数之当见未也。又推节气歌云：“中气与节气，但有半月隔。若要知仔细，两时零三刻。”谓如正月甲子日子时初二刻立春，则数至己卯日寅时正一刻则是雨水节也。推立春歌括云：“今岁先知来岁春，但隔五日三时辰。”谓如今年是甲子日子时立春，则明年合是己巳日卯时立春。若夫刻数则用前法推之，凡此皆有定法也。然至于推闰，则有不可为准者。其推闰歌括云：“欲知来岁闰，先算至之余。更看大小尽，决定不差殊。”谓如来岁合置闰，止以今年冬至后余日为率，且如今年十一月二十二日冬至，则本月尚余八日，则来年之闰当在八月，或小尽在七月。若冬至在上旬，则以望日为断，十二日足则复起一数焉。然隆庆五年辛未，予谓明当置闰，以其法推之，十一月二十六日甲申冬至，则明年当闰四月。及历出，非闰四月，乃闰二月也。因以前闰验之，皆不合，岂由岁差之积而然，遂不可为准也欤？盖天道平运而舒则渐差，而西日道内转而缩则渐差，而东岁差者天道日缠之所致也。历法随时而修改，殆以是欤？因识之。
    ○物始
    《绿云亭杂言》载：太祖初有天下，一夕微行至神乐观，见一道士于灯下结网巾，问曰：“此何物也？”对曰：“网巾也，用以裹之头上，万发皆齐矣。”太祖去，明日朝罢，有旨召神乐观昨夕结网巾道士以来。至则命为道官，仍命取其网巾，至今遂为定制。盖自元以前无此也。予读《礼问?丧篇》“亲始死鸡斯徒跣”，陈氵皓注曰：鸡斯读为笄，纟丽笄骨笄也，纟丽韬发之缯也。亲始死孝子先去冠，惟留笄纟丽也。夫曰纟丽曰缯，字皆从丝，是知网巾盖托始于此也。道士特变其制，而加饰耳。大抵凡物之制必有以托始之者，或由粗以入精，或由质以加文，所以因袭之者，其来必远，岂一人之智虑能创为之哉！昔人谓席下载其方象地，盖上覆其圆象天。车陆行也，形肖飞鸟；舟水行也，形肖游鱼。由是观之，虽创为于一人者，亦必有以托始之矣。
    ○酒鉴
    曾见有人醉酒而死，委于道旁。偶一方士过之，令左右急取好香以薰其鼻孔，须臾而醒。吁！酒之能杀人如是哉！因书于此，以为嗜酒者之鉴。
    ○歌咏
    古人一歌一咏，每哮嫌刑煜轮虑。杜子美《茅屋歌》曰：“安得广厦千万间，大庇天下寒士俱欢颜，风雨不动安如山。”卢仝《茶歌》曰：“安知百万亿苍生，命堕巅崖受辛苦。便从谏议问苍生，到头合得苏息否？”此皆非徒探奇撷英，但以为工焉而已者。景泰间编修杨公守陈赋《银豆谣》曰：“尚方承诏出九重，冶银为豆驱良工。颗颗匀圆夺天巧，朱函进入蓬莱宫。御手亲将十余把，琅琅乱洒金阶下。万颗珠玑走玉盘，一天雨雹敲鸯瓦。中官跪拾多盈袖，金裆半堕罗衣绉。安得天颜一笑欢？拜赐归来坐清昼。闻知昨夜六宫中，翠娥红袖承春风。黄金作豆兢拾得，羊车不至愁烟中。别有银壶薄如叶，并刀剪碎盈舟匣。也随金豆洒金阶，满地春风飞玉蝶。君不见民餐木皮和草根，梦想豆食如八珍。官仓有米无钱籴，操瓢尽作沟中尘。明主由来爱一祝安邦只在恤穷民。愿将银豆三千斛，活取枯骸百万人。”诵此，而公轸念苍生之心亦可想见矣。
    ○官制考
    尚书，秦官也，秦世少府，遣吏四人，在殿中主发书，谓之尚书，尚犹主也。汉初有尚冠、尚衣、尚食、尚浴、尚席、尚书，谓之六尚，其任犹轻。至后汉则为优重，出纳王命，赋政四海，尚读为常者，殆方言而转为此音欤？岳珂乃谓后世之讹音，恐非也。国朝设吏、户、礼、兵、刑、工六部尚书，犹古六卿之任也，位二品，文阶至此而极，进一品则保傅，为加官矣。洗马，秦官也。汉亦曰先马，如淳曰前驱也。后汉员十六人，职如谒者，太子出则当直者，前驱导威仪也。梁典经局又置八人掌文翰，皆取甲族有才名者为之，始为清选。洗读苏典反者，殆方言转而为此音欤？陶宗仪乃谓后世之讹音，恐非也。国朝詹事府设司经局，置洗马一人，其属有校书、正字、通事、舍人，亦青宫官僚崇阶也。国子祭酒，晋官也。胡广曰：“凡官名祭酒，皆一位之元长。”古者宾得主人馔，则老者一人举酒以祭地，故以祭酒为称。国朝惟国子监称祭酒，盖以主祀先圣，名称为切。且以国师特擅专御国子诸生，参谒端坐，俨若神明，崇重亦至矣。唐内外文武官，五品以上佩银鱼袋，三品以上佩金鱼袋。宋制因之，内外文武皆带鱼袋。凡服紫者饰以金，服绯者饰以银。按唐李淳风《谶书》，有江中鲤鱼十八子为唐受命之符。又《酉阳杂俎》载《唐律》取得鲤鱼即宜放，仍不得吃，号赤鲩公，卖者决六十。则佩鱼之制，非宋之所宜因也。国朝革而不用，诚为有见唐制。士人以棠苎衤阑衫为上服，一命以黄，再命以黑，三命以，四命以绿，五命以紫。宋百官公服三品以上紫，五品以上朱，七品绿，九品青。国朝内外文武皆乌纱帽、青圆领，上至宰执下及伶官皆同，但以前后补及带为别耳。文官服色云：一二仙鹤与锦鸡，三四孔雀云雁飞，五品白鹇惟一样，六七鹭鸶畸家耍八九品官并杂职，鹌鹑练鹊与黄鹂。风宪衙门专执法，特加獬豸迈伦夷。武官服色云：公侯驸马伯，麒麟白泽裘，一二绣狮子，三四虎豹优，五品熊罴俊，六七定为彪，八九是海马。花样有犀牛，其带八品以下并杂职用角，六七以银，五品蒙金，四品起花金，一二三箱金，玉则出特赐耳。
    ○金陵风景
    金陵风景最称佳丽，天阙北逼城即钟山，周回数十里翠壁丹峰，嵯峨霄汉之表。山麓即太平堤，游人往来络绎充斥。隔堤即玄武湖，亦潆回数十里。其中芳洲浮水而出者有六，树木笼葱，烟云缥缈，时方盛夏，荷菱荟蔚，藻荇牵浮，红绿错落，云水之湄，极目无际。我朝钟山为太祖韫玉之处，玄湖作板图之府，非公无敢侧足焉。近堤为覆舟山，古松森疏，奇石がテ。沿太平墉里余为鸡鸣山，殿阁参差，浮屠耸空，苍松瑰石，丹青难就也。陟巅望之盛，概尽在目中，山明水秀，掩映如画。然每积阴零雨，俯间湖光，往往有化龙鱼腾掷波间，风致良亦佳哉。昔人盖有纪其胜者矣，因录之。张曲江诗曰：“南国更数世，北湖方十洲。天清华林苑，日晏景阳楼。幕下回仙骑，氵峰傍驻彩游。凫仔凤管，荷菱斗龙舟。七子倍诗赋，千人和棹讴。应言在镐乐，不让横汾秋。风俗因纾慢，江山成易由。驹王信不武，孙叔是无谋。佳气日将歇，羁功谁与修？弃田东海变，麋鹿姑苏游。否运争三国，康时劣九州。山虽幕府在，馆岂豫章留？水淀还相阅，菱歌亦故遒。雄图不足问，惟想是风流。”苏子瞻诗曰：“到郡席不暖，居民空惘然。好山无十里，遗恨恐他年。欲款南朝寺，同登北郭船。朱门收画戟，绀宇出青莲。夹道苍髯古，迎人翠麓偏。龙腰蟠故国，鸟爪寄层巅。竹杪飞华屋，松根泣细泉。峰多巧障日，江远欲浮天。路钓横秋水，浮屠插暮烟。归来踏人影，云细月娟娟。”泰州储嗍曰：“北山飞翠凝吾杯，舟人举棹相徘徊。城隅捩舵踏冰入，船底轧轧闻春雷。霜风吹衣衣欲裂，湖天泱漭凝飞雪。司空劝饮夕郎酬，始觉微酣生颊热。中流咫尺水尽开，沙禽水鸟忘惊猜。新洲昨夜梅花发，暗香偏逐诗人来。湖波为带城为被，册府图书真得地。却笑前朝建此都，只将山水供游戏。钟山龙蟠几百里，下有龙宫藏剑履。山中老树尽成龙，夜夜飞来饮湖水。湖波只与银河通，背城一派垂晴虹。柏梯高寒石梁迥，十洲三岛蓬莱宫。长堤隐隐湖心路，堤上行人日来去。春风杨柳夏夫渠，换尽年光颜色故。世间万事如云烟，湖光山绿直依然。不及湖中鱼与鸟，涵泳恩波今百年。”杨廉夫诗曰：“钟山突兀水天西，玉柱曾经御笔题。云拥金陵龙虎壮，月明珠树凤凰栖。气吞江海三山小，势压乾坤五岳低。华祝声中人仰止，万年帝业与天齐。”杨州左唐诗曰：“扁舟临别岸，景物亦奇哉。野树闲生长，沙鸥信往来。水浮尘世隔，天远画图开。我欲为招隐，何人爱草莱？”
    ○李节妇
    节妇石氏，印江处士石某之女，成化己丑年六月二十四日生，弘治庚戌归宣。姑欧阳氏严重，石事之每可其意。好治麻撇霞耄性僻质贞率，衣着五六载不易，帏蚶е谢靡相尚，石独以朴素处之，无耻色。弘治乙卯年宣卒，遗孤子二，长绽四岁，次族岁尚未周，家事窘迫，艰阻万状。或劝其嫁，泣曰：“遗孤奈何？且死之日，何面目见君子于地下。”乃纺绩以抚遗孤。嘉靖乙未，台史鲤湖王公按郡，旌以礼币。是年七月十五日卒，谠嵝墓之右。归宣氏二十二岁，宣卒之年二十七岁，孀居凡四十年，卒之日六十七岁。柏泉子曰：“余他日读《春秋》，见说春秋者，谓春秋常事不书，是矣。至于纪叔姬之卒与其葬，则亦疑若常事然，先师仲尼至备书其年月若日而弗遗。彼一国之君与其夫人若当时之公卿大夫，是何其名宠贵盛也？乃泯然或不少见于策书，心窃怪之。既思春秋之世，功利炽然，人心大坏，至于龙蛇战野，玄黄易色，卖国弑君，弁髦名器。而秉节守义，乃独见于一亡国无归之妇人，仲尼安得不贤之，以为天下后世劝耶？乃余居今之世，得传李节妇石氏，慨然长叹为一泫然焉，诚不以富，亦祗以异。”盖古今之同情如此。顾恨非其人，不能使节妇永有闻于后世如纪叔姬也。虽然，庸讵知世果无其人乎？感事悼时，废书于邑。刘仕义曰：《石李节妇传》，滁州大司马胡公松所传也。予初弁，纳妇沈氏，时嘉靖丙午，方十有九岁。逮庚戌遭变，以幼子镜后母之妒，矢志不偶，旷居者十五年。诸先达以为芳年苦节，啧啧称难。今读《李节妇传》，慨然有感焉。其刻励之行，惟苦心者知之耳，因纪之以诗。诗曰：“麟经特著纪姬名，见说滁阳毓蕙裼。抗志冰霜成化石，甘心槁朽对孤檠。む帷每忆青春恨，罄室常持白发贞。四十年来如一日，传芳应有汉更生。”
    ○化民成俗
    湛甘泉先生为南大司马时，令民毋得餐大鱼，酒肆中沽市，无论举火当炉，致众丛饮，有大禁焉。除岁，庶民毋得焚楮祀天，糜财犯礼，可谓导民以俭矣。然是时居民大扰，咸称不便，何蠢愚之不易化如此哉！或曰：欧阳文忠公尝语人曰：治民如治病。彼富医之至人家也，仆马鲜明，进退有礼，为人诊脉，按医书述病证，口辨如倾听之可爱，然病儿服药云无效，则不如贫医。贫医无仆马，举止生疏，为人诊脉，不能对，病儿服药云疾已愈矣，则便是良医。凡治人者，不问吏材能否，设施何如，但民称便，即是良吏。故公为数郡不见治迹，不求声誉，以宽简不扰为意。故所至民便，既去民思。刘仕义曰：其然乎？虽然，化民成俗，政之经也；随俗习非，弊之道也。
    ○星变
    嘉靖四十五年岁次丙寅十月十三夜，星陨如雨，有声。十四、十五夜皆然。十五夜，月食，历三时既。夫星陨如雨，异也；历三夜，甚异也；继以月食既，又异之异者也。是岁十二月皇上宾天。吁！天人感应之理微矣。
    ○人心至灵
    人心至灵，于梦而可见。予每学院小试必优选，然入试前夕，必梦啖桃或菱，或采莲实，故不待案出而已知必在优列矣。不宁惟是，乙卯之试，撤棘前两夕，梦入明远楼前。内帘出九试卷，每卷书姓名，其上阅之无己名。既穷，叹曰：此番又休矣。及放榜应天，果中九人而见遗。是又数目攸判，而梦能先知矣。不宁惟是，己酉初小试于学院前夕，梦手粘莲米四大颗入试，既而优取第四名。是又事几未形而梦能前定矣，非人心至灵，何以知此？澶渊王公崇庆曰：心之灵气，常懋与天通。信哉！
    ○妖孽
    嘉靖甲寅秋，南京总督粮储公署中，有蜂房悬于檐下，不数日大如斗，群蜂聚焉。同日，中堂忽聚蚁数升，有顷四散。时杨公宜为总督，甚怪之，然竟以无恙。厥后庚申春，总督黄公懋官以军饷不时，军士中夜欢呼围之迟明，忿击督署，毁拆一空，遂执黄公捶死之，大中桥坊上悬之三日，揭旗鸣鼓，一时称乱，刘诚意安抚之乃定。此正所谓蜂屯聚，妖孽之不虚作者也。然不及杨公而黄公当之者何也？尝思之蜂蚁之异，乃厉气所致。杨公宽厚仁爱，厉不能及之。黄公严刻，持法太苛，尝因国用虚耗，诸凡冗食，悉奏罢之，以故万口称怨，遂及于祸，岂非以厉召厉也欤？呜呼！君子固宜为国家当事，然事体有大拂人情者，贵通融处之，否则必致生变，观黄公可以鉴矣。
    ○方烈女
    隆庆初，烈女方氏名胜容，歙县方渭女也。母出稠墅汪氏，生女三年，稠墅汪守愚举其子凤时，请婚女。女家以母党相聚也，许之。七八岁，母或归宁，女即不欲与偕，家人异之。有至性，闲习《女训》。十岁时，汪忠愍公夫人之死忠愍公也，闺中莫不惨沮，女独快然曰：“是得所死者。”先是凤时病，女闻而私祷阁中，皇皇然举止异常，讣闻即涕泣踯躅，剪发不食，誓不二嫁。父母慰之，女曰：“身虽未行，为之妇者，十五年矣，宁忍恝然？愿展墓遂终制，养其姑舅。”父母不听，万方开谕，女置不闻，欲速姑一见。姑往慰之，泣谓姑曰：“胜，姑之妇也。夫不幸，胜愿养姑如子。”姑辞之再三，女知无解己志者，约曰：后三日，女临茔一哭。遂拜姑。至日姑往，迓之，女辞不见，见于茔耳。斩衰拜父母，别升车扬扬。逾时至茔，所聚观者凡数千人，闻车中有投足声，以为举哀也。褰帷窥之，则自经死矣。老幼男女见者，皆号泣不能止。视其衤遂衣，皆夙已纫结。汪氏为袍袭之，与凤时而合葬焉。年十七，长二稔，去其殇之日，才六日耳。呜呼，烈哉！当道具其事以闻，诏旌表其门，有司建祠以祀焉。刘仕义曰：女虽已字矣，然未亲迎庙见，可以守，亦可以无守也。方氏乃能秉志不回，以死相殉如此，诚天植其性哉！长厚风俗，有补于世教多矣。自烈女之一死，不惟女失其真，妇怀二心者知所警，而缙神之士无青天白日之心者，亦将汗颜中愧。呜呼！男子刚肠者几人？孰有能如叔媛之死，轰轰烈烈，玉洁冰清，颓波砥柱，空谷足音，诚可悯也夫，诚可嘉也夫！邑人都御史汪道昆有诗云：“夫君当户子，襁褓委玄黄。妾若向阳翘，东西永相望。云胡水未泮，大海摧扶弃。生当誓白日，死当殉黄壤。所亲不识察，众口纷如簧。一举从鸿鹄，安能复回翔？抗颜别父母，饮泣理衣裳。慷慨临君穴，损躯同归藏。人生若朝露，逝矣无彭殇。宁为兰与芷，溘死有余芳。毋为桃李华，灼灼徒春阳。”
    ○冥司
    先室陈氏之亡也，鼓而逝矣。鼓寂复苏，遽谓家人曰：来有异。言之适与数十人同拘摄到一公府中，恍若世间神祠，然有冕者巍然上坐，傍一判官执簿籍一一唱名驱入，余其半，却回之。指中一女子云：阳寿尚及五稔，今乃得复睹人世乎？举家惊喜，谓已再世矣。乃黎旦而长逝。吁！地狱罪福之说，起自浮屠，吾儒所不道也。其载之小说，得之传闻者，予尝谓其幽远怪诞，未足深信，乃今目击之真，信冥司之必有报应之不诬矣。可畏也哉！因谨识之。彼世之恣恶者，可以知惊也夫。
    ○女中烈丈夫
    我朝虞氏，海宁人，董湄妻也。少慧知书，颇善吟咏。年十六归董，甫两月而湄卒，痛绝欲死以殉，家众防之，遂不得死。父母惜其年少，劝女再醮，女不应，吟菊竹二诗，刻木为夫像，而晨昏事之，年五十余而卒，人皆称之为节妇云。咏菊诗曰：“移得春苗爱护周，柴弃无主为谁秋？寒芳甘抱枯枝萎，羞坠西风逐水流。”井上竹诗曰：“一片贞心古井泉，清寒彻骨自堪怜。相看岁暮青青色，历尽冰霜戴一天。”刘仕义曰：於戏！彼美淑姬，可谓女中烈丈夫矣。慨夫欺君卖国，贪生苟免朝为仇敌，暮相君臣者，视此宁不愧死哉！
    ○轮回
    金陵有姓王者，星命士也，性好修洁，即其服饰容止，宛有妇人女子态。既死，遗梦其家言，托生某处某家为女子矣。其家往访之果然。又有纪姓者，其为人也，苟贱不检，然性狡侩。死之日，其家得梦，谓往某处某家凭化为狗某，中白项者即某也。宜速赎归，尚可复得为人。翌日往询其家，果生数犬，中有白项者，遂赎以归，及至家卧堂前，作伸舒状死矣。又有染工管姓生一子，甫总角，或染疾病，临亟，仿佛若梦中语云：当再生某尚书家为子，幸来视之。既而访其家，果其所生，时日不诬也。及长，以恩补官，累迁至兵备副使。刘仕义曰；佛家轮回之说，吾儒尝深辟之，以理胜矣。及阅陈善《扪虱新话》，载房忧吧砦永禅师，娄师德前身为远法师，苏东坡前身为五戒和尚，每嗤其诞妄不经，不可信。以今闻见所及，诚亦有然者，此曷故哉？昔程子读《左氏传》，至伯有为厉事，谓其别是一般道理，此岂亦别是一般道理也欤？然则《庄子》浸假而化之说，殆亦未可尽非也。因识之。
    ○夏饕
    嘉靖间，夏饕鬃止辉，通州人，家世石工，为人目不知书而志行纯笃，事父母以孝闻。冬月侍父同寝，必夹父溺器于怀温之，父欲溲即以进。父卒，哀毁逾礼。既葬，奉其主如生，朝夕出入，事无大小，必启而后行。母属疾久，饕资烫酪┏Ｔ谧笥遥未尝一入妻室，衣不解带者三年。母尝思食荔子，饕准页峭猓况夜大雪，无所得，乃仓皇越城叩市肆，肆主惮寒不时起，饕灼于外，肆主感悟亟起，取付之。其他事亲之仪，多暗与古合。饕字子以小忿为弟殴至毙，饕锥裆宋阒荆但含涕不言，人以为难。饕仔幸嬷人，无识不识交口誉之，饕兹貌桓业保衣冠之士慕其行多从之游。有鹾使至郡，召见台下，自伤违养亲，执其手对之流涕，命有司制衣一袭亲衣之。佥宪安福欧阳瑜以理学擅名一时，为郡博日数躬造其庐，与语竟日，徘徊不忍去。其卒也，督学侍御莆田黄公弘毗下州为立祠表焉。刘仕义曰：饕滋匾灰展ざ，其天性纯笃，乃动缙绅之仰敬如此，德之系乎人心何如哉？大司成林公树声曰：尝读齐景公有马千驷章，掩卷三复。因思后世有以齐景公称人者乎，在匹夫或耻以不足为；有以夷齐称人者乎，在侯王亦安且受焉。匹夫之于千乘，侯王之视饿夫，相去远矣。然匹夫羞比于千乘，王侯愿附于饿夫，读者可以深长思矣。予于饕滓嗌钣懈醒伞
    ○诗谶
    人世婚姻的有定数，其中修短离合，亦的有定数。异哉！予嘉靖丙午姻沈氏，以孟冬朔有四日成合卺之礼，所谓“丙午十月杏园花，与卿结发成欢嘉”者是已。逮庚戌而遽逝。伤哉！仅仅历五春耳。以幼子镜后母之妒，旷居有年。岁癸亥，忽萌续弦之思。其春，侄辈亲迎避嚣，往游牛首山，偶成二绝句。其一云：“天阙最嶙峋，烟笼草树深。溪流清以冽，聊用濯吾缨。”其二云：“因暇到岩阿，岩松翳薜萝。金册何处访？仰见浮云过。”此但以适一时之兴耳。初何心哉？明年甲子得婚陈氏，仅八月而物故去矣，然犹未知此诗之为谶也。又明年为乙丑，偶邂逅金少白丹氏，议婚得高氏焉。忽忆畴昔之句，遂成谶语。异哉！信乎？修短离合的有定数，彰彰著矣。深有感于是，遂详识之。
    ○梦
    人之有梦，盖缘于因想，日间耳目所因，心思所想，夜逐形而为梦。然其祸福之兆，炳于几先，灼灼其不爽者，此又鬼神阴有以启告之。人心固灵，所以泄造化之机者，信非鬼神，莫能神其鉴矣。郑狮南宣化辛酉元旦梦学中门子至其家，大肆喧哗，因捶死之，既寤喜曰：“捶死门子，门子永不至矣。”中之兆也。既而果然。乙丑之春选，儿梦其痴呃矗致书于予。问之，对曰：相公在京，诘旦以告予。解之曰：相公在京而致书来此，必已中也。未数日，捷报果至矣。黄龙冈尚质，戊午祈梦学宫土地祠，因梦家中储菜数十瓮，充满前后，莫解所谓。既而入试，所编席舍，则菜字第几号也；及中领朱卷，所编朱卷又菜字第几号也。神哉，神哉！予命运蹇薄，弗克取第，以酬宿心亦既已矣。然乃屡为黠鬼所侮，殊为可恨。每当科之年元旦子夜，辄多吉梦，若在所必中者，则合掌加额，跃然不胜其喜。无何，乃以迂细之事应之，遂已，此又为黠鬼所戏侮，深可恨也。
    ○宗方城
    兴化宗方城，臣以诗自豪，喜谭神仙升举之术。督学闽中时，忽谓其家人曰：“某日有胡僧相访，当归化矣。”及期，谓僧且至，出门迓之。登堂，分宾主坐定，相与话丹铅之事，议论酬答，峻静痪耄历三昼夜而辞去。左右初未见也，既而命家人具汤沐浴，作遗诗三首，遂掷笔而逝。呜呼！方城果仙去耶，抑或假此以成其名耶？老子有言，名与身孰亲？若方城者，殆以身殉名者欤？缙云樊献科为之作传，指为谪仙之流，窥见其微矣。予故表而出之，以箴夫世之好奇者。虽然，其诗亦自可传，足为不朽。尝取而读之，其《同何侍御游大云寺》云：“骢骑中原下，招提绝域边。黄金原布地，青石正参天。齐鲁停杯外，蓬莱落雁前。沙平楼阁直，路僻斗牛偏。法有玄猿听，经知白马传。慈云千岭合，慧日万家悬。树结空中果，池开定后莲。晨钟飘积雪，夕梵度轻烟。群鸟频窥偈，双龙欲护禅。阴阳悲荚砌，今古慨弃田。岱色东无尽，河流西可怜。问君逃苦海，何以赋甘泉？”《冬夜同徐山人集芙蕖馆》云：“客到孤城暮，亭开万水边。晴虹标野渡，岩雪动平川。吾爱沧浪曲，谁听白石篇？群鸥惊落木，孤雁下新烟。楚泽樵渔在，吴云涕泪偏。一尊聊永夕，双鬓任催年。春入寒衣后，歌停夜漏前。出门看岭月，任尔妒婵娟。”《喜雨友人偕集》云：“千家迷晓日，万壑下秋阴。地迥浮云直，亭高骤雨侵。群鸥寒自立，一水坐能深。波动鱼龙起，天流鸿雁音。荣枯芳草色，忧喜故园心。长啸无宾主，高谭失古今。开尊怜阮籍，作赋见陈琳。岂作商霖望，聊为梁父吟。”《湖上晨起》云：“碧石高成削，江流直浸园。鸬鹚犹渚宿，鸟雀已枝喧。比斗青天坠，东溟白日翻。秋声起橘柚，晓色出鸡豚。玉露凄松迳，高霞落石门。渔舟忽停棹，仿佛是桃源。”《午日同李于鳞游天宁寺》云：“得尔逃名者，今辰又小林。山高杨柳细，路险薜萝深。古塔已凋翠，祗园曾布金。谈经群鸟下，听法一龙吟。舍利光难减，菩提迹岂沉。空虚能悟性，清净不依心。云竹窥禅相，风篁度梵音。僧来看果结，酒至对蒲斟。世事形骸苦，浮生日月侵。慈航如可渡，同此谢朝簪。”《秋夜张园遇谈玄者有赠》云：“万里秋云下，双峰夜月初。空梁寒蟋蟀，曲沼乱芙蕖。仙路青芝隔，玄亭古木疏。浮生俱客计，斯意久吾庐。白雪炉中药，黄庭石上书。萧声何处起？仿佛紫霞裾。”此其清楚萧旷之才，自可名家传后也，奚必仙去而后成其名哉？吾复表而出之，以规夫世之有志者。
    ○一条边
    善计天下者，以安民为本；安养斯民者，以革弊为先。海公瑞巡抚南畿，慨小民困于徭役之不均也，乃立为画一之法。以一县繁简适中者为准，总计徭役几何，当用顾直几何，于是概一县之田，除一切应优免外，总计田亩几何，一亩当出顾直几何，不论官民，惟按户计亩，按亩收直。其编派差徭，官自办顾，遂以其式颁诸郡县，一体行之，名为“一条边”。权豪莫肆，贫困少苏，诚良法哉！不特施之南畿，推之天下可也，此法行而天下平矣。惜书吏为奸，奉行无状。一丈量之余，弓口有大小，册籍有虚伪，甚至有势者除沃壤为荒地，无势者开旷土为良田，隐弊百端，难以枚举。虽讼诉繁兴，有司莫能清稽规正，民但鼓腹含冤，仰屋窃叹而已。呜呼！除一弊，滋一弊，改革之难，诚难哉！然则小民何时而获苏息也？可为于邑也夫。
    ○孙一元诗
    关中孙一元者，方外士也，以诗著名，自号太白山人。李空同为之作传，称其善说玄虚。又肤莹渥颜飘须，望之如神仙中人，而风神藻雅，日与之游，令人坐忘。今读其诗，殊疏朗冲逸，有搏风蹑空，延揽八垠之意。尝同群公游西湖，时已极醉，信口成长篇，有“青天落杯底，白日行舟边”之句，自谓豪才逸性，不减谪仙，其绝句结构尤奇。
    《醉着》云：“瓦瓶倒尽醉难醒，独抱渔竿卧晚汀。风露满身呼不起，一江流水梦中听。”
    《山人》云：“山人住在瀑布西，早晚看山情自怡。屋下紫芝高一尺，无数春风不受吹。”
    《秋夜》云：“林屋无人月正明，推窗欹枕睡魔轻。一秋诗句知多少，听尽潇潇叶上声。”
    《渔翁》云：“渔翁生长不识字，坐对沧江有好怀。不用满船载书画，一蓬独挂酒刍来。”
    《爱竹》云：“眼中爱竹只数根，他时留取双文樽。除却酒徒与渔父，春风长日不开门。”
    《野夫》云：“两山夹湖当城隅，何人能过清风庐？黄叶抱霜蟪蛄老，野夫闭门穷着书。”
    《桃源图》云：“溪上春风笑语温，溪头春水涨新痕。中途逐鹿人谁是？桃叶桃花自一村。”皆有意致，可诵也。
    ○王阳明
    余姚王阳明先生守仁，为世大儒，文章德业炳炳如丹。尝持“致良知”之说，启诱后学，所至人人感动，引接人无问贵贱贤愚，皆令有省，音咳ツ顾，使人意消。尝游僧寺，见一室封锁甚密，欲开视之，寺僧不可，云中有入定僧，闭者五十年矣。阳明固开视之，见龛中坐一僧，俨然如生，其象貌酷肖阳明先生。曰：“此岂吾之前身乎？”既而见壁间一诗云：“五十年前王守仁，开门原是闭门人。精灵剥后还归复，信始禅门不坏身。”先生曰：“此固吾之前身乎？”怅然者久之，为之建塔以葬焉而后去。刘仕义曰：予不及见阳明先生，其高足弟子犹及见之。时接其言，议若此事，似涉于语怪也。然野记中每言聪慧之士，多自般若中来。如《冷斋夜语》载，张方平是琅琊寺僧轮化。公孙《谈圃》载，冯京先世为五台僧。《癸辛杂志外集》载，真西山乃草庵和尚再□。《扪虱新话》载，苏东坡前身是五戒和尚。此皆不足深信。然闻见所传，又历历若是，岂事有不可以理致诘者如此夫？因思程明道先生，见学者静坐，便叹其善学，善以立得一个静根，在此庶穷理力行有得力处耳。后儒不察，往往流入于谈空论寂，闭眉合眼，竟不知穷理力行为何事，以故猖狂颠倒，致远则泥。当知儒之与释，其主静同，而作用迥异，学者须具眼辨之，否则差毫厘而谬千里，其害有不可胜言者。朱子曰：“弥近理而大乱。”真此之谓也。因并识之。
    ○铁笔师
    庐陵吴丘山公宪，铁笔先生也，言动端懿，刚直不阿，同乡暨同道有争辩者，咸曰：“请吴先生谈公道。”至则以义理晓喻之，莫不首肯心服。至有持状求决者，宛有古王彦方之风焉。桂文襄萼秉钧，当朝爱其才性，欲官之，辞曰：不如田舍夫之安且逸也。文襄愈重之。居常与物无兢，轻财慕义，适市不辨权衡低昂轻重，惟人物价，亦惟人高下，然平生未尝窘用，反见饶裕，岂非天道自有乘除之数也欤？噫！若公者，岂可以铁笔师目之哉！昔人谓古今人不相及，岂其然欤？
    ○国朝超越五事
    国朝超越前古五事：尊孔子以先师，而祀以天子之礼乐，一也；优外戚以厚禄，而处以安闲之职衔，二也；政本有归，无母后专制之失，三也；兵柄有统，鲜悍将、拒命之患，四也；金鱼悬挂于歌楼，象简遗忘于妓寝，岂非前代之弊乎？禁官妓而严官箴，敦尚风化，五也。此国朝超越前古之五事也。
    ○角声钟声
    世之鼓楼曰谯楼。谯楼者，谓门上为高楼以望也。尽角之曲有三弄，乃曹子建所撰。其初弄曰：为君难，为臣亦难，难又难；次弄曰创业难，守成亦难，难又难；三弄曰起家难，保家亦难，难又难。今角音之乌，乌者皆难字之曳声耳。所以使人昏晓之间，燕息之际，闻之有所儆发也。右见曹昭《格古要论》。天下晨昏钟声，数皆一百零八，而声之缓急，节奏随方各殊。杭州歌曰：“前发三十六，后发三十六，中发三十六，声急通共一百八声息。”越州歌曰：“紧十八，慢十八，六遍辏成一百八。”台州歌曰：“前击七，后击八，中间十八徐徐发，更兼临后击三声，三通辏成一百八。”然一百八者，所以准岁之义也。盖年有十二月、二十四气、七十二候，正得此数。释氏念珠亦一百八，亦借此义，具《楞伽经》中菩萨问也。右见郎瑛《七修类稿》：南京城中绝高处，建钟鼓楼二区，食三品俸，其禄入孤老院济贫，予过其处询之，角人曰：方昧爽初奏角三通，声如凤鸣，某但习其声，音则未谙也。然于曹制有近似者，钟人曰：钟以十八紧慢间击六遍，城中外寺钟皆然。并识之。
    ○古今人品相类
    古今人品有绝相类者，汉曰张子房，蜀汉曰诸葛孔明，国朝曰刘伯温三人。其德器同，其才略同，其出处同，其超然远览，爵禄富贵不系于心同，其以布衣掉三寸舌，运筹帷幄为王者师亦同，其佐英主于草莽之中而成帝业亦同。盖此三人者，光明俊伟，倜傥磊落，三代而下所仅见者也。
    ○嘉Т园
    无锡华鸿山察，由翰林学士归田，筑“嘉Т园”以居，日与图书花石相亲娱，其于势利纷华澹如也。兴至时赋诗以见其志，皆清劲爽朗，裒然名家，因录其有题于园中者一二于此。忘言斋云：“几年埋迹在丘樊，一室重关可避喧。窗外云峰常满目，主人终日复何言？”松筠阁云：“高阁凌虚对远峰，绿筠无数间苍松。清阴自与炎粮簦日向丹梯陟几重？”避俗处云：“新篁绕屋长千竿，白日阴阴六月寒。幽径已无尘迹到，祗应高卧听琅汀！鼻寤阁云：“月上孤峰静夜分，凭高四望绝尘氛。天空万籁声俱寂，惟有疏钟和白云。”面壁亭云：“趺坐居然是达磨，孤亭突兀对岩阿。山深昼静无人语，惟有丹崖挂薜萝。”水竹居云：“槛外疏篁荫石渠，水声和月到林居。清修自得幽人意，不是持竿欲羡鱼。”碧山仙隐云：“瀛洲空羡到仙居，何似山中旧草庐？高卧不闻金马诏，闭门时读养生书。”独观阁云：“小阁聊成容膝安，晴窗高对碧峰寒。凭虚独得超然意，万物皆从静里观。”万玉山房云：“潇湘秋色满山房，白日清阴覆石床。一鸟不鸣蓬户掩，半空惟听奏琳琅。”
    ○有感诗
    予家素贫贱，自幼笃学，惟执著时手仅一离书册，虽溽暑焚膏，展卷不辍。恐夜分倦而欲寐，则以意制为独木杌，凭之稍惰，便惊而奋矣。犹虑鸡初鸣之难寤也，辄和衣就寝，一觉便起，燃火朗诵。旬中偶一二日帖席耳，其苦心如此。曾作《清明日有感诗》云：“清明佳境万峰头，独坐书斋靳一游。红杏碧桃空映日，青灯黄卷几经秋。眼前人事风前絮，世上浮华水上沤。否泰循环应有数，且宽脚步任优游。”时嘉靖壬子岁也。是秋，学院赵方泉公镗试高等，得沾廪禄，迨今又二十霜矣，犹碌碌胶庠中正，昔人所谓炼永烧铅二十年，至今犹在药炉。前者是已可叹哉，复有感而和之，因戏言之以自慰焉。诗云：“曾蹑蓬莱最上头，喜逢仙子话同游。餐霞服露三千日，跨鹤乘鸾八百秋。盖世功勋成幻梦，耀人荣贵等浮沤。平生有好惟岩壑，次第遗踪遍四游。”时隆庆辛未也。或曰：大材晚成，子乃游心物外而仙之学乎？昔有人作诗箴吕纯阳者云：“觅官千里赴神京，钟老相传盖便倾。未必无心唐事业，金丹一粒误先生。”恐为子误矣。予谢之曰：“直戏耳，非敢为荷蒉之果也。”
    ○吉安文物之盛
    江西一省可谓冠裳文物之盛，而吉安一府为尤最。自洪武辛亥至嘉靖己未，凡六十科，吉安进士七百八十八人，状元十一人，榜眼十一人，探花十人，会元八人，解元三十九人，登第者二十八人，官至内阁九人，一品六人，赠三人，尚书二十二人，赠四人，左右都御史六人，得谥二十五人。盛哉！吉水刘充化尝赋吉郡十状元诗云：“天开文运盛庐陵，累占鳌头已十人。胡广时中兼子，彭时刘俨与罗伦。后来彭教同曾彦，前有陈循并鹤龄。何事三元争些子，斯文胪在明春。”既而罗念庵洪先复与进士第一。盛哉！
    ○登科录
    今登科录叙其生之所自出，辄曰某处籍，某处人，非也。舜生于诸冯，迁于负夏，卒于鸣条，以皆东夷地，故为东夷人。文王生于岐周，卒于毕郢，皆西夷地，故为西夷人。何尝云某处籍，某处人哉？四世而缌，已服穷而亲尽矣。况四世□□焉者乎？犹曰某□□□□□矣。或曰朱子闽产也，犹自称新安，何也？□□□□□婺源人，因仕入闽，生文公，寓居建阳之考亭，□□□安不忘本也。予先君淳懿公冕，吉安庐陵人，以公务至京，悦其山水之佳丽，因家焉。而予母郭氏归之，而以生予，故予金陵产□，而称庐陵者，不忘本耳。若世代既远，而犹云云，岂不甚无谓哉！
    
    
    
    
    
    
       2000.08.21  尹小林整理
    =☆= 

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
