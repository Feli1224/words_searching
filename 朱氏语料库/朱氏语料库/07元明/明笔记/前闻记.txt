
    │ 前 闻 纪 │   明?祝允明
    

    ○高皇帝敬天
    高皇帝以天纵之圣，功德广大，金匮之策不可胜纪，草莽臣何敢僭亵以入私编？然剽闻一二不敢隐，嘿其敬天事神，至于礼乐末节，罔不究心。以乐生不娶，颛洁特创神乐观居之，俾从黄冠之列，赡给优厚，所辖钱粮例不刷卷，曰：要他事神明，底人不要与他计较。常膳之外，复益予肉，人若干。曰：无使饥寒乱性，诸武舞执干盾之属，后易楮甲以绘兵，其上防微之意，又因以见焉。
    ○正经传
    上万几之暇，留意方策，尝以尚书咨以羲和，惟天阴骘下民二节，蔡沉注误，命礼部试右侍郎张智同翰林院学士刘三吾等改正，因通加研校。书成名曰《书传会选》。又以孟子当战国之世，故词气或抑扬太过，今天下一统，学者倘不得其本意，而概以见之言行，则学非所学，而用非所用，又命三吾删其过者为《孟子节文》，不以命题取士。当时礼部札付言书传曰：凡前元科举，尚书专以蔡传为主，考其天文一节已自差谬，谓日月随天而左旋，今仰观乾象，甚为不然。夫日月五星之丽天也，除太阳人目不能见其行于列宿之间，其太阴与五星昭然右旋，何以见之？当天清气爽之时，指一宿为主，使太阴居列宿之西一丈许，尽一夜则太阴过而东矣。盖列宿附天舍次而不动者，太阴过东则其右旋明矣。夫左旋者，随天体也；右旋者，附天体也。必如五星右旋为顺行，左旋为逆行，逆顺行之日常多，塑行之日常少，若如蔡氏之说，则逆行多而顺行少，岂理也哉？若不革正，有误方来。今后学《尚书》者，天文一节当依朱氏诗传十月之交注文为是。又如《洪范》内《惟天阴骘下民，相协厥居》一节，蔡氏俱以天言，不知阴骘下民乃天之事，相协厥居乃人君之事。天之阴骘下民者何？风雨霜雪均调四时，五谷结实，立泼裰命，此天之阴骘也。君之相协厥居者何？敷五教，以教民明五刑，以弼教保护和洽，使强不得凌弱，众不得暴寡，而各安其居也。若如蔡氏之说，则相协厥居皆付之于天，而君但安安自若，而奉天勤民之政略不相与，又岂天佑下民作之君师之意哉？今后当依此说。
    ○平吴仁言
    皇帝圣旨，吴王令旨，总兵官准中书省咨敬奉令旨，盖闻伐罪救民，王者之师，考之往古，世代昭然。轩辕氏诛蚩尤，殷汤征葛伯，文王伐崇侯，三圣人之起兵也，非富天下，本为救民。近睹有元之末，主居深宫，臣操威福，官以贿成，罪以情免，宪台举亲而效仇，有司差贫而优富，庙堂不以为虑，方添冗官，又改钞法，役数十万民湮塞黄河，死者枕籍于道，哀苦声闻于天，不幸小民误中妖术，不解其言之妄诞，酷信弥勒之真有，异其治世以苏困苦，聚为烧香之党，根据汝颍，蔓延河洛。妖言既行，凶谋遂逞，焚荡城郭，杀戮士夫，荼毒生灵，千端万状，元以天下兵马钱粮大势而讨之，略无功效，愈见猖獗。然事终不能济世安民，是以有志之士旁观熟虑乘势而起，或假元氏为名，或托香军为号，或以孤兵自立，皆欲自为，由是天下土崩瓦解。朕本濠梁之民，初列行伍，渐至提兵，灼见妖言不能成事，又度胡运难与立功，遂引兵渡江，赖天地祖宗之灵，及将相之力，一鼓而有江左，再战而定浙东，氏称号据，我上游爰兴问罪之师，彭蠡交兵，元恶授首，父子兄弟面缚舆衬，既待之不死，又封以列爵，将相皆置于朝班，民庶各安于田里，荆襄湖广尽入版图，虽德化未及，而政令颇修。惟兹姑苏张士诚为民，则私败盐货，行劫于江湖，兵兴则首聚凶徒负固于海岛，其罪一也；又恐海隅一区难抗天下，全势诈降于元，坑其参政赵琏，囚其待制孙酰其罪二也；厥后掩袭浙西，兵不满万数，地不足千里，僭号改元，其罪三也；初寇我边，一战生擒其亲弟，再犯浙省，杨矛直捣其近郊，首尾畏缩，又乃诈降于元，其罪四也；阳受元朝之名，阴行假王之令，挟制达丞相，谋害杨左丞，其罪五也；占据江浙，钱粮十年不贡，其罪六也；知元纲已坠，公然害其丞相达失帖木儿、南台大夫普化帖木儿，其罪七也；恃其地险食足，诱我叛将，掠我边民，其罪八也。凡此八罪，尤甚于蚩尤、葛伯、崇侯，虽皇帝、汤文与之同世，亦所不容，理宜征讨，以靖天下，以济斯民。爰命中书左相国徐达，总率马步舟师分道并进，攻取浙西诸处城池，已行戒饬，军将征讨，所谓歼厥渠魁，胁从罔治，备有条章：凡有逋逃臣民，被陷军士，悔悟来归，咸宥其罪，其尔张氏臣寮果能明识天时，或全城附顺，或弃刃投降，名爵赏赐，予所不吝。凡尔百姓果能安业不动，即我良民旧有田产房舍，仍前为主，依额纳粮，以供军储，余无科取，使汝等永保乡里，以全室家，此兴师之故也。故有千百相聚旅拒王师者，即当移兵剿灭，迁徒宗族于五溪两广，永离乡土，以御边戎。凡予之言，信如皎日，咨尔臣庶毋或自疑，敬此除敬，遵外咨请施行，准此合行，备出文榜晓谕，敬依令旨事意施行，所有文榜须议出给者。
    ○制度
    今士庶所戴方顶大巾，相传太祖皇帝召会稽杨维祯，维祯戴此以见。上问所戴何巾，维祯对曰：“四方平定巾。”上悦，遂令士庶依其制戴。或谓有司初进样，方直其顶，上以手按偃，落后俨如民字形，遂为定制。按洪武二十四年三月二十六日，礼部右侍郎张智同各官奉圣旨：恁礼部将士民戴的头巾样制，再申明整理。智乃奏行，先为软巾，制度已尝钦定，而小民往往或造破烂不堪纱罗，用纸粘里，竹丝漆布混同造卖，有乖礼制，合行申禁，仍前违制者，卖人买人同罪，如此则当时巾制乃太祖自定，恐非缘维祯与手按也。
    ○公宴节钱
    洪武二十三年九月二十四日，上谓礼部左侍郎张衡、左都御史詹徽等，以有司公宴扰民，今后支与官钞，布政司一千贯以下衙门令衡等详定。十月初八日，衡等遂奏准行，移各官司遵守。凡遇正旦、冬至、圣节筵宴节钱，就于彼处官钱内支给，其无府州县都司卫所行移附近，有司关用其钱，则例每一节布政司一千贯，府，州，县，无有司卫门卫所。
    ○给有司官钱
    二十九年，又赐有司民朝觐，每一员给与盘缠钞一百贯，在任岁支柴炭钞五十贯，并后定给引钱为堂食费，于乎养廉之意至矣。
    ○驿儿属对
    太祖皇帝一日阅远方驿夫，见一小儿在其中，问之，儿对曰：“臣父当此役，近日死，臣代来耳”。上曰：“你几岁了？”对曰：“七岁。”上曰；“能作对麽？”儿对曰：“能。”上曰：“七岁孩儿当马驿。”即应声云：“万年天子坐龙庭。”上大喜，蠲其役。
    ○龙须
    太祖皇帝尝进膳，于膳中得发一茎，召光禄官问之，对曰：“告陛下，此不是发。”上曰；“是何物耶”？对曰：“龙须也。”上即自将圣须随手得一二茎，遂叱去不复问。
    ○欧阳都尉
    洪武中，驸马都尉欧阳某偶挟四妓饮酒，事发，官逮妓急，妓分必死，欲毁其貌，以觊万一之免。一老胥闻之，往谓曰：若予我千金，吾能免尔死。妓立予五百金，胥曰：上位神圣，岂不知若辈卒日之侈肆乎？慎不可欺，当如常貌。哀鸣或蒙天宥耳。妓曰：何如？胥曰：若须沐浴极洁，仍以脂粉香泽治面与身，令香远彻，而肌理妍艳之极，首饣希衣妆须以金宝锦绣，虽私服亵裙不可以寸素间之，务尽天下之丽，能夺目荡心则可，只如此就捕，更无他术。妓问其词曰：一味哀鸣而已。妓从之。比见上，上叱令自陈，妓无一言，上顾左右曰：燮鹕绷恕Ｈ杭私庖戮透浚自外及内备极华烂，缯采珍贝堆积满地，照耀左右，至裸体妆束不减，而肤肉如玉，香闻远近。上曰：这小妮子使我见也当惑了，那厮可知哩。遂叱放之。
    ○勤政
    上勤民之心振古罕俪，凡得内外封疏，即命左右疏其事，粘之壁间，甲乙治之，裁决如流。壁帖有一日数易者。
    ○示俭
    上每与宫人语，不离稼穑组纟川，后宫屏幛垣壁多绘耕织像也。
    ○持志
    上持志竞业，无愧尧舜三王。每夕膳后，自于禁中露坐玩察天象，有达旦不安寐者。盖上兼善推测，于天心无不洞然也。
    ○天王堂土地
    姑苏阖闾子城之濠股，有东西二天王堂，其西堂东庑有土地祠，神貌甚类太祖皇帝。相传张氏僭据日，有道者潜塑此像，意谓此土地当属太祖云耳。道者失其名，盖异人也。或曰偶肖圣容，初无道者事。
    ○诛李司徒
    张九四之败，实由其臣伪司徒李行素倒戈也。我太祖皇帝始命，劳之以酒，花采迎赏于京城三日，然后取对九四，斩之以示大义。此固类汉祖斩丁公事，而施之尤切当也。
    ○床下义气
    洪武中，京师一校尉与邻妇通。一日侵晨，校瞰其夫出，即入门登床，夫忽复归，校仓皇伏床下。夫入房，妇问曰：何故才去又回？夫曰：我既行，见天寒，忽思尔熟寝足露衾外，恐尔冷，来为加被耳。乃加覆而去。校忽念曰：彼爱其妻至此，此妇乃忍负之，而与我淫耶？即取刀径杀其妇而去。少顷有卖菜翁常供蔬妇家，至是入门，见无人即出，邻人执以闻官，翁不能明，竟诬伏。狱成将弃市，校出登场，大呼曰：某人妻是我杀了，奈何要别人偿命？遂白监决者，我要面奏。监者引见，校曰：告上位此妇人是臣杀了，不干卖菜老子事。上曰：如何？校曰：妇颇有姿色，臣实与之通奸。其日臣闻其夫说话，臣因念此妇忍负其夫如此，臣在床下一时义气发作，按不下就杀了她，臣不敢欺，愿赐臣死。上叹曰：杀一不义生一无辜可佳也。即释之。
    ○宋祭酒
    国子祭酒宋公讷，刚正威严，不忝其职，而高皇所以待之者，亦极隆厚，君臣之契，殊鲜伦比。上燕闲之际，常思见之，不欲数召以劳之，乃令画工因写其神以来。画工受命，潜处庑蚰间，讷方公服危坐不语，画工亟图以进，上览之收讫。明日讷朝罢，上谓之曰：昨日某时卿尝公服坐堂上乎？讷对曰：然。上曰：卿何故有怒色？讷惶恐对曰：适一生献茶，踣而碎茶瓯，臣不觉怒，且念臣不才，不能教率所致，有负陛下委任，故含怒自讼，未责此生耳。因问陛下何以知之，上出像语其故，且笑而慰之，更赐茶若千斤。
    ○先曾祖受天恩
    洪武中，朝旨开燕脂河，大起工役，先曾祖臣焕文与焉。时役者多死，先曾祖独生全。工满将辞归，偶失去路引，分该死，莫为谋。其督工百户者谓之曰：主上神圣，吾当引汝面奏，脱有生理。先曾祖从之，既见上，百户奏其故。上曰：既失去罢。先曾祖方欲叩辞，上忽又顾曰：看你模样也似个本分的，可赏钞二十贯。臣焕文受赐谢恩而归，乡里莫不惊羡。
    ○危素
    危学士素以胜国名卿事，我太祖年既高矣，上重其文学，礼待之。一日上燕坐屏后，素不知也。步履屏外，甚为舒徐。上隔屏问为谁？素对曰：老臣危素。语复雍缓。上低声笑曰：我只道是伯夷、叔齐来。
    ○嘉定县吏人
    洪武二十四年，苏郡人有为嘉定县吏者，郡中一乡人以事注误至县，潜白吏求私直之。吏曰：今上自郡府下及县，首领官皆廉公奉法，吾曹亦革心戒谨，岂敢私出入文牍耶？然汝事既直，第公理之，决无枉理。乡人如教，果获伸雪。感吏情以米二石馈之，吏惊愧却去，辞让久之。吏曰：我以乡曲之故为君受一斛。乡人别去，既半载，吏假归，遂以原粟奉乡人之母，曰：此若儿寄我处之物耳，今以还母。
    ○道不拾遗
    闻之故老言，其时道不拾遗，亲有见遗钞于涂者，第拾起一观恐污践，更置阶所高洁之处耳，竟不取也。
    ○修书
    太宗皇帝大崇文教，以《四书》、《五经》经宋儒发明之后，又诸说不一，命儒臣胡广、杨荣、金幼孜等会萃去后，并纂先儒论议，有俾斯道者为《四书五经性理大全》，书通二百二十九卷。当时供赐甚渥，惟《礼记》先修，书成，最号精当，余帙闻日久催纂之故，或未协舆议云。或云《礼经》最后成，未审其后。又开局修《永乐大典》，凡古今言行，巨细网罗无遗意，如宋《太平御览》之类，而浩博过之，以太穰滥，竟未完净而罢，闻其目录且几百卷云。
    ○仁庙右文
    仁庙好学右文，词翰并精，龙喜科举之业，在青宫已然，践祚犹不废。每得试录，必指摘瑕病，手标疏之，以示宫臣，尝戏语人曰：使我应举，亦岂不堪作状元天子耶？
    ○霍侍郎
    英宗皇帝在北狩时，至塞徼俯瞰边臣，或命取财货诸物，诸臣不敢多献，或畏缩失前，多不称上旨。惟大同府同知霍蠓钪迹必极力呈进，惟恐不及。及上回銮，即召见螅嘉劳久之，至明遂升为工部侍郎。
    ○睿皇征吴处士
    睿皇既复明辟，政治大新，慨然欲得贤才而用之。闻江西有吴与弼者，乃举征贤之礼起之，下诏曰：皇帝敕谕江西抚州府崇仁县处士吴与弼，朕承祖宗丕绪，求贤图治，亦有年矣。永惟劳于求贤，然后成无为之治，乐于忘势乃能致难进之贤。闻尔与弼潜心经史，博洽古今，蕴经国之远猷，抱致君之宏略，顾乃嘉遁丘园，不求闻达，朕怀高谊，思访嘉言，渴望来仪，以资启沃。夫古之君子，隐居以求其志，行义以达其道，而独善自安，岂其本心？谅尔于行藏之宜处之审矣。今特遣行人曹隆往诣所居，征尔赴阙，仍赐礼币，以表至怀。尔其惠然就道，以副朕翘待之意，故谕。天顺二年五月十五日。与弼既至，上表曰：江西抚州府崇仁县民人臣吴与弼谨奏为荐贤事。天顺元年十二月初四日，钦蒙差行人曹隆赍捧敕书礼币降临衡茅，以臣为才，而征聘赴阙，闻命惊惶，恍然自失，罔知攸措。窃缘臣虽幼承父师之训，粗涉书史，而弱冠沾病，加以立志不坚，是以虚名虽出，实学全无。迨夫暮年，疾病愈深，夙志弥怠，自愧虚度此生，付之长叹。蝼蚁微躯，何意复蒙圣明齿录？夫卑辞厚币，惟贤可以当之，而臣何人敢膺旷古所希之盛典哉？恭惟皇帝陛下睿知聪明，圣神文武，四方风动，万国归仁，而崇儒重道之盛心，图治济时之美意，实与天地同大，日月齐明，有血气者莫不忻悦，况在于臣，敢不踊跃恭命？谨于当日望阙谢恩祗受讫，日陪乡邻老稚讴歌舞蹈。伏惟圣德爱民之盛，何幸逢于今日？而负且乘之讥，实难免于舆论，于时肃将前件敕币谨用缄封，候春气和暖，扶疾随使，赍赴阙庭，以图辞免。臣于二月十六日上道，五月十五日至京，十六日引见，蒙圣恩授臣左春坊左谕德。臣以菲才，既未经辞免礼币之荣，又安敢冒昧以受宠擢之重，谨将原赐礼币进上，伏望圣戆，怜臣见患两足风痹，大施旷荡之恩，特回所命，放臣归田，少全微分，日将歌颂雍熙于水边林下，以毕余龄不胜万幸谨具奏闻，伏乞圣裁。本年五月十七日于奉天门奏奉圣旨：朝廷久闻高义，特用征聘，今忽然远来，朕深喜悦，然币以将诚，官以命德，非过也，不允所辞。既而与弼于文华殿见，曰：臣多病失学，不敢当聘。奉圣旨：莫谦赐表里。与弼对曰：常礼不敢辞，聘礼固辞。奉圣旨：莫迂阔，不准。久之与弼复辞归，上乃从之。赐敕曰：皇帝敕谕江西抚州府崇仁县处士吴与弼，闻尔与弼怀抱道德，嘉遁林泉，特遣行人造庐征聘，尔其惠然肯来，深慰朕怀，欲烦辅导东宫，授以宫职，尔其衰老固辞，留之数月，果然病势弗已，乃知本心非不欲仕第，以不能供职故。尔且以嘉猷勖朕，足窥忠厚之诚，特赐银币，用表至怀，仍遣行人送归故里。复命有司月给廪米二石以资供赡，尔其优游桑梓，安身乐道以度遐龄，倘精力未襄，尚期勿忘纂述，以继先贤辅教垂世之意。故谕。
    ○英宗皇帝圣德
    英宗皇帝登遐之后，群臣兆民若丧之情至甚，以为神德圣政不可殚言，然卓绝者四事，尤为神圣之极。盖终世未尝以非罪杀一人，未尝差遣内官出外干事，复中宫位号，不用宫人殉葬，此皆自古人君所甚难者，而出于帝之刚明独断，其他固未能官蠡计也。
    ○英宗免礼官罪
    正统中，三殿新成，上御正殿受贺，大陈礼乐，百辟济济，一时伟丽之观甚胜。而容台鸣唱者，赞拜之际，偶眩于金碧煌焕，遂误呼五拜，觉之无及矣。廷中皆惕息，谓大失瞻望，谴戾必重。礼毕，纠仪官随举劾之。天颜忽笑曰：今日是好日子，只恐少了拜，既是误，多了也罢。其人谢恩就位，顷之锡宴丰渥也。
    ○沈孝子
    吴邑之相城，有一乞儿姓沈，年在中岁，每诣沈隐君孟渊所请，丐凡所得，多不食而分贮之筒篚中，隐君初不为意，久而问焉。则曰：将以遗老娘耳。隐君始异之，潜令人侦其所为，丐至一岸旁，坐地出簟中饮食，整理之，擎至舡边，舡虽陋而甚洁，老媪坐其中，丐登舟陈食母前，倾酒，跪而奉之，伺母接杯乃起，跳舞而唱山歌，作嬉笑以乐母，母意殊安之也。必母食尽乃更他求自得，若无得则自受馁，终不先食己也，日日如之。几数年母死，丐始不见。隐君叹托，亦时少周之，此非有为而为，可谓真孝矣。
    ○妻代夫死
    山西平阳府蒲州河东驿，驿丞王伫妻李氏谨奏：为陈情乞恩代夫死刑事。妾闻为人臣则当死君之难，为人子则当死父之难，为人妇则当死夫之难。为臣而不死君之难，是为不忠；为子而不死父之难，是为不孝；为妇而不死夫之难，是为不义。此古今之常经，乃天下之大道也。洪我国家圣圣相承既久，教之以诗书礼乐，培之以仁义道德，励之以忠孝节义，所以百年于兹，家诗书户，礼乐闾阎，三尺之童亦知所以忠、所以孝、所以义。臣虽妾妇，幸生太平之世，叨蒙化育之恩，岂不知忠孝节义之为当务乎？切思臣夫王伫幼蒙父训，长沐圣恩，除授前职。为伫者，正当夙夜战兢鞠恭尽瘁，上以报朝廷荣显之恩，下以副父母劬劳之德，奚乃不知自保，出位而言，将本州知州徐孚千户孙纶连结事情亲赍其奏，越理犯分，罪不容逃，致蒙法司问拟，比造妖言斩罪，发都察院收监，此正朝廷至公之法，臣复何言？臣独念死者不可更生，断者不可还续，臣夫之死固自其宜，但夫之父母俱年七十之上，衰病老朽，弊惫极甚，将不久于人世，而况所生止于臣夫，别无以次人丁。自夫在狱，缺人侍奉，痛哭悲号，日夜不止，茕然孤苦，死无所依。臣欲守事公姑，则夫在监，衣食断绝不无失所？是臣孝于公姑而不义于其夫，而夫妇之道乖矣。臣欲含公姑而供给夫之衣食，则公姑贫病饥寒，将何所恃？是臣厚于夫妇而不孝于公姑，而子妇之义缺矣。此臣于孝义不能两全，得此失彼，所以与其苟全性命以偷生于一时，不若代夫之死以全孝义也。何则？臣夫既死，夫之父母岂不痛切肝场，忧伤致死。夫之父母死，臣为未亡人，亦当与之偕死，是失一人之命而三人之存亡系之也。使臣而死，则不过一人之死耳。而使夫得回故里，侍养父母，子以全孝于其亲，亲以得养于其子，父子怡愉，享有天年之寿，是臣一人之命有以全三人之生也。此臣之死所以不足惜也。臣闻至诚可以感天地，可以动鬼神，臣蝼蚁虽微，而一念之诚惟天可表。臣幸遇圣明，遭逄尧舜，心即天地之心也，德即好生之德也，谅雷霆无非意之怒，知天地无终弃之才。如蒙圣慈，伏望哀怜恻怛臣公姑老病铠寒之苦，饶夫一死，俾得归侍以全其父母之恩，却将臣身斩首抵罪，用彰国家大义，则夫不失其孝，臣得全其义，亦陛下教天下以孝以义之心也。岂特臣之幸甚，臣之夫之幸甚，臣之夫之父母之幸甚哉？臣激切至诚，冒干天听，臣不胜恐惧战栗待死之至。缘系陈情，乞恩代夫身死事理，具本亲赍，谨具奏闻，伏候敕旨。成化十三年三月十六日奉圣旨：是，都饶死罢。钦此。
    ○平淮碑
    姚内史《文粹》载《平淮碑》黜韩录澹人多议之。予观其后载石烈士之说，则不足于韩明甚。去取之际，自有意在，非误也。
    ○碧落碑
    《碧落碑》，凡数书载之，咸以为不得事实。吾丘《衍学古编》曰：按碑云，有唐五十三祀，龙集敦，自高祖武德元年戊寅至高宗咸亨三年庚午为五十三年，敦午也。自庚午至懿宗咸通十一年庚寅计二百一年，旧云韩王元嘉之子训为母房氏立此碑。元嘉乃高祖子，然则碑刻于咸亨三年庚午，而释文刻于二百年后乎？世传李阳冰卧看三日，阳冰与李杜同时人，若是则此碑已久矣。又云道士书毕，化鹤飞去，比之寓言可也。但不知郑承规奉何人之命，而书释文耳。岂李训时不果立，而后子孙始克立之欤？郑承规奉命书之，一言为可疑，岂即其人之篆欤？盖此篆多奇，恐人不解，故并释之耳。按：宋吴桐所著《五总志》，载其事云，唐韩王元嘉守绛泽二州，其子黄公为妣妃荐严，作文立石，以表孝诚，文虽不同而俱名《碧落》。在绛州者立于天尊之背，在泽州者立于佛龛之西。绛之道馆有“开元中所立”，石志，谓荆人陈惟玉书，然则碧落岂亦惟玉之笔欤？石志今不见，不知文与书何如也？虽泽碑亦不知为何人书？然可以见与绛碑同时并建，定非咸通所补立也。先公仕晋时，榻得比碑甚多，石在绛州而泽无有矣。近胡宪副谥修志，载其目，乃注云“李撰书”，当或有所据，抑误以为李训书，而以误训为撰耶？
    ○王敦杀妓
    王敦杀行酒美人事见《王恺传》，谓为恺妓。而《世说》以为石季伦，乐史作《绿珠传》亦然，未知孰是。
    ○杨尚书
    吾乡尚书谘障壬杨公翥，其先墓前有一石碑倾欹不稳，一日田儿数辈聚戏其下共推碑，碑遂仆，群儿一时惊散。守墓者奔告先生，盖恐先生怒，豫为群儿家地，先生遽云：“伤儿乎？”曰：“否。”先生曰：“幸矣。可语儿家善护儿，勿惊儿也。”
    ○陈节妇
    乡先生检讨陈公继幼而孤，母节妇守义甚坚，教公尤笃，郡邑上其事于朝朝，命巡按御史廉核之。御史既勘结得实，复微行至其邻家楼上潜窥之，见节妇方率子灌园，节妇前行，检讨抱盎从之，步趋整肃，如朝廷然，已而同灌地未毕，节妇入内，久之手持茶二瓯来，检讨远望见遽掷盎趋，迎至前跪地，两手捧茶而起饮之。御史不觉动容称叹，即以上闻，即准旌表门闾。
    ○片言折狱
    闻之前辈说国初某县令之能，县有民将出商，既装载，民在舟待一仆久不至，舟人忽念商辎货如此，而了然一身，仆犹不至，地又僻寂，图之易耳。遂急挤之水中，携其赀归，乃更诣商家击门闾，官人何以不下船？商妻使人视之无有也。问诸仆，仆言适至舡则，主人不见，不知所之也。乃姑以报地里，地里闻之县，逮舟人及邻，比讯之反覆，卒无状，凡历几政莫决。至此令，遂屏人独问商妻，舟人初来问时情状，语言何如也？商妻曰：夫去良久，舡家来扣门，门未开，遽呼曰：娘子何如官人久不下舡来？言止此耳。令屏妇，复召舟人问之，舟人语同。令笑曰：是矣。杀人者汝，汝已自服，不须他证矣。舟人哗曰：何服耶？令曰：明知官人不在家，所以扣门称娘子，岂有见人不来而即知其不在，乃不呼之者乎？舟人骇服，遂正其法。此亦神明之政也。
    ○唐宋金石
    成化丁未八月，常熟李墓人治地，得古墓砖一块，极方正光莹，吾友邢丽文宛转获观之，将至于家，不谐而毁，乃唐顾良辉墓铭。越月都玄敬又得一石于虎丘殿中之佛后，石可二尺余，四周皆斫平如面，则唐汝南周贞之志也。玄敬即辇归之数日，玄敬复闻花园村有旧石露在尘土，亟与史引之，吴子明□趣步往观，则宋德寿宫使祝公端友之葬文也，诸君遂取之，以同姓故归于。两月之内，连得唐宋金石凡三，亦奇事也。今录三文于此。顾词曰：唐故顾府君墓志铭并序。太和三年十一月八日葬府君于黄卯旧莹，礼也。曾祖思绪、祖迪、父异，府君讳良辉，字德光，府君即胄子也。性好幽居，丘园顺德，抑强伸弱，非公不死时，年五十有六。兹年九月十五日遘疾，终于私第，有子四人，长顾秀、次顾□、次顾康、次顾芳，并哀号泣血，气竭而息，恐里巷移改，勒砖为铭。词曰：赳赳武夫，雄雄气色。倏忽迁化，游魂莫测。身没名在，叹之何及？周词曰：唐故周府君墓志铭并序。君讳贞，字处廉，汝南郡人也。祖度、父玩，为代素尚，介然清高，心无宦情，丘园养性。君即父之第二子也，君韫生知，而挺质禀夙，植以崇因，广谈八解之门，高蹈四禅之域，至哉妙觉无得而称焉。何期积善无征，歼我贤哲？以开元廿八年正月廿日寝疾，终于私第，享年五十有七。呜呼！略运不留，泉扉景。其年二月九日，窆于郊西北九里武丘东山新莹，礼也。有息怀钦、怀德等，并陟岵缠哀，趋庭绝训，昊天殒烈，扣地崩摧，恐陵谷迁移，勒石以为铭记。词曰：
    惟君敬法，道裕规模。五欲斯拔，三轸齐丘。（其一）
    泰山其颓，而子安仰。抚榇增悲，惟神昭爽。（其二）
    佳城见日，石椁铭词。一扃此室，万古何之？（其三）
    无道微昧，诞育人伦。死生有命，块比无垠。刊贞础为纪，庶陵谷兮不湮。（其四）
    二文皆不著撰人名氏，顾书予未见，周书岑厉，若刀剑聚列，稍稍类李比海宫使之文，赐其子宗尹泣血志也，词繁不录。
    ○啖执炙者
    顾骠骑荣以炙啖执炙者，卒赖以保身，人知之，然《南史?阴铿传》载铿一事甚相类。铿与宾友饮，见其觞者，回酒炙授之，众皆笑，铿曰：我侪终日酣酒，而执爵者不知其味，非人情也。及侯景之乱，铿尝为贼擒，或救之获免，铿问乃前所行觞者也。铿在元公后，岂用其故智耶，抑延寿之误耶？
    ○武功伯赋何文渊
    徐武功公在史馆修何尚书文渊事，赋诗曰：“温州太守重来归，昔何廉退今何违？却金馆在已如扫，掩月堂寒空掩扉。人间固有假仁义，天下岂无公是非？老夫忝秉春秋笔，不作谀词取世讥。”
    ○讯盗
    成化中，南郊事竣撤器，失去一金瓶，一庖人执事瓶所，咸谓其窃之无疑。告捕系狱，拷掠不能堪，竟诬伏。索其赃，无以为对，追之漫云：在坛前某地。如其言觅之不获。又系之将毙焉。俄真盗以瓶系金丝粥于市，市人疑之，闻于官，逮至则卫士也。云：既窃之遽无以藏，遂瘗于坛前，只捩取系索耳。官与俱去发地，果得之，乃密比庖人漫言之处相去才数寸耳。使前发者稍广咫尺，则庖人薤粉矣。讯盗之难如此。
    ○身丁钱
    沈君玉《逸民漫抄》有《身丁钱辩》云：国初，苏州人户编免丁钱一万六千二百五十二贯九百四十六文，今无之。世言苏秀身丁钱繇丁谓为三司使，日有请而除之。按《真宗实录》，祥符四年七月，诏除两浙、福建等身丁钱凡四十五万四百贯文，则非特二州而已。当时谓实为三司使，而实录不书其请。吴人至今德谓，像而祀之甚谨。谓本幸进，天下不闻其德而能此举，史氏不应没人之美如此。是年八月，谓言东封汾阴赐与亿万，加以给复诸路常租除免，东南口算皇泽宽大，然有司虑经费不给。上曰：国家所贵泽及于民，但敦本抑末，节用爱人，自富足矣。则知身丁之兑决非谓所请无疑也。范文正公亦居吴，父子皆近世社稷臣，所当百世祠祀，岁时奉尝之，反不如谓。闾阎之见固不足道，而通官显人亦从而神之，诚可叹也。然谓狡险多智，必尝叨天子之恩而归于己，既欺当世又欺后人，惜不遇狄梁公辈一扫而清之，遂为三绝以晓郡人云云。嘉熙间，金坛王实斋遂端人也，以法从典吴门，因诛妖民徐与贤等，遂亲诣岳祠拘捕，不系祀典之神，皆碎其像而沉于河，睹谓亦在从祀之列，不胜其忿，问典谒李祈云云，奸谓何得庙食于此？祈以昔曾奏免丁钱为对，实斋一时信之，乃不加罚于谓，使幸免。至宝碳洌丁大全当国，与谓同姓，骚动天下，吴门泛籴三百万乘，皆以官诰折直马，约斋扬祖，奉行甚严，莫不切齿。有士人李姓者入岳庙，出语痛责，大书一绝，焚于前曰：实斋昔欲便加刑，幸得全完土木身。底事若无悛改意，又教孙子害生民。诗传四方，人皆发笑。今两浙诸郡皆不纳身丁钱者，乃因韩平原秉政日奏请而求除之，民受其赐多矣，而无一祀者。按：僧文莹《湘山野录》云：吴越旧式，民间尽算丁壮钱，以增赋典贫匮之家，父母不能保守，或弃于襁褓，或卖为僮妾，至有提携寄于释老者，真宗一切蠲放，吴俗始苏。文莹当时人，其言想得其实。沈又及韩之不祀，则绵胄岂贤于谓哉？盖小人亦未必无一长可取也。
    ○晋元帝
    晋元之生，据《本纪》只云夏侯妃通小吏牛氏，盖其时牛金以为宣王鸩死久矣，后人皆云金生，误也。
    ○晁错张逵
    晁错上奏更令诸侯，皆疾错。错父谓错曰：刘氏安而晁氏危矣。宋苗传既逼高宗禅位，闻外兵将起，乃忧恐朝帝。其党张逵曰：赵氏安而苗氏危矣。小人不知君臣之义，惟以安危相校视其君与己。若邻人之角胜负者，今古一律，甚可叹也。然犹能识其危而不能不为，则亦何为而不改乎？所谓小人枉却做小人者，要之至愚而已。
    ○曾状元
    永乐中，曾状元以俊才入翰林，朝野耸望。一日外邦贡使至，绝能饮，上命左右觅善饮者，馆伴左右或举下僚武弁。上曰：堂堂朝廷，岂无一大臣能饮者乎？状元闻之，即自请于上。上问卿量几何？状元曰：只消待得此使过足矣，不必尽臣量也。上悦，令伴之，连日痛饮，使辄大醉，状元殊无酣容，使人愧赧。事毕，上大喜，谓状无曰：不论卿文学，只酒量岂不当作我大明状元耶？赐酒甚厚。
    ○修史人李至刚
    李至刚与修国史，偶有事，上命罚去冠服，只服士人衣巾。每旦暮出入禁门，门者诘究，至刚既不敢称其职衔，欲但称史官，又冠服不相当，乃自称为“修史人李至刚”。而至刚操乡音，史音如死，时馆中诸公闻之大笑，见之遂呼为“羞死人李至刚”。
    ○咏王少卿
    正统间，有鸿胪王少卿者，善宣玉音，洪亮抑扬，殊耸观听，而其读奏之际必多吃误。其貌美髯而秃项，朝士遂为诗以嘲之曰：“传制声无敌，宣章字有讹。后边头发少，前面口须多。”有使回问京师新事，或诵此诗，问为谁，其人遽曰：“此王少卿也。”
    ○蔑面事际
    今吴人呼素昧平生者曰“陌面不相识”，“陌”恐是“蔑”字，即《左传》所谓“昔吾见蔑之面”之语耳。又称“事务”为“事际”。按《南史》：王晏专权，明帝虽以事际，须晏而心恶之，二字恐出此。
    ○盛寅先生
    乡先生盛起东寅，尝夜梦有人寄椒于家久矣。急欲椒，遂私发而用之。既觉，深自咎曰：岂无平日义心不明以致此耶？迄不能寐，坐以侍旦。
    李
    予尝得一故牒，中有题李郡王山东事迹，因节述于此。景定壬戌二月三日，离涟水带涟水西海东海，及佥毕五万余人入里，二十七日抵济南府，三月五日小捷，三月离济南五十里老仓口，十八日大捷于清河，四月三日受围，离城三十里开河筑城，凡三河三城，而围起十七路人马，高丽国兵亦来自围，后城中尝有白蜃气，观者以为白蛇精。史天泽总把丞相差人于东平取开山人来，开山人者即吾国捕蛇之人，一见其气，谓是白蛇精未食血，若食血了难收，今则用百日。捕得此蛇，城即陷，可活得李行首。乃于白气之方拙一土穴，收禁蛇于其内，早夜绕城吹牛角咒之，大蛇不出小蛇出，小蛇不出大蛇出。至六月半间，其白气腾空而去。自是李郡王似失精采，日复昏沉，虽军伍不齐，将士作乱，以致绝粮，俱不能晓，甚至截屋檐草拌盐而饲马，已而亦无相将食人，七月十三日结阵而出，人已无力，复被杀入。由是诸军间有出投拜者云：昨夜天文见，当主兵散，郡王曰：俺每也无理会。自是日逐兵出投拜，十八日子出投拜，十九夜一鼓有大星坠于府治，李拈香而拜曰：李坛死于此。于是坐于庭中，以镊摘去长髭。二十日早，分付众人出各讨路去。王下小舟入海口子投水，止及其腰，有一老子姓黄曰：相公为天下不平，做出这事何故？自陨引而登岸至孟权府千户治所，密报张相公，差人缚出。严相公首问曰：此是何等做作？王答曰：你每与相我约，却又不来。严就肋下刺一刀。史丞相问之曰：何不投拜？王不答。又问曰：忽必烈有甚亏你处？王曰：你有文书约俺起兵，何故背盟？史唤黄眼回回，砟去两臂，次除两足，开食其心肝，割其肉，方斩首，令其子提其首以下山东诸郡。王有子六人，长曰崇山，次齐山，南山乃王夫人生，嫡子封平州总官，凤山乃搭察儿妹生，牛山、景山俱在，崇山为忽必烈取去，凤山为搭察国王取去。李王之死，身无滴血，惟是黄脓浆尸，无蝇蚋亦可怪也。其受围之日，作水龙吟一词曰：腰刀怕首，从军戍楼。独倚阑，凝眺中原气象。孤居兔穴，暮烟残照。投笔书怀枕戈待旦，陇西年少叹光阴，掣电易生髀肉，不如易腔改调。世变沧海成田，柰群生几番惊扰干戈？烂熳无时休息，凭谁驱扫眼底山河？胸中事业，一声长啸。太平时相将近也，稳稳百年燕赵。
    ○奸狱
    苏之嘉定，有民家将嫁女呼“待诏”，徐达为女开貌，达见女貌美，因谋为男家喜筵茶酒。至嘉会日，达相事未终辄不辞而去，约同党恶少期共窃女。昏时壁恶少于后墉外，达复入供事，至日更乘女独在室，遂突入急负女于背，奔至后垣，开门以女授恶少，复闭门入家内，公出前门而去，乃往会恶少，同挟女去如飞，女羞惧不能声唤也。俄而男家失新妇，方共骇讶莫究。有黠苍头禀家长，茶酒素亡赖，且日间见其睥睨新人，殊似有奸态，况两度不辞而去，正可疑也。女父母亦言达开面事，咸以为是其所为。即同入后巷追之，巷甚永而一途无他岐，恶少见追急，弃女而逸，达独持之行，然无计以脱之，适道旁有井，遂挤女其中。既而追及，达就执问之不答，待旦送于县，达始吐实，乃押达往觅尸，果得之。然而男子也，达亦骇怪，又逮恶少来，恶少供吐如达词，舅姑或谓事由父母，又逮妁人及两家邻，皆无可言。于是县官与女父母、翁姑婿、达、恶少、媒、邻，咸迷惑无所决，榜示尸亲，久之竟无认者，乃姑释诸连坐羁于外，独系达与恶少，数加拷掠，终无状。居年余，一日县官方到治，达忽开封之，某县解至二囚，一男一女也。达见之大骇，号叫久昧女所在，此真是也鬼耶？官速前问之，乃始得其实。盖方女入井，井眢不死，女大呼求救，而诸人得达于半路，只自拥之而回，喧哄间不闻井中声也。将晓始有二男子过井旁，乃开封人，同商于松，而归者闻女声趣视之，因议使一人下井救女，一人以布接而出，既出接者视之美女也，因遽起恶念，彼商独与偕，又其赀甚厚，今因而戕之，谁则知者，顾独得美妇兼其货非计耶？遂以砖石乱投之，商毙焉，即官所出疑尸也。商得女问知其故，谓曰：汝第随我去，我家开封富室，汝当事我为妾。吾家叩汝，第言苏人之嫁为妾者，不然开口即死，不死亦不能还故乡也。女惧而从之。既至家，彼商来问，商第言分手于苏州，女如商，戒相处颇善，而商故妻悍甚，毒女百端，女绝不能当。一日商出，女计诸邻妪，邻妪曰：若固无罪，特从诱胁而来，今尔何苦自忍？因道之奔诉于官，于是逮商同女解来审验耳。嘉定令闻之大叹息，速回文，正商诛于其县，而减达死，并正恶少之辜，归妇于其夫云。
    ○南京奸僧
    诸民惟锱徒不可尽察，大奸贼多橐其间，予闻之者多矣。顷闻南京一贼尤可恶，京城外僻地有妇人探亲独行，一僧遥尾以去，至迥寂处，乃迫妇人调之，始以好语不从，继以财贿又不从，又继以威胁，出刀撼之，妇惧而从焉。既复谓妇，我欲观尔双乳，即推仆篁茆中，据坐其体取囊，间利刃割取双乳头藏裹而去。妇痛绝而苏，适兵马巡逻过之，见妇仰卧道旁，口不能言，第举手指胸乳间，又指贼所去路，官知其故，亟追之不远获焉。乃以伏法，问其割乳之故，乃是将以为炼指之用，盖割乳头之皮包于指上，复加药物粘牢，然后烧之，则内肉了不痛也。予谓凡燃指炼顶刺血之类，必皆有术，而此事亦可备讯鞫之一知也。
    ○关千户开弓
    徐舅说向在湖襄，谒钱太守于舟中，钱说此有关千户开弓，试坐召观之。乃觅之来，身长七八尺，伟男子也。钱命取四弓与之，关一一取张之，视其强弱，取一强者兼一弱者两分之，令力均，乃以两手各握双弧，以帛裹四弦之中横着，口内衔帛弦而两手挺弓开，皆薄焉。关自云为云长之后。
    ○义虎传
    弘治初，予得义虎事，为作传文曰：荆溪有二人髫兆交壮，而贫富不同，窭子以故宴安无他技，独微解书数妻且艳，富子乃设谋，谓言若困甚，盍图济乎？窭告以不能故。富子曰：固知也。某山某甲丰于贿，乏主计吏，觅久矣。若才正应膺此耳，若欲吾为若策之耶？窭感谢，富子即具舟费并载其艳者以去，抵山又谓言，吾固末尝夙语彼，彼突见若夫妇，得无少忤乎？一忤且不可得。复进留而内守舟，先容焉计也。窭从之偕上山，富子宛转引行险恶溪林中，窭胼胝破碎，血出被踝踵不已，至极寂处，乃蹴而委之地，出腰钺听之，窭陨绝，富子不审，谓死矣。哭下山，谓艳者若夫君啮于虎矣。若知何？妇惟哭。富子又谓言，哭无为，吾试同若往检觅，不见乃更造计耳。妇亦从之偕上山，富子又宛转引行别险恶溪林中，至极寂处，拥而求淫之，妇未答，忽真虎出丛柯间，咆哮奋前，啮富子去毙焉。妇惊定，心念彼习行，且尔吾夫其果在虎腹中矣。不怨客，转身而归，迷故途而哭，倏见一人步于旁问故，妇陈之，人言尔勿哭，当告之官，得归尔舟。在彼导之返，见舟而灭，盖神云妇登舟莫为计。俄而山中又一人哭以出，遥察之厥雄也。妇疑骇其夫鬼欤？夫亦疑妇当为贼收矣，何尚独存哉？既相逼，果夫果妻也。相携大恸而苏，各道故。夫曰：彼图淫若固未淫若，图死我固未死我，则我可置我憾也。妇曰：我苦若列，若固不死，图报贼贼固自得报矣，我憾亦何不可置哉？于是更悲而慰，更哭而笑，终归完于乡。祝子曰：视贼始谋时何义哉？已乃以巧败，受不义之诛于虎，虎亦巧矣，非虎也，天也。使妇不遇虎，得理于人而报贼，且未必遂，遂且未若此快也，故巧不足以尽虎以义表焉可也。
    ○戏语得妇
    蒋霆余杭人，尝与二客自远归，至诸暨村间遇晚，遥望大庄宅即趋之。宅掩双屏，内悄无人声，三人者至装小憩，俄忽雨作，众意甚不佳，蒋顾门内欲直入，二客不可，蒋言何伤乎？此吾妇翁家。二人笑止之，门忽哑然而开，一叟出揖客曰：适闻客言颇无状，谁耶？二人逊谢，蒋面发赤不能仰视，叟觉之，乃特肃，二客入曰：请即寒居避雨，此郎既云云乃我婿耳，礼不可与客等，可立俟干门。二人不能违，姑从之。叟遂闭门至堂揖坐，二客通姓名，叟曰：老夫陶某也。暄凉罢，复咎蒋曰：人孰无颠沛，途间不谨如此，岂周身之道耶？二客又为逊谢，迨又命酒劳客，竟不邀蒋，蒋栖栖独倚雨檐，殊不堪也。俄雨止，月稍出，蒋将自行觅旅舍，时将一更，向尽方起行，忽闻门内暗中低语云：勿行，有物在此，少待持之去也。蒋诺，念此必二君既厚得供享，乃复窃主人物乎？良久墙头掷出二裹，蒋取视皆女饣希饮器俱黄白也。速负之行不久，又闻墙头坠物声，回顾则二人耳。昏黑不能辨，又念此为二客窃逸无疑，急复开补取金匿怀袖间，仍负裹疾走，二人尾之，然不逼近，黎明回视乃一妇及青衣耳。蒋大惊，驻问之，妇亦惊，既而曰：姑到君旅邸言之。蒋即扌兑与去，入一馆密扣之，妇曰：我主人女也。幼许嫁某，今且瞽矣，我不愿归，尝属意于一姻家郎，期今夕窃负而逃，我伺之不至，忽闻父入内喧言门客妄语云云，我计为私郎的矣，亟妆并少赀货掷而逾垣，虑为人觉，故不近君，今业已如此，即应给事君耳，余固不容计矣。蒋于是不待二友，径携之还家，绐家人以娶之途。妇入门甚贤能，为蒋生一子。已而思其父母不置，谓蒋曰：始吾不愿从瞽夫，故渎礼至此。今则思亲不能一刻忘迨病矣，柰何？然父母爱我甚，脱使之知，当亦不多谴君试图之。蒋因谋于一友，其人报当为君效委曲，乃至叟所，为商人贸易者事竟，叟疑客纵谈客邑中事，客言二三年前余杭有一客商而归道里，间以片言得一妇，翁仙邑人也，翁宁知之乎？叟曰：知其姓耶？曰：闻之陶氏也。翁矍然曰：得非吾女乎？客复说其名岁，容貌了悉。叟曰：真吾女矣。客曰：欲见之欤？曰：固也。叟妻三媪屏后奔出哭告客，吾夫妻生只此女，自失之殆无以为生，客诚能见吾女，倾半产谢客耳。客曰：翁媪固欲见乃耳，得无难若婿乎？叟曰：苟见之，庆幸不遑，尚何忤情为？客曰：然，则请丈人偕行矣。叟与俱去，既相见，相持大恸，载之以归，母女哭绝，分此生无复闻形迹，谁复知有今日哉？婿扣头谢罪，共述往语。叟曰：天使子为此言，真前言也，何咎之有？遂大召族里宴会，盛礼厚赀遣归之，复礼客为媒，遗贶甚夥云，事在成化间。
    ○下西洋
    永乐中，遣官军下西洋者屡，当时使人有著《瀛涯一览》、《星槎胜览》二书以记异闻矣。今得宣德中一事，漫记其概。
    题本。
    人数：官校、旗军、火长、舵工、班碇手、通事、办事、书算手、医士，铁猫、木瞿畲畈牡冉常水手民稍人等共二万七千五百五十员名。
    里程：宣德五年闰十二月六日，龙湾开舡。十日到徐山，二十日出附子门，二十一日到刘家港。六年二月二十六日到长乐港，十一月十二日到福斗山，十二月九日出五虎门，二十四日到占城。七年正月十一日开舡，二月六日到瓜哇，六月十六日开舡，二十七日到旧港，七月一日开舡，八日到满剌加，八月八日开舡，十八日到苏门答剌，十月十日开舡，十一月六日到锡兰山，十日开舡，十八日到古里国，二十二日开船，十二月二十六日到鲁乙忽谟斯。八年二月十八日开船回洋，三月十一日到古里，二十日大鲎诖回洋，四月六日到苏门搭剌，十二日开船，二十日到满赖加，五月十日回到昆仑洋，二十三日到赤坎，二十六日到占城，六月一日开舡，三日到外罗山，九日见南澳山，十日鞫彝见望郎回山，六月十四日到奇头洋，十五日到碗碟屿，二十日过大小赤，二十一日进太仓，七月六日到京，十一日关赐奖衣宝钞。
    船号：如清和、惠康、长宁、安济、清远之类，又有数序一二等号。
    船名：大八橹，二八橹之类。
    ○天象
    下洋兵邓老谓予言，向历诸国，惟地上之物有异耳。其天象大小远近显晦之类，虽极远国视之，一切与中国无异。予因此益知旧以二十八舍分隶中国之九州者为谬也。
    ○程南云
    宣德中，尚宝少卿程南云甚宠狎。尝在禁中，上令左右引一虎，蹲其所处庐旁室中，而阖其门，不令南云知之，乃遽召南云，南云趋出，至虎室门前忽启，虎突出正与遇南云，惊踣号呼久始定。上大笑，更有压惊之赐，盖用为戏弄如此。
    ○逸诗
    今世传逸诗一首云：“寥落东南四十秋，而今霜雪已盈头。乾坤有恨家何在？江汉无情水自流。长乐宫中云气散，朝元阁上雨声愁。新薄细柳年年绿，野老吞声哭未休。”词旨殊凄怆也。
    ○尤六十王昌四
    予观《角力记》所载勇之者甚多，中如恶新妇以指画石，石入指痕殆寸。又唐《缺史》载辛谠持斗牛之角而擘之牛身，遂两尝怪以为近诞。近闻国初有尤六十者，则前言可信。六十，南京人，父以六十岁生之因名。六十绝有力，途人或不识与兢，六十不怒，更好为奇且来，遂引其襟衫至廊檐，以手拔起廊柱，引裾压其下，人恳告之乃复举柱出衣，其他如此甚多，当时称勇者无不畏服。又近成化中，有王昌四者力尤大，予尝传之，今录曰：义兴人王昌四有奇力，治田不以牛，身犁而耕，妻驾之，昌一奋土去四尺或抵塍，塍为之动，尝馈运，昌肩舟之桅而担焉。前后仅十锺，达数百里，他舟人不知昌，乃或侮昌。昌曰：若欲以众慑我耶？虽百人胡能为众？恚集乡船得百许人，争欲击昌，昌持樯拂左右，左右反拂者无弗溺者。昌山行，见蝇蚋纷然赴丛薄间，胝之有巨蛇长殆十寻，昌走不竟蛇，蛇将尾而置之口，昌怒，捉蛇尾振之举掷空中，逮地死矣。途间遇搏虎者，持抢戟来，昌弱其具，都折而置之，拔巨竹削其端使廉甚，水以和之，火以坚之，方俯偻治竹未就，虎突王后，昌不及运竹，便以两手扌耆虎两膊，又交执于一掌，抽腰间竹刺虎喉，信手一掷，逾其背后树杪毙焉。昌或久虚其力，辄手足撼掉不自休，速奔山中擢林木数株运弄之，或提顽石行百匝雨，无为于室，则索む如杵数十丈，寸寸掐断之，力稍解云。昌有女，力肖其父，陆有修黾啵众莫致之水，造昌庐命昌，昌病，命女，女往辟人独荡舟，手及舟，舟在水矣。昌行四人以行，连其名呼曰“昌四”。观此则孟贲、乌获又风斯下矣。今朝制选将军，身力相应以长八尺，担五百斤砖行殿庭二匝为合格。
    ○弄
    今人呼屋下巷为弄，按《南史》：萧谌接郁林王，出至延德殿西弄弑之。《丁度集韵》：弄，厦也，屏也，又作<厂弄>，盖即今称耳。《字书》又出“<厂弄>”字。
    ○娼冤
    吴邑人朱生，宣德中商于湖襄，泊舟官河下，其旁四方客云集，娼船附焉。一日忽传名妓新王二者至矣，众兢出观，至则果艳姬也。与一优偕来其船，比朱生之舟，既数日，凡生言笑动作，娼罔不密察，有眷眷意，数以言挑生，生亦漫应之。一日生登岸，独留一仆在，娼乃移船就仆，密问生之年里、性度及其家俗、生计以及妻之恕悍、子之多寡极悉，仆一一告之乃去。迨生还，仆陈其状，生亦不为意。明日晚，娼视生在舟，使优邀生饮，又潜告生曰：君但言延我入舟则可，我欲有言于君耳。生从之，娼既入生舟饮，间戚戚无欢容，生数殷勤之，娼亦漠然不领，倩其歌亦不肯，俄先去卧榻上。生曰：小娘子既辱临近，何不开意为欢乎？娼曰：我自不耐烦，君勿缠也。生有新衫在榻，娼取碎裂之，生亦无愠容，惟心念风尘骄贱，不足介意。酒罢，就寝中。夜问之，娼顾旁舟无觉者，乃低语生曰：我有冤，欲图之，人久不获，日者吾察君久，似见君有心人，故辄自求近，凡君身家，吾固悉知矣。独不见君性度，适裂杉乃试君度耳。我用意精如此，不知君有此力量否？若果能担负，则我事乃济，而君亦不为无益也。生曰：我素负义侠，岂不能庇一妇人乎？娼潸然曰：我非娼，淮安蔡指挥女也。吾父以公错调湖广之襄阳卫，挈家以行，至江中，舟人王贼乘公醉挤之江并母死焉，僮婢悉尽，以我色独留犯之呼为妾。吾父赀素丰，贼厚载欲商于他，不几日复为盗劫，吾贼仅免死，吾家赀仍空焉。贼欲归，以有我不可，进退维谷，遂以身畔余赀买小舟，使我学歌舞为京娼而来此，君能复我仇于官，我终身事君为妾侍焉。因出父文牍示生，生慷慨许诺。翌日优来曰：二姐未起乎？生大詈曰：贼，贼不知死，所复觅二姐乎？优知事泄，随住语自投于水，生遂持娼归家，娼卒老焉。
    ○近时人别号
    道号别称，古人间有之，非所重也。予尝谓为人如苏文忠，则儿童莫不知东坡。为人如朱考亭，则蒙稚亦能识。晦庵、嵬琐之人，何必妄自标榜？近世士大夫名实称者固多矣。其他盖惟农夫不然，自余闾市村曲，细夫未尝无别号者，而其所称非庸浅则狂怪，又重可笑。兰、桂、泉、石之类，此据彼占，所谓一座百犯，又兄山则弟必水，伯松则仲叔必竹梅，父此物则子孙引此物于不已。噫，愚矣哉！至于近者，则妇人亦有之。又传江西一令尝讯盗，盗忽对曰：守愚不敢。令不知所谓，问之左右，一胥云：守愚者，其号耳。则知今日贼亦有别号矣。此等风俗不知何时可变。
    
    
    
    
    
    
       2000.08.29  尹小林整理
    =☆= 

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
