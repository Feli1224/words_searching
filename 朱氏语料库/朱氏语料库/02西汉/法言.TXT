#篇名:法言
#类型:论;西汉
#时代:3

《法言》(西汉・扬雄)

                         汉・扬雄著
              据韩敬《法言注》，中华书局1992年12月第一版
目录
学行卷第一
吾子卷第二
修身卷第三
问道卷第四
问神卷第五
问明卷第六
寡见卷第七
五百卷第八
先知卷第九
重黎卷第十
渊骞卷第十一
君子卷第十二
孝至卷第十三
法言序

学行卷第一
    1.1学:行之，上也；言之，次也；教人，又其次也；咸无焉，为众人。
    1.2或曰：人羡久生，将以学也。可谓好学已乎？曰：未之好也。学不羡。(P.1)
    1.3天之道不在仲尼乎？仲尼，驾说者也。不在兹儒乎？如将复驾其所说，则莫若使诸儒金口而木舌。(P.2)
    1.4或曰：学无益也，如质何？曰：未之思矣。夫有刀者砻诸，有玉者错诸。不砻不错，焉攸用？砻而错诸，质在其中矣。否则辍。
    1.5螟蛉之子，殪而逢蜾蠃。祝之曰：类我，类我。久则肖之矣。速哉！七十子之肖仲尼也。(P.3)
    1.6学以治之，思以精之，朋友以磨之，名誉以崇之，不倦以终之，可谓好学也已矣。(P.4)
    1.7孔子习周公者也，颜渊习孔子者也。羿、逢蒙分其弓，良舍其策，般投其斧，而习诸，孰曰非也？或曰：此名也，彼名也，处一焉而已矣。曰：川有渎，山有岳。高而且大者，众人所不能逾也。(p.5)
    1.8或问：世言铸金，金可铸与？曰：吾闻:觌君子者问铸人，不问铸金。或曰：人可铸与？曰：孔子铸颜渊矣。或人尔曰：旨哉！问铸金，得铸人。(p.7)
    1.9学者，所以修性也。视、听、言、貌、思，性所有也。学则正，否则邪。
    1.10师哉,师哉！桐子之命也。务学不如务求师。师者，人之模范也。模不模，范不范，为不少矣。(p.8)
    1.11一哄之市，不胜异意焉；一卷之书，不胜异说焉。一哄之市，必立之平；一卷之书，必立之师。(p.9)
    1.12习乎习！以习非之胜是，况习是之胜非乎!于戏！学者审其是而已矣。或曰：焉知是而习之？曰：视日月而知众星之蔑也，仰圣人而知众说之小也。(p.10)
    1.13学之为王者事，其已久矣。尧、舜、禹、汤、文、武汲汲，仲尼皇皇，其已久矣。(p.11)
    1.14或问进。曰：水。或曰：为其不舍昼夜与？曰:有是哉!满而后渐者,其水乎!或问鸿渐。曰：非其往不往，非其居不居，渐犹水乎！请问木渐？曰：止于下而渐于上者，其木也哉！亦犹水而已矣！(p.12)
    1.15吾未见好斧藻其德若斧藻其者也。
    1.16鸟兽触其情者也。众人则异乎！贤人则异众人矣！圣人则异贤人矣！礼义之作有以矣夫！人而不学，虽无忧，如禽何！(p.14)
    1.17学者，所以求为君子也。求而不得者有矣夫,未有不求而得之者也。(p.15)
    1.18希骥之马，亦骥之乘也；希颜之人，亦颜之徒也。或曰：颜徒易乎？曰：希之则是。曰：昔颜尝希夫子矣，正考甫尝希尹吉甫矣，公子奚斯尝希正考甫矣。不欲希，则已矣；如欲希，孰御焉？(p.16)
    1.19或曰：书与经同而世不尚，治之可乎？曰：可。或人哑尔笑曰：须以发策决科。曰：大人之学也为道,小人之学也为利。子为道乎？为利乎?或曰：耕不获，猎不飨,耕猎乎?曰：耕道而得道，猎德而得德，是获飨已。吾不睹参、辰之相比也。是以君子贵迁善。迁善者，圣人之徒与？百川学海而至于海，丘陵学山不至于山，是故恶夫画也。(p.17)
    1.20频频之党甚于斯，亦贼夫粮食而已矣。朋而不心，面朋也；友而不心，面友也。(p.19)
    1.21或谓:子之治产不如丹圭之富。曰：吾闻先生相与言，则以仁与义；市井相与言，则以财与利。如其富！如其富！或曰：先生生无以养也，死无以葬也，如之何？曰：以其所以养，养之至也；以其所〔以〕葬，葬之至也。(p.20)
    1.22或曰：猗顿之富以为孝，不亦至乎!颜其馁矣。曰：彼以其粗，颜以其精；彼以其回，颜以其贞。颜其劣乎！颜其劣乎！1.23或曰：使我纡朱怀金，其乐不可量已。曰：纡朱怀金者之乐，不如颜氏子之乐。颜氏子之乐也内，纡朱怀金者乐也外。或曰：请问屡空之内。曰：颜不孔，虽得天下不足以为乐。然亦有苦乎？曰：颜苦孔之卓之至也。或人瞿然曰：兹苦也，只其所以为乐也与？(p.22)
    1.24曰：有教立道无（心）〔止〕――仲尼；有学术业无（心）〔止〕――颜渊。或曰：立道仲尼，不可为思矣；术业颜渊，不可为力矣。曰：未之思也，孰御焉？(p.24)
吾子卷第二
    2.1或问:吾子少而好赋?曰：然。童子雕虫篆刻。俄而曰：壮夫不为也。或曰：赋可以讽乎！曰：讽乎！讽则已；不已，吾恐不免于劝也。或曰：雾之组丽。曰：女工之蠹矣。《剑客论》曰：剑可以爱身。曰：狴犴使人多礼乎？
    2.2或问：景差、唐勒、宋玉、枚乘之赋也，益乎？曰：必也淫。淫，则奈何？曰：诗人之赋丽以则，辞人之赋丽以淫。如孔氏之门用赋也，则贾谊升堂、相如入室矣。如其不用何？(p.27)
    2.3或问：苍蝇、红紫？(p.29)曰：明视。问:郑、卫之似？曰：聪听。或曰：朱、旷不世，如之何？曰：亦精之而已矣。(p.30)
    2.4或问：交五声、十二律也，或雅，或郑，何也？曰：中正则雅，多哇则郑。请问本?曰：黄钟以生之，中正以平之，确乎郑、卫不能入也。(p.31)
    2.5或曰：女有色，书亦有色乎？曰：有。女恶华丹之乱窈窕也，书恶淫辞之氵屈法度也。(p.32)
    2.6或问：屈原智乎？曰：如玉如莹，爰变丹青。如其智！如其智！(p.33)
    2.7或问：君子尚辞乎？曰：君子事之为尚。事胜辞则伉，辞胜事则赋，事（事）辞称则经。足言足容，德之藻矣。
    2.8或问：公孙龙诡辞数万以为法，法与？曰：断木为棋，革为鞠，亦皆有法焉。不合乎先生之法者，君子不法也。(p.34)
    2.9观书者譬诸观山及水:升东岳而知众山之逦迤也，况介丘乎!浮沧海而知江河之恶沱也，况枯泽乎!舍舟航而济乎渎者，末矣!舍五经而济乎道者，末矣!弃常珍而嗜乎异馔者，恶其识味也!委大圣而好乎诸子者，恶其识道也!(p.35)
    2.10山之蹊，不可胜由矣；向墙之户，不可胜入矣。曰：恶由入?曰：孔氏。孔氏者，户也。曰：子户乎？曰：户哉！户哉！吾独有不户者矣!(p.37)
    2.11或欲学《苍颉》、《史篇》。曰：《史》乎！《史》乎！！愈于妄阙也。(p.38)
    2.12或曰：有人焉，（曰）〔自〕云姓孔而字仲尼，入其门，升其堂，伏其几，袭其裳，则可谓仲尼乎？曰：其文是也，其质非也。敢问质？曰：羊质而虎皮，见草而说，见豺而战，忘其皮之虎矣。
    2.13圣人虎别，其文炳也。君子豹别，其文蔚也。辩人狸别，其文萃也。狸变则豹，豹变则虎。(p.40)
    2.14好书而不要诸仲尼，书肆也;好说而不要诸仲尼，说铃也。君子言也无择，听也无淫。择则乱，淫则辟。述正道而稍邪哆者有矣，未有述邪哆而稍正也。(p.41)
    2.15孔子之道，其较且易也！或曰：童而习之，白纷如也，何其较且易？曰：谓其不奸奸、不诈诈也。如奸奸而诈诈，虽有耳目，焉得而正诸？(p.42)
    2.16多闻则守之以约，多见则守之以卓。寡闻则无约也，寡见则无卓也。
    2.17绿衣三百，色如之何矣？纟宁絮三千，寒如之何矣。(p.43)
    2.18君子之道有四易：简而易用也,要而易守也,炳而易见也,法而易言也。
    2.19震风陵雨，然后知夏屋之为也。虐政虐世，然后知圣人之为郛郭也。(p.44)
    2.20古者,（扬）〔杨〕墨塞路。孟子辞而辟之，廓如也。后之塞路者有矣。窃自比于孟子。(p.45)
    2.21或曰：人各是其所是而非其所非，将谁使正之？曰：万物纷错则悬诸天，众言淆乱则折诸圣。或曰：恶乎圣而折诸？曰：在则人，亡则书，其统一也。(p.46)
修身卷第三
    3.1修身以为弓，矫思以为矢，立义以为的，奠而后发，发必中矣。
    3.2人之性也善恶混。修其善则为善人，修其恶则为恶人。气也者，所以适善恶之马也与？(p.48)
    3.3或曰：孔子之事多矣，不用，则亦勤且忧乎？(p.49)曰：圣人乐天知命。乐天则不勤，知命则不忧。
    3.4或问铭。曰：铭哉，铭哉！有意于慎也。(p.50)
    3.5圣人之辞，可为也；使人信之，所不可为也。是以君子强学而力行。
    3.6珍其货而后市，修其身而后交，善其谋而后动,成道也。(p.51)
    3.7君子之所慎:言,礼,书。
    3.8上交不谄，下交不骄，则可以有为矣。或曰：君子自守，奚其交？曰：天地交，万物生；人道交，功勋成。奚其守？(p.52)
    3.9好大而不为，大不大矣，好高而不为，高不高矣。(p.53)
    3.10仰天庭而知天下之居卑也哉！
    3.11公仪子、董仲舒之才邵也，使见善不明，用心不刚，俦克尔？(p.54)
    3.12或曰：仁、义、礼、智、信之用。曰：仁，宅也;义，路也;礼，服也,智，烛也;信，符也。处宅，由路，正服，明烛，执符，君子不动，动斯得矣。(p.55)
    3.13有意哉！孟子曰：“夫有意而不至者有矣，未有无意而至者也。”(p.56)
    3.14或问治己。曰：治己以仲尼。或曰：治己以仲尼，仲尼奚寡也！曰：率马以骥，不亦可乎!或曰：田圃田者莠乔乔,思远人者心忉忉。曰：日有光，月有明。三年不目日，视必盲；三年不目月，精必朦。荧魂旷枯，糟莩旷沈，埴索涂，冥行而已矣。(p.57)
    3.15或问：何如斯谓之人？曰：取四重，去四轻，则可谓之人。曰：何谓四重？曰：重言，重行，重貌，重好。言重则有法，行重则有德，貌重则有威，好重则有观。敢问四轻?曰：言轻则招忧，行轻则招辜，貌轻则招辱，好轻则招淫。(p.59)
    3.16《礼》多仪。或曰：日昃不食肉，肉必干；日昃不饮酒，酒必酸。宾主百拜而酒三行，不已华乎？曰：实无华则野，华无实则贾，华实副则礼。(p.60)
    3.17山雌之肥，其意得乎？或曰：回之箪瓢，癯，如之何？曰：明明在上，百官牛羊亦山雌也；暗暗在上，箪瓢茹亦山雌也。何其癯!千钧之轻，鸟获力也；箪瓢之乐，颜氏德也。(p.62)
    3.18或问：犁牛之郭与玄之郭有以异乎？曰：同。然则何以不犁也？曰：将致孝乎鬼神，不敢以其犁也。如圭刂羊刺豕，罢宾犒师，恶在犁不犁也。(p.63)
    3.19有德者好问圣人。或曰：鲁人鲜德，奚其好问仲尼也？曰：鲁未能好问仲尼故也。如好问仲尼，则鲁作东周矣。(p.64)
    3.20或曰：人有倚孔子之墙，弦郑卫之声，诵韩、庄之书，则引诸门乎？曰：在夷貉则引之，倚门墙则麾之。惜乎衣未成而转为裳也。(p.65)
    3.21圣人耳不顺乎非，口不肄乎善；贤者耳择,口择；众人无择焉。或问:众人？曰：富、贵、生。贤者？曰：义。圣人？曰：神。观乎贤人则见众人，观乎圣人则见贤人，观乎天地则见圣人。天下有三好：众人好己从，贤人好己正，圣人好己师。天下有三检：众人用家检，贤人用国检，圣人用天下检。天下有三门：由于情欲，入自禽门；由于礼义，入自人门；由于独智，入自圣门。
    3.22或问：士何如斯可以衤是身？曰：其为中也弘深，其为外也肃括，则可以衤是身矣。
    3.23君子微慎厥德，悔吝之至，何元憝之有!(p.69)
    3.24上士之耳训乎德，下士之耳顺乎己。3.25言不惭、行不耻者，孔子惮焉!(p.70)
问道卷第四
    4.1或问道。曰：道也者，通也，无不通也。或曰：可以适它与？曰：适尧、舜、文王者为正道，非尧、舜、文王者为它道。君子正而不它。(p.72)
    4.2或问道。曰：道若涂若川，车航混混，不舍昼夜。或曰：焉得直道而由诸？曰：涂虽曲而通诸夏，则由诸；川虽曲而通诸海，则由诸。或曰：事虽曲而通诸圣，则由诸乎！(p.73)
    4.3道、德、仁、义、礼，譬诸身乎!夫道以导之，德以得之，仁以人之，义以宜之，礼以体之，天也。合则浑，离则散，一人而兼统四体者，其身全乎！(p.74)
    4.4或问德表。曰：莫知。作上作下。请问（礼）莫知。曰；行礼于彼，而民得与此，奚其知？或曰：孰若无礼而德？曰：礼，体也。人而无礼，焉以为德？(p.75)
    4.5或问天。曰：吾于天与?见无为之为矣。或问：雕刻众形者，匪天与？曰：以其不雕刻也。如物刻而雕之，焉得力而给诸？
    4.6《老子》之言道、德，吾有取焉耳；及捶提仁、义，绝灭礼、学，吾无取焉耳。(p.76)
    4.7吾焉开明哉!惟圣人为可以开明，他则苓。大哉圣人，言之至也。开之廓然见四海，闭之然不睹墙之里。(p.77)
    4.8圣人之言，似于水火。或问水火。曰：水，测之而益深，穷之而益远；火，用之而弥明，宿之而弥壮。
    4.9允治天下，不待礼文与五教，则吾以黄帝、尧、舜为疣赘。(p.79)
    4.10或曰：太上无法而治，法非所以为治也。曰：鸿荒之世，圣人恶之，是以法始乎伏牺而成乎尧。匪伏匪尧，礼义哨哨，圣人不取也。(p.80)
    4.11或问：八荒之礼，礼也，乐也，孰是？曰：殷之以中国。或曰：孰为中国？曰：五政之所加，七赋之所养，中于天地者，为中国。过此而往者,人也哉?(p.81)
    4.12圣人之治天下也，碍诸以礼乐。无则禽，异则貉。吾见诸子之小礼乐也，不见圣人之小礼乐也。孰有书不由笔，言不由舌？吾见天常为帝王之笔舌也。(p.82)
    4.13智也者，知也。夫智,用不用，益不益，则不赘亏矣。(p.83)
    4.14深知器械、舟车、宫室之为，则礼由已。(p.84)
    4.15或问大声。曰：非雷非霆，隐隐，久而愈盈，尸诸圣。(p.85)
    4.16或问：道有因无因乎？曰：可则因，否则革。
    4.17或问无为。曰：奚为哉!在昔虞、夏,袭尧之爵，行尧之道，法度彰，礼乐著，垂拱而视天下民之阜也，无为矣。绍桀之后，纂纣之余，法度废，礼乐亏，安坐而视天下民之死，无为乎？(p.86)
    4.18或问：太古涂民耳目，惟其见也,闻也。见则难蔽，闻则难塞。曰：天之肇降生民，使其目见耳闻，是以视之礼，听之乐。如视不礼，听不乐，虽有民,焉得而涂诸？(p.87)
    4.19或问新、敝。曰：新则袭之，敝则益损之。(p.88)
    4.20或问：太古德怀不礼怀。婴儿慕，驹犊从，焉以礼？曰：婴犊乎！婴犊母怀不父怀。母怀，爱也；父怀，敬也。独母而不父，未若父母之懿也。
    4.21狙诈之家曰：狙诈之计，不战而屈人兵，尧、舜也。曰：不战而屈人兵，尧、舜也。沾项渐襟，尧、舜乎？炫玉而贾石者，其狙诈乎！或问：狙诈与亡，孰愈？曰：亡愈。或曰：子将六师，则谁使？曰：御得其道，则天下狙诈咸作敌。故有天下者，审其御而已矣。或问：威震诸侯，须于征与！狙诈之力也，如其亡！曰：威震诸侯，须于狙诈，可也；未若威震诸侯，而不须狙诈也。(p.89)或曰：无狙诈,将何以征乎？曰：纵不得不征，不有《司马法》乎？何必狙诈乎？(p.90)
    4.22申、韩之术，不仁之至矣。若何牛羊之用人也？若牛羊用人，则狐狸、蝼、蚓不腊也与？或曰：刀不利，笔不钅舌，而独加诸砥，不亦可乎？曰：人砥则秦尚矣！(p.92)
    4.23或曰：刑名非道邪？何自然也？曰：何必刑名。围棋、击剑、反目、眩形，亦皆自然也。由其大者作正道，由其小者作奸道。(p.93)
    4.24或曰：申、韩之法非法与？曰：法者，谓唐、虞、成、周之法也。如申韩，如申韩！
    4.25庄周、申、韩,不乖寡圣人而渐诸篇，则颜氏之子,闵氏之孙,其如台!(p.95)
    4.26或曰：庄周有取乎？曰：少欲。邹衍有取乎？曰：自持。至周罔君臣之义，衍无知于天地之间，虽邻不觌也。(p.96)
问神卷第五
    5.1或问神。曰：心。请问之?曰：潜天而天，潜地而地。天地，神明而不测者也。心之潜也，犹将测之。况于人乎？况于事伦乎？敢问潜心于圣。曰：昔乎，仲尼潜心于文王矣，达之。颜渊亦潜心于仲尼矣，未达一间耳。神在所潜而已矣。(p.98)
    5.2天神天明，照知四方。天精天粹，万物作类。(p.99)
    5.3人心其神矣乎!操则存，舍则亡。能常操而存者，其惟圣人乎!
    5.4圣人存神索至，成天下之大顺，致天下之大利，和同天人之际，使之无间也。(p.100)
    5.5龙蟠于泥，螈其肆矣。螈哉，螈哉!恶睹龙之志也与！或曰：龙必欲飞天乎？曰：时飞则飞，时潜则潜，既飞且潜,食其不妄，形其不可得而制也与?曰：圣人不制，则何为乎里？曰：龙以不制为龙，圣人以不手为圣人。(p.101)
    5.6或曰：经可损益与？曰：《易》始八卦，而文王六十四，其益可知也。《诗》、《书》、《礼》、《春秋》，或因或作，而成于仲尼，其益可知也。故夫道非天然，应时而造者，损益可知也。(p.102)
    5.7或曰：《易》损其一也，虽蠢，知阙焉！至《书》之不备过半矣，而习者不知。惜乎《书》序之不如《易》也。曰：彼数也，可数焉故也。如《书》序，虽孔子末如之何矣。(p.104)
    5.8昔之说《书》者序以百，而《酒诰》之篇俄空焉，今亡夫！(p.105)
    5.9虞、夏之书浑浑尔，《商书》灏灏尔，《周书》噩噩尔。下周者，其书谯乎！(p.106)
    5.10或问：圣人之经不可使易知与？曰：不可。天俄而可度，则其覆物也浅矣；地俄而可测，则其载物也薄矣。大哉！天地之为万物郭，五经之为众说郛。(p.107)
    5.11或问：圣人之作事，不能昭若日月乎？何后世之也！曰：瞽旷能默，瞽旷不能齐不齐之耳；狄牙能喊，狄牙不能齐不齐之口。(p.108)
    5.12君子之言,幽必有验乎明，远必有验乎近，大必有验乎小，微必有验乎著。无验而言之谓妄。君子妄乎？不妄。(p.109)
    5.13言不能达其心，书不能达其言，难矣哉！惟圣人得言之解，得书之体。白日以照之，江河以涤之，灏灏乎其莫之御也。面相之，辞相适，扌余中心之所欲，通诸人之者，莫如言。弥纶天下之事，记久明远，著古昔之昏昏，传千里之者，莫如书。故言，心声也；书，心画也。声画形，君子小人见矣。声画者，君子小人之所以动情乎！(p.110)
    5.14圣人之辞,浑浑若川。顺则便，逆则否者，其惟川乎！
    5.15或曰：仲尼圣者与？何不能居世也?曾范、蔡之不若！曰：圣人者,范、蔡乎？若范、蔡，其如圣何？
    5.16或曰：淮南、太史公者，其多知与？曷其杂也！曰:杂乎杂!人病以多知为杂，惟圣人为不杂。(p.112)
    5.17书不经，非书也；言不经，非言也。言、书不经，多多赘矣。
    5.18或曰：述而不作，《玄》何以作？曰：其事则述，其书则作。
    5.19育而不苗者，吾家之童乌乎！九龄而与我《玄》文。(p.114)
    5.20或曰：《玄》何为？曰：为仁义。曰：孰不为仁？孰不为义？曰：勿杂也而已矣。
    5.21或问经之艰易。曰：存、亡。或人不谕。曰：其人存则易，亡则艰。延陵季子之于乐也，其庶矣乎；如乐弛，虽札末如之何矣。如周之礼乐、庶事之备也，每可以为不难矣；如秦之礼乐、庶事之不备也，每可以为难矣。(p.116)
    5.22衣而不裳，未知其可也；裳而不衣，未知其可也。衣、裳，其顺矣乎！
    5.23或问文。曰：训。问武。曰：克。未达。曰：事得其序之谓训，胜己之私之谓克。(p.118)
    5.24为之而行，动之而光者，其德乎!或曰：知德者鲜，何其光？曰：我知为之,不我知亦为之，厥光大矣。必我知而为之，光亦小矣。
    5.25或曰：君子病没世而无名，盍势诸?名,卿可几也。曰：君子德名为几。梁、齐、赵、楚之君，非不富且贵也，恶乎成名？谷口郑子真，不屈其志而耕乎岩石之下，名（震）〔振〕于京师。岂其卿、岂其卿！(p.119)
    5.26或问人。曰：艰知也。曰：焉难？曰：太山之与蚁垤,江、河之与行潦，非难也；大圣之与大，难也。呜呼！能别似者为无难。(p.121)
    5.27或问：邹、庄有取乎？曰：德则取，愆则否。何谓德、愆？曰：言天地人：经，德也；否，愆也。愆语，君子不出诸口。(p.122)
问明卷第六
    6.1或问明。曰：微。或曰：微,何如其明也？曰：微而见之，明其悖乎？
    6.2聪明,其至矣乎!不聪，实无耳也；不明，实无目也。敢问大聪明?曰：眩眩乎！惟天为聪，惟天为明。夫能高其目而下其耳者，匪天也夫!(p.123)
    6.3或问：小每知之，可谓师乎!曰：是何师与?是何师与?天下小事为不少矣。每知之，是谓师乎？师之贵也，知大知也。小知之师，亦贱矣。(p.124)
    6.4孟子疾过我门而不入我室。或曰：亦有疾乎？曰：摭我华而不食我实。
    6.5或谓:仲尼事弥其年，盖天劳诸,病矣夫!曰：天非独劳仲尼，亦自劳也。天病乎哉？天乐天，圣乐圣。(p.125)
    6.6或问：鸟有凤，兽有麟，鸟兽皆可凤、麟乎？曰：群鸟之于凤也，群兽之于麟也，形性。岂群人之于圣乎？(p.126)
    6.7或问：甚矣,圣道无益于庸也。圣读而庸行，盍去诸？曰：甚矣,子之不达也。圣读而庸行，犹有闻焉。去之，也。秦者，非斯乎!投诸火。(p.127)
    6.8或问：人何尚？曰：尚智。曰：多以智杀身者，何其尚？曰：昔乎皋陶以其智为帝谟，杀身者远矣；箕子以其智为武王陈《洪范》，杀身者远矣。(p.128)
    6.9仲尼，圣人也，或者劣诸子贡。子贡辞而精之，然后廓如也。于戏！观书者违子贡，虽多，亦何以为？(p.129)
    6.10盛哉！成汤丕承也。文王渊懿也。或问：丕承？曰：由小致大，不亦丕乎！革夏以天，不亦承乎！渊懿？曰：重《易》六爻，不亦渊乎！浸以光大，不亦懿乎！(p.131)
    6.11或问命。曰：命者，天之命也，非人为也。人为不为命。请问人为？曰：可以存亡，可以死生，非命也。命不可避也。或曰：颜氏之子？冉氏之孙？曰：以其无避也，若立岩墙之下，动而徵病，行而招死，命乎！命乎！(p.132)6.12吉人凶其吉，凶人吉其凶。(p.133)
    6.13辰乎辰！曷来之迟，去之速也!君子竞诸。
    6.14讠雩言败俗，讠雩好败则，姑息败德。君子谨于言，慎于好，亟于时。(p.134)
    6.15吾不见震风之能动聋聩也。
    6.16或问：君子在治?曰:若凤。在乱？曰：若凤。或人不谕。曰：未之思矣。曰：治则见，乱则隐。鸿飞冥冥，弋人何慕焉？鹪明遴集，食其桀者矣。凤鸟跄跄，匪尧之庭。(p.135)
    6.17亨龙潜、升，其贞、利乎！或曰：龙何如可以贞，利而亨？曰：时未可而潜，不亦贞乎！时可而升，不亦利乎！潜、升在己，用之以时，不亦亨乎！(p.137)
    6.18或问活身。曰：明哲。或曰：童蒙则活，何乃明哲乎？曰：君子所贵，亦越用明,保慎其身也。如庸行翳路，冲冲而活，君子不贵也。(p.138)
    6.19楚两龚之洁，其清矣乎!蜀庄沈冥。蜀庄之才之珍也，不作苟见，不治苟得，久幽而不改其操，虽随和，何以加诸？举兹以旃，不亦（宝）〔珍〕乎！吾珍庄也，居难为也。不慕由即夷矣，何欲之有？(p.140)
    6.20或问：尧将让天下于许由，由耻，有诸？曰：好大者为之也。顾由无求于世而已矣。允哲尧禅舜之重，则不轻于由矣。好大累克。巢父洗耳，不亦宜乎！灵场之威，宜夜矣乎！
    6.21朱鸟，归其肆矣。或曰：奚取于朱鸟哉？曰：时来则来，时往则往。能来能往者，朱鸟之谓与！(p.144)
    6.22或问：韩非作《说难》之书，而卒死乎说难，敢问何反也？曰：说难，盖其所以死乎！曰：何也？曰：君子以礼动，以义止，合则进，否则退，确乎不忧其不合也。夫说人而忧其不合，则亦无所不至矣。或曰：说之不合，非忧邪？曰：说不由道，忧也；由道而不合，非忧也。(p.145)
    6.23或问哲。曰：旁明厥思。问行。曰：旁通厥德。(p.146)
寡见卷第七
    7.1吾寡见人之好（假）〔遐〕者也。迩文之视，迩言之听，（假）〔遐〕则亻面焉。或曰：曷若兹之甚也，先王之道满门。曰：不得已也。得已则已矣。得已而不已者，寡哉！(p.147)
    7.2好尽其心于圣人之道者，君子也。人亦有好尽其心矣，未必圣人之道也。
    7.3多闻见而识乎正道者，至识也；多闻见而识乎邪道者，迷识也。(p.148)
    7.4如贤人谋之美也，诎人而从道；如小人谋之不美也，诎道而从人。
    7.5或问：五经由辩乎？曰：惟五经为辩。说天者莫辩乎《易》，说事者莫辩乎《书》，说体者莫辩乎《礼》，说志者莫辩乎《诗》，说理者莫辩乎《春秋》。舍斯，辩亦小矣。(p.149)
    7.6春木之艹屯兮，援我手之鹑兮。去之五百岁，其人若存兮。或曰:讠尧讠尧者天下皆说也，奚其存？曰：曼是为也。天下之亡圣也久矣。呱呱之子，各识其亲；讠尧讠尧之学，各习其师。精而精之，是在其中矣。(p.150)
    7.7或曰：良玉不雕，美言不文，何谓也？曰：玉不雕，不作器；言不文，典谟不作经。(p.152)
    7.8或问：司马子长有言曰：五经不如《老子》之约也，当年不能极其变，终身不能究其业。曰：若是，则周公惑，孔子贼。古者之学耕且养，三年通一。今之学也，非独为之华藻也，又从而绣其（其）。恶在老不老也。或曰：学者之说可约邪？曰：可约解科。（p.153）
    7.9或曰：君子听声乎？曰：君子惟正之听。荒乎淫，拂乎正，沈而乐者，君子不听也。(p.155)
    7.10或曰：侍君子以博乎？曰：侍坐则听言，有酒则观礼，焉事博乎？或曰：不有博弈者乎？曰：为之犹贤于已耳。侍君子者贤于已乎？君子不可得而侍也。侍君子：晦斯光，窒斯通，亡斯有，辱斯荣，败斯成。如之何贤于已也？(p.156)
    鹪明冲天，不在六翮乎！拔而傅尸鸠，其累矣夫！(p.157)
    7.12雷震乎天，风薄乎山，云徂乎方，雨流乎渊，其事矣乎！
    7.13魏武侯与吴起浮于西河，宝河山之固。起曰：“在德不在固”。曰：美哉言乎！使起之固兵每如斯，则太公何以加诸！(p.158)
    7.14或问：周宝九鼎，宝乎？曰：器宝也。器宝待人而后宝。(p.160)
    7.15齐桓、晋文以下，至于秦兼，其无观已。或曰：秦无观，奚其兼？曰：所谓观，观德也；如观兵，开辟以来，未有秦也。(p.161)
    7.16或问：鲁用儒而削，何也？曰：鲁不用儒也。昔在姬公，用于周，而四海皇皇，奠枕于京。孔子用于鲁，齐人章章，归其侵疆。鲁不用真儒故也。如用真儒，无敌于天下，安得削？(p.162)
    7.17灏灏之海，济,楼航之力也。航人无楫，如航何！(p.164)
    7.18或曰：奔垒之车，沈流之航，可乎？曰：否。或曰：焉用智？曰：用智于未奔沈。大寒而后索衣裘，不亦晚乎？(p.165)
    7.19乘国者其如乘航乎！航安，则人斯安矣！
    7.20惠以厚下，民忘其死；忠以卫上，君念其赏。自后者，人先之；自下者，人高之。诚哉！是言也。(p.166)
    7.21或曰：弘羊榷利而国用足，盍榷诸？曰：譬诸父子，为其父而榷其子，纵利，如子何？卜式之云，不亦匡乎！(p.167)
    7.22或曰：因秦之法，清而行之，亦可以致平乎？曰：譬诸琴瑟。郑、卫调，俾夔因之，亦不可以致箫韶矣。(p.168)
    7.23或问：处秦之世，抱周之书，益乎？曰：举世寒，貂、狐不亦燠乎？或曰：炎之以火，沃之以汤，燠亦燠矣。曰：燠哉！燠哉！时亦有寒者矣。(p.169)
    7.24非其时而望之，非其道而行之,亦不可以至矣。
    7.25秦之有司负秦之法度，秦之法度负圣人之法度。秦弘违天地之道，而天地违秦亦弘矣。(p.170)
五百卷第八
    8.1或问：五百岁而圣人出，有诸？曰：尧、舜、禹，君臣也,而并；文、武、周公，父子也，而处；汤、孔子，数百岁而生。因往以推来，虽千一不可知也。(p.171)
    8.2圣人有以拟天地而参诸身乎！
    8.3或问：圣人有诎乎？曰：有。曰：焉诎乎？曰：仲尼于南子，所不欲见也；阳虎，所不欲敬也。见所不见，敬所不敬，不诎如何？曰：卫灵公问陈，则何以不诎？曰：诎身将以信道也。如诎道而信身，虽天下，不为也。(p.172)
    8.4圣人重其道而轻其禄，众人重其禄而轻其道。圣人曰：于道行与？众人曰：于禄殖与？
    8.5昔者齐、鲁有大臣，史失其名。曰：何如其大也？曰：叔孙通欲制君臣之仪，徵先生于齐、鲁，所不能致者二人。曰：若是，则仲尼之开迹诸侯也，非邪？曰：仲尼开迹，将以自用也。如委己而从人，虽有规矩准绳，焉得而用之？(p.174)
    8.6或问：孔子之时，诸侯有知其圣者与？曰：知之。知之则曷为不用？曰：不能。曰：知圣而不能用也，可得闻乎？曰：用之则宜从之,从之则弃其所习，逆其所顺，强其所劣，捐其所能，冲冲如也。非天下之至，孰能用之？(p.176)
    8.7或问：孔子知其道之不用也，则载而恶乎之？曰：之后世君子。曰：贾如是，不亦钝乎？曰：众人愈利而后钝，圣人愈钝而后利。关百圣而不惭，蔽天地而不耻，能言之类，莫能加也。贵无敌，富无伦，利孰大焉！(p.177)
    8.8或曰：孔子之道，不可小与？曰：小则败圣，如何？曰：若是，则何为去乎？曰：爱日。曰：爱日而去，何也？曰：由群（谋）［婢］之故也。不听正，谏而不用。噫者，吾于观庸邪！无为饱食安坐而厌观也。由此观之，夫子之日亦爱矣。或曰：君子爱日乎？曰：君子仕则欲行其义，居则欲彰其道，事不厌，教不倦，焉得日？(p.179)
    8.9或问：其有继周者，虽百世，可知也。秦已继周矣，不待夏礼而治者，其不验乎？曰：圣人之言，天也。天妄乎？继周者未欲太平也。如欲太平也，舍之而用他道，亦无由至矣。(p.181)
    8.10赫赫乎日之光，群目之用也。浑浑乎圣人之道，群心之用也。(p.182)
    8.11或问：天地简易而圣人法之，何五经之支离？曰：支离，盖其所以为简易也。已简已易，焉支焉离？
    8.12或曰：圣人无益于庸也。曰：世人之益者，仓也，取之如单。仲尼，神明也，小以成小，大以成大。虽山川、丘陵、草木、鸟兽，裕如也。如不用也，神明亦末如之何矣。(p.183)
    8.13或问：圣人占天乎？曰：占天地。若此，则史也何异？曰：史以天占人，圣人以人占天。(p.184)
    8.14或问：星有甘、石，何如？曰：在德不在星。德隆则晷星，星隆则晷德也。(p.185)
    8.15或问大人。曰：无事于小为大人。请问小？曰：事非礼义为小。
    8.16圣人之言远如天，贤人之言近如地。(p.186)
    8.17珑玲其声者，其质玉乎！
    8.18圣人矢口而成言，肆笔而成书，言可闻而不可殚，书可观而不可尽。
    8.19周之人多行，秦之人多病。行，有之也；病，曼之也。周之士也贵，秦之士也贱。周之士也肆，秦之士也拘。(p.187)
    8.20月未望则载魄于西，既望则终魄于东，其溯于日乎！(p.188)
    8.21彤弓卢失，不为有矣！(p.189)
    8.22聆听前世，清视在下，鉴莫近于斯矣。
    8.23或问：何如动而见畏？曰：畏人。何如动而见侮？曰：侮人。夫见畏之与见侮，无不由己。(p.190)
    8.24或问：礼难以强世。曰：难，故强世。如夷俟倨肆，羁角之哺果而之，奚其强？或性或强，及其名一也。(p.191)
    8.25见弓之张兮，弛而不失其良兮！或曰：何谓也？曰：檠之而已矣。
    8.26川有防，器有范，见礼教之至也。(p.192)
    8.27经营，然后知干、桢之克立也。
    8.28庄、（扬）〔杨〕荡而不法，墨、晏俭而废礼，申、韩险而无化，邹衍迂而不信。(p.193)
    8.29圣人之材，天地也；次，山陵川泉也；次，鸟兽草木也。(p.194)
先知卷第九
    9.1先知其几于神乎！敢问先知？曰：不知。知其道者其如视，忽、眇、绵，作炳。(p.195)
    9.2先甲一日易，后甲一日难。(p.196)
    9.3或问：何以治国？曰：立政。曰：何以立政？曰：政之本，身也。身立则政立矣。9.4或问：为政有几？曰：思、。或问：思、。曰：昔在周公，征于东方，四国是王；召伯述职，蔽芾甘棠。其思矣夫！齐桓欲径陈，陈不果内，执辕涛涂。其矣夫！于戏！从政者审其思、而已矣！或问：何思？何？曰：老人老，孤人孤，病者养，死者葬，男子亩，妇人桑，之谓思。若污人老，屈人孤，病者独，死者逋，田亩荒，轴空，之谓。(p.197)
    9.5为政日新。或人：敢问日新。曰：使之利其仁，乐其义。厉之以名，引之以美，以之陶陶然，之谓日新。(p.200)
    9.6或问民所勤。曰：民有三勤。曰：何哉，所谓三勤？曰：政善而吏恶，一勤也；吏善而政恶，二勤也；政吏骈恶，三勤也。禽兽食人之食，土木衣人之帛，谷人不足于昼，丝人不足于夜，之谓恶政。(p.201)
    9.7圣人文质者也：车服以彰之，藻色以明之，声音以扬之，诗书以光之。笾豆不陈，玉帛不分，琴瑟不铿，钟鼓不，则吾无以见圣人矣。(p.202)
    9.8或曰：以往圣人之法治将来，譬犹胶柱而调瑟，有诸？曰：有之。曰：圣君少而庸君多，如独守仲尼之道，是漆也？曰：圣君之法，未尝不关盛衰焉。昔者尧有天下，举大纲，命舜、禹、夏、殷、周属其子，不胶者卓矣。唐、虞象刑惟明，夏后肉辟三千，不胶者卓矣。尧亲九族，协和万国；汤、武桓桓，征伐四克。由是言之，不胶者卓矣。礼乐征伐，自天子所出，春秋之时，齐、晋实予，不胶者卓矣。(p.203)
    9.9或曰：人君不可不学律令。曰：君子为国:张其纲纪，(议)〔谨〕其教化。导之以仁，则下不相贼；莅之以廉，则下不相盗,临之以正，则下不相诈；修之以礼义，则下多德让。此君子所当学也。如有犯法，则司狱在。(p.207)
    9.10或苦乱。曰：纲纪。曰：恶在于纲纪？曰：大作纲，小作纪。如纲不纲，纪不纪，虽有罗网，恶得一目而正诸？(p.208)
    9.11或曰：齐得夷吾而霸，仲尼曰"小器"。请问大器?曰：大器其犹规矩准绳乎!先自治而后治人,之谓大器。
    9.12或曰：正国何先?曰:躬工人绩。(p.209)
    9.13或曰：为政先杀后教？曰：于乎！天先秋而后春乎？将先春而后秋乎？(p.210)
    9.14吾见玄驹之步，雉之晨也。化其可以已矣哉！(p.211)
    9.15民可使觌德，不可使觌刑。觌德则纯，觌刑则乱。
    9.16象龙之致雨也，难矣哉！曰：龙乎，龙乎！
    9.17或问政核。曰：真伪。真伪则政核。如真不真，伪不伪，则政不核。(p.212)
    9.18鼓舞万物者，雷风乎！鼓舞万民者，号令乎！雷不一，风不再。(p.213)
    9.19圣人乐陶成天下之化，使人有士君子之器者也。故不遁于世，不离于群。遁离者，是圣人乎？(p.214)
    9.20雌之不才，其卵矣。君之不才，其民野矣。
    9.21或问曰：载使子草律？曰：吾不如弘恭。草奏？曰：吾不如陈汤。曰：何为？曰：必也律不犯，奏不剡。(p.215)
    9.22甄陶天下者，其在和乎！刚则，柔则坏。
    9.23龙之潜、亢，不获其中矣。是以过中则惕，不及中则跃。其近于中乎！(p.216)
    9.24圣人之道，譬犹日之中矣。不及则未，过则。(p.217)
    9.25什一，天下之正也。多则桀，寡则貉。
    9.26井田之田，田也。肉刑之刑，刑也。田也者，与众田之。刑也者，与众弃之。(p.218)
    9.27法无限，则庶人田侯田，处侯宅，食侯食，服侯服，人亦多不足矣。(p.220)
9.28为国不迪其法，而望其效，譬诸算乎！(p.221)
重黎卷第十
    10.1或问：南正重司天，北正黎司地，今何僚也？曰：近义，近和。孰重？孰黎？曰：义近重，和近黎。(p.222)
    10.2或问《黄帝终始》。曰：托也。昔者，姒氏治水土而巫步多禹；扁鹊、卢人也，而医多卢。夫欲仇伪者必假真。禹乎！卢乎！《终始》乎！(p.223)
    10.3或问浑天。曰：落下闳营之，鲜于妄人度之，耿中丞象之，几乎，几乎！莫之能违也。请问盖〔天〕？曰：盖哉，盖哉！应难未几也。
    10.4或问：赵世多神，何也？曰：神怪茫茫，若存若亡。圣人曼云。(p.227)
    10.5或问：子胥、种、蠡，孰贤？曰：胥也，俾吴作乱，破楚、入郢、鞭尸、藉馆，皆不由德；谋越谏齐不式，不能去，卒眼之。种、蠡不强谏而山栖，俾其君诎社稷之灵而童仆。又终弊吴。贤皆不足邵也。至蠡策种而遁，肥矣哉！(p.228)
    10.6或问陈胜、吴广。曰：乱。曰：不若是则秦不亡。曰：亡秦乎？恐秦未亡而先亡矣。(p.230)
    10.7或问：六国并，其已久矣。一病一瘳。迄始皇，三载而咸。时激？地保？人是乎？曰：具。请问事？曰：孝公以下，强兵力农以蚕食六国，事也。保？曰：东沟大河，南阻高山，西采雍、梁、北卤泾垠。便则申，否则蟠。保也。激？曰：始皇方斧，将相方刀；六国方木，将相方肉，激也。(p.231)
    10.8或问：秦伯列为侯卫，卒吞天下，而赧曾无以制乎？曰：天子制公、侯、伯、子、男也、庸节。节莫差于僭，僭莫重于祭，祭莫重于地，地莫重于天。则襄、文、宣、灵，其兆也。昔者襄公始僭西，以祭白帝；文、宣、灵宗兴鹿卩、密、上、下，用事四帝；而天王不匡，反致文、武胙。是以四疆之内，各以其力来侵，攘肌及骨，而赧独何以制秦乎？(p.234)
    10.9或问：嬴政二十六载天下擅秦，秦十五载而楚，楚五载而汉。五十载之际而天下三擅。天邪？人邪？曰：具。周建子弟，列名城，班五爵，流之十二，当时虽欲汉，得乎？六国蚩蚩，为嬴弱姬，卒之屏营，嬴擅其政，故天下擅秦。秦失其猷，罢侯置守，守失其微，天下孤睽。项氏暴强，改宰侯王，故天下擅楚。擅楚之月，有汉创业山南，发迹三秦，追项山东，故天下擅汉。天也。人？曰：兼才尚权，右计左数，动谨于时，人也。天不人不因，人不天不成。(p.237)
    10.10或问：楚败垓下，方死，曰：“天也。”谅乎？曰：汉屈群策，群策屈群力。楚群策，而自屈其力。屈人者克，自屈者负。天曷故焉。(p.240)
    10.11或问：秦、楚既为天典命矣，秦缢灞上，楚分江西，兴废何速乎？曰：天胙光德而陨明忒。昔在有熊、高阳、高辛、唐、虞、三代，咸有显懿，故天胙之，为神明主，且著在天庭，是生民之愿也，厥飨国久长。若秦、楚强阋震扑，胎藉三正，播其虐于黎苗，子弟且欲丧之，况于民乎，况于鬼神乎？废未速也。(p.241)
    10.12或问：仲尼大圣，则天曷不胙？曰：无土。然则舜、禹有土乎？曰：舜以尧作土，禹以舜作土。(p.243)
    10.13或问圣人表里。曰：威仪文辞，表也；德行忠信，里也。(p.244)
    10.14或问：义帝初矫，刘龛南阳，项救河北，二方分崩，一离一合。设秦得人，如何？曰：人无为秦也。丧其灵久矣。(p.245)
    10.15韩信、黥布皆剑立南面称孤，卒穷时戳，无乃勿乎？或曰：勿则无名，如何？曰：名者，谓令名也。忠不终而躬逆，焉攸令？(p.246)
    10.16或问淳于越。曰：伎、曲。请问？曰：始皇方虎而枭磔，噬士犹腊肉也。越与亢眉，终无桡辞，可谓伎矣。仕无妄之国，食无妄之粟，分无妄之桡，自令之闲而不违，可谓曲矣。(p.247)
    10.17或问：茅焦历井干之死，使始皇奉虚左之乘。蔡生欲安项咸阳，不能移，又亨之，其者未辩与？曰：生舍其木侯而谓人木侯，亨不亦宜乎？焦逆讦而顺守之，虽辩，靡刂虎牙矣。(p.248)
    10.18或问：甘罗之悟吕不韦，张辟强之觉平、勃，皆以十二龄，戊、良乎？曰：才也。戊、良不必父祖。(p.250)
    10.19或问：郦食其说陈留，下敖仓，说齐罢历下军，何辩也！韩信袭齐，以身脂鼎，何讷也？曰：夫辩也者，自辩也；如辩人，几矣。(p.251)
    10.20或问：蒯通抵韩信，不能下，又狂之。曰：方遭信闭，如其抵！曰：隙可抵乎？曰：贤者司礼，小人司隙，况拊键乎！(p.253)
    10.21或问：李斯尽忠，胡亥极刑，忠乎？曰：斯以留客，至作相，用狂人之言，从浮大海，立赵高之邪说，废沙丘之正，阿意督责，焉用忠？霍？曰：始（六）〔元〕之（诏）〔初〕，拥少帝之微，催燕、上官之锋，处废兴之分，堂堂乎忠，难矣哉；至显，不终矣。(p.254)
    10.22或问：冯唐面文帝：得廉颇、李牧不能用也。谅乎？曰：彼将有激也。亲屈帝尊，信亚夫之军，至颇、牧，曷不用哉？德？曰：罪不孥，宫不女，馆不新，陵不坟。(p.257)
    10.23或问交。曰：仁。问余、耳？曰：光初。窦、灌？曰：凶终。(p.259)
    10.24或问信。曰：不食其言。请人？曰：晋苟息，赵程婴、公孙杵臼，秦大夫凿穆公之侧。问义。曰：事得其宜之谓义。(p.260)
    10.25或问：季布忍焉，可为也？曰：能者为之，明哲不为也。或曰：当布之急，虽明哲，如之何？曰：明哲不终项仕。如终项仕，焉攸避？
    10.26或问贤。曰：为人所不能。请人？曰：颜渊、黔娄、四皓、韦玄。问长者。曰：蔺相如申秦而屈廉颇，栾布之不（涂）〔倍〕，朱家之不德，直不疑之不校，韩安国之通使。(p.263)
    10.27或问臣自得。曰：石太仆之对，金将军之谨，张卫将军之慎，丙大夫之不伐善。请问臣自失？曰：李贰师之执贰，田祁连之滥帅，韩冯诩之萧，赵京兆之犯魏。(p.265)
    10.28或问持满。曰：扼〔欹〕。(p.267)10.29扬王孙倮葬以矫世。曰：矫世以礼，倮乎？如矫世，则葛沟尚矣。(p.268)
    10.30或问《周官》。曰：立事。《左氏》？曰：品藻。太史迁？曰：实录。(p.269)
渊骞卷第十一
    11.1或问：渊、骞之徒恶乎在？曰：寝。或曰：渊、骞曷不寝？曰：攀龙鳞，附凤翼，巽以扬之，勃勃乎其不可及也。如其寝！如其寝！(p.271)
    11.2七十子之于仲尼也，日闻所不闻，见所不见，文章亦不足为矣。(p.272)
    11.3君子绝德，小人绝力。或问：绝德？曰：舜以孝，禹以功，皋陶以谟，非绝德邪？力？秦悼武、鸟获、任鄙，扛鼎、扌卞牛，非绝力邪？(p.273)
    11.4或问勇。曰：轲也。曰：何轲也？曰：轲也者，谓孟轲也。若荆轲，君子盗诸。请〔问〕孟轲之勇？曰：勇于义而果于德，不以贫富贵贱死生动其心，于勇也，其庶乎！(p.274)
    11.5鲁仲连亻汤而不制，蔺相如制而不亻汤。
    11.6或问邹阳。曰：未信而分疑，抗辞免，几矣哉！(p.275)
    11.7或问：信陵、平原、孟尝、春申，益乎？曰：上失其政，奸臣窃国命，何其益乎！(p.276)11.8樗里子之知也，使知国如葬，则吾以疾为蓍龟。(p.277)
    11.9周之顺、赧以成周而西倾，秦之惠文、昭襄以西山而东并，孰愈？曰：周也羊，秦也狼。然则狼愈与？曰：羊、狼一也。(p.278)
    11.10或问：蒙恬忠而被诛，忠奚可为也？曰：堑山堙谷，起临洮，击辽水，力不足而死有余。忠不足相也。(p.279)
    11.11或问：吕不韦其智矣乎？以人易货。曰：谁谓不韦智者与？以国易宗。不韦之盗，穿窬之雄乎？穿窬也者，吾见担石矣，未见洛阳也。(p.280)
    11.12秦将白起不仁，奚用为也？长平之战，四十万人死。蚩尤之乱，不过于此矣。原野人之肉，川谷流人之血。将不仁，奚用为！翦？曰：始皇方猎六国而翦牙！(p.281)
    11.13或问：要离非义者与？不以家辞国。曰：离也火妻灰子以求反于庆忌，实蛛蝥之靡也，焉可谓之义也？政？为严氏犯韩，刺相侠累，曼面为姊，实状士之靡也，焉可谓之义也？轲？为丹奉于期之首、燕督亢之图，入不测之秦，实刺客之靡也，焉可谓之义也？(p.283)
    11.14或问：仪、秦学乎鬼谷术而习乎纵横言，安中国者各十余年，是夫？曰：诈人也，圣人恶诸！曰：孔子读而仪、秦行，何如也？曰：甚矣！凤鸣而鸷翰也。然则子贡不为与？曰：乱而不解，子贡耻诸；说而不富贵，仪、秦耻诸。(p.286)
    11.15或曰：仪、秦其才矣乎？迹不蹈已。曰：昔在任人，帝曰“难之”。亦才矣。才乎才，非吾徒之才也。(p.287)
    11.16美行：园公、绮里季、夏黄公、角里先生。言辞：娄敬、陆贾。执正：王陵、申屠嘉。折节：周昌、汲黯。守儒：辕固、申公。灾异：董相、夏侯胜、京房。(p.288)
    11.17或问：萧、曹？曰：萧也规，曹也随。滕、灌、樊、郦？曰：侠介。叔孙通？曰：椠人也。爰？曰：忠不足而谈有余。晁错？曰：愚。酷吏？曰：虎哉！虎哉！角而翼者也。货殖？曰：蚊。曰：血国三千，使疏饮水褐博，没齿无愁也？或问：循吏？曰：吏也。游侠？曰：窃国灵也。佞幸？曰：不料而已。(p.291)
    11.18或问：近世社稷之臣？曰：若张子房之智，陈平之无悟，绛侯勃之果，霍将军之勇，终之以礼乐，则可谓社稷之臣矣。或问：公孙弘、董仲舒孰迩？曰：仲舒欲为而不可得者也，弘容而已矣。(p.294)
    11.19或问：近世名卿。曰：若张廷尉之平，俊京兆之见，尹扶风之洁，王子贡之介，斯近世名卿矣。将？曰：若条侯之守，长平、冠军之征伐，博陆之持重，可谓近世名将矣。请问古？曰：鼓之以道德，征之以仁义，舆尸血刃，皆所不为也。(p.296)
    11.20张骞、苏武之奉使也，执节没身，不屈王命，虽古之肤使，其犹劣诸！(p.298)
    11.21世称东方生之盛也。言不纯师，行不纯表，其流风遗书，蔑如也。或曰：隐者也。曰：昔之隐者，吾闻其语矣，又闻其行矣。或曰：隐道多端。曰：固也。圣言圣行不逢其时，圣人隐也。贤言贤行不逢其时，贤者隐也。谈言谈行，而不逢其时，谈者隐也。昔者箕子之漆其身也，狂接舆之被其发也，欲去而恐罹害者也。箕子之《洪范》，接舆之歌凤也哉？或问：东方生名过实者，何也？曰：应谐、不穷、正谏、秽德，应谐似优，不穷似哲，正谏似直，秽德似隐。请问名？曰：诙达。恶比？曰：非夷（齐而是柳下惠，戒其子以）尚容，（首阳为拙，柱下为工，饱食安坐，以仕易农，）依隐玩世，（诡时不逢），其滑稽之雄乎！或问：柳下惠非朝隐者与？曰：君子谓之不恭。古者高饿显，下禄隐。(p.299)
    11.22妄誉，仁之贼也；妄毁，义之贼也。贼仁近乡原，贼义近乡诎。(p.305)11.23或问：子蜀人也，请人？曰：有李仲元者，人也。其为人也奈何？曰：不屈其意，不累其身。曰：是夷、惠之徒与？曰：不夷不惠。可否之间也。如是，则奚名之不彰也？曰：无仲尼，则西山之饿夫与东国之绌臣恶乎闻？曰：王阳、贡禹遇仲尼乎？曰：明星皓皓，华藻之力也与？曰：若是，则奚为不自高？曰：皓皓者，己也；引而高之者，天也。子欲自高邪？仲元，世之师也。见其貌者，肃如也；闻其言者，愁如也；观其行者，穆如也。郸闻以德诎人矣，未闻以德诎于人也。仲元，畏人也。或曰：育？贲？曰：育、贲也，人畏其力而侮其德。请条？曰：非正不视，非正不听，非正不言，非正不行。夫能正其视听言行者，昔吾先师之所畏也。如视不视，听不听，言不言，行不行，虽有育、贲，其犹侮诸！(p.306)
君子卷第十二
    12.1或问：君子言则成文，动则成德，何以也？曰：以其绷中而彪外也。般之挥斤，羿之激矢。君子不言，言必有中也；不行，行必有称也。
    12.2或问君子之柔刚。曰：君子于仁也，柔；于义也，刚。(p.311)
    12.3或问：航不浆，冲不荠，有诸？曰：有之。或曰：大器固不周于小乎？曰：斯械也。君子不械。(p.312)
    12.4或问：孟子知言之要，知德之奥？曰：非苟知之，亦允蹈之。或曰：子小诸子，孟子非诸子乎？曰：诸子者，以其知异于孔子者也。孟子异乎不异？(p.313)
    12.5或问：孙卿非数家之书，也。至于子思、孟轲，诡哉！曰：吾于孙卿与？见同门而异户也。惟圣人为不异。(p.314)
    12.6牛玄、、白，而角，其升诸庙乎!是以君子全其德。(p.315)
    12.7或问：君子似玉？曰：纯沦温润，柔而坚，玩而廉，队乎其不可形也。(p.316)
    12.8或曰：仲尼之术，周而不泰，大而不小，用之犹牛鼠也！曰：仲尼之道，犹四渎也，经营中国，终入大海。他人之道者，西北之流也；纲纪夷貉，或入于沱，或沦于汉。(p.317)
    12.9淮南说之用，不如《太史公》之用也。《太史公》，圣人将有取焉；淮南，鲜取焉尔。必也儒乎！乍出乍入，淮南也；文丽用寡，长卿也；多爱不忍，子长也。仲尼多爱，爱义也；子长多爱，爱奇也。
    12.10或曰：甚矣，传书之不果也。曰：不果则不果矣，（人）〔又〕以巫鼓。(p.319)
    12.11或问：圣人之言，炳若丹青，有诸？曰：吁！是何言与！丹青初则炳，久则渝。渝乎哉？(p.320)
    12.12或曰：圣人之道若天，天则有常矣，奚圣人之多变也？曰：圣人固多变。子游、子夏得其书矣，未得其所以书也；宰我、子贡得其言矣，未得其所以言也；颜渊、闵子骞得其行矣，未得其所以行也。圣人之书、言、行，天也。天其少变乎？(p.321)
    12.13或曰：圣人自恣与？何言之多端也？曰：子未禹之行水与？一东一北，行之无碍也。君子之行独无碍乎？如何直往也？水避碍则通于海，君子避碍则通于理。(p.322)
    12.14君子好人之好，而忘己之好；小人好己之恶，而忘人之好。
    12.15或曰：子于天下则谁与？曰：与夫进者乎！或曰：贪夫位也，慕夫禄也，何其与？曰：此贪也，非进也。夫进也者，进于道，慕于德，殷之以仁义，进而进，退而退，日孳孳而不自知倦者也。或曰：进进则闻命矣，请问退进？曰：昔乎颜渊以退为进，天下鲜俪焉。或曰：若此，则何少于必退也？曰：必进，易俪；必退，易俪也。进以礼，退以义，难俪也。(p.323)
    12.16或曰：人有齐死生，同贫富，等贵贱，何如？曰：作此者其有惧乎？信死生齐、贫富同，贵贱等，则吾以圣人为嚣嚣。(p.325)
    12.17通天、地、人，曰儒；通天、地而不通人，曰伎。
    12.18人必先作，然后人名之；先求，然后人与之。人必其自爱也，而后人爱诸；人必其自敬也，而后人敬诸。自爱，仁之至也；自敬，礼之至也。未有不自爱、敬而人爱、敬之者也。(p.326)
    12.9或问：龙、龟、鸿鹄、不亦寿乎？曰：寿。曰：人可寿乎？曰：物以其性，人以其仁。(p.327)
    12.20或问：人言仙者，有诸乎？吁！吾闻宓义、神农殁，黄帝、尧、舜，落而死，文王毕，孔子鲁城之北。独子爱其死乎？非人之所及也。仙亦无益子之汇矣。或曰：圣人不师仙，厥术异也。圣人之于天下，耻一物之不知；仙人之于天下，耻一日之不生。曰：生乎！生乎！名生而实死也。或曰：世无仙则焉得斯语？曰：语乎者，非嚣嚣也与？惟嚣嚣能使无为有。或问：仙之实？曰：无以为也。有与无，非问也。问也者，忠孝之问也。忠臣孝子徨乎不徨？(p.328)
    12.21或问：寿可益乎？曰：德。曰：回、牛之行德矣。曷寿之不益也？曰：德故尔。如回之残、牛之贼也，焉得尔？曰：残、贼或寿。曰；彼妄也。君子不妄。(p.330)
    12.22有生者，必有死；有始者，必有终。自然之道也。(p.331)
    12.23君子忠人，况己乎？小人欺己，况人乎？(p.332)
孝至卷第十三
    13.1孝，至矣乎！一言而该，圣人不加焉!
    13.2父母，子之天地与！无天何生？无地何形？天地裕于万物乎？万物裕于天地乎？裕父母之裕，不裕矣!事父母自知不足者，其舜乎!(p.333)
    13.3不可得而久者，事亲之谓也。孝子爱日。
    13.4孝子有祭乎？有齐乎?夫能存亡形，属荒绝者，惟齐也。故孝子之于齐，见父母之存也。是以祭不宾。人而不祭，豺獭乎？(p.334)
    13.5或问子。曰：死生尽礼，可谓能子乎？
    13.6曰：石奋、石建，父子之美也。无是父，无是子；无是子，无是父。或曰：必也两乎？曰：与尧无子，舜无父，不如尧父舜子也。(p.336)
    13.7子有含菽絮而致滋美其亲，将以求孝也。人曰伪，如之何？曰：假儒衣、书，服而读之，三月不归，孰曰非儒也？或曰：何以处伪？曰：有人则作，无人则辍，之谓伪。观人者审其作、辍而已矣。(p.337)
    13.8不为名之名，其至矣乎！为名之名，其次也。
    13.9或问：忠言？嘉谋？曰：言合稷、契谓之忠，谋合皋陶之谓嘉。或曰：邵如之何？曰：亦勖之而已。庳则秦、仪、鞅、斯亦忠嘉矣。(p.339)
    13.10尧、舜之道皇兮！夏、殷、周之道将兮！而以延其光兮！或曰：何谓也？曰：尧、舜以其让，夏以其功，殷、周以其伐。(p.341)
    13.11或曰：食如蚁，衣如华，朱轮驷马，金朱煌煌，无已泰乎？曰：由其德，舜、禹受天下不为泰；不由其德，五两之纶，半通之铜，亦泰矣。(p.342)
    13.12天下通道五，所以行之一，曰勉。(p.344)
    13.13或曰：力有扛洪鼎，揭华旗。（智）〔知〕、德亦有之乎？曰：百人矣。德谐顽，让万国；知情天地、形不测。百人乎？(p.345)
    13.14或问君。曰：明、光。问臣。曰：若、衤是。敢问何谓也？曰：君子在上，则明而光其下；在下，则顺而安其上。
    13.15或曰：圣人事异乎？曰：圣人德之为事，异亚之。故常修德者，本也；见异而修德者，末也；本末不修而存者，未之有也。(p.346)
    13.16天地之得，斯民也。斯民之得，一人也。一人之得，心矣。(p.347)
    13.17吾闻诸传，老则戒之在得。年弥高而德弥邵者，是孔子之徒与？(p.348)
    13.18或问：德有始而无终，与有终而无始也，孰宁？曰：宁先病而后瘳乎？宁先瘳而后病乎？(p.349)
    13.19或问大。曰：小。问远。曰：迩。未达。曰：天下为大，治之在道，不亦小乎？四海为远，治之在心，不亦迩乎？
    13.20或问：俊哲、洪秀？曰：知哲圣人之谓俊，秀颖德行之谓洪。(p.350)
    13.21君子动则拟诸事，事则拟诸礼。
    13.22或问：群言之长？群行之宗？曰:群言之长,德言也;群行之宗,德行也。(p.351)
    13.23或问泰和。曰：其在唐、虞、成、周乎？观《书》及《诗》，温温乎其和可知也。(p.352)
    13.24周康之时，颂声作乎下，《关雎》作乎上，习治也。齐桓之时，而《春秋》美邵陵，习乱也。故习治则伤始乱也，习乱则好始治也。(p.353)
    13.25汉德其可谓允怀矣！黄支之南，大夏之西，东、北女，来贡其珍。汉德其可谓允怀矣！世鲜焉！(p.354)
    13.26荒荒圣德，远人咸慕，上也；武义璜璜，兵征四方，次也；宗夷猾夏，蠢迪王人，屈国丧师，无次也。(p.356)
    13.27麟之仪仪，凤之师师，其至矣乎！螭虎桓桓，鹰，未至也。(p.357)
    13.28或曰：讠凶讠凶北夷，被我纯绘，带我金犀，珍膳宁，不亦享乎？曰：昔在高、文、武，实为兵主。今稽首来臣，称为北蕃，是为宗庙之神、社稷之灵也，可不享？(p.359)
    13.29龙堆以西，大漠以北，鸟夷、兽夷，郡劳王师，汉家不为也。(p.361)
    13.30朱崖之绝，捐之之力也。否则介鳞易我衣裳。
    13.31君人者，务在殷民阜财，明道信义，至帝者之用，成天地之化，使粒食之民，粲也，晏也。享于鬼神，不亦飨乎？
    13.32天道劳、功。或问劳、功。曰：日一（日）〔曰〕劳，考载曰功。或曰：君逸臣劳，何天之劳？曰：于事则逸，于道则劳。(p.364)
    13.33周公以来，未有汉公之懿也，勤劳则过与阿衡。(p.365)
    13.34汉兴二百一十载而中天，其庶矣乎！辟雍以本之，校学以教之，礼乐以容之，舆服以表之，服其井、刑，勉人役，唐矣夫！(p.366)
    法言序
    14.1天降生民，倥侗颛蒙，恣乎情性，聪明不开。训诸理，撰《学行》。(p.370)
    14.2降周迄孔，成于王道，（然）〔终〕后诞章乖离，诸子图徽，撰《吾子》。(p.371)
    14.3事有本真，陈施于意，动不克咸，本诸身，撰《修身》。(p.372)
    14.4芒芒天道，昔在圣考，过则失中，不及则不至，不可奸罔，撰《问道》。(p.373)
    14.5神心忽恍，经纬万方，事系诸道德仁义礼，撰《问神》。(p.374)
    14.6明哲煌煌，旁烛无疆。逊于不虞，以保天命，撰《问明》。
    14.7假言周于天地，赞于神明，幽鸿横广，绝于迩言，撰《寡见》。(p.375)
    14.8圣人聪明渊懿，继天测灵，冠乎群伦，经诸范，撰《五百》。(p.376)
    14.9立政鼓众，动化天下，莫尚于中和。中和之发，在于哲民情。撰《先知》。(p.377)
    14.10仲尼以来，国君将相，卿士名臣，参差不齐，一概诸圣，撰《重黎》。(p.378)
    14.11仲尼之后，讫于汉道，德行颜、闵，股肱萧、曹，爰及名将，尊卑之条，称述品藻，撰《渊骞》。(p.379)
    14.12君子纯终领闻，蠢迪捡押，旁开圣则，撰《君子》。(p.381)
    14.13孝莫大于宁亲，宁亲莫大于宁神，宁神莫大于四表之欢心，撰《孝至》。(p.382)
    ***********************************************************************附录一扬子法言校补刘师培著据《法言义疏》，新编诸子集成，中华书局版，第575―628页学行卷第一仲尼驾说者也，不在兹儒乎？如将复驾其所说，则莫若使诸儒金口而木舌。螟蛉之子殪而逢，蜾蠃祝之曰：类我，类我。久则肖之矣。速哉！七十子之肖仲尼也。羿、逢蒙分其弓。师哉！师哉！桐子之命也。师者，人之模范也。视日月而知众星之蔑也。为其不舍昼夜与？满而后渐者，其水乎？吾未见好斧藻其德若斧藻其者也。骥之马，亦骥之乘也。颜之人，亦颜之徒也。或曰：颜徒易乎？曰：之则是。昔颜常夫子矣。吾不参、辰之相比也。百川学海，而至于海；丘陵学山，不至于山。是故恶夫画也。使我怀金纾紫，其乐不可量已。颜苦孔之卓之至也。曰：有教立道，无心仲尼；有学术业，无心颜渊。
    吾子卷第二
    童子雕虫篆刻。或问景差。诗人之赋丽以则，辞人之赋丽以淫。如孔氏之门用赋也。或问苍蝇红、紫。多哇则郑。如玉如莹，爰变丹青。观书者辟诸观山及水。升东岳而知众山之。舍《五经》而济乎道者，末矣。山之蹊。曰：子户乎？曰：户哉！户哉！见草而说。绿衣三百，色如之何矣？震风陵雨。然后知夏屋之为也。
    修身卷第三
    或问治己。曰：治己以仲尼。仲尼奚寡也。荧魂旷枯，糟莩旷沈。敢问四轻。
    问道卷第四
    或曰：事虽曲而通诸圣。请问礼莫知。或问：雕刻众形者匪天与？曰：以其不雕刻也。如物刻而雕之。及槌提仁义。惟圣人为可以开明，佗则苓。或问：太古涂民耳目。御失其道，则天下狙诈咸作敌。刀不利，笔不，而独加诸砥，不亦可乎？
    问神卷第五
    天精天粹，万物作类。龙蟠于泥，其肆矣。圣人以不手为圣人。至《书》之不备过半矣，而习者不知。今亡夫。《周书》噩噩尔。下周者，其《书》谯乎？大哉！天地之为万物郭，《五经》之为众说郛。君子小人见矣。人病以多知为杂。育而不苗者，吾家之童乌乎！九龄而与我《玄》文。或问经之艰易。盍势诸名卿，可几也。不屈其志。而耕乎岩石之下。名振于京师。衍语，君子不出其口。
    问明卷第六
    匪天也夫？鸿飞冥冥，弋人何慕焉？风鸟跄跄，匪尧之庭。蜀庄沈冥。举兹以。灵场之威，宜夜矣乎？朱鸟，归其肆矣。而卒死于说难。
    寡见卷第七
    说天者莫辩乎《易》，说事者莫辩乎《书》。春木之芒兮，援我手之鹑兮。美言不文。古者之学耕且养，三年通一。今之学也，非独为之华藻也，又从而绣其。雷震乎天，风薄乎山。使起之用兵每如斯。航人无楫，如航何？航安，则人斯安矣！
    五百卷第八
    仲尼开迹，将以自用也。曰：知之则曷为不用？曰：不能。曰：知圣而不能用也，可得闻乎？逆其所顺。损其所能。非天下之至。关百圣而不惭。占天地。月未望则载魄于西。既望则终魄于东。之而已矣。庄、杨荡而不法。邹衍迂而不信。
    先知卷第九
    忽眇绵作炳。政善而吏恶，一勤也；吏善而政恶，二勤也；政、吏骈恶，三勤也。之谓恶政。圣君少而庸君多。修之以礼义。吾见玄驹之步。象龙之致雨也，难矣哉！君之不才。甄陶天下者，其在和乎？刚则。譬犹日之中矣。什一，天下之中正也。
    重黎卷第十
    义近重，和近黎。盖哉！盖哉！应难未几也。至蠡策种而遁，肥矣。六国蚩蚩，为嬴弱姬。守失其微。天胙光德，而陨明忒。故天胙之，为神明主。胎籍三正。越与亢眉，终无桡辞，可谓伎矣。自令之间而不违。不能移。虎牙矣。张辟疆之觉平、勃。始六之诏。事得其宜之谓义。四皓、韦玄。栾布之不涂。左氏。曰：品藻。
    渊骞卷第十一
    攀龙鳞，附凤翼，巽以扬之。请孟轲之勇。鲁仲连而不制，蔺相如制而不。使知国如葬，则吾以疾为蓍龟。周之顺、赧以成周而西倾。忠不足相也？焉可谓之义乎？实刺客之靡也。角里先生。灾异董相。叔孙通。曰：椠人也。陈平之无悟。非夷尚容。有李仲元者，人也。其为人也，奈何？曰：不屈其意，不累其身。则西山之饿夫与东国之绌臣。
    君子卷第十二
    人以巫鼓。或问：圣人之言，炳若丹青。如回之残，牛之贼也，焉德耳？
    孝至卷第十三
    故孝子之于齐，见父母之存也，是以祭不宾。死生尽礼，可谓能子乎！无已泰乎？天地之得，斯民也；斯民之得，一人也；一人得，心矣。或问群言之长。或问：泰和。曰：其在唐、虞、成周乎？珍膳宁。不亦享乎。可不享。否则介鳞易我冠裳。或问劳功。曰：日一日劳，载曰功。汉兴二百一十载而中天。
    序恣乎情性。终后诞章乖离，诸子图徽。陈施于意。动不克咸，本诸身。神心忽恍。撰先知。
    法言逸文或问：屈原、相如之赋孰愈？曰：原也过以浮，如也过以虚。过浮者蹈云天，过虚者华无根。然原上援稽古，下引鸟兽，其著意子云，长卿亮不可及。周穆王少不好学，至乎耄长。
    扬子法言校补勘记吾未见好斧藻其德若斧藻其者也。然亦有苦乎？曰：颜苦孔之卓之至也。或问苍蝇红、紫。曰：子户乎？曰：户哉！户哉！它则苓。《管子》《宙合篇》云：明乃哲，哲乃明，奋乃苓，明哲乃大行。下文释之云：奋盛苓落也。圣人以不手为圣人。至《书》不备过半矣，而习者不知。九龄而与我《玄》文。议其教化。修之以礼义，则下多德让。守失其微。无胙光德，而陨明忒。自令之间而不违。始六之诏。栾布之不涂。攀龙鳞，附凤翼，巽以扬之。忠不足相也。焉可谓之义也。有李仲元者，人也。或问泰和。曰：其在唐、虞、成周乎！
    附录二法言补释仲尼驾说者也，不在兹儒乎？羿、逢蒙分其弓。有教立道，无心仲尼；有学术业，无心颜渊。或曰：立道，仲尼不可为思矣。术业，颜渊不可为力矣。曰：未之思也，孰御焉？或曰：赋可以讽乎？曰：讽乎？讽则已，不已，吾恐不免于勤也。绿衣三百，色如之何矣？絮三千，寒如之何矣？孔子之事多矣，不用，则亦勤且忧乎？荧魂旷枯，糟莩旷沈。其为外也肃括。惟圣人为可以开明，它则苓。龙以不制为龙，圣人以不手为圣人。至《书》之不备者过半矣，而习者不知。下周者，其书谯乎！或曰：君子病没世而无名，盍势诸？名，卿可几也。凤鸟跄跄，匪尧之庭。举兹以，不亦珍乎！或问哲。曰：旁明厥思。问行。曰：旁通厥德。假则焉。春木之艹屯兮，援我手之鹑兮。去之五百岁，其人若存兮。秦之有司负秦之法度，秦之法度负圣人之法度。若是，则仲尼之开迹诸侯也，非邪？关百圣而不惭。周之人多行，青之人多病，行有之也，病曼之也。申、韩险而无化。邹衍迂而不信。若人老。或曰：正国何先？曰：躬工人绩。吾见玄驹之步，雉之晨也，化其可以已矣哉！刚则，柔则坏。昔者姒氏治水土，而巫步多禹。未欲仇伪者必假真。请问盖天。曰：盖哉！盖哉！应难未讥也。至蠡策种而遁，肥矣哉！始皇方虎而枭磔，噬士犹腊肉也。越与亢眉，终无扰辞，可谓伎矣。周之顺、赧，以成周而西倾。实蛛蝥之靡也。叔孙通。曰：椠人也。非夷尚容。或问：航不浆，冲不荠，有诸？孙卿非数家之书，也；至于子思、孟轲，诡哉！或曰：甚矣！传书之不果也。曰：不果则不果矣，人以巫鼓。语乎者，非嚣嚣也与？天地之得，斯民也；斯民之得，一人也；一人之得，心矣。周康之时，颂声作乎下，《关雎》作乎上，习治也。齐桓之时，而《春秋》美邵陵，习乱也。或曰：讠凶讠凶北夷，被我纯绘，带我金犀，珍膳宁，之亦享乎？郡劳王师。降周迄孔，成于王道，终后诞章乖离，诸子图徽。动不克咸，本诸身。
    （完）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
