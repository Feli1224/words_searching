　　治乱五行第六十二

　　火干木，蛰虫蚤出，p雷蚤行；土干木，胎夭卵，鸟虫多伤；金干木，有兵；水干木，春下霜。
　　土干火，则多雷；金干火，草木夷；水干火，夏雹；木干火，则地动。
　　金干土，则五谷伤有殃；水干土，夏寒雨霜；木干土，?虫不为；火干土，则大旱。
　　水干金，则鱼不为；木干金，则草木再生；火干金，则草木秋荣；土干金，五谷不成。
　　木干水，冬蛰不藏；土干水，则蛰虫冬出；火干水，则星坠；金干水，则冬大寒。

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
