　　; 风月鉴  

　　;   initializeimg();

　　跋



　　先生中州戈阳旧族也，姓吴氏，讳贻棠，字荫南，爱存其号也。与先君为莫逆

　　交。当总角，先君即命依先生侧，曰：“子其事之如吾可也。”欣然应之唯

　　唯。

　　先生视如己子，令来入家塾读，凡衣食之类无不过厚焉。后先君见背，先生

　　更厚视之。及先生仕长芦，以家事故未得随往。先生归田越数载，先王之嫡配任

　　母捐世次年，先生续弦于周。周母来归，其间繁冗多故，皆命为之。又次年，先

　　生抱手足恙，不获出入自随，每日寂坐小斋，先生不能〔一〕时舍，亦不忍一

　　时违先生也。

　　然先生为人，好脱略，性豪迈，常对令窗矩榻，咄咄不自得，因编《可是梦》、

　　《风月鉴》二种以为消遣。书成，亲友索观之，俱唤为静者心多妙也。思先生生

　　平，其卓卓者若是，固今之不可多见，而以病废，惜哉！悲哉！但其人不可不使，

　　不借书以何之，乌知先生期颐，后人尽得识先生为何如人耶？堂弟存智为先生理

　　家计，时居其家，与商之，付诸剞劂，庶存先生一时之无聊寄慨云尔。

　　寄男方谨识



　　------------------

　　小草扫校中国读书网





　　亦凡公益图书馆(shuku.net)





　　回目录


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
