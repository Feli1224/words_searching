【经文资讯】d新纂续藏经 第八十三册 No. 1576《雪堂行拾遗录》
【版本记录】CBETA 电子佛典 V1.0 (Big5) 普及版，完成日期：2003/10/14
【编辑说明】本资料库由中华电子佛典协会（CBETA）依d新纂续藏经所编辑
【原始资料】CBETA 人工输入，台湾某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/result/cbintr.htm)
=========================================================================
# d Xuzangjing Vol. 83, No. 1576 雪堂行拾遗录
# CBETA Chinese Electronic Tripitaka V1.0 (Big5) Normalized Version, Release Date: 2003/10/14
# Distributor: Chinese Buddhist Electronic Text Association (CBETA)
# Source material obtained from: Input by CBETA, Text as provided by Anonymous, Taiwan
# Distributed free of charge. For details please read at http://www.cbeta.org/result/cbintr_e.htm
=========================================================================
X83n1576_p0369b01U
X83n1576_p0369b02U
X83n1576_p0369b03U　　No. 1576
X83n1576_p0369b04U雪堂行和尚拾遗录
X83n1576_p0369b05U
X83n1576_p0369b06U死心和尚。住洪之翠岩。寝室后有齐安王祠。乃李三
X83n1576_p0369b07U景远也。居民烹宰淫祀无虚日。师恶之。移其祠于寺
X83n1576_p0369b08U之西。就其址建方丈。未几。师卧于中。有修蟒蟠身侧。
X83n1576_p0369b09U叱之而遁。一夜。忽梦神人峨冠而前。告曰。弟子为师
X83n1576_p0369b10U所叱。不遑安处。欲之广南。假庄夫六十人。师梦中诺
X83n1576_p0369b11U之。未几。庄夫疫死者满其数。师后问学者曰。且道果
X83n1576_p0369b12U有鬼神否。若道有。又不打杀死心。若道无。庄夫为什
X83n1576_p0369b13U么却死。答者皆不契。适真净会中元首座至。师如前
X83n1576_p0369b14U问。元云。甜爪彻蒂甜。苦瓠连根苦。师大喜之。元乃辩
X83n1576_p0369b15U才高弟也。
X83n1576_p0369b16U自禅师。在五祖会中。时圆悟为座元立僧。祖令自参
X83n1576_p0369b17U之。自不得已而往。悟见来。语之曰。与公同参。不须来
X83n1576_p0369b18U探水也。自曰。己事未明。敢望慈悲。悟曰。公不自欺。但
X83n1576_p0369b19U有疑处举来。自乃举。德山小参。今夜不答话。问话者
X83n1576_p0369b20U三十棒。悟曰。礼拜。礼拜。我作得你师。举话尚不会。自
X83n1576_p0369b21U烧香作礼罢。悟曰。再举前话看。自云德山小参不答
X83n1576_p0369b22U话。悟忽掩其口曰。举到此。但只恁么看。自行至后架。
X83n1576_p0369b23U以坐具旱卦啤Ｇ。屈。众问其故。自曰。那里公案只教
X83n1576_p0369b24U人看一句。或有勉之者曰。公但谛信。座元须有方便。
X83n1576_p0369c01U自既为人勉之。遂体究。不一月有省。后出世住五祖。
X83n1576_p0369c02U金陵俞道婆。参琅e起和尚。婆卖油糍为业。一日。闻
X83n1576_p0369c03U贫子唱莲花乐云。不因柳毅传书信。何缘得到洞庭
X83n1576_p0369c04U湖。忽然契悟。抛油糍于市。其夫云。你颠也。婆打一掌
X83n1576_p0369c05U云。非公境界。乃往琅e。起印可之。后凡见僧。便云。儿。
X83n1576_p0369c06U儿。才拟议。便掩却门。时佛灯往勘之。婆见。便云。儿。
X83n1576_p0369c07U儿。云。娘。娘。爷在甚处。婆转身拜露柱。蹋倒云。将
X83n1576_p0369c08U谓有多少奇特。便出。婆蹶起云。儿。儿。来。我惜你则个。
X83n1576_p0369c09U竟不顾。又安首座亦往见之。婆问。甚处来。安云。德
X83n1576_p0369c10U山来。婆云。德山泰乃婆儿子。安云。婆是甚人儿子。婆
X83n1576_p0369c11U云。被上座一问。直得立地放尿。婆尝颂马祖不安因
X83n1576_p0369c12U缘云。日面月面。虚空闪电。虽然截断天下衲子舌头。
X83n1576_p0369c13U分明只道得一半。
X83n1576_p0369c14U玑道者。住洪之翠岩。张无尽作漕。入山访之。玑门迎。
X83n1576_p0369c15U无尽问曰。如何是翠岩境。答曰。门近洪崖千尺井。石
X83n1576_p0369c16U桥分水绕松杉。无尽握玑手曰。闻道者之名久矣。何
X83n1576_p0369c17U能如此祗对。玑曰。适然尔。无尽大笑。复哦云。野僧迎
X83n1576_p0369c18U客下烟岚。试问如何是翠岩。门近洪崖千尺井。石桥
X83n1576_p0369c19U分水绕松杉。时林下传为盛事。
X83n1576_p0369c20U黄龙恭首座。出世住禅林。访法昌遇和尚。遇问曰。见
X83n1576_p0369c21U说你要为黄龙烧香。是否。曰。不敢。遇曰。龙生龙子。须
X83n1576_p0369c22U是解兴云吐雾始得。恭曰。随家丰俭。遇曰。你未拈香。
X83n1576_p0369c23U早钝置黄龙了也。恭曰。且莫多口。遇曰。你且道黄龙
X83n1576_p0369c24U实头处作么生。恭提起坐具。遇唤行者讨坐具来。行
X83n1576_p0370a01U者提在手中。遇便打云。你三十年后也道见老僧来。
X83n1576_p0370a02U恭后住衡之华光。乃有坦率之风。罹有司民其衣。华
X83n1576_p0370a03U光既遭回禄。而恭语录于灰炉中。字画无损。余纸悉
X83n1576_p0370a04U尽。信般若之明验矣。恭。上饶人。博山受业。与v禅师
X83n1576_p0370a05U同行。
X83n1576_p0370a06U文殊能禅师。天姿闲暇。甘于枯寂。尝颂麻三斤曰。见
X83n1576_p0370a07U前三昧。料水打碓。漏泄天机。失钱遭罪。又颂腊月火
X83n1576_p0370a08U烧山曰。巢知风。穴知雨。可怜谢三郎。月下自摇橹。圆
X83n1576_p0370a09U悟住道林。每推敬之。偶武陵太守张通之以书抵圆
X83n1576_p0370a10U悟曰。鼎澧无尊宿可语者。悟遂荐能。以真净高弟。所
X83n1576_p0370a11U造极深。通之邀至府中。见其貌寒。蕴藉枯淡。略不顾。
X83n1576_p0370a12U能长揖而退。未几。悟过鼎澧。再令诏能于通之席上
X83n1576_p0370a13U与论五家宗派。能辩若悬河。通之方尊尚之。乃谓悟
X83n1576_p0370a14U曰。非吾师。则几失一尊宿矣。
X83n1576_p0370a15U白杨顺和尚。病中示众云。久病未尝推木枕。人来多
X83n1576_p0370a16U是问如何。山僧据问随缘对。窗外黄鹂口更多。众中
X83n1576_p0370a17U作者。试为山僧指出病源。七尺之躯。什么处受病。众
X83n1576_p0370a18U下语皆不契。自代抚掌一下。开口作呕吐声。又云。好
X83n1576_p0370a19U个木枕子。
X83n1576_p0370a20U佛性和尚。出世住德山。遣安首座往蒋山通法嗣书。
X83n1576_p0370a21U圆悟于法堂上接书云。千里驰达。不辱宗风。公案见
X83n1576_p0370a22U成。如何通信。安曰。觌面相呈。更无回互。悟云。此是德
X83n1576_p0370a23U山底。那个是上座底。安曰。岂有第二人。悟曰。背后底
X83n1576_p0370a24U[渐/耳]。安便度书。悟曰。作家禅客。天然有在。安曰。分付蒋
X83n1576_p0370b01U山。次至僧堂前。安捧书问讯首座。座云。玄沙白纸。此
X83n1576_p0370b02U自何来。安呈起书云。见么。座引手接书。安执书云。久
X83n1576_p0370b03U默斯要。不务速说。今日拜呈。幸希一览。座便喝。安曰。
X83n1576_p0370b04U作家首座。座又喝。安遂打一书。座拟议。安曰。未明三
X83n1576_p0370b05U八九。不免自沉吟。又打一书云。接。圆悟与佛眼于法
X83n1576_p0370b06U堂上看见。悟曰。打我首座死了也。眼云。官马厮踢。有
X83n1576_p0370b07U甚凭据。安闻之。乃云。说什么官马厮踢。正是龙象蹴
X83n1576_p0370b08U蹋。悟唤来曰。我五百众中首座。你为什么打他。安曰。
X83n1576_p0370b09U和尚也须吃一顿始得。悟顾佛眼吐舌。眼曰。未在。却
X83n1576_p0370b10U顾安问曰。空手把锄头。步行骑水牛。人从桥上过。桥
X83n1576_p0370b11U流水不流。意作么生。安曲躬曰。所供并皆诣实。眼大
X83n1576_p0370b12U笑曰。元来是屋里人。安又至五祖自和尚处通书。自
X83n1576_p0370b13U曰。书里说什么。安曰。文彩已彰。自曰。毕竟说甚么。安
X83n1576_p0370b14U曰。当阳挥宝剑。自曰。近前来。这里不识数字。安曰。莫
X83n1576_p0370b15U诈败。自顾侍者云。这是[邱-丘+舟]里僧。安曰。莫。侍者曰。此上
X83n1576_p0370b16U座曾在和尚会下去。自曰。怪得恁么滑头。安曰。曾被
X83n1576_p0370b17U和尚钝置来。自乃将书于炉上熏云。南无三满陀没
X83n1576_p0370b18U陀南。安进前弹指而已。自便开书。安复至蒋山度夏。
X83n1576_p0370b19U圆悟俾之立僧。解夏。德山遣人来迎安。安治装次。悟
X83n1576_p0370b20U至问曰。你来日行有甚所须。安曰。短歌要求数十丈。
X83n1576_p0370b21U长句只消三两言。悟遂以颂送之曰。使乎不辱命。临
X83n1576_p0370b22U机贵专对。安禅捋虎须。著著超方外。不惟明窗下安
X83n1576_p0370b23U排。掇向禅床拶险崖。拈捶竖拂奋雄辩。金声玉振犹
X83n1576_p0370b24U奔雷。九旬落落提纲宗。衲子济济长趋风。解黏去缚
X83n1576_p0370c01U手段辣。驱耕夺食尤雍容。夏满思山要归去。了却武
X83n1576_p0370c02U陵一段事。勃@理窟乃胸中。行行不患无知己。临行
X83n1576_p0370c03U索我送行篇。栗棘蓬裹金刚圈。短歌须要数十丈。长
X83n1576_p0370c04U句只消三两言。金毛狮子解翻身。个是丛林杰出人。
X83n1576_p0370c05U不日孤峰大哮吼。五叶一花天地春。后开法灵岩。嗣
X83n1576_p0370c06U佛性。
X83n1576_p0370c07U回禅师。婺州人。嗣法于育王谌和尚。住南剑西岩。新
X83n1576_p0370c08U行经界法。回芟去茶窠。植松柏。人诉于有司。追之甚
X83n1576_p0370c09U峻。回曰。少待。吾行也。即剃头沐浴。升堂辞众曰。使命
X83n1576_p0370c10U追呼不暂停。争如长往事分明。从前有个无生曲。且
X83n1576_p0370c11U喜今朝调已成。瞑目而化。有司遂寝其事。
X83n1576_p0370c12U舒州太平灯禅师。颇习经论。傍教说禅。白云演和尚
X83n1576_p0370c13U以偈寄之曰。白云山头月。太平松下影。良夜无狂风。
X83n1576_p0370c14U都成一片境。灯得偈诵之。未久。于宗门方彻渊奥。后
X83n1576_p0370c15U雪堂和尚云。后两句。学者往往增其解路。不若只看
X83n1576_p0370c16U前两句。自有径正发药人底道理。
X83n1576_p0370c17U净因成禅师。同法真．圆悟．慈受并十大法师。斋于太
X83n1576_p0370c18U尉陈公良弼府第。时　徽宗私幸观其法会。善华严
X83n1576_p0370c19U者。对众问诸禅师曰。吾佛设教。自小乘至圆顿。扫除
X83n1576_p0370c20U空有。独证真常。然后万德庄严。方名为佛。禅师一喝
X83n1576_p0370c21U转凡成圣。与诸经论。似相违背。今一喝若能入五教。
X83n1576_p0370c22U是为正说。若不能入。是为邪说。诸禅师顾成。成曰。如
X83n1576_p0370c23U法师所问。不足三大禅师之酬。净因小长老可以使
X83n1576_p0370c24U法师无惑也。成召善。善应诺。成曰。法师所谓佛法小
X83n1576_p0371a01U乘教者。乃有义也。大乘始教者。乃空义也。大乘终教
X83n1576_p0371a02U者。乃不有不空义也。大乘顿教者。乃即有即空义也。
X83n1576_p0371a03U一乘圆教者。乃不空而不有。不有而不空义也。如我
X83n1576_p0371a04U一喝。非惟能入五教。至于百工伎艺。诸子百家。悉皆
X83n1576_p0371a05U能入。成乃喝一喝。问善曰。还闻么。善曰。闻。成曰。汝既
X83n1576_p0371a06U闻。则此一喝是有。能入小乘教。成须臾又召善曰。还
X83n1576_p0371a07U闻么。曰。不闻。成曰。汝既不闻。则适来一喝是无。能入
X83n1576_p0371a08U始教。成又顾善曰。我初一喝。汝既道有。喝久声消。汝
X83n1576_p0371a09U复道无。道无则元初实有。道有则于今实无。不有不
X83n1576_p0371a10U无。能入终教。成又曰。我有一喝之时。有非是有。因无
X83n1576_p0371a11U故有。无一喝之时。无非是无。因有故无。即有即无。能
X83n1576_p0371a12U入顿教。成又曰。我此一喝不作一喝用。有无不及。情
X83n1576_p0371a13U解俱忘。道有之时。纤尘不立。道无之时。横遍虚空。即
X83n1576_p0371a14U此一喝入百千万亿喝。百千万亿喝入此一喝。是能
X83n1576_p0371a15U入圆教。善不觉身起于坐。再拜于成之前。成复为善
X83n1576_p0371a16U曰。非惟一喝为然。乃至语默动静．一切时．一切处．一
X83n1576_p0371a17U切物．一切事。契理契机。周遍无余。于是四众欢喜。闻
X83n1576_p0371a18U所未闻
X83n1576_p0371a19U龙颜大悦。
X83n1576_p0371a20U佛日和尚。出世住径山。知府请就灵隐开堂。下座。冯
X83n1576_p0371a21U侍郎问。和尚尝言。不作这虫豸。为什么败阙。日曰。尽
X83n1576_p0371a22U大地是杲上座。作么生摸[打-丁+索]。冯拟议。佛日便掌。时僚
X83n1576_p0371a23U众失色。冯大笑曰。某与长老佛法相见也。后白杨顺
X83n1576_p0371a24U和尚闻之。代冯擎起掌曰。念你作新长老。又代佛日
X83n1576_p0371b01U提起袈裟曰。几多人要不能得。
X83n1576_p0371b02U元礼首座。受业焦山。初参演和尚于舒之太平。凡入
X83n1576_p0371b03U室。演语之曰。衲僧家明取缁素好。经二年。顿明己见。
X83n1576_p0371b04U诣方丈。演颔之。演迁五祖。以礼俱往。时佛眼年方十
X83n1576_p0371b05U七。亦投师席。凡有所问。演曰。我不如你。你自会得好。
X83n1576_p0371b06U或曰。我不会。我不如你。佛眼于是疑之不能决。乃问
X83n1576_p0371b07U曰。座下谁得和尚说话。演曰。我曾向礼上座道。参学
X83n1576_p0371b08U须是具缁素眼始得。礼却会得。眼求教于礼。阅数载。
X83n1576_p0371b09U方谕厥旨。后眼出世。礼尚无恙。有僧自龙门来。礼问。
X83n1576_p0371b10U龙门有何言句。僧曰。有问。透网金鳞以何为食。答曰。
X83n1576_p0371b11U罗笼不肯住。呼唤不回头。礼曰。远兄名不虚得。雪堂
X83n1576_p0371b12U尝有颂曰。我不会兮不如你。达磨当门缺两齿。满堂
X83n1576_p0371b13U无限白苹风。明明不自秋江起。又曰。我不会兮不如
X83n1576_p0371b14U你。堪笑千花生碓觜。善财谩到百城游。何曾蹋著自
X83n1576_p0371b15U家底。礼崇宁间再到三祖。僧问。向什么处去。礼云。有
X83n1576_p0371b16U眼无耳朵。六月火边坐。僧问。未审意旨如何。礼曰。家
X83n1576_p0371b17U贫犹自可。路贫愁杀人。复有问。金刚经云。一切善法。
X83n1576_p0371b18U如何是善法。礼起行曰。上是天。下是地。中间坐底坐。
X83n1576_p0371b19U立底立。唤什么作善法。礼后老于四明瑞岩。
X83n1576_p0371b20U王正言(御讳)。为江西漕。久参晦堂不契。一日。问曰。得
X83n1576_p0371b21U和尚甚深法者何人。堂曰。有云岩新长老。王谒新。问
X83n1576_p0371b22U曰。尝闻三缘和合而生。又闻即死即生。何故有夺胎
X83n1576_p0371b23U而生者。某实疑之。新曰。如正言作漕。随所至处即居
X83n1576_p0371b24U其位。还疑否。曰。不疑。新曰。此既不疑。彼何疑耶。正言
X83n1576_p0371c01U于言下领解。
X83n1576_p0371c02U圆通秀。得天衣怀印证后。遍参至浮山。远一见而器
X83n1576_p0371c03U之。意欲收拾秀。示以九带曰。我做九带就。未尝示人。
X83n1576_p0371c04U汝试捡点看。秀已知来意。留偈便出。曰。撮得髻根牢
X83n1576_p0371c05U即休。一朝何暇两梳头。大体还他肌骨好。不搽红粉
X83n1576_p0371c06U也风流。
X83n1576_p0371c07U灵源清禅师。住太平。经由五祖。举镇州大萝卜因缘
X83n1576_p0371c08U请判之。清末后云。你等诸人亲从镇州来。便下座。演
X83n1576_p0371c09U握清手曰。元来是我家里人。又一老宿到五祖。祖门
X83n1576_p0371c10U迎便问。灵云见桃花作么生。老宿厉声曰。话在。演笑
X83n1576_p0371c11U挽之归方丈。清常谓学者曰。宗门正人难得。自离晦
X83n1576_p0371c12U堂后。所见真正宗师。惟东山法兄一人而已。故书问
X83n1576_p0371c13U无虚月。佛鉴辞祖。祖曰。何往。曰。太平。祖曰。甚善。寻继
X83n1576_p0371c14U席焉。
X83n1576_p0371c15U九仙清。嗣慧日雅和尚。闲居径山。佛日命清为座元。
X83n1576_p0371c16U辞曰。一千七百大众皆是英杰。安敢行立其前耶。坚
X83n1576_p0371c17U不允。佛日曰。只如举一不得举二。放过一著。落在第
X83n1576_p0371c18U二。意作么生。清曰。惺惺底惺惺。懵懂底懵懂。日曰。如
X83n1576_p0371c19U何做径山首座不得。遂与众送归寮。
X83n1576_p0371c20U峨眉中峰民和尚。初讲楞严经于成都。圆悟住昭觉。
X83n1576_p0371c21U民常往入室。悟令于一切处作文彩已彰会。偶悟为
X83n1576_p0371c22U众说十玄谈。僧举曰。问君心印作何颜。悟曰。文彩已
X83n1576_p0371c23U彰。民忽有省。求印可。悟示以本分钳锤。民无开口处。
X83n1576_p0371c24U一日。白悟曰。和尚勿举话。待某说出看。悟曰。好。民曰。
X83n1576_p0372a01U寻常拈槌竖拂。岂不是经中道。一切世界诸所有物。
X83n1576_p0372a02U皆即菩提妙明真心。悟笑曰。你元来在这里作活计。
X83n1576_p0372a03U悟复征之。民又曰。下喝敲床时。岂不是返闻闻自性。
X83n1576_p0372a04U性成无上道。悟又曰。你岂不见经中道。妙性圆明。离
X83n1576_p0372a05U诸名相。民于言下释然。悟出蜀。住夹山。民亦罢讲而
X83n1576_p0372a06U至。悟夜参。举。僧问岩头。古帆未挂时如何。岩云。后园
X83n1576_p0372a07U驴吃草。民茫然不知落处。告悟。悟曰。你问我。民乃问。
X83n1576_p0372a08U古帆未挂时如何。悟曰。庭前柏树子。民遂大彻。未几。
X83n1576_p0372a09U悟举民充座元。有偈曰。休夸四分罢楞严。按下云头
X83n1576_p0372a10U彻底参。莫学亮公亲马祖。还如德峤访龙潭。七年往
X83n1576_p0372a11U返游昭觉。三载翱翔上碧岩。今日烦充第一座。百花
X83n1576_p0372a12U丛里现优昙。民初访无尽。于渚宫议论教乘。无尽大
X83n1576_p0372a13U喜。之后。闻民充首座。无尽致书于悟曰。民座主舍义
X83n1576_p0372a14U学。开宗眼。如波斯珍宝满船。遇风到岸矣。民一日谓
X83n1576_p0372a15U悟曰。古人道。如一滴投于巨壑。殊不知大海投于一
X83n1576_p0372a16U滴耳。老和尚还肯此语否。悟曰。你看争奈他何。
X83n1576_p0372a17U白云端。一日。室中举。云门示众。如许大栗子。吃得几
X83n1576_p0372a18U个。众下语皆不契。问演。演曰。悬羊头。卖狗肉。端骇之。
X83n1576_p0372a19U演尝曰。我参二十年。今方识羞。后灵源闻。叹曰。好识
X83n1576_p0372a20U羞两字。因作正续铭。遂载铭中。有俗士投演出家。自
X83n1576_p0372a21U曰舍缘。演曰。何谓舍缘。士曰。有妻子舍之。谓之舍缘。
X83n1576_p0372a22U演曰。我也有个老婆。还信否。士默然。演乃颂曰。我有
X83n1576_p0372a23U个老婆。出世无人见。昼夜共一处。自然有方便。
X83n1576_p0372a24U聪和尚。住投子。年八十余。监寺夜被人杀之。副寺白
X83n1576_p0372b01U聪。聪曰。毋惊大众。我已知其人。副寺闻官而吏至。聪
X83n1576_p0372b02U如前语。吏曰。人安在。聪曰。老僧也。吏押聪系狱。时杨
X83n1576_p0372b03U次公为宪。按行入州界。梦神人曰。州有肉身菩萨枉
X83n1576_p0372b04U坐螺绁。杨即访之。吏以聪事告杨。遂释之。后经十年。
X83n1576_p0372b05U有一行者患伽摩罗疾。而自首曰。向杀监寺者。我也。
X83n1576_p0372b06U黄大守尝与胡少汲书曰。公道学颇得力。治病之方。
X83n1576_p0372b07U当深求禅悦。照破生死之根。则忧患淫怒无处安脚。
X83n1576_p0372b08U疾既无根。枝叶无能为害。投子聪海会演。道行高重。
X83n1576_p0372b09U不愧古人。皆可亲近。若从文章之士学妄言绮语。是
X83n1576_p0372b10U增长无明种子也。聪老尤喜接高明士大夫。开怀论
X83n1576_p0372b11U议。便穿得诸儒鼻孔。若于义理得宗趣。却观旧读诸
X83n1576_p0372b12U书。境界廓然。六通四辟。极省心力也。然有道之士。须
X83n1576_p0372b13U志诚恳切归向。古人所谓下人不精。不得其真。此非
X83n1576_p0372b14U虚语。聪为明公所赏识者如是。亦临事之大体也。
X83n1576_p0372b15U且和尚。嗣佛性泰。尝颂觉铁觜先师无此语因缘云。
X83n1576_p0372b16U谁道先师无此语。焦尾大虫元是虎。胡蜂不恋旧时
X83n1576_p0372b17U窠。猛将岂在家中死。急著眼却回顾。若会截流那下
X83n1576_p0372b18U行。匝地清风随步举。又颂[口*童]酒糟话。荆棘林中宣妙
X83n1576_p0372b19U义。蒺藜园里放毫光。千言万语无人会。又逐流莺过
X83n1576_p0372b20U短墙。佛性见。深肯之。佛日过衡阳。且尝以颂寄之曰。
X83n1576_p0372b21U异类中行世莫猜。故教佛日暂云霾。度生悲愿曾无
X83n1576_p0372b22U闻。却作南安再出来。且住潭之惠通。不苟时名。故不
X83n1576_p0372b23U闻于世也。
X83n1576_p0372b24U元和尚。参圆悟契证。耿龙学命住处州南明山。几二
X83n1576_p0372c01U载。厌迎送。示众。举感铁面颂云。院是大宋国里院。州
X83n1576_p0372c02U是大宋国里州。州中有院不容住。何妨一钵五湖游。
X83n1576_p0372c03U元曰。是则去住自由。忒煞露风骨。吾有颂曰。休。休。休。
X83n1576_p0372c04U夕阳西去水东流。惟有仰高云势远。搏风九万过南
X83n1576_p0372c05U州。下座便行。
X83n1576_p0372c06U圆悟在五祖为座元。有僧请益风穴语默涉离微。如
X83n1576_p0372c07U何通不犯因缘。偶佛鉴来。悟曰。勤兄可为颂出。布施
X83n1576_p0372c08U他。鉴即颂曰。彩云影里神仙现。手把红罗扇遮面。急
X83n1576_p0372c09U须著眼看仙人。莫看仙人中手扇。悟深喜之。后其僧
X83n1576_p0372c10U看鉴语作此颂。颂文殊起佛见．法见因缘。乃问悟。悟
X83n1576_p0372c11U曰。渠此颂。凡佛祖机缘皆用得著也。
X83n1576_p0372c12U张无尽。在江宁府戒坛院阅雪窦拈古。至百丈参马
X83n1576_p0372c13U祖因缘云。大冶精金。应无变色。忽投卷曰。审如此言。
X83n1576_p0372c14U临济岂得有今日也。有颂曰。马师一喝大雄峰。声入
X83n1576_p0372c15U髑髅三日聋。黄檗闻之惊吐舌。江西从此立宗风。尝
X83n1576_p0372c16U举似平和尚。平后致书与无尽曰。去夏阅临济宗派。
X83n1576_p0372c17U深知居士得大机大用。乃求前颂。稿无尽再以颂寄
X83n1576_p0372c18U之云。吐舌耳聋师已晓。捶胸只得哭苍天。盘山会里
X83n1576_p0372c19U翻筋斗。到此方知普化颠。时大观三年也。
X83n1576_p0372c20U真宗朝真州长芦登和尚。数年鼎新起长芦寺。既就。
X83n1576_p0372c21U一夜梦有神人来乞为土地。登曰。你做我土地不得。
X83n1576_p0372c22U神曰。何故。登曰。你见我僧家过。神云。某有长誓。遂断
X83n1576_p0372c23U一臂呈。登曰。若如是则可。遂与建祠堂。迨塑土地。一
X83n1576_p0372c24U臂堕落。屡修复尔。方见愿力之重也。
X83n1576_p0373a01U普照禅师会中有一老僧。每日诵大悲咒三百遍。诸
X83n1576_p0373a02U经咒亦然。至夜须礼佛三百拜。雪堂见其波波劫劫
X83n1576_p0373a03U不闲。一日。向渠说云。何不一切放下。渠云。才放下。便
X83n1576_p0373a04U觉闲过。雪堂曰。你若放下。却不闲过。因谓众曰。此皆
X83n1576_p0373a05U信力未充。所以寻常向兄弟说。不要上他机境。如何
X83n1576_p0373a06U谓之机境。佛谓之机境。法谓之机境。而况文章一切
X83n1576_p0373a07U杂事乎。若守闲闲地。自然虚而灵。寂而妙。如水上葫
X83n1576_p0373a08U芦子相似。荡荡地无拘无绊。拶著便动。捺著便转。真
X83n1576_p0373a09U得大自在也。
X83n1576_p0373a10U舒州有一居士。常往五祖斋僧。一日。问首座曰。某俗
X83n1576_p0373a11U人。参得禅么。座云。你是俗人。如何参得禅。居士不会。
X83n1576_p0373a12U举似演和尚。演云。首座却有本分手段为人。居士方
X83n1576_p0373a13U信。遂笃志参究。后见佛眼。眼展手云。因什么唤作手。
X83n1576_p0373a14U居士忽大彻。
X83n1576_p0373a15U五祖。在受业寺逐字礼莲经。一夕。遇屎字欲唱礼。遽
X83n1576_p0373a16U疑。乃白诸老宿曰。如何屎字亦称为法宝。某礼至此。
X83n1576_p0373a17U疑不自解。老宿曰。据汝所问。可以南询。汝正是宗门
X83n1576_p0373a18U中根器也。祖遂南游。初抵兴元府。经时逗留。随房僧
X83n1576_p0373a19U赴请。稍违初志。受业师闻之。寄信至祖。祖开缄只见
X83n1576_p0373a20U两行字云。汝既出得醋瓮。又却淹在酱缸里。祖读罢。
X83n1576_p0373a21U即日登涂往浙西参圆照。次见浮山远。远知其根器
X83n1576_p0373a22U异。指见白云端。端示以世尊有密语。迦叶不覆藏因
X83n1576_p0373a23U缘。久之未契。一日。自廊趋上法堂。疑情顿息。未几。令
X83n1576_p0373a24U充磨头。白云一日到磨院云。有数僧自庐山来。教伊
X83n1576_p0373b01U说禅亦说得。下语亦下得。批判古今亦判得。祖云。和
X83n1576_p0373b02U尚如何。端云。我向伊道。直是未在。祖得此语。数日饮
X83n1576_p0373b03U食无味。后七日方谕厥旨。祖常以此语谓学者曰。吾
X83n1576_p0373b04U因兹出得一身白汗。自是明得下载清风。雪堂有颂
X83n1576_p0373b05U曰。脑后一槌丧却全机。露裸裸兮绝承当。赤洒洒兮
X83n1576_p0373b06U离钩锥。下载清风付与谁。
X83n1576_p0373b07U张无尽。入东台。因言文潞公吕申。公不报。乞出为荆
X83n1576_p0373b08U南提举。见浩布T。以书荐浩于郢州太守。偶大阳虚
X83n1576_p0373b09U席。遂致之。浩在襄州鹿门受请。云。七年吃鹿门饭。屙
X83n1576_p0373b10U鹿门屎。不参鹿门禅。若是伶利衲僧。却向大阳相见。
X83n1576_p0373b11U遂携拄杖径往郢。先入院。后参州郡。官责之云。长老
X83n1576_p0373b12U得甚指挥入院。浩曰。某山林人。谁知你郡县礼数。乃
X83n1576_p0373b13U拽拄杖还鹿门。无尽复以书督郢守云。浩。有道之士。
X83n1576_p0373b14U不可以世礼责。当再加礼请之。守如其言。浩至大阳。
X83n1576_p0373b15U未几。无尽致书云。某久渴教诲。恨以职事所拘。不得
X83n1576_p0373b16U亲炙。浩见书。乃云。吾非死人也。复携拄杖往荆渚见
X83n1576_p0373b17U无尽。其真率如此。后无尽请住玉泉。开堂。众官毕集。
X83n1576_p0373b18U浩升堂顾视大众曰。君不见。良久。又云。君不见。张操
X83n1576_p0373b19U蜀音曰。和尚见。浩应声曰。但得相公见便了。即下座。
X83n1576_p0373b20U一日。众集。浩问曰。作什么。曰。入室。浩曰。待我抽解来。
X83n1576_p0373b21U及上厕来。见僧不去。以拄杖赶散。一日。为张无尽举。
X83n1576_p0373b22U傅大士颂曰。空手把锄头。步行骑水牛。人从桥上过。
X83n1576_p0373b23U桥流水不流。又举。洞山颂曰。五台山顶云蒸饭。佛殿
X83n1576_p0373b24U阶前狗尿天。刹竿头上煎[饥-几+追]子。三个胡狲夜簸钱。此
X83n1576_p0373c01U三颂只颂得法身边事。不颂得法身向上事。张曰。请
X83n1576_p0373c02U和尚颂。师曰。昨夜雨滂烹。打倒蒲萄棚。知事普请行
X83n1576_p0373c03U者人力。拄底拄。撑底撑。撑撑拄拄到天明。依旧可怜
X83n1576_p0373c04U生。浩乃眉州丹棱人。尝制犊鼻T。书历代祖师名而
X83n1576_p0373c05U服之。且曰。唯有文殊．普贤较些子。且书于带上。故业
X83n1576_p0373c06U林称为浩布T。
X83n1576_p0373c07U空禅师。为人强项。久侍死心。因欲辞去。心曰。汝福鲜。
X83n1576_p0373c08U宜自养。故草堂有偈送之曰。十年聚首龙峰寺。一悟
X83n1576_p0373c09U真空万境闲。此去随缘且高隐。莫将名字落人间。后
X83n1576_p0373c10U出世杭之南荡。不几月遭回禄。空叹曰。吾违先师之
X83n1576_p0373c11U言。故有今日之患。有富人独迎空斋。要建三门。空辞
X83n1576_p0373c12U曰。公愿施财求福。非长老受赐。若教我背众而食。素
X83n1576_p0373c13U不愿也。力行其道。遂不役于土木。
X83n1576_p0373c14U标禅师。久参成枯木。与成有隙。出世住京之神禧。遂
X83n1576_p0373c15U嗣投子青。开堂。下座。神纲己禅师问曰。见个什么便
X83n1576_p0373c16U嗣投子。标曰。看语录有省。不可负之也。己曰。在什么
X83n1576_p0373c17U句中。标无语。己与一拳。遂丧志。道不振。后住福州普
X83n1576_p0373c18U贤。老禅代山门作疏曰。向句中识得古人。便自谓不
X83n1576_p0373c19U欺诸圣。有古塔主默传之旨。起青华严已坠之风。千
X83n1576_p0373c20U载传家。两翁独步。
X83n1576_p0373c21U惠持法师。游峨眉山。遂于嘉州道傍大树内入定。政
X83n1576_p0373c22U和三年四月。风雨暴作。树为摧折。捕盗官经历。见其
X83n1576_p0373c23U须发盖体。爪申绕身。颇异之。遂奏于朝廷。有旨令肩
X83n1576_p0373c24U舆至京。时西天总持以金磬出其定。乃问。何代僧。法
X83n1576_p0374a01U师曰。我东林远法师弟也。因游峨眉。不记时代几何。
X83n1576_p0374a02U仍问。远法师在否。总持曰。今化去七百年矣。安得在
X83n1576_p0374a03U耶。遂不复语。持问曰。既至此。欲归何方。师曰。陈留县。
X83n1576_p0374a04U复入定。
X83n1576_p0374a05U徽宗命画师像颁行。并赐三颂。一曰。七百年来老古
X83n1576_p0374a06U锥。定中消息许谁知。争如只履西归去。生死徒劳木
X83n1576_p0374a07U作皮。又曰。藏山于泽亦藏身。天下无藏道可亲。寄语
X83n1576_p0374a08U庄周休拟议。句中不是负趋人。又三曰。有情身不是
X83n1576_p0374a09U无情。彼此人人定里身。会得菩提本无树。不须辛苦
X83n1576_p0374a10U问卢能。死心赞其像曰。七百年定。诳呼闾阎。一念超
X83n1576_p0374a11U越。天下横行。
X83n1576_p0374a12U山谷尝问道于晦堂。晦堂入灭。山谷主后事。请胜寺
X83n1576_p0374a13U长老秉矩。而火不k。山谷顾谓死心曰。老师之意无
X83n1576_p0374a14U他。盖欲这风颠汉说数句。死心曰。某拘丧制中。拒不
X83n1576_p0374a15U出。山谷强之。死心执炬曰。不是殃门累及我。弥天过
X83n1576_p0374a16U犯不容诛。而今两脚捎空去。不作牛兮便作驴。遂以
X83n1576_p0374a17U火矩打一圆相。云。只向这里雪屈。撺下火矩。应手而
X83n1576_p0374a18Uk。
X83n1576_p0374a19U五祖自和尚。住东山。时禅和求挂搭多。应对不暇。遂
X83n1576_p0374a20U于侍者寮出榜云。东山有三句。若道得。即挂搭。雪堂
X83n1576_p0374a21U曰。老僧看来。诚所谓大开门户。有者往侍者寮问。不
X83n1576_p0374a22U知和尚有甚三句。堂曰。似这般禅和子。如何与语。一
X83n1576_p0374a23U日。有兄弟携坐具径住方丈。谓自曰。某道不得。只是
X83n1576_p0374a24U求挂搭。自大喜。呼维那明窗下安排。而今兄弟才容
X83n1576_p0374b01U心讨挂搭。早在门外也。
X83n1576_p0374b02U景淳藏主。抚州化度受业。久参宝峰祥和尚。淳有山
X83n1576_p0374b03U居诗十首。一曰。怕寒懒剃松发。爱暖频添貌瘛
X83n1576_p0374b04U栗色伽梨撩乱搭。谁能劳力强安排。祥见而谕之。此
X83n1576_p0374b05U诗不减灌溪。恐世以伎取子。而道不信于人也。
X83n1576_p0374b06U妙空庵主妙普者。西蜀人。参见死心禅师。后结庵于
X83n1576_p0374b07U华亭。随机开导。放旷自如。有示众偈曰。十二时中莫
X83n1576_p0374b08U住功。穷来穷去到无穷。直须洞彻无穷底。蹋破须弥
X83n1576_p0374b09U第一峰。一日。因欲泛海。辞别缁素而说偈言。坐脱立
X83n1576_p0374b10U亡。不若水葬。一省柴烧。二免开圹。撒手便行。不妨快
X83n1576_p0374b11U畅。谁是知音。船子和尚。高风难继百千年。一曲渔歌
X83n1576_p0374b12U少人唱。由是登漆盆。张布帆。举手以谢四众。乃吹铁
X83n1576_p0374b13U笛至洪波中而自没矣。三日后潮退。于沙洲上跏趺
X83n1576_p0374b14U而坐。神色不动。道友几万人迎归青龙。供养五日。茶
X83n1576_p0374b15U毗。舍利五色如珠无数。双鹤盘旋竟日。火尽而去。塔
X83n1576_p0374b16U于青龙。寿七十一。
X83n1576_p0374b17U焦山成枯木与照阐提。俱嗣芙蓉楷。先后得法。未尝
X83n1576_p0374b18U相识。照住宝峰。道声籍甚。成亦未知其如何。并不通
X83n1576_p0374b19U法属书。照因遣鹏侍者丐于江浙。照自题其像曰。雨
X83n1576_p0374b20U洗淡红桃萼嫩。风摇浅碧柳丝轻。白云影里怪石露。
X83n1576_p0374b21U渌水光中古木清。咦。你是何人。成见。叹曰。今日方知
X83n1576_p0374b22U此人亲见先师来。鹏遂请益其赞。成曰。岂不见法眼
X83n1576_p0374b23U拈夹山境话曰。我二十年只作境会。鹏忽有省。
X83n1576_p0374b24U雪堂行和尚拾遗录(终)
