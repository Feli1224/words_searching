【经文资讯】d新纂续藏经 第八十七册 No. 1615《禅苑蒙求拾遗》
【版本记录】CBETA 电子佛典 V1.0 (Big5) 普及版，完成日期：2003/11/05
【编辑说明】本资料库由中华电子佛典协会（CBETA）依d新纂续藏经所编辑
【原始资料】CBETA 人工输入，蔡宁君大德输入
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/result/cbintr.htm)
=========================================================================
# d Xuzangjing Vol. 87, No. 1615 禅苑蒙求拾遗
# CBETA Chinese Electronic Tripitaka V1.0 (Big5) Normalized Version, Release Date: 2003/11/05
# Distributor: Chinese Buddhist Electronic Text Association (CBETA)
# Source material obtained from: Input by CBETA, Input by Cai Ning Jun
# Distributed free of charge. For details please read at http://www.cbeta.org/result/cbintr_e.htm
=========================================================================
X87n1615_p0096a01U
X87n1615_p0096a02U
X87n1615_p0096a03U
X87n1615_p0096a04U禅苑蒙求拾遗标题
X87n1615_p0096a05U
X87n1615_p0096a06U　少林斥相　牛头辨通　道通石紫　缘德塔红
X87n1615_p0096a07U　雪窦翰林　浮山录公　长髭炉雪　宝积剑空
X87n1615_p0096a08U　神鼎碎饼　赵州断薪　石窗省母　洞山辞亲
X87n1615_p0096a09U　石霜雷迁　妙喜时新　渐源觅骨　云庵展真
X87n1615_p0096a10U　痴绝翳睛　慧觉锁口　善登百拙　道元五斗
X87n1615_p0096a11U　世奇误蛙　应真撞狗　莲峰栗　松源苕帚
X87n1615_p0096a12U　从悦荔枝　处凝芦菔　真歇换衣　且庵辞服
X87n1615_p0096a13U　祖庆廿箸　即庵一粥　昙华桃嫩　法常梅熟
X87n1615_p0096a14U　道信勿绳　慧能欠筛　临济打爷　黄檗超师
X87n1615_p0096a15U　荼陵有珠　香严无锥　慧日论药　柴石因棋
X87n1615_p0096a16U　祖元戒神　天然骑圣　大隋服务　隐之持净
X87n1615_p0096a17U　圆照载归　宏智舁请　寂照遵记　怀志守命
X87n1615_p0096a18U　慈明偶欲　白云太早　此庵布袋　香林纸袄
X87n1615_p0096a19U　雪峰笊篱　慧安栲栳　慈觉劝参　道吾乐道
X87n1615_p0096a20U　百丈禅居　大觉蒙堂　德用大碗　自宝生姜
X87n1615_p0096a21U　牛头齑菜　芙蓉米汤　或庵有儿　明教此郎
X87n1615_p0096a22U　霍山四藤　乐普只箭　端设祖堂　鉴拆佛殿
X87n1615_p0096a23U　月堂拒化　玉泉数馔　云顶三教　法泉万卷
X87n1615_p0096a24U　鹅湖水月　南岳天泽　宝掌千岁　赵州七百
X87n1615_p0096b01U　义怀折担　自回攻石　伊庵同劳　真如自役
X87n1615_p0096b02U　泐潭药汞　云门丹砂　黄檗无多　归宗较些
X87n1615_p0096b03U　法眼未了　大觉太赊　叶县还面　圆通会茶
X87n1615_p0096b04U　仰山圆相　岩头伊字　高庵叹侈　宏智助匮
X87n1615_p0096b05U　石头草庵　芭蕉楮帔　善暹辜恩　颀老改嗣
X87n1615_p0096b06U　德山脊铁　寰中声钟　净因扫竹　青林栽松
X87n1615_p0096b07U　真际散宅　佛果灭宗　无住庭鸦　神赞窗蜂
X87n1615_p0096b08U　干峰法身　荐福自己　应庵W蛇　佛日虫豸
X87n1615_p0096b09U　肯庵笼箧　修J行李　慧圆一交　景深大死
X87n1615_p0096b10U　积翠鬻珍　杨岐治[　佛眼题壁　晦堂榜门
X87n1615_p0096b11U　死心甲科　晦庵状元　少林开华　曹溪归根
X87n1615_p0096b12U　法眼六相　慈明三印　枯禅镜堕　瑞光鼓震
X87n1615_p0096b13U　无见却券　虚谷还赆　哲魁谢礼　知m掷信
X87n1615_p0096b14U　华严蟠龙　投子俊鹰　永安定见　慧寂梦升
X87n1615_p0096b15U　慧海珠明　冶父川增　遇贤击瓦　藻先扣冰
X87n1615_p0096b16U　福先进歌　汾阳始颂　归宗真药　蒙庵毒种
X87n1615_p0096b17U　德挫将军　元接僧统　法云世谛　大沩念诵
X87n1615_p0096b18U
X87n1615_p0096b19U
X87n1615_p0096b20U
X87n1615_p0096b21U
X87n1615_p0096b22U
X87n1615_p0096b23U
X87n1615_p0096b24U
X87n1615_p0096c01U
X87n1615_p0096c02U　　No. 1615
X87n1615_p0096c03U禅苑蒙求拾遗卷上
X87n1615_p0096c04U
X87n1615_p0096c05U　　　　沙门释　(名阙)　编
X87n1615_p0096c06U　　少林斥相　牛头辨通
X87n1615_p0096c07U碧岩录曰达磨遥观此土有大乘根器遂泛海得得
X87n1615_p0096c08U而来单传心印开示迷涂不立文字直指人心见性
X87n1615_p0096c09U成佛初见梁武帝帝不契遂潜渡江至魏直过少林
X87n1615_p0096c10U面壁九年接得二祖时魏光统律师菩提流支三藏
X87n1615_p0096c11U与师论议师斥相指心而褊局之量自不堪任竞起
X87n1615_p0096c12U害心数加毒药至第六度化缘已毕传法得人遂不
X87n1615_p0096c13U复救端居而逝葬于熊耳山定林寺后魏宋云奉使
X87n1615_p0096c14U于葱岭遇师手携只履而往。
X87n1615_p0096c15U传灯录曰金陵牛头山法融禅师年十九学通经史
X87n1615_p0096c16U寻阅大部般若晓达真空忽叹曰儒道世典非究竟
X87n1615_p0096c17U法般若正观出世舟航遂隐茅山投师落发后入牛
X87n1615_p0096c18U头山幽栖寺北岩之石室有百鸟衔华之异宗镜录
X87n1615_p0096c19U曰彭城王问诸大德等若证果即得成圣者与我左
X87n1615_p0096c20U腋出水右腋出火飞腾虚空放光动地我即礼拜汝
X87n1615_p0096c21U为师牛头融大师答云今若责我如此证果者恐与
X87n1615_p0096c22U道乖审如是成佛者幻师亦得作佛昔释迦在于僧
X87n1615_p0096c23U中演无上道与僧不异维摩在俗说解脱果与俗不
X87n1615_p0096c24U殊胜N女人说大乘法女人不改善星比丘行阐提
X87n1615_p0097a01U行僧相不移此乃正据其内心解与不解以为差隔
X87n1615_p0097a02U何关色身男女相貌衣服好丑若言形随证改貌逐
X87n1615_p0097a03U悟迁是圣者则瞿昙形改方成释迦维摩相迁乃成
X87n1615_p0097a04U金粟即知证是心证非是形迁悟是智变非关相异
X87n1615_p0097a05U譬如世间任官之人为迁改官官高岂即貌别。
X87n1615_p0097a06U　　道通石紫　缘德塔红
X87n1615_p0097a07U传灯录曰唐州紫玉山道通禅师唐天宝初马祖阐
X87n1615_p0097a08U化建阳居佛迹岩师往谒之后马祖将归寂谓师曰
X87n1615_p0097a09U夫玉石润山秀丽益汝道业遇可居之师不晓其言
X87n1615_p0097a10U是秋与伏牛山自在禅师同游洛阳回至唐州西见
X87n1615_p0097a11U一山四面悬绝峰峦秀异因询乡人云是紫玉山师
X87n1615_p0097a12U乃[陡-土+止]山顶见有石方正莹然紫色叹曰此其紫玉也
X87n1615_p0097a13U始念先师之言乃悬记耳遂剪茆构舍而居焉后学
X87n1615_p0097a14U徒四集。
X87n1615_p0097a15U僧宝正续传曰禅师名道F及官学大梁忽厌尘俗
X87n1615_p0097a16U得度具戒遍参宗匠从真如哲公最久晚闻泐潭干
X87n1615_p0097a17U禅师道望往依焉一见知其在大沩众称F古佛者
X87n1615_p0097a18U深器之他日谓曰庐山胜绝汝缘熟在彼遂辞焉出
X87n1615_p0097a19U世江夏之灌溪迁庐山圆通初道济禅师创革圆通
X87n1615_p0097a20U临终嘱曰吾塔以青石为之他日塔红即吾再来及
X87n1615_p0097a21U师至之夕塔为之红遐迩惊叹知师盖道济后身也
X87n1615_p0097a22U由是宗风鼎盛衲子云奔。道济者缘德禅师谥号塔
X87n1615_p0097a23U红悬记之事载在僧宝传。
X87n1615_p0097a24U　　雪窦翰林　浮山录公
X87n1615_p0097b01U僧宝传曰禅师名重显字隐之幼精锐读书知要下
X87n1615_p0097b02U笔敏速盛年工翰墨作为法句追慕禅月休公尝游
X87n1615_p0097b03U庐山栖贤时禅师居焉简严少接纳显苴不合
X87n1615_p0097b04U作师子峰诗讥之(峰在栖贤)曰踞地盘室势未休爪牙安
X87n1615_p0097b05U肯混常流天教生在千峰上不得云擎也出头后住
X87n1615_p0097b06U明州雪窦宗风大振天下龙蟠凤逸衲子争集座下。
X87n1615_p0097b07U碧岩录曰有人论量美雪窦有翰林之才。
X87n1615_p0097b08U僧宝传曰禅师名法远初应舒州太平请又住浮山
X87n1615_p0097b09U少时与达观颖公薛大头七人辈游蜀几遭横逆远
X87n1615_p0097b10U以智脱之众以其晓吏事号远录公。
X87n1615_p0097b11U　　长髭雪　宝积剑空
X87n1615_p0097b12U传灯录曰潭州长髭旷禅师初往曹溪礼祖塔回参
X87n1615_p0097b13U石头石头问什么处来曰岭南来石头曰岭头一尊
X87n1615_p0097b14U功德成就也未师曰成就久矣只欠点眼在石头曰
X87n1615_p0097b15U莫要点眼么师曰便请石头乃翘一足师礼拜石头
X87n1615_p0097b16U曰汝见什么道理便礼拜师曰据某甲所见如洪炉
X87n1615_p0097b17U上一点雪。
X87n1615_p0097b18U传灯录曰盘山宝积禅师示众曰心月孤圆光吞万
X87n1615_p0097b19U象光非照境境亦非存光境俱亡复是何物禅德譬
X87n1615_p0097b20U如掷剑挥空莫论及之不及斯乃空轮无迹剑刃无
X87n1615_p0097b21U亏若能如是心心无知全心即佛全佛即人人佛无
X87n1615_p0097b22U异始为道矣。
X87n1615_p0097b23U　　神鼎碎饼　赵州断薪
X87n1615_p0097b24U僧宝传曰禅师洪N隐于衡岳之三生藏有湘阴男
X87n1615_p0097c01U子邦称右族来游福严即N室见N气貌闲靖一钵
X87n1615_p0097c02U挂壁莫能亲疏之倾爱之忘去谓曰师宁甘长客于
X87n1615_p0097c03U人亦欲住山乎我家神鼎之下邻寺吾世植福之地
X87n1615_p0097c04U久无住持者可俱往N笑曰诺乃以己马[马*太]N还N
X87n1615_p0097c05U至设鱼鼓粥饭如诸方一年而成丛席十年而有众
X87n1615_p0097c06U三十辈僧契嵩少时游焉N坐堂上受其展指庭下
X87n1615_p0097c07U两小瓮[口*宅]曰汝来乃其时寺今年始有酱食矣明日
X87n1615_p0097c08U将粥一力挟筐取物投僧钵中嵩睨上下有即咀嚼
X87n1615_p0097c09U者有置之自若者嵩袖之下堂以观皆碎饼饵问诸
X87n1615_p0097c10U耆老曰此寺自来不煮粥脱有檀越请应供N次第
X87n1615_p0097c11U拨僧赴之祝令携干残者归纳库下碎焙之均而分
X87n1615_p0097c12Ul以当面也堂头言汝来适丁其时良然嵩大惊有
X87n1615_p0097c13U木床一夜则N坐其上三十辈者环之听其诲语。
X87n1615_p0097c14U赵州真际禅师行状曰师讳从谂自携瓶锡遍历诸
X87n1615_p0097c15U方常自谓曰七岁童儿胜我者我即问伊百岁老翁
X87n1615_p0097c16U不及我者我即教他年至八十方住赵州城东观音
X87n1615_p0097c17U院住持枯槁志效古人僧堂无前后架旋营斋食绳
X87n1615_p0097c18U床一脚折以烧断薪用绳系之每有别制新者师不
X87n1615_p0097c19U许也住持四十来年未尝[来/贝]一封书告其檀越。
X87n1615_p0097c20U　　石窗省母　洞山辞亲
X87n1615_p0097c21U人天宝鉴曰石窗恭禅师久依天童宏智禅师细大
X87n1615_p0097c22U职务靡不历试一日归省母母曰汝行脚本为了生
X87n1615_p0097c23U死度父母而长为人主事苟不明因果将累我于地
X87n1615_p0097c24U下恭曰某于常住毫发不欺虽一炬之灯亦分彼此
X87n1615_p0098a01U之用无足虑我母曰然过水得不脚湿。
X87n1615_p0098a02U诸祖偈颂洞山良价禅师辞亲书曰伏闻诸佛出世
X87n1615_p0098a03U皆从父母而受身万汇兴生尽假天地而覆载故非
X87n1615_p0098a04U父母而不生无天地而不长尽沾养育之恩俱受覆
X87n1615_p0098a05U载之德嗟夫一切含识万象形仪皆属无常未离生
X87n1615_p0098a06U灭虽则乳哺情至养育恩深若把世赂供资终难报
X87n1615_p0098a07U答作血食侍养安得久长故孝经云虽日用三牲之
X87n1615_p0098a08U养犹不孝也相牵沉没永入轮回欲报罔极深恩莫
X87n1615_p0098a09U若出家功德截生死之爱河越烦恼之苦海报千生
X87n1615_p0098a10U之父母答万劫之慈亲三有四恩无不报矣故经云
X87n1615_p0098a11U一子出家九族生天良价舍今世之身命誓不还家
X87n1615_p0098a12U将永劫之根尘顿明般若伏惟父母心开喜舍意莫
X87n1615_p0098a13U攀缘学净饭之国王效摩耶之圣后他时异日佛会
X87n1615_p0098a14U相逢此日今时且相离别良非遽违甘旨盖时不待人
X87n1615_p0098a15U故云此身不向今生度更向何时度此身伏冀尊怀
X87n1615_p0098a16U莫相寄忆偈曰未了心源度数春翻嗟浮世谩逡巡
X87n1615_p0098a17U几人得道空门里独我淹留在世尘谨具尺书辞眷
X87n1615_p0098a18U爱愿明大法报慈亲不须洒泪频相忆譬似当初无
X87n1615_p0098a19U我身又曰岩下白云常作伴峰前碧障以为邻免干
X87n1615_p0098a20U世上名与利永别人间爱与憎祖意直教言下晓玄
X87n1615_p0098a21U微须透句中真合门亲戚要相见直待当来证果因。
X87n1615_p0098a22U　　石霜雷迁　大慧时新
X87n1615_p0098a23U石田录曰道吾(名宗智)之嗣庆诸禅师居石霜相距百
X87n1615_p0098a24U二十里朔望必步往拜道吾之塔耄犹不辍一夕雷
X87n1615_p0098b01U雨塔自迁就之至今号雷迁塔。
X87n1615_p0098b02U大慧武库曰师(大慧)每岁得时新必先供佛及圆悟然
X87n1615_p0098b03U后敢尝谓左右曰非佛与老和尚我安得如此。
X87n1615_p0098b04U　　渐源觅骨　云庵展真
X87n1615_p0098b05U传灯录曰渐源仲兴禅师(嗣法道吾)一日将锹子于法堂
X87n1615_p0098b06U上从东过西从西过东石霜曰作么师曰觅先师灵
X87n1615_p0098b07U骨石霜曰洪波浩渺白浪滔天觅什么灵骨师曰正
X87n1615_p0098b08U好著力石霜曰这里针札不入著什么力。
X87n1615_p0098b09U武库曰真净和尚有时遽唤侍者将老和尚真来侍
X87n1615_p0098b10U者将南禅师真展开净以手加额云不是这老和尚
X87n1615_p0098b11U岂能如此辄颦蹙半饷却戒收之每每如此。
X87n1615_p0098b12U　　痴绝翳睛　慧觉锁口
X87n1615_p0098b13U枯崖漫录曰痴绝冲禅师曰昔在龟峰三年曹源怒
X87n1615_p0098b14U骂嬉笑皆为人之方便也自此不疑天下老宿到与
X87n1615_p0098b15U不到瞒我不得已而随缘放旷曹源顺寂后二十年
X87n1615_p0098b16U为人推出瓣香不敢忘凡六处所聚兄弟不可谓无
X87n1615_p0098b17U只是用翳睛法者少苦哉吾宗丧矣。
X87n1615_p0098b18U传灯录曰光云慧觉禅师僧问承闻慧觉有锁口诀
X87n1615_p0098b19U如何示人师曰赖我拄杖不在手僧曰恁么即深领
X87n1615_p0098b20U尊慈也师曰待我肯汝即得。
X87n1615_p0098b21U　　善登百拙　道元五年
X87n1615_p0098b22U枯崖漫录曰报恩善登禅师赋性绝雕饰机语皆质
X87n1615_p0098b23U直故有百拙之号。
X87n1615_p0098b24U武库曰宝峰元首座有道之士答话机锋钝觉范号
X87n1615_p0098c01U为元五斗盖开口取气炊得五斗米熟方答得一转
X87n1615_p0098c02U语元或作源。
X87n1615_p0098c03U　　世奇听蛙　应真撞狗
X87n1615_p0098c04U罗湖野录曰世奇首座初于舒州龙门燕坐瞌睡间
X87n1615_p0098c05U群蛙忽鸣误听为净发版响亟趋往有晓之者曰蛙
X87n1615_p0098c06U鸣非版奇恍然诣方丈剖露佛眼曰岂不见罗[目*侯]罗
X87n1615_p0098c07U奇遽止曰和尚不必举待去自看未几有省乃占偈
X87n1615_p0098c08U曰梦中闻版响觉后虾蟆啼虾蟆与版响山岳一时
X87n1615_p0098c09U齐由是益加参究洞臻玄奥。
X87n1615_p0098c10U人天宝鉴曰德山密禅师会下有一禅者用工甚锐
X87n1615_p0098c11U看狗子无佛性话久无所入一日忽见狗头如日轮
X87n1615_p0098c12U之大张口欲食之禅者畏避席而走邻人问其故禅
X87n1615_p0098c13U者具陈遂白德山山曰不必怖矣但痛加精彩待渠
X87n1615_p0098c14U开口撞入里许便了禅者依教坐至中夜狗复见前
X87n1615_p0098c15U禅者以头极力一撞则在函柜中于是霍然契悟后
X87n1615_p0098c16U出世文殊道法大振即真禅师也。
X87n1615_p0098c17U　　莲峰栗　松源苕帚
X87n1615_p0098c18U碧岩录曰莲花峰庵主拈拄杖示众云古人到这里
X87n1615_p0098c19U为什么不肯住众无语自代云为他途路不得力复
X87n1615_p0098c20U云毕竟如何又自代云栗横担不顾人直入千峰
X87n1615_p0098c21U万峰去。
X87n1615_p0098c22U松源岳禅师送化士颂曰败坏多年苕帚桩等闲拈
X87n1615_p0098c23U起定宗纲这些标致天然别不比诸方孟八郎。旧说
X87n1615_p0098c24U丛林传松源苕帚语本于此矣。
X87n1615_p0099a01U　　从悦荔枝　处凝芦菔
X87n1615_p0099a02U武库曰清素首座闽人依慈明十三载年八十寓湖
X87n1615_p0099a03U湘鹿苑未始与人交人莫知之偶从悦首座处州人
X87n1615_p0099a04U与之邻居悦因食蜜渍荔枝素过门悦呼曰此老人
X87n1615_p0099a05U乡果可同食也素曰自先师亡后不得此食久矣悦
X87n1615_p0099a06U问曰先师为谁素曰慈明也悦乃疑骇遂馈以余果
X87n1615_p0099a07U稍稍亲之素后问曰子所见何人悦曰洞山文和尚
X87n1615_p0099a08U又曰文见何人悦曰南和尚素曰南匾头见先师不
X87n1615_p0099a09U久后法道大振如此悦益异之一日持香诣素作礼
X87n1615_p0099a10U素避曰吾以福薄先师受记不许为人于是经月余
X87n1615_p0099a11U怜悦之诚乃曰子平生知解试语我看悦具通所见
X87n1615_p0099a12U素曰可能入佛不能入魔又曰末后一句始到牢关
X87n1615_p0099a13U如是半载素方印可仍戒之曰文示子者皆正知见
X87n1615_p0099a14U吾虽为子点破使子受用自在子恐离师太早不能
X87n1615_p0099a15U尽其道他日切勿嗣吾后出世嗣真净乃兜率悦是
X87n1615_p0099a16U也。
X87n1615_p0099a17U武库曰保宁勇禅师二上足处清处凝同参白云端
X87n1615_p0099a18U禅师凝在侍者寮最久端有膈气疾凝常煨芦菔以
X87n1615_p0099a19U备无时之需端作傅大士讲经因缘颂曰大士何曾
X87n1615_p0099a20U解讲经志公方便且相成一挥案上俱无取直得梁
X87n1615_p0099a21U王努眼睛举为凝曰努底是什么此一句乃为凝说
X87n1615_p0099a22U老婆禅也凝以为亲闻故缀于颂下后住舒州天柱
X87n1615_p0099a23U山清住龙舒太平有大机辩清谓凝曰吾弟禅乃是
X87n1615_p0099a24U为老和尚煨芦菔换得底。
X87n1615_p0099b01U　　真喝换衣　且庵辞服
X87n1615_p0099b02U正宗赞曰真歇讳清了初见丹霞悟旨后谒长芦照
X87n1615_p0099b03U照一见器之命为侍者逾年分座未几照称疾退闲
X87n1615_p0099b04U命师继席学者如归拈香时照付衣与师望拈出及
X87n1615_p0099b05U见为霞照令左右扯去衣师预备布伽梨于袖遂搭
X87n1615_p0099b06U赞曰人前辨主把布伽黎当面换来。丛林盛事曰真
X87n1615_p0099b07U歇了及拈衣乃云得法丹霞室传衣祖照庭恩深转
X87n1615_p0099b08U无语怀抱自分明照不乐抵夺其衣了自此终身不
X87n1615_p0099b09U搭法衣竟嗣丹霞淳江湖有识者皆雅其不忘本也。
X87n1615_p0099b10U丛林盛事曰且庵仁和尚越之上虞人初自括苍随
X87n1615_p0099b11U雪堂过衢之乌巨因见雪堂普说曰今之兄弟做工
X87n1615_p0099b12U夫正如习射先安其足从习其法后虽无心以久习
X87n1615_p0099b13U故箭发皆中喝一喝云即今箭发也看看仁不觉身
X87n1615_p0099b14U倒作避箭势豁然大悟归梅山庵十六年后天童觉
X87n1615_p0099b15U和尚出队至上虞夜宿其庵连榻与语大奇之既归
X87n1615_p0099b16U夏末不请首座主事白觉觉云我首座早晚来也乃
X87n1615_p0099b17U遣侍者往越邀仁仁才至即请归首座寮众讶之未
X87n1615_p0099b18U几令秉拂挂牌众服膺后二年宏智入灭妙喜主后
X87n1615_p0099b19U事两班皆衣布唯仁不肯成服喜怪问之仁乃密启
X87n1615_p0099b20U其事妙喜曰元来是见雪堂来后住长芦法席大振。
X87n1615_p0099b21U　　祖庆廿箸　即庵一粥
X87n1615_p0099b22U丛林盛事曰祖庆妙年而出世南源移道林一夕梦
X87n1615_p0099b23U宝公以二十只箸与之既觉罔测时刘枢密洪父帅
X87n1615_p0099b24U金陵以钟山招之一住二十年中间因回禄复新之
X87n1615_p0099c01U岂偶然者哉。
X87n1615_p0099c02U继灯录曰云居即庵慈觉禅师始登云居时先一夕
X87n1615_p0099c03U宿瑶田庄梦伽蓝安乐公谓曰汝与此山只有一粥
X87n1615_p0099c04U缘后数年蜀士有宦达于朝者与师亲故以云居虚
X87n1615_p0099c05U席请师补其处师欣然承命将征往梦竟至瑶田庄
X87n1615_p0099c06U而寂。
X87n1615_p0099c07U　　昙华桃嫩　法常梅熟
X87n1615_p0099c08U正宗赞曰应庵禅师讳昙华见虎丘作维那欲命充
X87n1615_p0099c09U首座时座下多有圆悟会中耆宿言师后生师闻作
X87n1615_p0099c10U偈曰江上青山殊未老屋头春色放教迟人言洞里
X87n1615_p0099c11U桃花嫩未必人间有此枝遂去。
X87n1615_p0099c12U传灯录曰大梅山法常禅师初参大寂问如何是佛
X87n1615_p0099c13U大寂云即心是佛师即大悟唐贞元中居于大梅山
X87n1615_p0099c14U梅子真旧隐时盐官会下一僧入山采拄杖迷路至
X87n1615_p0099c15U庵所问曰和尚在此山来多少时也师曰只见四山
X87n1615_p0099c16U青又黄又问出山路向什么处去师曰随流去僧归
X87n1615_p0099c17U说似盐官盐官曰我在江西时曾见一僧自后不知
X87n1615_p0099c18U消息莫是此僧否遂令僧去请出师师有偈曰摧残
X87n1615_p0099c19U枯木倚寒林几度逢春不变心樵客遇之犹不顾郢
X87n1615_p0099c20U人那得苦追寻大寂闻师住山乃令一僧到问云和
X87n1615_p0099c21U尚见马师得个什么便住此山师云马师向我道即
X87n1615_p0099c22U心是佛我便向这里住僧云马师近日佛法又别师
X87n1615_p0099c23U云作么生别僧云近日又道非心非佛师云这老汉
X87n1615_p0099c24U惑乱人未有了日任他非心非佛我只管即心即佛
X87n1615_p0100a01U其僧回举似马祖祖云大众梅子熟也自此学者渐
X87n1615_p0100a02U臻师道弥著。
X87n1615_p0100a03U　　道信勿绳　慧能欠筛
X87n1615_p0100a04U传灯录曰僧璨大师有沙弥道信年始十四礼师曰
X87n1615_p0100a05U愿和尚慈悲乞与解脱法门师曰谁缚汝曰无人缚
X87n1615_p0100a06U师曰何更求解脱乎信于言下大悟祖庭事苑曰那
X87n1615_p0100a07U连耶舍谶偈曰起自求无碍师言我勿绳此谶四祖
X87n1615_p0100a08U也。
X87n1615_p0100a09U六祖坛经曰慧能便至黄梅礼拜五祖祖问曰汝何
X87n1615_p0100a10U方人欲求何物慧能对曰弟子是岭南新州百姓远
X87n1615_p0100a11U来礼师惟求作佛不求余物祖曰这獠根性太利
X87n1615_p0100a12U汝更勿言著槽厂去慧能退至后院破柴踏碓经八
X87n1615_p0100a13U月余(乃至)祖潜至碓坊见能腰石舂米语曰求道之人
X87n1615_p0100a14U为法忘躯当如是乎乃问曰米熟也未慧能曰米熟
X87n1615_p0100a15U久矣犹欠筛在祖以杖击碓三下而去慧能即会祖
X87n1615_p0100a16U意三鼓入室祖以袈裟遮围不令人见为说金刚经
X87n1615_p0100a17U至应无所住而生其心言下大悟祖知悟本性便传
X87n1615_p0100a18U顿教及衣钵云汝为第六代祖善自护念广度有情。
X87n1615_p0100a19U　　临济打爷　黄檗超师
X87n1615_p0100a20U临济行录曰师初在黄檗会下行业纯一首座云汝
X87n1615_p0100a21U何不去问堂头和尚如何是佛法大意师便去问声
X87n1615_p0100a22U未绝黄檗便打如是三度发问三度被打来白首座
X87n1615_p0100a23U云幸蒙慈悲令某甲问讯和尚自恨障缘不领深旨
X87n1615_p0100a24U今且辞去师去辞黄檗云不得往别处去汝向高安
X87n1615_p0100b01U滩头大愚处去师到大愚问答于言下大悟辞大愚
X87n1615_p0100b02U却回黄檗黄檗云大愚有何言句师遂举前话黄檗
X87n1615_p0100b03U云作么生得这汉来待痛与一顿师云说什么待来
X87n1615_p0100b04U即今便吃随后便掌黄檗云这风颠汉却来这里捋
X87n1615_p0100b05U虎须师便喝。
X87n1615_p0100b06U传灯录曰百丈一日谓众曰佛法不是小事老僧昔
X87n1615_p0100b07U再参马祖被大师一喝直得三日耳聋眼暗时黄檗
X87n1615_p0100b08U闻举不觉吐舌丈曰子已后莫承嗣马祖去檗云不
X87n1615_p0100b09U然今日因师举得见马祖大机大用然且不识马祖
X87n1615_p0100b10U若嗣马祖已后丧我儿孙丈云如是如是见与师齐
X87n1615_p0100b11U减师半德见过于师方堪传授子甚有超师之作。
X87n1615_p0100b12U　　荼陵有珠　香严无锥
X87n1615_p0100b13U五灯会元曰茶陵郁山主不曾行脚因庐山有化士
X87n1615_p0100b14U至论及宗门中事教令看僧问法灯百尺竿头如何
X87n1615_p0100b15U进步灯云恶凡三年一日乘驴度桥一踏桥板而堕
X87n1615_p0100b16U忽然大悟遂有颂云我有神珠一颗久被尘劳关锁
X87n1615_p0100b17U今朝尘尽光生照破山河万朵因兹更不游方。
X87n1615_p0100b18U联灯录曰香严智闲禅师辞沩山过南阳忠国师遗
X87n1615_p0100b19U迹憩止草庵一日芟除草木因抛瓦砾击竹作声忽
X87n1615_p0100b20U然省悟乃述偈云一击忘所知更不自修治动容扬
X87n1615_p0100b21U古路不堕悄然机处处无踪迹声色外威仪诸方达
X87n1615_p0100b22U道者咸言上上机沩山闻云此子彻也时仰山云此
X87n1615_p0100b23U是心机意识著述得成待惠寂亲自勘过始得仰山
X87n1615_p0100b24U见师问云和尚赞叹师兄发明大事你试说看师举
X87n1615_p0100c01U前颂仰云此是宿习记持而成若有正悟更别说看
X87n1615_p0100c02U师又作一喝云去年贫未是贫今年贫始是贫去年
X87n1615_p0100c03U贫尚有卓锥之地今年贫锥也无仰云如来禅许师
X87n1615_p0100c04U兄会祖师禅未梦见在师又作一偈云我有一机瞬
X87n1615_p0100c05U目视伊若又不会别唤沙弥仰即报沩山云且喜香
X87n1615_p0100c06U严师兄会祖师禅也。
X87n1615_p0100c07U　　慧日论药　柴石因棋
X87n1615_p0100c08U罗湖野录曰庐山慧日雅禅师乃真净高弟尝著禅
X87n1615_p0100c09U本草一篇曰禅昧甘性凉安心脏祛邪气辟壅滞通
X87n1615_p0100c10U血脉清神益志驻颜色除热恼去秽恶善解诸毒能
X87n1615_p0100c11U调众病药生人间有大小皮肉骨髓精粗之异获其
X87n1615_p0100c12U精者为良故凡圣尊卑悉能疗之余者多于丛林中
X87n1615_p0100c13U吟风咏月世有徒辈多采声壳为药食者误人性命
X87n1615_p0100c14U幽通密显非证者莫识不假修炼炮制一服脱其苦
X87n1615_p0100c15U恼如缚发解其功若神令人长寿故佛祖以此药疗
X87n1615_p0100c16U一切众生病号大医王若世明灯破诸执暗所虑迷
X87n1615_p0100c17U乱幽蔽不信病在膏肓妄染鬼神流浪生死者不可
X87n1615_p0100c18U救焉伤哉噫。
X87n1615_p0100c19U僧宝传曰浮山远禅师初欧阳文忠公闻远奇逸造
X87n1615_p0100c20U其室未有以异之与客棋远坐其旁文忠收局请远
X87n1615_p0100c21U因棋说法乃鸣鼓升座曰若论此事如两家著棋相
X87n1615_p0100c22U似何谓也敌手知音当机不让若是缀五饶三又通
X87n1615_p0100c23U一路始得有一般底只解闭门作活不会夺角冲关
X87n1615_p0100c24U硬节与虎口齐彰局破后徒劳O斡所以道肥边易
X87n1615_p0101a01U得瘦肚难求思行则往往失黏心粗而时时头撞休
X87n1615_p0101a02U夸国手谩说神仙赢局输筹则不问且道黑白未分
X87n1615_p0101a03U时一著落在什么处良久曰从前十九路迷悟几多
X87n1615_p0101a04U人文忠加叹久之。
X87n1615_p0101a05U　　祖元戒神　天然骑圣
X87n1615_p0101a06U罗湖野录曰雁山能仁祖元禅师参妙喜和尚于海
X87n1615_p0101a07U上洋屿庵后居连江县福严庵食指猥众日不暇给
X87n1615_p0101a08U庵有伽蓝土偶甚伙遂揭偈于祠晓之曰小庵小舍
X87n1615_p0101a09U小丛林土地何须八九人若解输番来打供免教碎
X87n1615_p0101a10U作一堆尘是夕神致梦于山前檀越愿如所戒。
X87n1615_p0101a11U传灯录曰丹霞天然禅师抵南岳石头曰著槽厂去
X87n1615_p0101a12U师礼谢入行者房一日石头告众曰来日铲佛殿前
X87n1615_p0101a13U草到来日大众童行各备锹铲草独师以盆盛水
X87n1615_p0101a14U净头于和尚前胡跪石头见而笑之便与剃发又为
X87n1615_p0101a15U说戒法师乃掩耳而出便往江西谒马祖未参礼便
X87n1615_p0101a16U入僧堂骑圣僧颈而坐时大众惊愕遽报马师马躬
X87n1615_p0101a17U入堂视之曰我子天然师即下地礼拜曰谢师赐法
X87n1615_p0101a18U号因名天然。
X87n1615_p0101a19U　　大随服务　隐之持净
X87n1615_p0101a20U人天宝鉴曰大隋真禅师族本簪缨妙龄夙悟决志
X87n1615_p0101a21U寻师遂南下见药山道吾次谒大沩服勤众务食不
X87n1615_p0101a22U至充卧不求暖清苦炼行履操不群大沩常器之师
X87n1615_p0101a23U示众曰老僧行脚时到诸方多是一千少是三百众
X87n1615_p0101a24U在其中经冬过夏未省时中空过向洞山会里做饭
X87n1615_p0101b01U七年洞山会中做柴头三年重处即便先去只是了
X87n1615_p0101b02U得自己时中干他人甚么事如诸佛菩萨皆是积劫
X87n1615_p0101b03U勤苦方得成就似诸^黎还曾舍得甚么身命作甚
X87n1615_p0101b04U么勤苦便道我会出世间法世间法尚不会。
X87n1615_p0101b05U雪窦重显禅师字隐之备用清规曰净头之职触边
X87n1615_p0101b06U明净道业圆成雪窦在灵隐服勤斯劳矣月江录振
X87n1615_p0101b07U持净求警策偈曰生苕帚破粪箕得便宜是落便宜
X87n1615_p0101b08U这般标致谁相似灵鹫山中有隐之。
X87n1615_p0101b09U　　圆照载归　宏智舁请
X87n1615_p0101b10U僧宝传曰圆照禅师讳宗本初师事苏州承天永安
X87n1615_p0101b11U道升既主瑞光法席日盛杭州太守陈公襄以承天
X87n1615_p0101b12U兴教二刹坚请欲往而苏人留之益甚又以净慈恳
X87n1615_p0101b13U请之曰借师三年为此邦植福不敢久占本啧啧曰
X87n1615_p0101b14U谁不欲作福苏人识其意听赴之学者又倍于瑞光
X87n1615_p0101b15U既而苏人以万寿龙华二刹请择居之迎者千余人
X87n1615_p0101b16U曰始借我师三年今九载矣义当见还欲夺以归杭
X87n1615_p0101b17U州守使县尉将卒徒护之乃不敢夺元丰五年以道
X87n1615_p0101b18U场付其门人善本而居于瑞峰庵苏人闻之谋夺之
X87n1615_p0101b19U惧力不胜欲发而未敢也时今待制曾公孝序适在
X87n1615_p0101b20U苏尝问道于本而得其至要因谒之庵中具舟江津
X87n1615_p0101b21U既辞去本送之登舟语笑中载而归以慰苏人之思
X87n1615_p0101b22U于是归本于穹隆山福臻院。
X87n1615_p0101b23U丛林盛事曰宏智禅师住圆通时夜梦作一联云松
X87n1615_p0101b24U径萧森窈窕门到时微月正黄昏自是数年杳不省
X87n1615_p0101c01U此建炎间避虏一笠过东浙抵天童适主者退席师
X87n1615_p0101c02U自舟中破晓入山恰是天明时节见松径萧森月蒙
X87n1615_p0101c03U烟霭忽省向来梦中之句及归旦过虽不言名字而
X87n1615_p0101c04U兄弟已有识者曰此乃长芦长老也胡为至此密报
X87n1615_p0101c05U主事主事即申使府府喜不自胜盖夜梦神人报云
X87n1615_p0101c06U天童主人乃隰州古佛也即出帖差官至旦过请之
X87n1615_p0101c07U师坚不肯乃被旦过兄弟硬舁归方丈一住三十年
X87n1615_p0101c08U洞上之宗旨由兹大振。
X87n1615_p0101c09U　　寂照遵记　怀志守命
X87n1615_p0101c10U拈崖漫录曰福唐明首座号寂照饱参聪敏久侍空
X87n1615_p0101c11U叟于四明玉几叟感风疾累年左右相继辞去照服
X87n1615_p0101c12U劳益勤叟尝嘱以福鲜不宜出世为人归里为鉴绝
X87n1615_p0101c13U照首众鼓山帅李公俊以大云峰招之辞以偈云个
X87n1615_p0101c14U是皇朝无事僧谈禅说道总无能颓然送日犹嫌赘
X87n1615_p0101c15U敢把虚名玷祖灯绝照勉其出复曰愿做闲人述偈
X87n1615_p0101c16U云恰露半头原畔立故人底事又相逢柴门去此无
X87n1615_p0101c17U关钥佛若来时却弗容(此拆愿做闲人四字也)即日遁去后寓
X87n1615_p0101c18U闽清白云学者景向又数年帅赵公希净尽礼以雪
X87n1615_p0101c19U峰迎请照以书授小师圆庵主辞谢不赴帅封沉香
X87n1615_p0101c20U为供将以四句云道人高卧挽不来凛凛清风起懦
X87n1615_p0101c21U颓太守无由亲问道瓣香聊寄小师回寂照三十余
X87n1615_p0101c22U年一破纸被见地明白遵记[廿/别]而耻表q依林薮而
X87n1615_p0101c23U安寂寥始卒不易使争竞名位贩卖佛祖者闻其风
X87n1615_p0101c24U亦可以少愧矣。
X87n1615_p0102a01U缁门崇行录曰宋怀志金华人幼业讲因一禅者激
X87n1615_p0102a02U发弃讲参方晚至洞山得法于真净文禅师久之辞
X87n1615_p0102a03U去真净嘱曰子禅虽逸格惜缘不胜耳志拜受命至
X87n1615_p0102a04U袁州州人请住持杨岐掣肘而去游湘上潭牧请住
X87n1615_p0102a05U上封北禅皆不受庵于衡岳二十余年有偈曰万机
X87n1615_p0102a06U休罢付痴憨踪迹时容野鹿参不脱麻衣拳作枕几
X87n1615_p0102a07U生梦在缘萝庵赞曰显达人之所欲遵遗命而力拒
X87n1615_p0102a08U诸请可不谓难乎今人嗜名利弃礼义不请而往者
X87n1615_p0102a09U纷如矣尚何忆乎师命。
X87n1615_p0102a10U　　慈明偶欲　白云太早
X87n1615_p0102a11U僧宝传曰慈明禅师讳楚圆造汾阳服役七年辞去
X87n1615_p0102a12U杨大年以书抵宜春太守黄宗旦使请公出世说法
X87n1615_p0102a13U守虚南原致公公不赴旋特谒候守愿行守问其故
X87n1615_p0102a14U对曰始为让今偶欲之耳守大贤之住三年弃去。
X87n1615_p0102a15U禅门宝训曰白云初住九江承天次迁圆通齿甚少
X87n1615_p0102a16U时晦堂在宝峰谓月公晦曰新圆通洞彻见元不忝
X87n1615_p0102a17U杨岐之嗣惜乎发用太早非丛林福公晦因问其故
X87n1615_p0102a18U晦堂曰功名美器造物惜之不与人全人固欲之天
X87n1615_p0102a19U必夺之逮白云终于舒之海会方五十六岁识者谓
X87n1615_p0102a20U晦堂知几而知微真哲人矣。
X87n1615_p0102a21U　　此庵布袋　香林纸袄
X87n1615_p0102a22U此庵景元禅师圆悟容为侍者圆悟尝谓人曰我有
X87n1615_p0102a23U些子禅被元兄一布袋盛将去也丛林以元布袋称
X87n1615_p0102a24U之。
X87n1615_p0102b01U林间录曰佛印禅师曰云门和尚说法如云绝不喜
X87n1615_p0102b02U人记录其语见必骂逐曰汝口不用反记我语他时
X87n1615_p0102b03U定贩卖我去今对机室中录皆香林明教以纸为衣
X87n1615_p0102b04U随所闻随即书之香林名澄远碧岩曰香林出蜀方
X87n1615_p0102b05U至云门作十八年云门凡有一言一句都收在远侍
X87n1615_p0102b06U者处后归蜀住青城香林。笑隐送侍者偈曰有语不
X87n1615_p0102b07U须抄纸袄。
X87n1615_p0102b08U　　雪峰笊篱　慧安栲栳
X87n1615_p0102b09U击节录曰岩头担锄头行脚到处只做园头雪峰担
X87n1615_p0102b10U笊篱木杓行脚到处作典座钦山将熨斗剪刀针线
X87n1615_p0102b11U行脚到处与人做衣到个住处三人亘为宾主作小
X87n1615_p0102b12U参举公案。
X87n1615_p0102b13U武库曰洪州奉新县慧安院法席久虚太守移书宝
X87n1615_p0102b14U峰真净禅师命择人主之头首知事耆宿辈皆惮其
X87n1615_p0102b15U行时有渊首座向北人孤硬自立参晦堂真净实有
X87n1615_p0102b16U契悟处泯泯与众作息人无知者闻头首知事推免
X87n1615_p0102b17U不肯应命白真净曰慧渊去得否真净曰汝去得遂
X87n1615_p0102b18U复书举渊渊得公文即辞去时湛堂为座元问渊曰
X87n1615_p0102b19U公去如何住持渊曰某无福当与一切人结缘自负
X87n1615_p0102b20U栲栳打街供众湛堂曰须是老兄始得遂作颂饯之
X87n1615_p0102b21U(云云)渊住慧安逐日打化遇暂到即请归院中歇泊
X87n1615_p0102b22U容某归来修供如此三十年风雨不易鼎新创佛殿
X87n1615_p0102b23U轮藏罗汉堂凡丛林所宜有者咸修备焉后奉新兵
X87n1615_p0102b24U火残破无孑遗独慧安诸殿嶷然独存岂非愿力成
X87n1615_p0102c01U就神物护持耶今诸方袖手领现成受用者闻渊之
X87n1615_p0102c02U风得不愧于心乎。
X87n1615_p0102c03U　　慈觉劝参　道吾乐道
X87n1615_p0102c04U慈觉宗[@*臣*责]禅师劝参禅文曰夫解须圆解还他明眼
X87n1615_p0102c05U宗师修必圆修分付丛林道伴初心薄福不善亲依
X87n1615_p0102c06U见解偏枯修行懒堕或高推圣境孤负己灵宁知德
X87n1615_p0102c07U相神通不信凡夫悟道或自恃天真拨无因果但向
X87n1615_p0102c08U胸襟流出不依地位修行所以粗解法师不通教眼
X87n1615_p0102c09U虚头禅客不贵行门此偏枯之罪也或则浑身破碎
X87n1615_p0102c10U满面风埃三千细行全无八万威仪总缺或则追陪
X87n1615_p0102c11U人事缉理门徒身游市井之间心染闾阎之态所以
X87n1615_p0102c12U山野常僧未免农夫之诮城隍释子反为儒士之羞
X87n1615_p0102c13U此懒之罪也何不再离烦恼之家重割尘劳之网
X87n1615_p0102c14U饮清风而访道流探微言而寻知己澄神祖域息意
X87n1615_p0102c15U宗乘静室虚堂敛禅衣而宴坐青山渌水携杖锡以
X87n1615_p0102c16U经行忽若心光透漏疑滞冰消直下分明岂昧三o
X87n1615_p0102c17U之极果本来具足何妨万行之因华由是宗说兼通
X87n1615_p0102c18U若杲日丽虚空之界心身俱静如琉璃含宝月之光
X87n1615_p0102c19U可谓蓬生麻中不扶自直众流入海总号天池反观
X87n1615_p0102c20U前非方知大错忠言逆耳敢冀铭心此世他生同为
X87n1615_p0102c21U法侣。
X87n1615_p0102c22U道吾和尚乐道歌曰乐道山僧纵性多天回地转任
X87n1615_p0102c23U从他闲卧孤峰无伴侣独唱无生一曲歌无生歌出
X87n1615_p0102c24U世乐堪笑时人和不著畅情乐道过残生张三李四
X87n1615_p0103a01U浑忘却大丈夫须气概莫顺人情莫妨碍汝言顺即
X87n1615_p0103a02U是菩提我谓从来自相背有时憨有时痴非我途中
X87n1615_p0103a03U争得知特达一生常任运野客无乡可得归今日山
X87n1615_p0103a04U僧只遮是元本山僧更若为探祖机空王子体似浮
X87n1615_p0103a05U云没隈倚自古长披一衲衣曾经几度遭寒暑不是
X87n1615_p0103a06U真不是伪打鼓乐神施拜跪明明一道汉江云青山
X87n1615_p0103a07U绿水不相似禀性成无揩改结角罗纹不相碍或运
X87n1615_p0103a08U慈悲喜舍心或即逢人以棒]慈悲恩爱落牵缠棒
X87n1615_p0103a09U打教伊破恩爱报乎月下旅中人若有恩情吾为改。
X87n1615_p0103a10U　　百丈禅居　大觉蒙堂
X87n1615_p0103a11U禅门规式曰百丈大智禅师以禅宗肇自小室至曹
X87n1615_p0103a12U溪以来多居律寺虽云别院然于说法住持未合规
X87n1615_p0103a13U度于是创意别立禅居凡具道眼有可尊之德者号
X87n1615_p0103a14U曰长老既为化主即处于方丈同净名之室非私寝
X87n1615_p0103a15U之室也不立佛殿唯树法堂者表佛祖亲嘱受当代
X87n1615_p0103a16U为尊也所裒学众无多少无高下尽入僧堂依夏次
X87n1615_p0103a17U安排置十务谓之寮舍每用首领一人管多人营事
X87n1615_p0103a18U令各司其局也禅门独行由百丈之始。
X87n1615_p0103a19U圆庵集阿育王山蒙堂记曰昔大觉琏禅师尝辟一
X87n1615_p0103a20U室列四榻延其友九峰韶公佛国白公参寥潜公相
X87n1615_p0103a21U与居之而榜曰蒙堂盖取蒙以养正之语也是后禅
X87n1615_p0103a22U林咸效为之惟百丈起禅规会众僧于云堂食息咸
X87n1615_p0103a23U在焉而蒙堂由大觉礼贤增置自非齿隆德优者诚
X87n1615_p0103a24U未易处也。
X87n1615_p0103b01U　　德用大碗　自宝生姜
X87n1615_p0103b02U普灯录曰务州双林德用禅师禅门宝训曰雪堂曰
X87n1615_p0103b03U高庵住云居用侄为监寺寻常廉约不点常住油处
X87n1615_p0103b04U己虽俭与人甚丰接纳四来略无倦色高庵一日见
X87n1615_p0103b05U之曰监寺用心固难得更须照管常住勿令疏失用
X87n1615_p0103b06U侄曰在某失为小过在和尚尊贤待士海纳山容不
X87n1615_p0103b07U问细故诚为大德高庵笑而已故丛林有用大碗之
X87n1615_p0103b08U称虚堂录曰用都寺不点常住油买大碗造食供养
X87n1615_p0103b09U大众。
X87n1615_p0103b10U武库曰洞山宝禅师嗣五祖戒和尚为人廉谨尝在
X87n1615_p0103b11U五祖主事戒病令行者往库司取生姜煎药宝叱之
X87n1615_p0103b12U行者白戒戒令将钱回卖宝方取姜付之后筠州洞
X87n1615_p0103b13U山阙人郡守以书托戒举所知者主之戒曰卖生姜
X87n1615_p0103b14U汉住得遂出世住洞山由是丛林有宝生姜之称。
X87n1615_p0103b15U　　牛首齑菜　芙蓉米汤
X87n1615_p0103b16U传灯录曰福州牛头微禅师僧问如何是和尚家风
X87n1615_p0103b17U师曰山脱粟饭野菜淡黄齑僧曰忽遇上客来又
X87n1615_p0103b18U作么生师曰吃即从君吃不吃任东西。
X87n1615_p0103b19U芙蓉楷禅师录曰示众云山僧行业无取忝主山门
X87n1615_p0103b20U岂可坐费常住顿忘先圣付嘱今者辄欲效古人住
X87n1615_p0103b21U持体例与诸人议定更不下山不赴斋不发化主唯
X87n1615_p0103b22U是本院庄课一岁取得均作三百六十分日取一分
X87n1615_p0103b23U用之更不随人添减可以备饭即作饭作饭不足即
X87n1615_p0103b24U作粥作粥不足即作米汤新到相见茶汤而已更不
X87n1615_p0103c01U煎点唯置一茶堂自去取用务要省缘一向办道。
X87n1615_p0103c02U　　或庵有儿　明教此郎
X87n1615_p0103c03U宝训曰或庵体和尚初参此庵元布袋于天台护国
X87n1615_p0103c04U因上堂举庞马选佛颂至此是选佛场之句此庵喝
X87n1615_p0103c05U之或庵大悟似此匿迹天台丞相钱公象先慕其为
X87n1615_p0103c06U人乃以天封招提勉令应世或庵闻之曰我不解悬
X87n1615_p0103c07U羊头卖狗肉也即霄遁去乾道初瞎堂住国清因见
X87n1615_p0103c08U或庵赞圆通像曰不依本分恼乱众生瞻之仰之有
X87n1615_p0103c09U眼如盲长安风月贯今昔那个男儿摸壁行瞎堂惊
X87n1615_p0103c10U喜曰不谓此庵有此儿即遍索之遂得于江心固于
X87n1615_p0103c11U稠人中请充第一座。
X87n1615_p0103c12U明教大师行业记曰师讳契嵩字仲灵自号潜子藤
X87n1615_p0103c13U州镡津人出家游方下江湘陟衡卢首常戴观音之
X87n1615_p0103c14U像而诵其号日十万声于是世间经书章句不学而
X87n1615_p0103c15U能得法于筠州洞山之聪公当是时天下之士学为
X87n1615_p0103c16U古文慕韩退之排佛而尊孔子仲灵独居作原教孝
X87n1615_p0103c17U论十余篇明儒释之道一贯以抗其说诸君读之既
X87n1615_p0103c18U爱其文又畏其理之胜而莫之能夺也复著禅宗定
X87n1615_p0103c19U祖图传法正宗记乃抱其书以游京师府尹龙图王
X87n1615_p0103c20U仲义果奏上之仁宗览之诏付传法院编次以示褒
X87n1615_p0103c21U宠仍赐明教之号镡津文集序曰却关著书书成携
X87n1615_p0103c22U之京师因内翰王公素献之仁宗皇帝又为书以先
X87n1615_p0103c23U之上读其书至臣固为道不为名为法不为身叹爱
X87n1615_p0103c24U久之旌以明教大师之号赐其书入藏既送中书时
X87n1615_p0104a01U魏国韩公琦览之以示欧阳文忠公修公以文章自
X87n1615_p0104a02U任以师表天下又以护宗不喜吾教及见其文乃谓
X87n1615_p0104a03U魏公曰不意僧中有此郎也黎明当一识之因往见
X87n1615_p0104a04U之文忠与语终日遂大称赏其学赡道明由是师之
X87n1615_p0104a05U声德益振寰宇。
X87n1615_p0104a06U　　霍山四藤　乐普只箭
X87n1615_p0104a07U传灯录曰霍山景通禅师初参仰山仰山闭目坐师
X87n1615_p0104a08U曰如是如是西天二十八祖亦如是中华六祖亦如
X87n1615_p0104a09U是和尚亦如是景通亦如是语讫向右边翘一足而
X87n1615_p0104a10U立仰山起来打四藤杖师因此自称集云峰下四藤
X87n1615_p0104a11U条天下大禅佛后住霍山。
X87n1615_p0104a12U传灯录曰乐普山元安禅师首问道于翠微临济临
X87n1615_p0104a13U济常对众美之曰临济门下一只箭谁敢当锋。
X87n1615_p0104a14U　　端设祖堂　鉴拆佛殿
X87n1615_p0104a15U白云端禅师祖堂纲纪序曰吾道盛于此土初祖菩
X87n1615_p0104a16U提达磨之纲焉创立禅林之制百丈大智之纪焉此
X87n1615_p0104a17U实天下之共知而奈何天下祖堂中各以开山传次
X87n1615_p0104a18U者为其祖殊不思乃宗乃祖所传所持之最者乎呜
X87n1615_p0104a19U呼教来五百年后达磨始来向之诸家之贤者岂不
X87n1615_p0104a20U知性即乎圣何为竟自以性以圣之泥乎乃须少林
X87n1615_p0104a21U之后犹弹指顷不假文字语默有无释然亡其所得
X87n1615_p0104a22U而自得还其本又古之岩居穴处者但以法为胜为
X87n1615_p0104a23U味殊不虑今日其间者骄独大智禅师虑之而廓以
X87n1615_p0104a24U禅林之度由是资之而少林之风至今蔼然于天下
X87n1615_p0104b01U吾欲天下祖堂中以达磨大智正其位以开山传次
X87n1615_p0104b02U者陪之贵来者尊其始而归其大岂不然乎罗湖野
X87n1615_p0104b03U录曰隆禅师住虎丘追绎白云端和尚立祖堂故事
X87n1615_p0104b04U(云云)白云以百丈配享达磨有识靡不韪其议可谓
X87n1615_p0104b05U知本矣。
X87n1615_p0104b06U正宗赞曰德山见性禅师讳宣鉴嗣龙潭师凡住院
X87n1615_p0104b07U拆却佛殿独存法堂而已赞曰所谓拆佛殿咬猪狗
X87n1615_p0104b08U不近人情底老尊慈想不是花锦地恋繁华央痒底
X87n1615_p0104b09U座主。
X87n1615_p0104b10U　　月堂拒化　玉泉数馔
X87n1615_p0104b11U宝训曰水庵曰月堂(讳道昌)住持所至以行道为己任
X87n1615_p0104b12U不发化主不事登谒每岁食指随常住所得用之衲
X87n1615_p0104b13U子有志充化导者多却之或曰佛戒此丘持钵以资
X87n1615_p0104b14U身命师何拒之弗容月堂曰我佛在日则可恐今日
X87n1615_p0104b15U为之必有好利者而至于自鬻矣因思月堂防微杜
X87n1615_p0104b16U渐深切著明称实之言今犹在耳以今日观之又岂
X87n1615_p0104b17U止自鬻而已矣。
X87n1615_p0104b18U云卧纪谈曰玉泉皓禅师入厨见馔晚膳问待过客
X87n1615_p0104b19U耶为众僧耶既以实对即呼知事杖而数之曰吾昔
X87n1615_p0104b20U参禅为人汲水舂米今现成米面A炊造作与供养
X87n1615_p0104b21U诸佛菩萨无异饱吃了并不留心参学百般想念五
X87n1615_p0104b22U味馨香假作驴肠[鱼*单]生羊骨鳖[腕-+隹]喂饲八万四千户
X87n1615_p0104b23U虫开眼随境摄阖眼随梦转不知注禄判官掠剩大
X87n1615_p0104b24U夫随汝抄札消凿禄簿教汝受苦有日在徒众不堪
X87n1615_p0104c01U其枯寂谮于县宰曰长老不能安众唯上来下去点
X87n1615_p0104c02U捡零碎县宰召皓至语之曰大善知识何不在丈室
X87n1615_p0104c03U端坐两廊下三门前来去得许多耶皓曰大通智胜
X87n1615_p0104c04U佛十却坐道场长官以坐是佛耶坐杀佛去也县宰
X87n1615_p0104c05U笑而已。
X87n1615_p0104c06U　　云顶三教　法泉万卷
X87n1615_p0104c07U普灯录曰福州东山云顶禅师谒大愚芝神鼎N诸
X87n1615_p0104c08U名衲后见罗汉下尊宿始彻己事道学有闻丛林称
X87n1615_p0104c09U为顶三教出住东山迁数刹。
X87n1615_p0104c10U普灯录曰蒋山佛慧法泉禅师世号泉万卷者。
X87n1615_p0104c11U　　鹅湖水月　南岳天泽
X87n1615_p0104c12U传灯录曰鹅湖大义禅师唐宪宗诏入内论议师举
X87n1615_p0104c13U顺宗问尸利禅师大地众生如何得见性成佛尸利
X87n1615_p0104c14U云佛性如水中月可见不可取因谓帝曰佛性非见
X87n1615_p0104c15U必见水中月如何攫取帝乃问何者是佛性师对曰
X87n1615_p0104c16U不离陛下所问帝默契真宗益加钦重。
X87n1615_p0104c17U传灯录曰南岳怀让禅师有沙门道一(即马祖大师)问如
X87n1615_p0104c18U何用心即合无相三昧师曰汝学心地法门如下种
X87n1615_p0104c19U子我说法要譬彼天泽汝缘合故当见其道又问曰
X87n1615_p0104c20U道非色相云何能见师曰心地法眼能见乎道无相
X87n1615_p0104c21U三昧亦复然矣一曰有成坏否师曰若以成坏聚散
X87n1615_p0104c22U而见道者非见道也听吾偈曰心地含诸种遇泽悉
X87n1615_p0104c23U皆萌三昧华无相何坏复何成一蒙开悟心意超然。
X87n1615_p0104c24U　　宝掌千岁　赵州七百
X87n1615_p0105a01U普灯录曰宝掌和尚中印度人也周威烈十二年丁
X87n1615_p0105a02U卯降神受质左手握拳至七岁祝发乃展因名宝掌
X87n1615_p0105a03U魏晋间东游此土入蜀礼普贤留大慈常不食日诵
X87n1615_p0105a04U般若等经千余卷一日谓众曰吾有愿住世千岁今
X87n1615_p0105a05U年六百二十有六故以千岁称之次游五台徙居祝
X87n1615_p0105a06U融之华严黄梅之双峰庐山之东林寻抵建邺会达
X87n1615_p0105a07U磨入梁师就扣其旨开悟未几如吴顺流东下由千
X87n1615_p0105a08U顷至天竺往峰登太白穿雁荡盘礴于翠峰七十
X87n1615_p0105a09U二庵回赤城憩云门法华诸I里浦赤符大岩等处
X87n1615_p0105a10U及飞来栖之石窦有行尽支那四百州此中偏称道
X87n1615_p0105a11U人游之句后居浦江之宝严师所经处后皆成宝坊
X87n1615_p0105a12U唐显庆二年正旦手塑一像至九日像成问其徒慧
X87n1615_p0105a13U云曰此肖谁云曰与和尚无异即澡浴易衣趺坐谓
X87n1615_p0105a14U云曰吾住世已一千七十二年今将谢世听吾偈曰
X87n1615_p0105a15U本来无生死今亦示生死我得去住心他生复来此
X87n1615_p0105a16U言讫而逝。
X87n1615_p0105a17U赵州真际禅师行状曰师即南泉门人也讳从谂镇
X87n1615_p0105a18U府有塔记云师得七百甲子欤祖庭事苑曰赵州从
X87n1615_p0105a19U谂俗寿一百廿岁尝有人问师年多师云一穿念珠
X87n1615_p0105a20U数不足镇府塔记云师得七百甲子欤七百甲子乃
X87n1615_p0105a21U泛举一百廿之大数实一百一十六岁余八月凡四
X87n1615_p0105a22U万二十日也。
X87n1615_p0105a23U　　义怀折担　自回攻石
X87n1615_p0105a24U普灯录曰天衣义怀禅师世以渔为业儿时坐船尾
X87n1615_p0105b01U父得鱼付师贯之师不忍乃私投江中父怒笞师恬
X87n1615_p0105b02U然如故长游京师依景德寺得度去谒金銮善叶县
X87n1615_p0105b03U省微有契晚至姑苏礼明觉于翠峰入室次峰曰恁
X87n1615_p0105b04U么也不得不恁么也不得恁么不恁么总不得师拟
X87n1615_p0105b05U议峰打出如是者数四徐为水头因汲水折担倏悟
X87n1615_p0105b06U作投机偈曰一二三四五六七万仞峰头独足立骊
X87n1615_p0105b07U龙颔下夺明珠一言勘破维摩诘峰闻拊几称善后
X87n1615_p0105b08U七坐道场化行海内。
X87n1615_p0105b09U普灯录曰合州钓鱼台石头自回庵主世为石工尝
X87n1615_p0105b10U参礼报恩琏禅师求安心法琏谕之因弃家为道人。
X87n1615_p0105b11U正宗赞曰回石头世为石匠不识字慕出家求人口
X87n1615_p0105b12U授法华默诵之投南堂静禅师供洒扫一日令取石
X87n1615_p0105b13U回手执锤击石而诵经不辍堂谓曰今日磕明日
X87n1615_p0105b14U磕生死到来作么折合回愕然释其器礼拜求究
X87n1615_p0105b15U竟法因随至方丈令罢诵经看赵州勘婆话回久之
X87n1615_p0105b16U凿石石坚尽力一锤瞥见火光有悟呈颂曰用尽工
X87n1615_p0105b17U夫浑无巴鼻火光迸散元在者里堂曰子彻矣缙云
X87n1615_p0105b18U先生作石头语录序有云回石头以运锤攻石之手
X87n1615_p0105b19U仰击坚高出力既粗一锤便透晚坐钓鱼山中乖崖
X87n1615_p0105b20U峭壁十倍其师。
X87n1615_p0105b21U　　伊庵同劳　真如自役
X87n1615_p0105b22U人天宝鉴曰伊庵有权禅师乾道间出应万年宿学
X87n1615_p0105b23U老师见其威仪听其举扬皆拱手心醉内外万指井
X87n1615_p0105b24U井然如入官府师所至行道与众同其劳尚书尤公
X87n1615_p0105c01U袤曰住持者安坐演法何至躬头陀行邪师曰不然
X87n1615_p0105c02U末法比丘增上慢未得谓得便欲自恣我以身帅尚
X87n1615_p0105c03U恐不从况敢自逸乎近世言禅林标准者必以师为
X87n1615_p0105c04U称首也。
X87n1615_p0105c05U僧宝传曰大沩真如慕哲禅师为人刚简有高识以
X87n1615_p0105c06U荷法为志以精严律身谢师直守潭州闻其风而悦
X87n1615_p0105c07U之不可致会岳麓法席虚尽礼迎以为出世累日而
X87n1615_p0105c08U后就俄迁住大沩众二千指无所约束人人自律唯
X87n1615_p0105c09U粥罢受门弟子问道谓之入室斋罢必会大众茶诸
X87n1615_p0105c10U方才月一再而哲讲之无虚日放参罢[(土/口)*(土/口)]自役作使
X87n1615_p0105c11U令者在侧如路人晨香夕灯十有四年夜礼拜持茅
X87n1615_p0105c12U视殿庑灯火倦则以帔蒙首假寐三圣堂赞曰真如
X87n1615_p0105c13U平生以身为舌说比丘事云云。
X87n1615_p0105c14U　　泐潭药汞　云门丹砂
X87n1615_p0105c15U僧宝传曰黄龙南禅师依三角澄禅师澄有时名一
X87n1615_p0105c16U见器许之及澄移居泐潭公又与俱澄使分座接纳
X87n1615_p0105c17U矣而南昌文悦见之每归卧叹曰南有道之器也惜
X87n1615_p0105c18U未受本色钳锤耳会同游西山夜话及云门法道悦
X87n1615_p0105c19U曰澄公虽云门之后然法道异耳公问所以异悦曰
X87n1615_p0105c20U云门如九转丹砂点铁作金澄公药汞银徒可玩入
X87n1615_p0105c21U锻即流去公怒以枕投之明日悦谢过又曰云门气
X87n1615_p0105c22U宇如王甘死语下乎澄公有法受人死语也死语其
X87n1615_p0105c23U能活人哉即背去公挽之曰即如是谁可汝意者悦
X87n1615_p0105c24U曰石霜楚圆手段出诸方子欲见之不宜后也公默
X87n1615_p0106a01U计之曰此行脚大事也悦师翠岩而使我见石霜见
X87n1615_p0106a02U之有得于悦何有哉即日办装。
X87n1615_p0106a03U　　黄檗无多　归宗较些
X87n1615_p0106a04U临济录曰师到大愚大愚问什么处来师云黄檗处
X87n1615_p0106a05U来大愚云黄檗有何言句师云某甲三度问佛法的
X87n1615_p0106a06U的大意三度被打不知某甲有过无过大愚云黄檗
X87n1615_p0106a07U与么老婆为汝得彻困更来这里问有过无过师于
X87n1615_p0106a08U言下大悟云元来黄檗佛法无多子大愚o住云这
X87n1615_p0106a09U尿床鬼子适来道有过无过如今却道黄檗佛法无
X87n1615_p0106a10U多子你见个什么道理速道速道师于大愚胁下筑
X87n1615_p0106a11U三拳大愚托开云汝师黄檗非干我事。
X87n1615_p0106a12U广灯录曰庐山归宗寺智常禅师黄檗曰马大师出
X87n1615_p0106a13U八十四人善知识问著个个屙漉漉地o有归宗较
X87n1615_p0106a14U些子。
X87n1615_p0106a15U　　法眼未了　大觉太赊
X87n1615_p0106a16U联灯录曰清凉大法眼禅师法嗣清凉泰钦禅师开
X87n1615_p0106a17U堂日示众云某甲本欲深山藏拙养病过时奈缘先
X87n1615_p0106a18U师有未了底公案出来与他了却。
X87n1615_p0106a19U广灯录曰兴化存奖禅师行脚往南方回在三圣会
X87n1615_p0106a20U里为首座常垂语云我南方行脚一匝拄杖不曾拨
X87n1615_p0106a21U著一个会佛法底人三圣闻得问云汝具个什么眼
X87n1615_p0106a22U便恁么道师便喝三圣云须是你始得师后到大觉
X87n1615_p0106a23U为院主依前恁么道一日大觉唤院主我闻你道向
X87n1615_p0106a24U南方行脚一匝拄杖不曾拨著一个会佛法底人你
X87n1615_p0106b01U具个什么眼[泳-永+习]么道师便喝大觉拈棒师拟议大觉
X87n1615_p0106b02U便打来日师云某甲于三圣师兄处学得个宾主句
X87n1615_p0106b03U总被师兄折倒了也与某甲个安乐法门觉云者瞎
X87n1615_p0106b04U汉来者里纳败阙脱下衲衣痛打一顿师于棒下荐
X87n1615_p0106b05U得临济先师于黄檗处吃棒道理后开堂拈香云此
X87n1615_p0106b06U一炷香本分为三圣师兄三圣于我太孤本分为大
X87n1615_p0106b07U觉师兄大觉于我太赊不如供养临济先师。
X87n1615_p0106b08U　　叶县还面　法云会茶
X87n1615_p0106b09U武库曰叶县省和尚严冷枯淡衲子敬畏之浮山远
X87n1615_p0106b10U天衣怀在众时特往参扣正值雪寒省呵骂驱逐以
X87n1615_p0106b11U至将水泼旦过衣服皆湿其他僧皆怒而去唯远怀
X87n1615_p0106b12U并叠敷具整衣复坐于旦过中省到呵曰你更不去
X87n1615_p0106b13U我打你远近前云某二人数千里特来参和尚禅岂
X87n1615_p0106b14U以一杓水泼之便去若打杀也不去省笑曰你两个
X87n1615_p0106b15U要参禅却去挂搭续请远充典座众苦其枯淡省偶
X87n1615_p0106b16U出庄远窃钥匙取油面作五味粥粥熟省忽归赴堂
X87n1615_p0106b17U粥罢坐堂外令请典座远至首云实取油面煮粥情
X87n1615_p0106b18U愿乞和尚责罚省令算所直估衣钵还讫打三十拄
X87n1615_p0106b19U杖出院远舍于市中托道友解免省不允又曰若不
X87n1615_p0106b20U容归只乞随众入室亦不允一日出街次见远独于
X87n1615_p0106b21U旅邸前立乃云此是院门房廊你在此住许多时曾
X87n1615_p0106b22U还租钱否令计所欠追取远无难色持钵于市化钱
X87n1615_p0106b23U还之省又一日出街见之持钵归为众曰远真有意
X87n1615_p0106b24U参禅遂呼其归。
X87n1615_p0106c01U武库曰抚州明水逊禅师在法云(法云寺圆通法秀)侍者寮
X87n1615_p0106c02U时道林琳禅师挂搭方丈特为新到茶逊躬至寮请
X87n1615_p0106c03U之适琳不在有同行与琳联案曰汝去俟渠来我为
X87n1615_p0106c04U汝请逊去僧偶忘之斋后鸣鼓会茶琳不到圆通问
X87n1615_p0106c05U曰新到在否趣请之琳到圆通令退坐榻立众前责
X87n1615_p0106c06U曰山门特为茶以表丛林礼数因何怠慢不时至琳
X87n1615_p0106c07U曰适闻鼓声忽内逼趋赴不前圆通呵曰我鼓又不
X87n1615_p0106c08U是巴豆击著你便屎出逊前白云是某忘记请之某
X87n1615_p0106c09U当出院时同行出众曰不干侍者与新到事是某不
X87n1615_p0106c10U合承受为渠请偶忘记某当代二人出院圆通高其
X87n1615_p0106c11U风义并宥之。
X87n1615_p0106c12U　　仰山圆相　岩头伊字
X87n1615_p0106c13U会元曰仰山慧寂通智禅师初游方谒耽源(讳应真嗣南阳)
X87n1615_p0106c14U已悟玄旨耽源谓师曰国师当时传得六代祖师圆
X87n1615_p0106c15U相共九十七个授与老僧乃曰吾灭后三十年南方
X87n1615_p0106c16U有一沙弥到来大兴此教次第传受无令断绝我今
X87n1615_p0106c17U付汝汝当奉持遂将其本过与师师接得一览便将
X87n1615_p0106c18U火烧却耽源一日问前来诸相甚宜秘惜师曰当时
X87n1615_p0106c19U看了便烧却也源曰吾此法门无人能会唯先师及
X87n1615_p0106c20U诸祖师诸大圣人方可委悉子何得焚之师曰慧寂
X87n1615_p0106c21U一览已知其意但用得不可执本也源曰然虽如此
X87n1615_p0106c22U于子即得后人信之不及师曰和尚若要重录不难
X87n1615_p0106c23U即重集一本呈上更无遗失源曰然圆悟击节录曰
X87n1615_p0106c24U昔日国师有一百二十种圆相传与耽源源后与仰
X87n1615_p0107a01U山山烧却源云般若多罗谶云小小沙弥有大机。
X87n1615_p0107a02U传灯录曰岩头全豁禅师谓诸徒曰吾尝究涅经
X87n1615_p0107a03U七八年睹三两段文似衲僧说话曰吾教意如伊字
X87n1615_p0107a04U三点第一向东方下一点点开诸菩萨眼第二向西
X87n1615_p0107a05U方下一点点诸菩萨命根第三向上方下一点点诸
X87n1615_p0107a06U菩萨顶此是第一段义又曰吾教意如摩醯首罗擘
X87n1615_p0107a07U开面门竖亚一只眼此是第二段义又曰吾教意犹
X87n1615_p0107a08U如毒涂鼓击一声远近闻者皆丧亦云俱死此是第
X87n1615_p0107a09U三段义。
X87n1615_p0107a10U　　高庵叹侈　宏智助匮
X87n1615_p0107a11U宝训曰高庵悟和尚闻成枯木住金山受用侈靡叹
X87n1615_p0107a12U息久之曰比丘之法所贵清俭岂宜如此徒与后生
X87n1615_p0107a13U辈习轻肥者增无厌之求得不愧古人乎。
X87n1615_p0107a14U人天宝鉴曰绍兴癸亥冬大慧禅师蒙恩北还时育
X87n1615_p0107a15U王虚席宏智和尚举大慧主之宏智前知其来多众
X87n1615_p0107a16U必匮食智预告知事曰汝急为我多办岁计应香积
X87n1615_p0107a17U合用者悉倍置之知事如所诫明年大慧果至众盈
X87n1615_p0107a18U万余指未几香积告匮众皆皇皇大慧莫能错宏智
X87n1615_p0107a19U遂以所积之物尽发助之由是一众咸受其济慧诣
X87n1615_p0107a20U谢曰非古佛安能有此力量。
X87n1615_p0107a21U　　石头草庵　芭蕉楮帔
X87n1615_p0107a22U石头思禅师草庵歌曰吾结草庵无宝贝饭了从容
X87n1615_p0107a23U图睡快成时初见茅草新破后还将茅草盖住庵人
X87n1615_p0107a24U镇常在不属中间与内外世人住处我不住世人爱
X87n1615_p0107b01U处我不爱庵虽小含法界方丈老人相体解上乘菩
X87n1615_p0107b02U萨信无疑中下闻之必生怪问此庵坏不坏坏与不
X87n1615_p0107b03U坏主元在不居南北与东西基上坚牢以为最青松
X87n1615_p0107b04U下明窗内玉殿朱楼未为对纳帔蒙头万事休此时
X87n1615_p0107b05U山僧都不会住此庵休作解谁夸铺席图人买回光
X87n1615_p0107b06U返照便归来廓达灵根非向背遇祖师亲训诲结草
X87n1615_p0107b07U为庵莫生退百年抛却任纵横摆手便行且无罪千
X87n1615_p0107b08U种言万般解只要教君长不昧欲识庵中不死人岂
X87n1615_p0107b09U离而今遮皮袋。
X87n1615_p0107b10U罗湖野录曰南岳芭蕉庵主泉禅师造汾阳参昭禅
X87n1615_p0107b11U师受其印可隐于衡岳佯狂垢污世莫能测以楮为
X87n1615_p0107b12U帔所至聚观遂自歌曰狂僧一条纸帔不使毳针求
X87n1615_p0107b13U细意披来只么且延时忍观[(天*天)/虫]苦劳檀施纵饶罗绮
X87n1615_p0107b14U百千般济要无过是御寒僧来玩俗来玩黑喷云霞
X87n1615_p0107b15U山水现五岳烟凝是翠缣四溟浪白为银线他人云
X87n1615_p0107b16U甚模样刚把渔笺作高尚虽多素质混然成免效田
X87n1615_p0107b17U畦凭巧匠逞金[与紫袍狂僧直是心无向迦叶头
X87n1615_p0107b18U陀遥见时定将白[(叠-且+(彖-(豕-一)))*毛]来相让向伊言我不换老和尚
X87n1615_p0107b19U泉平时慈明厚之以友于老南敬之以叔父至于放
X87n1615_p0107b20U旷自任简脱无检岂非所谓百不为多一不为少耶
X87n1615_p0107b21U其制楮为帔无乃矫于侈饰肆意成歌有以讽于浮
X87n1615_p0107b22U竞由是而观未容无取也。
X87n1615_p0107b23U　　善暹辜恩　颀老改嗣
X87n1615_p0107b24U武库曰暹道者久参雪窦窦欲举住金鹅暹闻之夜
X87n1615_p0107c01U潜书偈于方丈壁间即遁去偈曰不是无心继祖灯
X87n1615_p0107c02U道惭未厕岭南能三更月下离岩窦眷眷无言恋碧
X87n1615_p0107c03U层又曰三十余年四海间寻师择友未尝闲今朝得
X87n1615_p0107c04U到无心地却被无心趁出山暹后出世开先承嗣德
X87n1615_p0107c05U山远和尚续通雪窦书山前婆子见专使欣然问曰
X87n1615_p0107c06U暹首座出世为谁烧香专使曰德山远和尚婆子诟
X87n1615_p0107c07U骂曰雪窦抖擞屎肠说禅为你你得恁么辜恩负德。
X87n1615_p0107c08U会元曰德山远禅师法嗣开先善暹禅师参德山有
X87n1615_p0107c09U省后至雪窦窦与语喜其超迈目曰海上横行暹道
X87n1615_p0107c10U者遂命分座窦举住金鹅师闻潜书二偈于壁而去。
X87n1615_p0107c11U与武库有异。
X87n1615_p0107c12U人天宝鉴曰颀禅师秦之龙城人初得法于天圣泰
X87n1615_p0107c13U和尚晚依黄龙南禅师南见其所得谛当甚遇之令
X87n1615_p0107c14U住全之兴国开堂遂为南之嗣至夜梦神告曰师遇
X87n1615_p0107c15U恶疾即是缘尽言毕而隐阅十三白果患大风屏院
X87n1615_p0107c16U事归龙城之西为小庵庵成养病其中颀有小师名
X87n1615_p0107c17U克慈久依杨岐亦禅林秀出者归以侍病奉礼至孝
X87n1615_p0107c18U乞食村落风雨寒暑尽师一世而后已颀一日谓慈
X87n1615_p0107c19U曰吾之所得实在天圣和尚晚见黄龙道行兼重心
X87n1615_p0107c20U所敬慕故为嗣之岂谓半生感此恶疾今幸偿足昔
X87n1615_p0107c21U神仙多因恶疾而得仙道盖其割弃尘累怀颍阳之
X87n1615_p0107c22U风所以因祸而致福也吾不因此争得有今日事如
X87n1615_p0107c23U今把住也由我放行也由我把住放行总得自在遂
X87n1615_p0107c24U嘘一声良久而逝^维异香遍野舍利无数。
X87n1615_p0108a01U　　德山脊铁　寰中声钟
X87n1615_p0108a02U传灯录曰德山宣鉴禅师雪峰问从上宗风以何法
X87n1615_p0108a03U示人师云我宗无语句实无一法与人岩头闻之曰
X87n1615_p0108a04U德山老人一条脊梁骨硬似铁拗不折然虽如此于
X87n1615_p0108a05U唱教门中犹较些子。
X87n1615_p0108a06U传灯录曰大慈山寰中禅师顶骨圆耸其声如钟少
X87n1615_p0108a07U丁母忧庐于墓所服阕思报罔极于并州童子寺出
X87n1615_p0108a08U家嵩岳登戒习诸律学后参百丈受心印辞往南岳
X87n1615_p0108a09U常乐寺结茅于山顶后住浙江北大慈山。
X87n1615_p0108a10U　　净因扫竹　青林栽松
X87n1615_p0108a11U僧宝传曰净因道臻禅师字伯祥雪方丈之西壁请
X87n1615_p0108a12U文与可扫墨竹谓人曰吾使游人见之心自清凉此
X87n1615_p0108a13U君盖替我说法也。
X87n1615_p0108a14U禅林类聚曰青林虔禅师在洞山栽松有俗士刘翁
X87n1615_p0108a15U者求颂于师师乃作颂云长长三尺余郁郁覆荒草
X87n1615_p0108a16U不知何代人得见此松老刘翁得颂呈价禅师价云
X87n1615_p0108a17U贺翁翁喜只此人是第三世也师后果住洞山为第
X87n1615_p0108a18U三世。
X87n1615_p0108a19U　　真际散宅　佛果灭宗
X87n1615_p0108a20U赵州从谂禅师谥真际大师。联灯录曰神鼎N禅师
X87n1615_p0108a21U示众云南泉道我十八上便解作活计赵州道我十
X87n1615_p0108a22U八上便会破家散宅师云你道破家散宅好解作活
X87n1615_p0108a23U计好初心底人且取前语久参先德直须破家散宅
X87n1615_p0108a24U更有一言万里[崖-山]州。
X87n1615_p0108b01U武库曰三佛(佛果克勤佛鉴慧勤佛眼清远)在五祖时尝于一亭上
X87n1615_p0108b02U夜话归方丈灯已灭五祖乃于暗中曰各人下转语
X87n1615_p0108b03U佛鉴对曰彩凤舞丹霄佛眼曰铁蛇横古路佛果曰
X87n1615_p0108b04U看脚下五祖云灭吾宗者乃克勤尔。
X87n1615_p0108b05U　　无住庭鸦　神赞窗蜂
X87n1615_p0108b06U传灯录曰保唐寺无住禅师唐相国杜鸿渐致礼于
X87n1615_p0108b07U时庭树鸦鸣公问师闻否曰闻鸦去已又问师闻否
X87n1615_p0108b08U曰闻公曰鸦去无声云何言闻师乃普告大众佛世
X87n1615_p0108b09U难值正法难闻各各谛听闻无有闻非关闻性本来
X87n1615_p0108b10U不生何曾有灭有声之时是声尘自生无声之时是
X87n1615_p0108b11U声尘自灭而此闻性不随声生不随声灭悟此闻性
X87n1615_p0108b12U则免声尘之所转当知闻无生灭闻无去来。
X87n1615_p0108b13U传灯录曰古灵神赞禅师本州大中寺受业行脚遇
X87n1615_p0108b14U百丈开悟却回本寺受业师一日在窗下看经蜂子
X87n1615_p0108b15U投窗纸求出师睹之曰世界如许广阔不肯出钻他
X87n1615_p0108b16U故纸驴年出得其师置经问曰汝行脚遇何人吾见
X87n1615_p0108b17U汝发言异常师曰某甲蒙百丈和尚指个歇处今欲
X87n1615_p0108b18U报慈德耳其师于是告众致斋请师说法师登座举
X87n1615_p0108b19U唱百丈门风。
X87n1615_p0108b20U　　干峰法身　荐福自己
X87n1615_p0108b21U会元曰越州干峰和尚上堂法身有三种病二种光
X87n1615_p0108b22U须是一一透得始解归家稳坐须知更有向上一窍。
X87n1615_p0108b23U僧宝传曰禅师名承古游庐山登欧峰爱宏觉塔院
X87n1615_p0108b24U闲寂求居之清规凛然过者肃恭时号古塔主景v
X87n1615_p0108c01U初范文政公仲淹迎以住荐福示众曰众生久流转
X87n1615_p0108c02U为不明自己欲出苦源但明取自己有空劫时自己
X87n1615_p0108c03U有今时日用自己空劫自己是根蒂今时日用自己
X87n1615_p0108c04U是枝叶。
X87n1615_p0108c05U　　应庵W蛇　佛日虫豸
X87n1615_p0108c06U普灯录曰应庵昙华禅师尝诫徒曰衲僧家著草鞋
X87n1615_p0108c07U住院何至如W蛇恋窟乎。
X87n1615_p0108c08U雪堂拾遗录曰佛日和尚(大慧)出世住径山知府请就
X87n1615_p0108c09U灵隐开堂下座冯侍郎问和尚尝言不作这虫豸为
X87n1615_p0108c10U什么败阙日曰尽大地是杲上座作么生摸索冯拟
X87n1615_p0108c11U议佛日便掌时僚众失色冯大笑曰某与长老佛法
X87n1615_p0108c12U相见也。
X87n1615_p0108c13U　　肯庵笼箧　修J行李
X87n1615_p0108c14U枯崖漫录曰肯庵圆悟禅师天姿闲暇尝授儒学于
X87n1615_p0108c15U晦庵朱文公与帅辛公弃疾为同门友因以黄檗延
X87n1615_p0108c16U之入寺有谗其行李数十担辛闻之蹙然不乐后过
X87n1615_p0108c17U都运黄公瑰同访之且曰有道之士三衣外无长物
X87n1615_p0108c18U多多益办不为道人累乎庵笑不答徐而共观诸老
X87n1615_p0108c19U手帖因尽揭笼箧示之皆古德墨迹紫阳书翰辛有
X87n1615_p0108c20U惭色。
X87n1615_p0108c21U投子修J禅师横经讲席洞晓佛意华严九会敷演
X87n1615_p0108c22U三四遂游诸方嗣圆照本丛林同号曰J华严。武库
X87n1615_p0108c23U曰J华严富郑公常参问之一日见上堂左右顾视
X87n1615_p0108c24U忽契悟以颂寄圆照曰一见J师悟入深因缘传得
X87n1615_p0109a01U老师心江山千里虽云隔目对灵光与妙音郑公罢
X87n1615_p0109a02U相居洛中思J示诲请住招提闻J入境躬出迓之
X87n1615_p0109a03U临登车司马温公适至问相公何往郑公曰接招提
X87n1615_p0109a04UJ禅师温公曰某亦同去联镳出郭候于邮亭久之
X87n1615_p0109a05U忽见数十担过温公问谁行李荷担者应曰新招提
X87n1615_p0109a06U和尚行李温公遂索马归郑公曰要见华严何故先
X87n1615_p0109a07U归温公曰某已见他了竟先归统纪曰学道之士以
X87n1615_p0109a08U贫为德此世人之常所知敬招是数十担卒为温公
X87n1615_p0109a09U见薄一眚掩大德可不戒之哉。
X87n1615_p0109a10U　　慧圆一交　景深大死
X87n1615_p0109a11U普灯录曰慧圆上座性椎鲁然勤渠祖道坚坐不卧
X87n1615_p0109a12U居数岁得度出游庐山至东林每以己事请问朋辈
X87n1615_p0109a13U见其貌陋举止乖疏皆戏侮之一日行殿庭中忽足
X87n1615_p0109a14U颠而仆了然开悟作偈俾行者书于壁曰这一交这
X87n1615_p0109a15U一交万两黄金也合消头上笠腰下包清风明月杖
X87n1615_p0109a16U头挑即日离东林众传至照觉(东林常总)觉大喜曰衲子
X87n1615_p0109a17U参究若此善不可加令人迹其所往竟无知者注曰
X87n1615_p0109a18U大慧武库谓证悟修J语非也。
X87n1615_p0109a19U普灯录曰智通景深禅师自幼不群一日曰思而知
X87n1615_p0109a20U虑而解皆鬼家活计兴不自遏闻宝峰(阐提惟照)名尊当
X87n1615_p0109a21U世往求入室峰曰直须断起灭念向空劫已前扫除
X87n1615_p0109a22U玄路不涉正偏尽却今时全身放下放尽还放方有
X87n1615_p0109a23U自由分师闻顿领厥旨峰击鼓告众曰深得阐提大
X87n1615_p0109a24U死之道后学宜依之因号大死翁建炎改元开法智
X87n1615_p0109b01U通。
X87n1615_p0109b02U　　积翠鬻珍　杨岐治[
X87n1615_p0109b03U补僧宝传曰临济七传而得石霜圆圆之子一为积
X87n1615_p0109b04U翠南一为杨岐会南之施设如坐四达之衢聚珍怪
X87n1615_p0109b05U百物而鬻之遗簪堕珥随所探焉VV末流冒其氏
X87n1615_p0109b06U者未可以一二数也会乃如玉人之治[_[王*武][王*夫]废
X87n1615_p0109b07U矣故其子孙皆光明照人克世其家盖碧落碑无赝
X87n1615_p0109b08U本也。
X87n1615_p0109b09U　　佛眼题壁　晦堂榜门
X87n1615_p0109b10U罗湖野录曰佛眼禅师住舒州龙门尝题语于延寿
X87n1615_p0109b11U壁间曰佛许有病者当疗治容有将息所也禅林凡
X87n1615_p0109b12U有数名或曰涅见法身常住了法不生也或曰省
X87n1615_p0109b13U行知此违缘皆从行苦也或曰延寿欲得慧命扶持
X87n1615_p0109b14U色身也其实使人了生死处也多见少觉微恙便入
X87n1615_p0109b15U此堂不强支吾便求补益及乎久病思念乡闾不善
X87n1615_p0109b16U退思灭除苦本先圣云病者众生之良药若善服食
X87n1615_p0109b17U无不瘥者也又尊宿云须知有不病者故明书示以
X87n1615_p0109b18U告后来观其规咏风巾尘履者岂特令退思苦本而
X87n1615_p0109b19U已抑欲使遵乍可有戒而死之训其明切精审可谓
X87n1615_p0109b20U药石之言矣。
X87n1615_p0109b21U人天宝鉴曰晦堂心禅师初承南禅师遗命领住山
X87n1615_p0109b22U缘十有三白于法席正盛时毅然谢事居西园以晦
X87n1615_p0109b23U命其堂且曰吾所辞者世务尔今欲专行佛法于是
X87n1615_p0109b24U榜其门曰告诸禅学要穷此道切须自看无人替代
X87n1615_p0109c01U时中或是看得因缘自有欢喜入处却来入室吐露
X87n1615_p0109c02U待为品评是非深浅如未发明但且歇去道自见前
X87n1615_p0109c03U苦苦驰求转增迷闷此是离言之道要在自肯不由
X87n1615_p0109c04U他悟如此发明方名了达无量劫来生死根本若见
X87n1615_p0109c05U得离言之道即见一切声色言语是非更无别法若
X87n1615_p0109c06U不见离言之道便将类会目前差别因缘以为所得
X87n1615_p0109c07U只恐误认门庭目前光影自不觉知方成剩法到头
X87n1615_p0109c08U只是自谩枉费心力宜乎昼夜克己精诚行住观察
X87n1615_p0109c09U微细审思别无用心自然有个入路非是朝夕学成
X87n1615_p0109c10U事业若也不能如是参详不如看经礼拜度此残生
X87n1615_p0109c11U亦自胜如乱生谤法若送老之时敢保成个无事人
X87n1615_p0109c12U更无他累其余入室今去朔望两度却请访及。
X87n1615_p0109c13U　　死心甲科　晦庵状元
X87n1615_p0109c14U补僧宝传曰云岩悟新禅师魁岸黑面如梵僧之黄
X87n1615_p0109c15U龙谒宝觉禅师(晦堂祖心)谈辩无所抵捂宝觉曰若之技
X87n1615_p0109c16U止此耶是固说食耳渠能饱人乎新窘无以进从容
X87n1615_p0109c17U曰悟新到此弓折箭尽愿和尚慈悲指个安乐处宝
X87n1615_p0109c18U觉曰一尘飞而翳天一芥堕而覆地安乐处政忌上
X87n1615_p0109c19U座许多骨董直须死却无量劫来全心乃可耳新趋
X87n1615_p0109c20U出一日默坐下板会知事捶行者新闻杖声忽大悟
X87n1615_p0109c21U奋起忘纳其履m方丈见宝觉自誉曰天下人总是
X87n1615_p0109c22U学得底某甲是悟得底宝觉笑曰选佛得甲科何可
X87n1615_p0109c23U当也新自是号为死心叟榜其居曰死心室盖识悟
X87n1615_p0109c24U也。
X87n1615_p0110a01U晦庵弥光禅师住龟山。丛林盛事曰龟山光和尚参
X87n1615_p0110a02U妙喜于洋屿时凡半年无启口处一日入室喜问曰
X87n1615_p0110a03U吃粥了也洗钵盂了也去却药忌道将一句来光曰
X87n1615_p0110a04U裂破喜庄色曰又来者里说禅那师于言下大悟遍
X87n1615_p0110a05U体汗下遂礼拜喜以偈印曰龟毛拈得笑跻换
X87n1615_p0110a06U万重关锁开庆快平生是今日孰云千里赚吾来光
X87n1615_p0110a07U作投机颂云当机一拶怒雷吼惊起法身藏北斗洪
X87n1615_p0110a08U波浩渺浪滔天拈得鼻孔失却口喜见之曰此正是
X87n1615_p0110a09U禅中状元也因号为光状元。
X87n1615_p0110a10U　　少林开华　曹溪归根
X87n1615_p0110a11U传灯录曰达磨告慧可曰汝当阐扬勿轻未悟一念
X87n1615_p0110a12U回机便同本得听吾偈曰吾本来兹土传法救迷情
X87n1615_p0110a13U一华开五叶结果自然成。
X87n1615_p0110a14U传灯录曰慧能大师谓门人曰吾欲归新州汝速理
X87n1615_p0110a15U舟楫时大众哀慕乞师且住师曰诸佛出现犹示涅
X87n1615_p0110a16U有来必去理亦常然吾此形骸归必有所众曰从
X87n1615_p0110a17U此去早晚却回师曰叶落归根来时无口事苑曰宝
X87n1615_p0110a18U林传曹叔良施地六祖居之地有双峰大溪因曹侯
X87n1615_p0110a19U之姓曰曹溪辅教编曰慧能始鬻薪以养母将从师
X87n1615_p0110a20U患无以为母之储殆欲为佣以取资及还而其母已
X87n1615_p0110a21U殂慨不得以道见之遂寺其家以善之终亦归死于
X87n1615_p0110a22U是故曰叶落归根能公至人也岂测其异德犹示人
X87n1615_p0110a23U而不忘其本也。
X87n1615_p0110a24U　　法眼六相　慈明三印
X87n1615_p0110b01U传灯录曰永明寺道潜禅师初谒净慧禅师(清凉文益之号
X87n1615_p0110b02U又谥大法眼禅师)一见异之便容入室一日净慧问曰子于
X87n1615_p0110b03U参请外看什么经师曰看华严经净慧曰总别同异
X87n1615_p0110b04U成坏六相是何门摄属师对曰文在十地品中据理
X87n1615_p0110b05U则世出世一切法皆具六相曰空还具六相也无师
X87n1615_p0110b06U懵然无对净慧曰子却问吾师乃问曰空还具六相
X87n1615_p0110b07U也无净慧曰空师于是开悟踊跃礼谢净慧曰子作
X87n1615_p0110b08U么生会师曰空净慧然之。
X87n1615_p0110b09U慈明楚圆禅师录曰上堂云祖师心印一印印空一
X87n1615_p0110b10U印印水一印印泥如今还有印不著者么若有试出
X87n1615_p0110b11U来向脚跟下道将一句来设你道得倜傥分明第一
X87n1615_p0110b12U不得行过衲僧门下且道衲僧有什么长处良久云
X87n1615_p0110b13U人王三寸铁遍地是刀枪。
X87n1615_p0110b14U　　枯禅镜堕　瑞光鼓震
X87n1615_p0110b15U增集续传灯录曰枯禅自镜禅师见密庵于灵隐机
X87n1615_p0110b16U缘唇契久之开法隆兴上蓝宝庆元年被旨升灵隐
X87n1615_p0110b17U移天童。枯崖漫录曰天童如净禅师感疾退席下涅
X87n1615_p0110b18U堂为鉴足庵烧香入寂时侍者告以法堂宝盖镜
X87n1615_p0110b19U堕于座上曰镜枯禅至矣如其言。邹应传撰枯禅录
X87n1615_p0110b20U序曰照子落地谶住天童。
X87n1615_p0110b21U僧宝传曰圆照禅师讳宗本游方遍参至池州景德
X87n1615_p0110b22U谒义怀禅师言下契悟众未有知者尝为侍者而喜
X87n1615_p0110b23U寝鼻息JJ闻者厌之言于怀怀笑曰此子吾家精
X87n1615_p0110b24U进幢也汝辈他日当依赖之无多谈众乃惊及怀公
X87n1615_p0110c01U徙住越之天衣常之荐福本皆从之治平初怀公退
X87n1615_p0110c02U居吴兴之寿圣院部使者李公复圭过怀公夜语曰
X87n1615_p0110c03U瑞光法席虚愿得有道衲子主之怀指本曰无逾此
X87n1615_p0110c04U道人者耳既至瑞光集众击鼓鼓转堕圆转震响众
X87n1615_p0110c05U惊却有僧出呼曰此和尚法雷震地之祥也俄失僧
X87n1615_p0110c06U所在自是法席日盛。
X87n1615_p0110c07U　　无见却券　虚谷还赆
X87n1615_p0110c08U山庵杂录曰无见禅师仙岩叶氏子世业儒以俊才
X87n1615_p0110c09U掌天宁古田内记参方山禅师于瑞岩尽得其要领
X87n1615_p0110c10U翻然拉可藏主者同至华顶寻宋高庵所居故址结
X87n1615_p0110c11U茅而居于是道化大行学者云集道俗以为无田不
X87n1615_p0110c12U可以蓄众往往持田倦来施师皆却之冬夏一衲食
X87n1615_p0110c13U惟充饥。
X87n1615_p0110c14U山庵杂录曰虚谷和尚辞仰山赴径山到袁州城里
X87n1615_p0110c15U四远檀信赆金钱楮币委积满前虚谷徐谢之曰吾
X87n1615_p0110c16U不敏两浙诸山以吾颇谙宗趣虚径山席处吾欲吾
X87n1615_p0110c17U开堂说法阐扬宗趣耳岂以贫窭见嫌诸君所赆物
X87n1615_p0110c18U请还庶免新华岩之诮也嘱侍者囊道具随身而已。
X87n1615_p0110c19U　　哲魁谢招　知m掷信
X87n1615_p0110c20U人天宝鉴曰宏智觉禅师隰州人谢事长芦住天童
X87n1615_p0110c21U有隰州僧哲魁者孤硬人也潜迹坐下不言乡所经
X87n1615_p0110c22U十余载始知宏智乡人宏智闻欣然访曰父母之邦
X87n1615_p0110c23U何太绝物乎智欲招至方丈魁谢曰己事尚未办岂
X87n1615_p0110c24U暇讲乡礼邪即曳杖而去人莫能挽径往宝陀真歇
X87n1615_p0111a01U故居禅宴月余日临终召众说法而逝^维舍利无
X87n1615_p0111a02U数。
X87n1615_p0111a03U宝训曰雪堂曰予在龙门时m铁面住太平有言m
X87n1615_p0111a04U行脚离乡未久闻受业一夕遗火悉为煨烬m得书
X87n1615_p0111a05U掷之于地乃曰徒乱人意耳。续传灯录曰太平勤禅
X87n1615_p0111a06U师法嗣韶州南华知m禅师蜀之永康人。
X87n1615_p0111a07U　　华严蟠龙　投子俊鹰
X87n1615_p0111a08U僧宝传曰禅师名道隆不知何许人至和初游京师
X87n1615_p0111a09U客景德寺日纵观都市归尝二鼓谨门者呵之不悛
X87n1615_p0111a10U一夕还不得入卧门之下仁宗梦至景德寺门见龙
X87n1615_p0111a11U蟠地惊觉中夜遣中使往视之乃一僧熟睡已再鼾
X87n1615_p0111a12U撼之惊矍问名字归奏上闻名道隆乃喜曰吉征也
X87n1615_p0111a13U明日召至偏殿问宗旨隆奏对详允上大悦有旨馆
X87n1615_p0111a14U于大相国寺烧朱院王公贵人争先愿见隆未漱盥
X87n1615_p0111a15U户外之屦满矣上以偈句相酬唱络绎于道或入对
X87n1615_p0111a16U留宿禁中礼遇特厚赐号应制明悟禅师皇v二年
X87n1615_p0111a17U诏庐山僧怀琏至阙演法于后苑化成殿上召隆问
X87n1615_p0111a18U话机锋迅捷上悦侍卫皆山呼隆奏疏请归养病不
X87n1615_p0111a19U许有旨于曹门外护国寺北建精舍以居号华严禅
X87n1615_p0111a20U院隆既得谢事喜见言色闲居奇衲名缁多过从。
X87n1615_p0111a21U僧宝传曰禅师名义青其师使习百法论叹曰三o
X87n1615_p0111a22U涂远自困何益哉入洛中听华严五年反观文字一
X87n1615_p0111a23U切如肉受串处处同其义味尝讲至诸林菩萨偈曰
X87n1615_p0111a24U即心自性忽猛省曰法离文字宁可讲乎即弃去游
X87n1615_p0111b01U方至浮山时圆鉴禅师退席居会圣岩梦得俊鹰畜
X87n1615_p0111b02U之既觉而青适至远以为吉征加意延礼之留止三
X87n1615_p0111b03U年问答开悟服勤又三年圆鉴以大阳皮履布直裰
X87n1615_p0111b04U付之(事出浮山传)曰代吾续洞上之风吾住世非久善自
X87n1615_p0111b05U护持无留此间青遂辞出山阅大藏于庐山慧日寺
X87n1615_p0111b06U后住投子山道望日远禅者日增异苗翻茂果符前
X87n1615_p0111b07U谶初开山慈济有记曰吾塔若红是吾再来邦人偶
X87n1615_p0111b08U修饰其塔作玛瑙色未几而青领院事山中素无水
X87n1615_p0111b09U众每以为病忽有泉出山石间甘凉清洁郡守贺公
X87n1615_p0111b10U名为再来泉。
X87n1615_p0111b11U　　永安定见　慧寂梦升
X87n1615_p0111b12U传灯录曰杭州报恩光教寺永安禅师遇韶国师开
X87n1615_p0111b13U示顿悟本心。人天宝鉴曰光孝安禅师忠懿王向师
X87n1615_p0111b14U道望命住越之清泰安不乐从务唯宴坐丈室如入
X87n1615_p0111b15U大定一日定中见二僧倚殿槛语话有天神拥卫倾
X87n1615_p0111b16U听久之俄有恶鬼唾骂复扫脚迹及询倚槛僧所以
X87n1615_p0111b17U乃初论佛法后谈世谛安曰闲论尚尔况主法者击
X87n1615_p0111b18U鼓升堂说无益事邪自是终身未尝谈世故安死^
X87n1615_p0111b19U维舌根不坏柔软如红莲华叶。
X87n1615_p0111b20U会元曰仰山慧寂禅师卧次梦入弥勒内院众堂中
X87n1615_p0111b21U诸位皆足惟第二位空师遂就座有一尊者白槌曰
X87n1615_p0111b22U今当第二座说法师起白槌曰摩诃衍法离四句绝
X87n1615_p0111b23U百非谛听谛听众皆散去及觉举似沩山沩山曰子
X87n1615_p0111b24U已入圣位师便礼拜。晦机熙禅师再住仰山偈曰青
X87n1615_p0111c01U山涌出黄金宅白日梦升兜率天。
X87n1615_p0111c02U　　慧海珠明　冶父川增
X87n1615_p0111c03U传灯录曰大珠慧海禅师者建州人姓朱氏依越州
X87n1615_p0111c04U大云寺道智和尚受业初至江西参马祖于言下自
X87n1615_p0111c05U识本心师事六载后以受业年老遽归奉养乃晦迹
X87n1615_p0111c06U藏用外示痴讷自撰顿悟入道要门论一卷被法门
X87n1615_p0111c07U师侄玄晏窃出江外呈马祖祖览讫告众云越州有
X87n1615_p0111c08U大珠圆明光透自在无遮障处也众中有知师姓朱
X87n1615_p0111c09U者迭相推识结契来越上寻访依附时号大珠和尚
X87n1615_p0111c10U者因马祖示也。
X87n1615_p0111c11U普灯录曰无为军冶父实际道川禅师姑苏玉峰人
X87n1615_p0111c12U为县之弓级闻东斋谦首座为道俗演法遂从之习
X87n1615_p0111c13U坐不倦一日因是不职尉笞之师于杖下大悟辞依
X87n1615_p0111c14U谦谦为改名道川且曰汝旧呼狄三今名道川川即
X87n1615_p0111c15U三耳此去能竖起脊梁了办个事其道如川之增若
X87n1615_p0111c16U放倒则依旧狄三也师铭于心建炎初圆顶游方至
X87n1615_p0111c17U天峰蹒庵与语锋投庵称善归憩东斋道俗愈敬有
X87n1615_p0111c18U以金刚般若经请问者师为颂之今盛行于世隆兴
X87n1615_p0111c19U改元殿撰郑公乔年漕江西适冶父虚席迎开法。
X87n1615_p0111c20U　　遇贤击瓦　藻先扣冰
X87n1615_p0111c21U普灯录曰酒仙遇贤和尚姑苏长洲林氏子母梦吞
X87n1615_p0111c22U大珠而孕生多异祥貌伟怪口容双拳七岁尝沈大
X87n1615_p0111c23U渊而衣不润遂去家师嘉禾永安可依往参钱塘龙
X87n1615_p0111c24U册球禅师发明心印回居明觉院唯事饮酒醉则成
X87n1615_p0112a01U歌颂警道俗因号酒仙初自钱塘归执铁锤路见瓦
X87n1615_p0112a02U甓即击或问所谓曰世路不平故碎之耳。
X87n1615_p0112a03U普灯录曰藻先古佛建宁新丰翁氏子母梦比丘风
X87n1615_p0112a04U神炯然荷锡求宿人指谓曰是辟支佛已而孕生于
X87n1615_p0112a05U武宗会昌之四年香雾满室弥日不散年十三求出
X87n1615_p0112a06U家父母许之依乌山兴福行全为师初以讲说为众
X87n1615_p0112a07U所归弃谒雪峰真觉禅师峰异之曰子异日必为王
X87n1615_p0112a08U者师后自鹅湖归温岭结庵继居将军岩二虎侍侧
X87n1615_p0112a09U神人献地为瑞岩院学者争集尝谓众曰古圣修行
X87n1615_p0112a10U须凭苦节吾今夏则衣楮冬则扣冰而浴故世人号
X87n1615_p0112a11U为扣冰古佛。
X87n1615_p0112a12U　　福先进歌　汾阳始颂
X87n1615_p0112a13U传灯录曰洛京福先仁俭禅师自嵩山罢问放旷郊
X87n1615_p0112a14U廛时谓之腾腾和尚唐天册万岁中天后诏入殿前
X87n1615_p0112a15U仰视天后良久曰会么后曰不会师曰老僧持不语
X87n1615_p0112a16U戒言讫而出翌日进短歌一十九首天后览而嘉之
X87n1615_p0112a17U厚加赐[来/贝]师皆不受又令写歌辞传布天下其辞并
X87n1615_p0112a18U敷演真理以警时俗唯了元歌一首盛行于世歌曰
X87n1615_p0112a19U修道道无可修问法法无可问迷人不了色空悟者
X87n1615_p0112a20U本无逆顺八万四千法门至理不离方寸识取自家
X87n1615_p0112a21U城郭莫谩寻他乡郡不用广学多闻不在辩才聪俊
X87n1615_p0112a22U不知月之大小不管岁之余闰烦恼即是菩提净华
X87n1615_p0112a23U生于泥粪人来问我若为不能共伊谈论寅朝用粥
X87n1615_p0112a24U充饥斋时更[歹*食]一顿今日任运腾腾明日腾腾任运
X87n1615_p0112b01U心中了了总知且恁半痴半钝。
X87n1615_p0112b02U宝训曰万庵曰颂始自汾阳暨雪窦宏其音显其旨
X87n1615_p0112b03U汪洋乎不可涯又心闻曰天禧间雪窦以辩博之才
X87n1615_p0112b04U美意变弄求新琢巧继汾阳为颂古笼络当世学者
X87n1615_p0112b05U宗风由此一变矣汾阳无德禅师录有颂古一百首
X87n1615_p0112b06U盖以此为权舆也。
X87n1615_p0112b07U　　归宗真药　蒙庵毒种
X87n1615_p0112b08U真净克文禅师后住归宗正宗赞曰真净文禅师嗣
X87n1615_p0112b09U黄龙无尽(张商英字天觉)见兜率(名从悦)举清素侍者末后句
X87n1615_p0112b10U事逮罢相过归宗夜话及此师辄怒曰是何呕血秃
X87n1615_p0112b11U丁脱空谩语岂可信受遂不终语无尽居荆溪觉范
X87n1615_p0112b12U往见之无尽与语曰惜乎真净不知此也范曰相公
X87n1615_p0112b13U只知清素末后句及真净真药现前而不能觉尽惊
X87n1615_p0112b14U曰果有此耶曰疑则别参尽于言下顿见师用处遂
X87n1615_p0112b15U炷香望归宗悔谢。
X87n1615_p0112b16U枯崖漫录曰蒙庵聪禅师生福州长乐朱氏依信之
X87n1615_p0112b17U龟峰光晦庵得度即告以欲随众专一体究己躬大
X87n1615_p0112b18U事免以众务为役庵笑曰汝要紧参禅那佛法在一
X87n1615_p0112b19U切作用处寻常行履处何惧事务夺即今且限一月
X87n1615_p0112b20U日如不了决罚不恕退以佛法在寻常行履处写贴
X87n1615_p0112b21U于窗上胁不至席者半月庵时时默探之见其作意
X87n1615_p0112b22U太猛烈私念云此子若不悟恐狂去一日闻搐鼻有
X87n1615_p0112b23U泣声云哑坏了此子诟问乃知俗家讣音至庵举意
X87n1615_p0112b24U曰这里好与一槌即唤来问曰汝有什么事具道以
X87n1615_p0112c01U父亡声未绝庵扭住与一掌云许多无明烦恼甚处
X87n1615_p0112c02U得来又一掌当下疑滞冰释即礼谢冲口呈偈曰了
X87n1615_p0112c03U了了彻底了无端赤脚东西走踏破晴空月一轮八
X87n1615_p0112c04U万四千门洞晓自此机锋峻捷无敢当者庵临寂时
X87n1615_p0112c05U付以法衣并偈曰再来毒种元聪侍者叵耐吾宗灭
X87n1615_p0112c06U汝边也。
X87n1615_p0112c07U　　德挫将军　元接僧统
X87n1615_p0112c08U僧宝传曰圆通缘德禅师后主闻其名致至金陵问
X87n1615_p0112c09U佛法大意留禁中又创寺以居之昭惠后以其子宣
X87n1615_p0112c10U城公薨施钱建寺于庐山之阴石耳峰之下开基日
X87n1615_p0112c11U得金像观世音于地中赐名圆通焉本朝(宋)遣便问
X87n1615_p0112c12U罪江南后主纳土矣而胡则者据守九江不降大将
X87n1615_p0112c13U军曹翰部曲渡江入寺禅者惊走德淡坐如平日翰
X87n1615_p0112c14U至不起不揖翰怒呵曰长老不闻杀人不眨眼将军
X87n1615_p0112c15U乎德熟视曰汝安知有不惧生死和尚耶翰大奇增
X87n1615_p0112c16U敬而已曰禅者何为而散德曰击鼓自集翰遣裨校
X87n1615_p0112c17U击之禅无至者翰曰不至何也德曰公有杀心故尔
X87n1615_p0112c18U德自起击之禅者乃集翰再拜问决胜之策德曰非
X87n1615_p0112c19U禅者所知也。
X87n1615_p0112c20U僧宝传曰佛印禅师名了元字觉老高丽僧统义天
X87n1615_p0112c21U航海至明州传云义天弃王者位出家上疏乞遍历
X87n1615_p0112c22U丛林问法受道有诏朝奉郎扬杰次公馆伴所经吴
X87n1615_p0112c23U中诸刹皆迎饯如王臣礼至金山元床坐纳其大展
X87n1615_p0112c24U次公惊问故元曰义天亦异国僧耳僧至丛林规绳
X87n1615_p0113a01U如是不可易也众姓出家同名释子自非买崔卢以
X87n1615_p0113a02U门阀相高安问贵种次公曰卑之少徇时宜求异诸
X87n1615_p0113a03U方亦岂觉老心哉元曰不然屈道随俗诸方先失一
X87n1615_p0113a04U只眼何以示华夏师法乎朝廷闻之以元为知大体。
X87n1615_p0113a05U　　法云世谛　大沩念诵
X87n1615_p0113a06U大慧普说曰老杲和尚(法云佛照)根本下明但拙于语言
X87n1615_p0113a07U三昧每升座谓众曰老僧熙宁八年文帐在凤翔府
X87n1615_p0113a08U供申当年崩了华山你后生家几时知得遮几句儿
X87n1615_p0113a09U无时不说然后随其所请回向下座或问曰和尚因
X87n1615_p0113a10U什么宝华座上一向说世谛耶杲应之曰痴人法岂
X87n1615_p0113a11U有二种。
X87n1615_p0113a12U大慧普说曰大沩(真如慕[(土/口)*(土/口)])法席甚盛龙象蹴踏每遇升
X87n1615_p0113a13U堂三通鼓罢大众雁行而立风渗渗地趺坐良久乃
X87n1615_p0113a14U举个古人颂子云欲识本来心青山绿水深不是身
X87n1615_p0113a15U心境徒将闻见寻识得便识取不用更沉吟参便下
X87n1615_p0113a16U座后五日又当参复举是柱不见柱非柱不见柱是
X87n1615_p0113a17U非已去了是非里荐取参但是升座除拈提公案外
X87n1615_p0113a18U其余多类此有个川僧滑稽从沩山下来有问大沩
X87n1615_p0113a19U法道如何僧云规矩法度甚好只是念诵多[日*煞]曰三
X87n1615_p0113a20U八念诵丛林定法何言甚多僧云大沩独不然三八
X87n1615_p0113a21U日僧堂前维那念诵了五日法堂上长老又念诵衲
X87n1615_p0113a22U子传以为笑。
X87n1615_p0113a23U
X87n1615_p0113a24U禅苑蒙求拾遗(终)
