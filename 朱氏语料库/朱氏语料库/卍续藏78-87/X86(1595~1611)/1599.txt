【经文资讯】d新纂续藏经 第八十六册 No. 1599《永明道迹》
【版本记录】CBETA 电子佛典 V1.0 (Big5) 普及版，完成日期：2003/11/07
【编辑说明】本资料库由中华电子佛典协会（CBETA）依d新纂续藏经所编辑
【原始资料】CBETA 人工输入，台湾某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/result/cbintr.htm)
=========================================================================
# d Xuzangjing Vol. 86, No. 1599 永明道迹
# CBETA Chinese Electronic Tripitaka V1.0 (Big5) Normalized Version, Release Date: 2003/11/07
# Distributor: Chinese Buddhist Electronic Text Association (CBETA)
# Source material obtained from: Input by CBETA, Text as provided by Anonymous, Taiwan
# Distributed free of charge. For details please read at http://www.cbeta.org/result/cbintr_e.htm
=========================================================================
X86n1599_p0054c01U
X86n1599_p0054c02U
X86n1599_p0054c03U
X86n1599_p0054c04U
X86n1599_p0054c05UNo. 1599-A
X86n1599_p0054c06U 永明道迹序
X86n1599_p0054c07U
X86n1599_p0054c08U众生之情。处处执著。菩萨教化。处处破除。如婴儿疾
X86n1599_p0054c09U病。为乳所伤。良医审证。止乳与药。疾则旋已。又病久
X86n1599_p0054c10U困。为药所伤。智人知之。遣医罢药。患亦随愈。然不妨
X86n1599_p0054c11U乳有哺养之益。药有疗治之功。止乳是权。而概夺则
X86n1599_p0054c12U馁死者必相藉矣。遣医是暂。而例遣则沉痼者必无
X86n1599_p0054c13U幸矣。三乘对治者。疗烦恼之妙药也。众善齐臻者。养
X86n1599_p0054c14U法身之乳б病Ｖ椭则碍正知见。故菩提达磨而降。
X86n1599_p0054c15U皆绝言思。以止遣之。废之则乖圆融门。故永明大师
X86n1599_p0054c16U嗣。与浑事理。而以身范焉。大师。法眼之嫡孙。韶师之
X86n1599_p0054c17U真子。妙契单传。亲蒙记[廿/别]。然禅宗不立文字。而师乐
X86n1599_p0054c18U说无碍。百卷河悬。禅宗呵斥坐禅。而师跏趺九旬。`
X86n1599_p0054c19U巢衣[袖-由+戒]。禅宗指决唯心。无他净土。而师经行持念。角
X86n1599_p0054c20U虎示人。禅宗但贵眼正。不贵行履。而师万善同归。勤
X86n1599_p0054c21U行百八。所以抑虚滥。示之堤防。导因地。m于极果。真
X86n1599_p0054c22U金出冶。盛作庄严。大海吞流。不辞涓滴。真祖位大成
X86n1599_p0054c23U之圣法王。金轮之尊者也。大师示寂后。塔于大慈山。
X86n1599_p0054c24U院曰寿宁。圮废湮泯。址归俗士。净慈僧壑公者。夙怀
X86n1599_p0055a01U遗迹。号慕询求于蓁莽中。竟得设利。缁白瞻礼。如重
X86n1599_p0055a02U霾余。慧日再见。佥谋于法堂之背建@堵波。用严供
X86n1599_p0055a03U养。并汇缉遗事。附以图赞。目曰永明道迹。传布四众。
X86n1599_p0055a04U於戏。洪波白浪。灵骨具存潭北．湘南。塔样无改。育王
X86n1599_p0055a05U七宝。古佛一锥。于未添香前。共著眼目。
X86n1599_p0055a06U万历丁未首夏望日
X86n1599_p0055a07U　歇庵居士陶望龄书于会稽法华山天衣精舍
X86n1599_p0055a08U
X86n1599_p0055a09U　　No. 1599
X86n1599_p0055a10U永明道迹
X86n1599_p0055a11U　　永明道迹目录
X86n1599_p0055a12U　　　　净慈寺嗣法云孙　大壑　辑
X86n1599_p0055a13U　　　　(六梦居士　虞淳熙　寓庸居士　黄汝亨)　同校阅
X86n1599_p0055a14U凡三十二条
X86n1599_p0055a15U　永明真像　感亲息争　群羊听经
X86n1599_p0055a16U　金门献赋　放生罹法　慷慨见宥
X86n1599_p0055a17U　舍俗投师　斥`巢衣　参依蒙谶
X86n1599_p0055a18U　圣授莲花　神人护忏　密承甘露
X86n1599_p0055a19U　雪窦示众　中兴灵隐　净慈开山
X86n1599_p0055a20U　永明升座　华台课经　别峰行道
X86n1599_p0055a21U　营塔镇潮　古佛互证　高丽归依
X86n1599_p0055a22U　天台说戒　法食施鬼　劝念往生
X86n1599_p0055a23U　降伏神煞　演法雨花　预知时至
X86n1599_p0055a24U　茶毗遗瑞　阎君礼像　雉儿听法
X86n1599_p0055b01U　铺张儒术　权寄仙踪
X86n1599_p0055b02U永明道迹目录(终)
X86n1599_p0055b03U
X86n1599_p0055b04U　陆树声赞曰。
X86n1599_p0055b05U　稽首智觉称大雄　　灵根卓颖超神童
X86n1599_p0055b06U　诸佛海藏固无极　　法华经藏犹难穷
X86n1599_p0055b07U　师当能言义已竟　　诵感群羊时跪听
X86n1599_p0055b08U　长为监守靡国储　　捐生赎生奚惮诛
X86n1599_p0055b09U　临市悦豫如登假　　人主感悟释其械
X86n1599_p0055b10U　不独刑逃世并逃　　放生犹觉度生高
X86n1599_p0055b11U　如来所有一切法　　维师一身为总括
X86n1599_p0055b12U　弥陀为塔愿无疆　　一一塔放无量光
X86n1599_p0055b13U　佐彼慈尊白玉相　　能令堪忍知西向
X86n1599_p0055b14U　师于别峰称佛名　　螺贝天乐空中生
X86n1599_p0055b15U　宗镜开函照异域　　高丽王者遥属目
X86n1599_p0055b16U　金线伽黎紫晶珠　　黄金澡瓶执贽殊
X86n1599_p0055b17U　异国冥都两倾注　　十方皈敬想如是
X86n1599_p0055b18U　冯梦祯赞曰。夫神之于形也。犹春在花枝。春残则
X86n1599_p0055b19U　花谢。神往则形徂。剧工如宋人镂玉为瓣。或混其
X86n1599_p0055b20U　真。似其如化。工无工乎。叶公尝工画龙。见真龙而
X86n1599_p0055b21U　怖走。写生固不足以当生。而况无生乎。寿师为像
X86n1599_p0055b22U　则不然。譬夫摩尼神珠。非色非空。非生非灭。[一/旦]耀
X86n1599_p0055b23U　幽显。雨诸珍宝。观至幽若冥界衰。杀生髅如阎罗。
X86n1599_p0055b24U　恒展帧以投诚。知师深证无生。以无生生相度无
X86n1599_p0055c01U　尽众生。而无度生相。斯为永明师之妙相也欤。
X86n1599_p0055c02U五代杭州慧日永明寺智觉禅师。讳延寿。字冲玄。号
X86n1599_p0055c03U抱一子。本丹阳人。后迁余杭。遂家焉。父王公。母某氏。
X86n1599_p0055c04U师生。方能言。坐高榻。值父母反目。奋跃而下。跪泣于
X86n1599_p0055c05U地。亲感悦。永偕琴瑟。
X86n1599_p0055c06U　曹学缭拊弧ＪΦ焙⑻崾薄１阒奋掷身命。感化所
X86n1599_p0055c07U　天。后践法王之位。调御群灵者。其进力有自矣。经
X86n1599_p0055c08U　言。频伽在d。声逾众鸟。狻猊出胎。威慑百兽。物固
X86n1599_p0055c09U　有天纵者。吾生欲办未来于今日。尚荏苒流光。瞻
X86n1599_p0055c10U　仰童真。宁无惭德也欤。
X86n1599_p0055c11U师总角时。即归心佛乘。不茹荤。日唯一食。持法华经。
X86n1599_p0055c12U七行俱下。每展卷时。感群羊跪听。
X86n1599_p0055c13U　葛寅亮曰。只这件。有等玲利汉闻言不信。顾此蠢
X86n1599_p0055c14U　然者。尔反有一段入处。岂不可怪。转下看去。鹦鹉
X86n1599_p0055c15U　证果。蚯蚓谈经。物愈微。神通愈显。夫此犹属有知。
X86n1599_p0055c16U　未为奇特。至于顽石点头。大骇人矣。从是谛观那
X86n1599_p0055c17U　说法的。果是寿禅师么。这听法的。还是羊么。咦。上
X86n1599_p0055c18U　林春色早。花鸟总宜人。
X86n1599_p0055c19U师年十六为儒生。时吴越文穆王元欢镇杭州。师献
X86n1599_p0055c20U齐天赋。众推间世之才。咸欲官之。
X86n1599_p0055c21U　黄汝亨赞曰。为依佛耶。自献金门。为宗儒耶。谁名
X86n1599_p0055c22U　沙门。赋心赋神。东踊西升。吴越之师。清泰之君。齐
X86n1599_p0055c23U　天中天之寿。寿无量而无名。名可求兮。弥勒入补
X86n1599_p0055c24U　处以称尊。惟儒与佛不隔一尘。
X86n1599_p0056a01U师尝为余杭库吏。后迁华亭镇将。督纳军需。屡以库
X86n1599_p0056a02U钱买鱼虾等物放之。事发。坐死。领赴市曹。
X86n1599_p0056a03U　虞淳贞曰。物我同体兮。何放生而罹死。谓非同体
X86n1599_p0056a04U　兮。何入死而出生。王法佛法即异而成。至人无己。
X86n1599_p0056a05U　惟慈是膺。盖视蠛蠓犹大觉。临稿街如化城。
X86n1599_p0056a06U　宋旭赞曰。
X86n1599_p0056a07U　慷慨临刑思洒然　　不妨多费放生钱
X86n1599_p0056a08U　君王感宥重加敬　　遂得传灯继祖筵
X86n1599_p0056a09U吴越王游于江上。梦老人引鱼虾数万至。云。此皆税
X86n1599_p0056a10U务官所放者。愿王免其罪。王[穴/(爿*吾)]而使人探之。师临死
X86n1599_p0056a11U地。面无戚容。典刑者怪而诘之。师曰。吾于库钱。毫无
X86n1599_p0056a12U私用。为赎生命耳。今死当径生西方极乐上品。又何
X86n1599_p0056a13U戚焉。探者覆命。王释之。
X86n1599_p0056a14U　苏子瞻志林云。禅师应以市曹得度。故菩萨乃现
X86n1599_p0056a15U　市曹以度之。学出死入生法。得向死地走一遭。抵
X86n1599_p0056a16U　三千年修行。余自窜逐海上。去死地稍近。心颇忧
X86n1599_p0056a17U　之。愿学永明寿师放生以证阿罗汉果。敬以亡母
X86n1599_p0056a18U　蜀郡太君程氏遗留簪珥。尽买放生。以荐父母冥
X86n1599_p0056a19U　福。
X86n1599_p0056a20U师儿时即以出家为念。父母不听。遂断荤。刺心血。濡
X86n1599_p0056a21U毫写经。终期副愿。至年三十。吴越王知师慕道。乃从
X86n1599_p0056a22U其志。放令出家。舍妻孥。投龙册寺翠岩禅师削染登
X86n1599_p0056a23U戒。执劳供众。都忘身宰。衣不缯纩。食无重味。野蔬布
X86n1599_p0056a24U襦。以遣朝夕。
X86n1599_p0056b01U　潘之恒赞曰。尝观世智辩聪之士。有欲割尘俗。而
X86n1599_p0056b02U　白首无能者。有辞亲出家。[身*]染世缘。而黑业日深
X86n1599_p0056b03U　者。若师金门献赋。尝推间世之才。华亭备军。早擅
X86n1599_p0056b04U　脱颖之秀。当强仕之年。卒断烦恼之发。为灵山法
X86n1599_p0056b05U　臣。而化敷异境。呜呼。师真人杰也哉。
X86n1599_p0056b06U师尝习静于天台智者岩。跏趺不起者九旬。有鸟似
X86n1599_p0056b07U斥`巢衣中育雏。定起乃去。
X86n1599_p0056b08U　金学曾曰。寿师在天台斥`巢衣一事。此圣师定
X86n1599_p0056b09U　中不思议境界。与如来鹊巢其顶相似。非机忘议
X86n1599_p0056b10U　尽。心同木石者。未易臻此。即如鸽就如来影中。顿
X86n1599_p0056b11U　无惊怖。岂庄生沙鸥之喻耶。余未达其境。不能赞
X86n1599_p0056b12U　一词。惟不能赞一词。然后见禅定不可思议之妙
X86n1599_p0056b13U　也。具眼者以为何如。
X86n1599_p0056b14U师从定起。寻往天台山德韶国师执弟子礼。北面师
X86n1599_p0056b15U事之。时国师眼目天人。一见而深器焉。密授心印。仍
X86n1599_p0056b16U谓师曰。汝与元帅有缘。他日当大兴佛事。惜吾不及
X86n1599_p0056b17U见耳。
X86n1599_p0056b18U　朗士吴之鲸赞曰。
X86n1599_p0056b19U　法王阐法亦资法力　　如空鼓风若助之翼
X86n1599_p0056b20U　韶师示谶法缘夙植　　灵鹫宗风南屏主席
X86n1599_p0056b21U　竹祖桐孙世食其德　　大劫不坏缘缘空寂
X86n1599_p0056b22U　薪尽火传请问慧月
X86n1599_p0056b23U师于国清中夜旋绕。见普贤所执莲花忽然在手。因
X86n1599_p0056b24U思宿有二愿。进退未决。遂登智者禅院。作二纸阄。一
X86n1599_p0056c01U曰一心禅定．一曰万善生净土。冥心祷曰。于此二途。
X86n1599_p0056c02U功易成者。[泳-永+页]七拈著。信手拈之。乃至七度。一无间隔。
X86n1599_p0056c03U由是一意专修净业。
X86n1599_p0056c04U　比丘洪恩赞曰。心欲生天。梦想轻举。心存佛国。圣
X86n1599_p0056c05U　境冥现。梦矢秽者得财。梦棺器者得位。此处世出
X86n1599_p0056c06U　世念虑正倒之有征也。方师行道。感斯瑞应。夫普
X86n1599_p0056c07U　贤为万行之师。莲花表一乘之法。岂师之功阶真
X86n1599_p0056c08U　净。果证妙圆之先者欤。
X86n1599_p0056c09U师一生随处常建法华忏堂。庄严净土。昼夜六时普
X86n1599_p0056c10U为法界众生代修法华忏。后于国清寺结坛修礼。夜
X86n1599_p0056c11U见神人持戟而入。师呵之曰。何得擅入。对曰。久积净
X86n1599_p0056c12U业。方到此中。
X86n1599_p0056c13U　郑之惠赞曰。
X86n1599_p0056c14U　师忏众生谁为师忏　　漫漫长夜千古不旦
X86n1599_p0056c15U　虞公开士锓我仪范　　举似介公壑公攸相
X86n1599_p0056c16U　九原可作玄珠有粲　　巍巍华台悠悠法藏
X86n1599_p0056c17U　恍惚见之手莲牙象
X86n1599_p0056c18U师尝振锡金华天柱峰。诵法华经三载。一夜。禅定中
X86n1599_p0056c19U见观音乘空而来。以甘露灌其口。从此遂发无碍辩
X86n1599_p0056c20U才。下笔盈卷。
X86n1599_p0056c21U　江镤赞曰。若云有法难修。试做三年之攻苦。若云
X86n1599_p0056c22U　有修难证。试参一滴之甘凉。斥`成巢。现师定体。
X86n1599_p0056c23U　三年一日也。雉儿立化。现师慧体。一滴千江也。夫
X86n1599_p0056c24U　是之谓妙法。
X86n1599_p0057a01U周广顺二年。师说法于明州雪窦山。学者辐辏。师上
X86n1599_p0057a02U堂云。雪窦这里。迅瀑千寻。不停纤粟。奇岩万仞。无立
X86n1599_p0057a03U足处。汝等诸人向甚么处进步。时有僧问。雪窦一迳。
X86n1599_p0057a04U如何履践。师云。步步寒花结。言言彻底冰。
X86n1599_p0057a05U　元美王世贞心赋序云。天竺古先生说法四十九
X86n1599_p0057a06U　年。至竟无一法可说。未觉则万语不为多。觉则一
X86n1599_p0057a07U　字不为少。呜呼。是何寿老之言之多也。夫亦为学
X86n1599_p0057a08U　人地也。当四十九年说法。一法而诸经异名。诸学
X86n1599_p0057a09U　人者寻名而徇之。则益远矣。
X86n1599_p0057a10U建隆元年。大檀越吴越国钱忠懿王弘m见灵隐倾
X86n1599_p0057a11U废。请师复兴。重创殿宇。前后计一千三百余间。及四
X86n1599_p0057a12U面围廊。自三门绕至方丈。左右相通。禅师实为灵隐
X86n1599_p0057a13U中兴之祖。
X86n1599_p0057a14U　比丘N宏赞曰。鹫岭频伽音。冷泉功德水。弥陀也
X86n1599_p0057a15U　自飞来。数朵青莲拥翠。感动恶发王高占善权位。
X86n1599_p0057a16U　登楼沧海日悬。说法巫山雨霈。至今直指不欹斜。
X86n1599_p0057a17U　一镜两湖无向背。
X86n1599_p0057a18U吴越忠懿王于显德元年敕建永明禅寺(即今净慈寺也)。赐
X86n1599_p0057a19U智觉禅师号。命师住持。为第一世。会三宗。师德集宗
X86n1599_p0057a20U镜录一百卷．万善同归集．神栖安养赋．心赋．诗偈等
X86n1599_p0057a21U九十七卷。颁入大藏流行。居永明十五载。手度弟子
X86n1599_p0057a22U二千余人。嗣师之法者。杭州乾明津禅师．富阳子蒙
X86n1599_p0057a23U和尚。
X86n1599_p0057a24U　虞淳熙赞曰。门外一湖水。堂上一轮镜。镜中西子
X86n1599_p0057b01U　妍。湖里菱花映。错认涉入重重。法眼便增翳病。若
X86n1599_p0057b02U　个永明旨。谁为智觉境。牵回长耳疥癞儿。惊起灰
X86n1599_p0057b03U　心五百圣。
X86n1599_p0057b04U师升座。僧问。如何是永明妙旨。师曰。更添香著。曰。谢
X86n1599_p0057b05U师指示。师曰。且喜没交涉。僧礼拜。师曰。听取一偈。欲
X86n1599_p0057b06U识永明旨。门前一湖水。日照光明生。风来波浪起。
X86n1599_p0057b07U　传如述紫柏大师言。古今禅教相非。性相相忌久
X86n1599_p0057b08U　矣。唯寿师宗镜录括三藏。会五宗。故其卷以百计。
X86n1599_p0057b09U　学者多望洋。观师升坐。直拈西子一湖。掷向当台。
X86n1599_p0057b10U　风动波起。日照明生。道是禅是教。是性是相。比量
X86n1599_p0057b11U　非比量。唯识非唯识。一涉拟议。便入黑山鬼窟。非
X86n1599_p0057b12U　永明旨矣。况诸宗义学筌蹄乎。后之览宗镜者。具
X86n1599_p0057b13U　只眼始得。古之伯牙绝弦。匠石辍斤。读斯语不能
X86n1599_p0057b14U　不为二师感也。
X86n1599_p0057b15U慧日峰迤西。岩洞E岈。湖山映带。禅师每日必于此
X86n1599_p0057b16U岩诵妙法莲华经。垂化共计万三千部。尝感诸天雨
X86n1599_p0057b17U花。台仍旧名云。
X86n1599_p0057b18U　李培赞曰。止观明执禅呵教名之曰愚。泥教篾禅
X86n1599_p0057b19U　名之曰狂。狂愚之过虽小。不同邪见。轮转盖无差
X86n1599_p0057b20U　别。吾师乎禅彻唯心。了一字之本空。经宣上乘。达
X86n1599_p0057b21U　海藏之无碍。天之所以雨花者。殆表解行两全之
X86n1599_p0057b22U　妙因者欤。
X86n1599_p0057b23U师居永明。日课一百八事。未尝暂怠。至暮。每独往别
X86n1599_p0057b24U峰行道念佛。然密从之者。常数百人。清宵月朗。空中
X86n1599_p0057c01U时闻螺贝天乐之声。感忠懿王闻而叹曰。自古求西
X86n1599_p0057c02U方者。未有若是之切至也。特为建西方香严殿于赤
X86n1599_p0057c03U岩。以成其志。
X86n1599_p0057c04U　屠本赞曰。禅师道高德盛。为法眼宗师。犹自昼
X86n1599_p0057c05U　夜躬行一百八事。行道致天乐闻空。念佛感国王
X86n1599_p0057c06U　颂德。直入普贤无疲厌行海者。昔有赞师光昭万
X86n1599_p0057c07U　古。为再生之善导。语不绮矣。今之卑功行而谈本
X86n1599_p0057c08U　体。假机权而希实际者。所由殆与师旨不亦异乎。
X86n1599_p0057c09U钱塘古称罗刹江。其潮汐之险。不减瞿塘三峡。钱王
X86n1599_p0057c10U有吴越时。筑捍海塘。工役难就。曾以万弩射潮头。终
X86n1599_p0057c11U不能杀其势。开宝三年。师奉诏于月轮峰建创六和
X86n1599_p0057c12U塔。高九级。五十余丈。用以为镇。自是潮习故道。居民
X86n1599_p0057c13U德之。
X86n1599_p0057c14U　来宗道赞曰。昔者阳侯肆虐。妄窥吾浒之民室。即
X86n1599_p0057c15U　神龙后身。逞万弩不足以当。师之筑塔。夫弓矢之
X86n1599_p0057c16U　与@堵均物也。要之非师之愿力。冥有所持耶。今
X86n1599_p0057c17U　塔渐圮。而潮势日横矣。安得檀越庄严多宝若开
X86n1599_p0057c18U　宝年。知师身在寂光。当助欢喜。
X86n1599_p0057c19U后汉乾v三年十一月二日。吴越王以诞辰饭僧于
X86n1599_p0057c20U永明寺。王问师云。今有真僧降否。师曰。长耳和尚乃
X86n1599_p0057c21U定光佛应身也。王趋驾参礼。定光云。弥陀饶舌。少选。
X86n1599_p0057c22U跏趺而化。
X86n1599_p0057c23U　陶望龄赞曰。罗千灯于一室。那律不能分其光。合
X86n1599_p0057c24U　万派于沧溟。娑竭不能别其湿。诸佛法流智照恒
X86n1599_p0058a01U　如焉。之师也。非同现同。非异示异。揭古今时劫为
X86n1599_p0058a02U　旦暮。死生人我为俳优。知此法界一相无相之旨。
X86n1599_p0058a03U　宁有余蕴哉。
X86n1599_p0058a04U高丽国王览师宗镜等录。遣使航海赍书叙弟子礼。
X86n1599_p0058a05U奉金线织成袈裟．紫水晶数珠．金澡罐等。彼国问道
X86n1599_p0058a06U之僧。承师印可记[廿/别]者三十六人。相继归本国。各化
X86n1599_p0058a07U一方。
X86n1599_p0058a08U　觉范洪禅师曰。永明宗镜录不独异国君长读之
X86n1599_p0058a09U　皆望风称门弟子。即元v间。宝觉和尚宴坐龙山。
X86n1599_p0058a10U　虽德腊俱高。犹手不释卷曰。吾恨见此书之晚也。
X86n1599_p0058a11U　今天下名山莫不有之。而学者终身有未尝展卷
X86n1599_p0058a12U　者。唯饱食横眠。游谈无根而已。谓之报佛恩乎。负
X86n1599_p0058a13U　佛恩乎。
X86n1599_p0058a14U师于开宝七年复入天台开菩萨戒。求受者约万余
X86n1599_p0058a15U人。普获具佛律仪。谨洁无犯。
X86n1599_p0058a16U　秦舜友赞曰。禅师天台说戒之时。测其圣心。当云
X86n1599_p0058a17U　止非曰戒本。律身粗范。修行初步。譬之升高自下。
X86n1599_p0058a18U　涉遐自迩。求道证圣。未有不由此入也。直恐戒力
X86n1599_p0058a19U　不胜。遂成魔便。此路谨防。别门俱净。可不信受。果
X86n1599_p0058a20U　能耳入心受。不违所说。则因戒生定。因定发慧。到
X86n1599_p0058a21U　此始知胜净明心。本无有非。戒亦妄说。
X86n1599_p0058a22U师每夜普为六道冥官．九品鬼神说法授戒。并施水
X86n1599_p0058a23U陆空行饥饿鬼神法食。为益实钜。
X86n1599_p0058a24U　屠隆赞曰。世之饿夫。冥之饥魂。念等求食。急尤在
X86n1599_p0058b01U　人。人岂尽济。暇为鬼计。善哉导师。为平等施。人鬼
X86n1599_p0058b02U　相灭。施无所施。施且无矣。问谁为与。与者不立。食
X86n1599_p0058b03U　当谁取。凭此愿力。是名法食。空拳作施。饱乎八极。
X86n1599_p0058b04U　孙孟芳赞曰。人之不食。七日必绝。鬼神饥虚。动止
X86n1599_p0058b05U　千劫。惟师为慈。延促等摄。拔以尔焰。充以禅悦。鬼
X86n1599_p0058b06U　耶。人耶。即生即佛。
X86n1599_p0058b07U师念世间业苦众生不能解脱。专以念佛劝人同生
X86n1599_p0058b08U净土。乃印弥陀塔四十八万本。劝人礼念。世称宗门
X86n1599_p0058b09U之标准。净业之白眉。
X86n1599_p0058b10U　天如则禅师曰。多见今之禅者。不究如来之了义。
X86n1599_p0058b11U　不知达磨之玄机。空腹高心。习为狂妄。见修净土
X86n1599_p0058b12U　则笑之曰。彼学愚夫愚妇之所为。何其鄙哉。余尝
X86n1599_p0058b13U　论其非鄙愚夫愚妇。乃鄙文殊．普贤．龙树．马鸣等
X86n1599_p0058b14U　也。于是永明和尚剖出心肝。主张净土。既悟达磨
X86n1599_p0058b15U　直指之禅。又能致身于极乐上品。以此解禅者之
X86n1599_p0058b16U　执情。以此为末法之劝信。故余谓其深有功于宗
X86n1599_p0058b17U　教者也。
X86n1599_p0058b18U永明听法者众。师就便地为九眼[囗@责]。犯金神七煞方。
X86n1599_p0058b19U众谏弗听。有人数晨起。见七人蓬首沐发湖水中。迫
X86n1599_p0058b20U问之。曰。我七煞神也。寿师营[囗@责]吾顶。既不敢移别宫。
X86n1599_p0058b21U违岁君令。而又不敢殃古佛之徒。日受大小溲。沐。去
X86n1599_p0058b22U秽耳。师闻。竟不除[囗@责]。盖定业云。
X86n1599_p0058b23U　袁宏道曰。是[囗@责]匪秽。吾土非净。门前湖水。实灌汝
X86n1599_p0058b24U　顶。惟乾矢橛．蜣螂一丸轮转不停。斯羽翩然。悯彼
X86n1599_p0058c01U　顽冥。渎神借佛窟。离溺器而成骨穴。何以示人金
X86n1599_p0058c02U　枪马麦。李日华曰。精粲芳羞。茹退变易。莲生淤泥。
X86n1599_p0058c03U　壤壅嘉植。净秽何性。心自别白。神人趣殊。颠倒则
X86n1599_p0058c04U　一。五浊之世。唯佛先入。
X86n1599_p0058c05U师行道至武林山东二里。开山演法。即感四王天花
X86n1599_p0058c06U下坠。一时缁白归投。龙象辐辏。淳v间。赐额永福院。
X86n1599_p0058c07U未几。遂嗣秀王香火。宣德十年。敕赐圣寿禅寺。
X86n1599_p0058c08U　懒龙居士李应筠曰。风烟花开。世界成就。霜露果
X86n1599_p0058c09U　熟。王子诞生。沙劫坏空与无上圣趣皆是众生心
X86n1599_p0058c10U　花自为开含。法味祖味只作雨露助发之缘。但能
X86n1599_p0058c11U　二六时中不润苦芽。自然优钵常现。庶不负永明
X86n1599_p0058c12U　恩德也。
X86n1599_p0058c13U师于开宝八年每见金台宝树。或闻天乐异香。预知
X86n1599_p0058c14U时至。殊胜甚多。迨十二月二十四日示疾。越二日。晨
X86n1599_p0058c15U起焚香。趺坐而逝。寿七十二。腊四十二。
X86n1599_p0058c16U　包世杰赞曰。世之存亡休咎。即谶纬术数之学皆
X86n1599_p0058c17U　能预测其端倪。师之预知其时。无足诧者。然而金
X86n1599_p0058c18U　台宝树。天乐异香。此清泰现量境也。顷著娑婆。非
X86n1599_p0058c19U　悟唯心净土。而念佛功圆者。自在往生之若是耶。
X86n1599_p0058c20U　噫。师居恒以净土一门摄人者。征矣夫。
X86n1599_p0058c21U师既化。茶毗。舍利周身如鳞砌。以开宝九年正月六
X86n1599_p0058c22U日建塔葬于大慈山树亭志焉。宋太宗皇帝额。额曰
X86n1599_p0058c23U寿宁禅院。
X86n1599_p0058c24U　龚遇春曰。寿师茶毗。传载其舍利若鳞砌。志多也。
X86n1599_p0059a01U　及其法嗣壑公出粪壤之遗蜕示余。则又仅仅十
X86n1599_p0059a02U　数粒。得毋因其少而疑不符耶。不知人惟其心。不
X86n1599_p0059a03U　惟其物。壑公后寿师六百余载。一旦欲起而光大
X86n1599_p0059a04U　之。即是一念茎草可作全身。即是一念瓣香可成
X86n1599_p0059a05U　七级。又奚必标奇启信。掺倦作合哉。或曰。放光动
X86n1599_p0059a06U　地。世尊亦不得已而为之也。盖为见相者设也。果
X86n1599_p0059a07U　尔。壑公又何韪于疑哉。
X86n1599_p0059a08U师涅后。有僧来自抚州。经年礼拜禅师之塔。人问
X86n1599_p0059a09U其故。僧云。我病入阴府。见殿上供画僧一帧。阎罗王
X86n1599_p0059a10U每日自来顶礼。遂问主吏。此是何人。吏曰。此杭州永
X86n1599_p0059a11U明寺寿禅师也。凡人死者。皆经我曹判生。唯此师径
X86n1599_p0059a12U生西方上上品矣。王重其德。故图像而敬事焉。
X86n1599_p0059a13U　唐虞盛曰。僧传阎老瞻像。是梦话。亦是鬼话。何必
X86n1599_p0059a14U　究其有无。第世人多不信佛。而未始不畏阎老。傥
X86n1599_p0059a15U　闻是语已。亦以阎老之礼礼之。而因知有佛。则地
X86n1599_p0059a16U　狱一言。未必非接引西方之宝筏矣。虽然彼斥`
X86n1599_p0059a17U　群羊之驯服。岂亦有畏心哉。人实愧焉。
X86n1599_p0059a18U师身后为善继禅师。尝刺血书华严经于姑苏半塘
X86n1599_p0059a19U寺。顷有听经之雉。一日集堂中。逾时不动。众惊视之。
X86n1599_p0059a20U已瞑目敛翮立化。遂为筑塔寺中。
X86n1599_p0059a21U　陈继儒曰。雉儿塔今在王百谷半偈庵中。余至半
X86n1599_p0059a22U　塘寿圣教寺后。落落长松而已。此塔宜还本处。以
X86n1599_p0059a23U　标灵迹。昔庐州有坐化猫。峡中有坐化胡孙。李公
X86n1599_p0059a24U　择家有坐化蛇。韦皋有鹦鹉舍利。无为军永宁县
X86n1599_p0059b01U　有雀栖于庭。累日不去。取视之。已立化矣。至于僧
X86n1599_p0059b02U　爽听经之鸡。生公点头之石(历历载在古册。无足怪者。何疑于雉儿塔
X86n1599_p0059b03U　乎。良由师说法洞入雉儿腹中。有情无情总归一心法界。若于此处致疑。便成异类。姑与之日。待雉儿重
X86n1599_p0059b04U　活。与汝究竟此段大事)。
X86n1599_p0059b05U　宋学士濂。未出母胎。母梦异僧手写华严。来谓母
X86n1599_p0059b06U　曰。吾乃永明延寿。愿假一室。以终此卷。母梦觉已。
X86n1599_p0059b07U　学士即生。因名曰寿。后更名濂。六岁日记二千余
X86n1599_p0059b08U　言。九岁能诗。入青萝山尽阅郑氏所著书数万卷。
X86n1599_p0059b09U　其文章如武库一开。千珍万宝。光采烂然。有集八
X86n1599_p0059b10U　十三卷。始见太祖。即劝不嗜杀人。授太子诸王春
X86n1599_p0059b11U　秋．尚书．大学衍义。每对　太祖语汉武．梁武好仙
X86n1599_p0059b12U　好佛之失　。太祖称之为贤。为君子。为纯臣。天下
X86n1599_p0059b13U　既定。凡郊庙．山川祠祀。诸大政大令。皆所裁定。海
X86n1599_p0059b14U　外诸国朝贡。必问安否。为人笃伦理。行事俯仰无
X86n1599_p0059b15U　愧。真昭代之真儒也。
X86n1599_p0059b16U　学士得法千岩长禅师。撰塔铭三十余篇。堪续传
X86n1599_p0059b17U　灯。其护教编记则宗镜之末光也。又发明正一清
X86n1599_p0059b18U　微大洞甘水仙派。及阐龙虎大丹不遗余力。赞扬
X86n1599_p0059b19U　张．吴二天师皆有传。虽梓童玄武。并纪灵迹。论者
X86n1599_p0059b20U　谓深得华严之旨。云。好骑白牛。夔江坐脱。后顷。有
X86n1599_p0059b21U　见之终南山者云。冲举之日。距今仅百年耳。
X86n1599_p0059b22U　陶[]-人+大]龄曰。愚谓禅师脱颖娑婆。栖神安养藏轮。诸
X86n1599_p0059b23U　传记凿凿可征也。何犹然决策名场。而游心仙籍。
X86n1599_p0059b24U　为厌彼极乐。复为人间之劳乎。登上品者为有退
X86n1599_p0059c01U　转乎。为师中无实证乎。云栖大师曰。师之行道。普
X86n1599_p0059c02U　贤亲授以妙莲。师之既化。焰魔躬瞻乎宝相。实证
X86n1599_p0059c03U　之果无疑。似退之益硕大。使果极释迦。不妨百界
X86n1599_p0059c04U　之分身。记获弥陀。正好大慈之填。愿劝。
X86n1599_p0059c05U　太祖以不嗜杀人。佐千岩而弘传法印。所谓至人
X86n1599_p0059c06U　无己。妙应斯圆。知一镜虚明。而万象毕现者。差得
X86n1599_p0059c07U　师之宗本欤。
X86n1599_p0059c08U　　大壑曰。永明大师。不思议人也。以不思议人示
X86n1599_p0059c09U　　不思议行。惟后世刻画其迹。譬之纷列群器。囿
X86n1599_p0059c10U　　彼太虚。宁能尽其量哉。宜乎大藏诸传所载。修
X86n1599_p0059c11U　　证因果。互有同异也。壑虑学者从同异中横起
X86n1599_p0059c12U　　疑情。故总合诸传。摭其始末行实。凡三十条。目
X86n1599_p0059c13U　　曰永明道迹。仍绘其像并录古今名贤偈赞。用
X86n1599_p0059c14U　　梓流通。使同信向。因知无相之迹。不越是相。有
X86n1599_p0059c15U　　所悟入耳。复合掌稽首。赘以偈曰。
X86n1599_p0059c16U　善哉导师　　乘宿愿轮　　示羁襁褓　　投地悟亲
X86n1599_p0059c17U　妙莲华王　　信解实鲜　　师当龀髫　　诵不释卷
X86n1599_p0059c18U　相彼群羊　　蠢蠢异生　　亦感慈化　　驯跪而听
X86n1599_p0059c19U　长督军储　　兼征税务　　屡缘放生　　渐倾其库
X86n1599_p0059c20U　形临市曹　　心独逍遥　　王慨宥之　　世以是逃
X86n1599_p0059c21U　天柱入定　　九旬为际　　斥`巢衣　　国师深器
X86n1599_p0059c22U　择法藏阄　　万善同修　　莲花冥授　　神人夜投
X86n1599_p0059c23U　复遁金华　　坐忘道树　　大士乘通　　灌以甘露
X86n1599_p0059c24U　自是咸称　　香象义龙　　群魔褫魄　　七众追从
X86n1599_p0060a01U　雪窦千寻　　危湍万仞　　一喝之余　　梦孰不醒
X86n1599_p0060a02U　鹫岭既荒　　猿洞仅存　　六环才振　　百废具兴
X86n1599_p0060a03U　慧日宏开　　五山首寺　　浩劫永明　　圣皇所赐
X86n1599_p0060a04U　师子为座　　宗镜飞光　　无法不摄　　靡心弗降
X86n1599_p0060a05U　夜绕别峰　　不遑宁息　　螺贝佛声　　互闻国邑
X86n1599_p0060a06U　经彼崇台　　日演三车　　虎应获记　　天为散花
X86n1599_p0060a07U　弥陀定光　　一佛两佛　　怪汝长耳　　嫌师饶舌
X86n1599_p0060a08U　风靡异域　　遣使来归　　继之问道　　雾拥云驱
X86n1599_p0060a09U　建大法幢　　功超万镞　　远障狂澜　　永宁越国
X86n1599_p0060a10U　恒以净业　　摄念往生　　抚期坐逝　　仙乐来迎
X86n1599_p0060a11U　灵蜕既焚　　香薪亦炽　　现设利罗　　遍身鳞砌
X86n1599_p0060a12U　杳杳重泉　　夫谁知音　　炎魔罗主　　睹影归心
X86n1599_p0060a13U　雉塔标奇　　鸾坡流誉　　一月千江　　无来无去
X86n1599_p0060a14U　偶逢金骨　　迎返湖滨　　正犹穷子　　归依所亲
X86n1599_p0060a15U　刹刹尘尘　　在在处处　　愿此流通　　寸里如是
X86n1599_p0060a16U
X86n1599_p0060a17U永明道迹(终)
X86n1599_p0060a18U
X86n1599_p0060a19UNo. 1599-B
X86n1599_p0060a20U
X86n1599_p0060a21U放生赎命。止杀兴哀。断烧煮之殃。释笼罩之絷。续寿
X86n1599_p0060a22U量之海。成慧命之因。遂得水陆全形。息陷网吞钩之
X86n1599_p0060a23U苦。飞沉任性。脱焚林竭泽之忧。免使穴罢新胎。巢无
X86n1599_p0060a24U旧卵。脂消鼎镬。肉碎刀砧。昔有禅师邓隐峰。未出家
X86n1599_p0060b01U时。曾射一猿子堕地而终。须臾猿母亦随而死。因剖
X86n1599_p0060b02U腹开视。肠寸寸断。遂舍其射业。因此出家。是知人形
X86n1599_p0060b03U兽质。受报千差。爱结情根。其类一等。命既无于大小。
X86n1599_p0060b04U罪岂隔于贤愚。误伤误杀。尚答余殃。故作故为。宁逃
X86n1599_p0060b05U业迹。或受一日戒。或持八关斋。或不啖有情。或永断
X86n1599_p0060b06U荤血。不值三灾之地。能升六欲之天。既为长寿之缘。
X86n1599_p0060b07U又积大慈之种。
X86n1599_p0060b08U　万历岁次丙午秋九月霜降日
X86n1599_p0060b09U　　　　　　古杭净慈寺　大壑　稽首书
