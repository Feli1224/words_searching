洛阳伽蓝记校注
洛阳伽蓝记校注卷第一

魏抚军府司马杨炫之撰范祥雍校注

城内

永宁寺，熙平元年，灵太后胡氏所立也。在宫前阊阖门南一里御道西。其寺东有太尉府，西对永康里，南界昭玄曹，北邻御史台。

阊阖门前御道东，有左卫府。府南有司徒府。司徒府南有国子学堂，内有孔丘像，颜渊问仁、子路问政在侧。国子南有宗正寺，寺南有太庙，庙南有护军府，府南有衣冠里。御道西有右卫府，府南有太尉府，府南有将作曹，曹南有九级府，府南有太社，社南有凌阴里，即四朝时藏冰处也。

中有九层浮图一所，架木为之，举高九十丈。

有刹复高十丈，合去地一千尺。去京师百里，已遥见之。初掘基至黄泉下，得金像三千（十）躯。太后以为信法之征，是以营建过度也。刹上有金宝瓶，容二十五石。宝瓶下有承露金盘三十重，周匝皆垂金铎，复有铁锁四道，引刹向浮图。四角锁上亦有金铎，铎大小如一石瓮子。浮图有九级，角角皆悬金铎，合上下有一百二十铎。浮图有四面，面有三户六G，户皆朱漆。扉上有五行金钉，，合有五千四百枚。复有金I铺首，《布》殚土木之功，穷造形之巧。佛事精妙，不可思议。绣柱金铺，骇人心目。至于高风永夜，宝铎和鸣，铿锵之声闻及十余里。

浮图北有佛殿一所，形如太极殿。中有丈八金像一躯、中长金像十躯、绣珠像三躯、织成五躯、，作功奇巧，冠于当世。僧房楼观一千余间，雕梁粉壁，青缫（F）绮疏，难得而言。栝柏松椿，扶疏《拂》檐；q竹香草，布护M墀。是以常景碑云：“须弥宝殿，兜率净宫，莫尚于斯也。”

外国所献经像皆在此寺。寺院墙皆施短椽，以瓦覆之，若今宫墙也。四面各开一门。南门楼三重，通三道，去地二十丈，形制似今端门。图以云气，画彩仙灵。绮□青锁，□赫丽华。拱门有四力士、四狮子，饰以金银，加之珠玉，装严焕炳，世所未闻。东西两门亦皆如之。所可异者，唯楼二重。北门一道不施屋，似乌头门。四门外，树以青槐，□以绿水，京邑行人，多庇其下。路断飞尘，不由奔（m）云之润；清风送凉，岂籍合欢之发。

诏中书舍人常景为寺碑文。景字永昌，河内人也，敏学博通，知名海内。大和十九年，为高祖所器，拔为律学博士。刑法疑狱，多访于景。正始初，诏刊律令，永作通式。淳肮仓问槭逃史高僧裕、羽林监王元龟、尚书郎祖莹、员外散骑侍郎李琰之等撰集其事。又诏太师彭城王勰、青州刺史刘芳入预其议。景讨正科条，商榷古今，甚有伦序，见行于世，今律二十篇是也。又共芳造洛阳宫殿门阁之名，经途里邑之号。出除长安令，时人比之潘岳。其后历位中书舍人、黄门侍郎、秘书监、幽州刺史、仪同三司，学徒以为荣焉。景入参近侍，出为侯牧，居室贫俭，事等农家，唯有经史，盈车满架。所着文集数百余篇，给事封ゲ作序行于世。

装饰毕功，明帝与太后共登之。视宫内如掌中，临京师若家庭。以其目见宫中，禁人不听升。炫之尝与河南尹胡孝世共登之，下临云雨，信哉不虚。时有西域沙门菩提达摩者，波斯国胡人也。起自荒裔，来游中土，见金盘炫日，光照云表；宝铎含风，响出天外。歌咏赞叹，实是神功。自云：“年一百五十岁，历涉诸国，靡不周遍。而此寺精丽，阎浮所无也。极物（佛）境界，亦未有此。”口唱南无，合掌连日。至孝昌二年中，大风发屋拔树。刹上宝瓶随风而落，入地丈余。复命工匠，更铸新瓶。

建义元年，太原王尔朱荣总士马于此寺。荣字天宝，北地秀容人也。世为第一领民酋长、博陵郡公。部落八千余家，有马数万匹，富等天府。武泰元年二月中，帝崩，无子，立临洮王世子钊以绍大业，年三岁。太后贪秉朝政，故以立之。荣谓并州刺史元天穆曰：“皇帝晏驾，春秋十九。海内士庶，犹曰幼君。况今奉未言之儿以临天下，而望升平，其可得乎？吾世荷国恩，不能坐看成败。今欲以铁马五千，赴哀山陵，兼问侍臣帝崩之由。君竟谓如何？”穆曰：“明公世跨并、肆，雄才杰出。部落之民，控弦一万。若能行废立之事，伊、霍复见今日。”荣即共穆结异姓兄弟，穆年大，荣兄事之；荣为盟主，穆亦拜荣。于是密议长君诸王之中，不知谁应当璧。遂于晋阳，人各铸像不成，唯长乐王子攸像，光相具足，端严特妙。是以荣意在长乐，遣苍头王丰入洛询以为主。长乐即许之，共克期契。荣三军皓素，扬旌南出。太后闻荣举兵，召王公议之。时胡氏专宠，皇宗怨望，《假》八（入）议者莫肯致言。唯黄门侍郎徐统（纥）曰：“尔朱荣马邑小胡，人才凡鄙，不度德量力，长戟指阙，所谓穷辙拒轮，积薪候燎。今宿卫文武，足得一战。但守河桥，观其意趣。荣悬军千里，兵老师弊。以逸待劳，破之必矣。”后然统（纥）言，即遣都督李神轨、郑季明等领众五千镇河桥。四月十一日，荣过河内至高头驿。长乐王从雷陂北渡赴荣军所，神轨、季明等见长乐王往，遂开门降。十二日，荣军于芒山之北，河阴之野。十三日，召百官赴驾，至者尽诛之。王公卿士及诸朝臣死者三千余人。十四日，车驾入城，大赦天下，改号为建义元年，是为庄帝。于时新经大兵，人物歼尽，流迸之徒惊骇未出。庄帝肇升太极，解网垂仁，唯散骑常侍山伟一人拜恩南阙。加荣使持节中外诸军事大将军、开府北道大行台、都督十州诸军事大将军、领左右、太原王。其天穆为侍中、太尉公、世袭并州刺史、上党王。起家为公卿牧守者，不可胜数。二十日，洛中草草，犹自不安，死生相怨，人怀异虑。贵室豪家，并宅竞窜。贫夫贱士，襁负争逃。于是出诏，滥死者普加褒赠。三品以上赠三公，五品以上赠令仆，七品以上赠州牧，白民赠郡镇。于是稍安。帝纳荣女为皇后。进荣为柱国大将军录尚书事，余官如故；进天穆为大将军，余官皆如故。

永安二年五月，北海王元颢复入洛，在此寺聚兵。颢，庄帝从兄也，孝昌末，镇汲郡，闻尔朱荣入洛阳，遂南奔萧衍。是年入洛，庄帝北巡。颢登皇帝位，改年曰建武元年。颢与庄帝书曰：“大道既隐，天下匪公；祸福不追，与能义绝。朕犹庶几五帝，无取六军。正以糠秕万乘，锱铢大宝，非贪皇帝之尊，岂图六合之富。直以尔朱荣往岁入洛，顺而勤王，终为魏贼。逆刃加于君亲，锋镝肆于卿宰，元氏少长，殆欲无遗。已有陈恒盗齐之心，非无六卿分晋之计。但以四海横流，欲篡未可，暂树君臣，假相拜置。害卿兄弟，独夫介立，遵养待时，臣节讵久。朕睹此心寒，远投江表，泣请梁朝，誓在复耻。风行建业，电赴三川。正欲问罪于尔朱，出卿于桎梏，恤深怨于骨肉，解苍生于倒悬。谓卿明眸击节，躬来见我，共叙哀辛，同讨凶羯。不意驾入城皋，便尔北渡。虽迫于凶手，势不自由，或□生素怀，弃剑猜我。闻之永叹，抚衿而失。何者？朕之于卿，兄弟非远，连枝分叶，兴灭相依。假有内窥（□），外犹御侮，况我与卿，睦厚偏笃，其于急难，凡今莫如。弃亲即仇，义将焉据也。且尔朱荣不臣之迹，暴于旁午，谋魏社稷，愚智同见。卿乃明白，疑于必然，托命豺狼，委身虎口。弃亲助贼，兄弟寻戈。假获民地，本是荣物，若克城邑，绝非卿有，徒危宗国，以广寇仇。快贼莽之心，假卞庄之利，有识之士咸为惭之。今家国隆替，在卿与我，若天道助顺，誓兹义举，则皇魏宗社与运无穷。傥天不厌乱，胡羯未殄，鸱鸣狼噬，荐食河北，在荣为福，于卿为祸。岂伊异人？尺书道意，卿宜三复。兼利是图，富贵可保，人非虑。终不食言，自相鱼肉。善择元吉，勿贻后悔。”此黄门郎祖荣（莹）之词也。时帝在长子城，太原王、上党王来赴急。六月，帝围河内，太守元桃汤、车骑将军宗正珍孙等为颢守，攻之弗克。时暑炎赫，将士疲劳。太原王欲使帝幸晋阳，至秋更举大义。未决，召刘助筮之。助曰：“必克。”于是至明尽力攻之，如其言。桃汤、珍孙并斩首以殉三军。颢闻河内不守，亲率百僚出镇河桥，特迁侍中安丰王延明往守硖石。七月，帝至河阳，与颢隔河相望。太原王命车骑将军尔朱兆潜师渡河，破延明于硖石。颢闻延明败，亦散走。所将江淮子弟五千人，莫不解甲相泣，握手成列。颢与数千（十）骑欲奔萧衍，至长社，为社民斩其首，传送京师。二十日，帝还洛阳，进太原王天柱大将军，余官亦如故；进上党王太宰，余官亦如故。

永安三年，逆贼尔朱兆囚庄帝于寺。时太原王位极心骄，功高意侈，与夺臧否肆意。帝恐谓左右曰：“朕宁作高贵卿（乡）公死，不作汉献帝生。”九月二十五日，诈言产太子，荣、穆并入朝，庄帝手刃荣于光明（明光）殿，穆为伏兵鲁暹所煞，荣世子部落大人亦死焉。荣下车骑将军尔朱阳都等二十人随入东（朱）华门，亦为伏兵所煞。唯右仆射尔朱世隆素在家，闻荣死，总荣部曲，烧西阳门，奔河桥。至十月一日，隆与妻乡郡长公主至芒山冯王寺为荣追福斋，即遣尔朱侯讨伐。尔朱那（弗）律归等领胡骑一千皆白服，来至郭下，索太原王尸丧。帝升大夏门望之，遣主书牛法尚谓归等曰：“太原王立功不终，阴图衅逆，王法无亲，已依正刑。罪止荣身，余皆不问。卿等何为不降？官爵如故。”归曰：“臣从太原王来朝陛下，何忽今日枉致无理，臣欲还晋阳，不忍空去，愿得太原王尸丧，生死无恨。”发言雨泪，哀不自胜。群胡恸哭，声振京师。帝闻之，亦为伤怀。遣待（侍）中朱元龙赍铁券与世隆，待之不死，官位如故。世隆谓元龙曰：“太原王功格天地，造济生民，赤心奉国，神明所知。长乐不顾信誓，枉害忠良。今日两行铁字，何足可信？吾为太原王报仇，终不归降。”元龙见世隆呼帝为长乐，知其不款，且以言帝。帝即出库物，置城西门外，募敢死之士以讨世隆。一日即得万人，与归等战于郭外，凶势不摧。归等屡涉戎场，便击刺。京师士众，未习军旅，虽皆义勇，力不从心。三日频战，而游魂不息。帝更募人断河桥。有汉中人李荀（苗）为水军，从上流放火烧桥。世隆见桥被焚，遂大剽生民，北上太行。帝遣侍中源子恭、黄门郎杨宽领步骑三万镇河内。世隆至高都，立太原太守长广王晔为主，改号曰建□元年。尔朱氏自封王者八人。长广王□晋阳，遣颍川王尔朱兆举兵向京师。子恭军失利，兆自雷波涉渡，擒庄帝于式干殿。帝初以黄河奔急，未谓兆得济，不意兆不由舟楫，凭流而渡。是日水浅，不没马腹，故及此难。书契所记，未之有也。炫之曰：“昔光武受命，冰桥宜（凝）于滹水；昭烈中起，的卢踊于泥沟。皆理合于天，神祗所福，故能功济宇宙，大庇生民。若兆者蜂目豺声，行穷枭獍，阻兵安忍，贼害君亲。皇灵有知，鉴其凶德。反使孟津由膝，赞其逆心。易称大（天）道祸淫，鬼神福谦，以此验之，信为虚说。”时兆营军尚书省，建天子金鼓，庭设漏刻，嫔御妃主皆拥之于幕。锁帝于寺门楼上。时十二月，帝患寒，随兆乞头巾，兆不与。遂囚帝还晋阳，缢于三级寺。帝临崩礼佛，愿不为国王。又作五言曰：“权去生道促，忧来死路长。怀恨出国门，含悲入鬼乡！隧门一时闭，幽庭岂复光？思鸟吟青松，哀风吹白杨。昔来闻死苦，何言身自当！”至太昌元年冬，始迎梓宫赴京师，葬帝靖陵，所作五言诗即为挽歌词。朝野闻之，莫不悲恸。百姓观者，悉皆掩涕而已！

永熙三年二月，浮图为火所烧，帝登凌云台望火，遣南阳王宝炬、录尚书长孙椎（稚）将羽林一千焊盎鹚。莫不悲惜，垂泪而去。火初从第八级中，平旦大发。当时雷雨晦冥，杂下霰雪。百姓道俗，咸来观火，悲哀之声，振动京邑。时有三比丘赴火而死。火经三月不灭，有火入地寻柱，周年犹有烟气。其年五月中，有人从象（东莱）郡来，云：“见浮图于海中，光明照耀，俨然如新，海上之民咸皆见之。俄然雾起，浮图遂隐。”至七月中，平阳王为侍中斛斯椿所使，奔于长安。十月而京师迁邺。

建中寺，普泰元年，尚书令乐平王尔朱世隆所立也。本是阉官司空刘腾宅。屋宇奢侈，梁栋u制，一里之间，廊庑充溢，堂比宣光殿，门匹干明门，博敞弘丽，诸王莫及也。在西阳门内御道北，所谓延年里刘腾宅。东有太仆寺，寺东有乘黄署，署东有武库署，即魏相国司马文王府，库东至阊阖宫门是也。

西阳门内御道□有永康里。里内复有领军将军元□宅。掘故井得石铭，云是汉太尉荀宅。正光年中，元□专权，太后幽隔永巷，腾为谋主。□是江阳王继之子，太后妹婿。熙平初，明帝幼冲，诸王权上。太后拜□为侍中领军左右，令总禁兵，委以腹心，反得幽隔永巷六年。太后哭曰：“养虎自啮，长虺成蛇。”至孝昌二年，太后反政，遂诛□等，没腾田宅。元□诛日，腾已物故，太后追思腾罪，发墓残尸，使其神灵无所归趣。以宅赐高阳王雍。。建义（明）元年，尚书令乐平王尔朱世隆为荣追福，题以为寺，朱门黄阁，所谓仙居也。以前厅为佛殿，后堂为讲室，金花宝盖，遍满其中。有一凉风堂，本腾避暑之处，凄凉常冷，经夏无蝇，有万年千岁之树也。

长秋寺，刘腾所立也。腾初为长秋《令》卿，因以为名。在西阳门内御道北一里，亦在延年里，即是晋中朝时金市处。

寺北有蒙锍兀夏则有水，冬则竭矣。中有三层浮图一所，金盘灵刹，曜诸城内。作六牙白象负释迦在虚空中。庄严佛事，悉用金玉。工作之异，难可具陈。四月四日，此像常出，辟邪师子导引其前。吞刀吐火，腾骧一面；彩幢上索，诡谲不常。奇伎异服，冠于都市。像停之处，观者如堵，迭相践跃，常有死人。

瑶光寺，世宗宣武皇帝所立，在阊阖城门御道北，东去千秋门二里。

千秋门内道北有西游园，园中有凌云台，即是魏文帝所筑者。台上有八角井，高祖于井北造凉风观，登之远望，目极洛川；台下有碧海曲池；台东有宣慈观，去地十丈。观东有灵芝钓台，累木为之，出于海中，去地二十丈。风生户牖，云起梁栋，丹楹刻桷，图写列仙。刻石为鲸鱼，背负钓台，既如从地踊出，又似空中飞下。钓台南有宣光殿，北有嘉福殿，西有九龙殿，殿前九龙吐水成一海。凡四殿，皆有飞阁向灵芝往来。三伏之月，皇帝在灵芝台以避暑。

有五层浮图一所，去地五十丈。仙掌凌虚，铎垂云表，作工之妙，埒美永宁讲殿。尼房五百余间，绮疏连□，户牖相通，珍木香草，不可胜言。牛筋狗骨之木，鸡头鸭脚之草，亦悉备焉。椒房嫔御，学道之所，掖庭美人，并在其中。亦有名族处女，性爱道场，落发辞亲，来仪此寺，屏珍丽之饰，服修道之衣，投心入（八）正，归诚一乘。永安三年中，尔朱兆入洛阳，纵兵大掠，时有秀容胡骑数十入瑶光寺淫秽。自此后颇获讥讪。京师语曰：“洛阳男儿急作髻，瑶光寺尼夺作婿。”

瑶光寺北有承明门，有金墉城，即魏氏所筑。城东北角有魏文帝百尺楼，年虽久远，形制如初。高祖在城内作光极殿，因名金墉城门为光极门。又作重楼飞阁，遍城上下，从地望之，有如云也。

景乐寺，太傅清河文献王怿所立也。怿是孝文皇帝之子，宣武皇帝之弟。阊阖南御道，西望永宁寺正相当。寺西有司徒府，东有大将军高肇宅，北连义井里。

井里北门外有桑树数株，枝条繁茂，下有甘井一所，石槽铁罐，供给行人，饮水庇阴，多有憩者。

有佛殿一所，像辇在焉，雕刻巧妙，冠绝一时。堂庑周环，曲房连接，轻条拂户，花被庭。至于大斋，常设女乐。歌声绕梁，舞袖徐转，丝管寥亮，谐妙入神。以是尼寺，丈夫不得入。得往观者，以为至天堂。及文献王薨，寺禁稍宽，百姓出入，无复限碍。后汝南王悦复修之。悦是文献之弟。召诸音乐，逞伎寺内。奇禽怪兽，舞\殿庭，飞空幻惑，世所未睹。异端奇术，总萃其中。剥驴投井，植枣种瓜，须臾之间皆得食。士女观者，目乱睛迷。自建义已后，京师频有大兵，此戏遂隐也。

昭仪尼寺，阉官等所立也。在东阳门内一里御道南。东阳门内道北太《北》仓、导官二署。东南治粟里，仓司官属住其内。

太后临朝，阍寺专宠，宦者之家，积金满堂。是以萧忻云：“高轩斗升者，阉官之厘妇；胡马鸣珂者，莫不黄门之养息也。”忻，阳平人也。爱尚文籍，少有名誉，见阍寺宠盛，遂发此言，因即知名，为治书侍御史。

寺有一佛二菩萨，塑工精绝，京师所无也。四月七日，常出诣景明，景明三像恒出迎之，伎乐之盛，与刘腾相比。堂前有酒树面木。

昭仪寺有池，京师学徒谓之翟泉也。炫之按杜预注春秋云：“翟泉在晋太仓西南。”按晋太仓在建春门内，今太仓在东阳门内，此地今在太仓西南，明非翟泉也。后隐士赵逸云：“此地是晋侍中石崇家池，池南有绿珠楼。”于是学徒始寤，经过者想见绿珠之容也。

池西南有愿会寺，中书舍人（侍郎）王翊舍宅所立也。佛堂前生桑树一株，直上五尺，枝条横绕，柯叶傍布，形如羽盖。复高五尺，又然。凡为五重，每重叶椹各异，京师道俗谓之神桑。观者成市，施者甚众。帝闻而恶之，以为惑众，命给事中黄门侍郎元纪伐杀之。其日云雾晦冥，下斧之处，血流至地，见者莫不悲泣。

寺南有宜寿里，内有苞信县令□（段）晖宅，地下常闻钟声。时见五色光明，照于堂宇。晖其（甚）异之，遂掘光所，得金像一躯，可高三尺。有二菩萨，趺上铭云：“晋太始二年五月十五日侍中中书监荀勖造。”晖遂舍宅为光明寺。时人咸云：“此荀勖旧宅。”其后，盗者欲窃此像，像与菩萨合声喝贼，盗者惊怖，应即殒倒。众僧闻像叫声，遂来捉得贼。

胡统寺，太后从姑所立也，入道为尼，遂居此寺。在永宁南一里许。宝塔五重，金刹高耸。洞房周匝，对户交疏，朱柱素壁，甚为佳丽。其寺诸尼，帝城名德，善于开导，工谈义理，常入宫与太后说法。其资养缁流，徒（从）无比也。

修梵寺，在清阳门内御道北。蒿（嵩）明寺复在修梵寺西，并雕墙峻宇，比屋连甍，亦是名寺也。

修梵寺有金刚，鸠鸽不入，鸟雀不栖。菩提达磨云：“得其真相也。”

寺北有永和里，汉太师董卓之宅也。里南北皆有池，卓之所造，今犹有水，冬夏不竭。里中太傅录尚书长孙稚、尚书右仆射郭祚、吏部尚书邢鸾、廷尉卿元洪超、卫尉卿许伯桃、梁（凉）州刺史尉成兴等六宅，皆高门华屋，斋馆敞丽，楸槐荫途，桐杨夹植，当世名为贵里。掘此地者，辄得金玉宝玩之物。邢鸾家常掘丹砂及钱数十万，铭云：“董太师之物。”后卓夜中随鸾索此物，鸾不与之，经年鸾遂卒矣。

景林寺，在开阳门内御道东。讲殿叠起，房庑连属，丹槛炫日，绣桷迎风，实为胜地。

寺西有园，多饶奇果。春鸟秋蝉，鸣声相续。中有禅房一所，内置只洹精舍，形制虽小，巧构难。加□禅阁虚静，隐室凝邃，嘉树夹□（牖），芳杜匝阶，虽云朝市，想同岩谷。静行之僧，绳坐其内，飧风服道，结跏数息。

有石铭一所，国子博士卢白头为其文。白头一字景裕，范阳人也。性爱恬静，丘园放敖学极六经，说通百氏。普泰初，起家为国子博士。虽在朱门，以注述为事，注周易行之于世也。

建春门内御道南，有勾盾、典农、籍田三署。籍田南有司农寺。御道北有空地，拟作东宫，晋中朝时太仓处也。太仓南有翟泉，周回三里，即春秋所谓王子虎、晋狐偃盟于翟泉也。犁犹澄清，洞底明静，鳞甲貌兀辨其鱼鳖。高祖于泉北置河南尹，中朝时步广里也。

泉西有华林园，高祖以泉在园东，因名苍龙海。华林园中有大海，即汉（魏）天渊池，池中犹有文帝九华台。高祖于台上造清凉殿。世宗在海内作蓬莱山，山上有仙人馆。上有钓台殿，并作虹霓阁，乘虚来往。至于三月禊日，季秋巳辰，皇帝驾龙舟o首，游于其上。海西有藏冰室，六月出冰以给百官。海西南有景山。殿。山东有羲和岭，岭上有温风室；山西有娥峰，峰上有露寒馆，并飞阁相通，凌山跨谷。山北有玄武池，山南有清暑殿。殿东有临涧亭，殿西有临危台。

景阳山南有百果园，果列作林，林各有堂。有仙人枣，长五寸，把之两头俱出，核细如针。霜降乃熟，食之甚美。俗传云出昆仑山，一曰西王母枣。又有仙人桃，其色赤，表里照彻，得霜即熟。亦出昆仑山，一曰王母桃也。

柰林南有石碑一所，魏明帝所立也，题云“苗茨之碑。”高祖于碑北作苗茨堂。永安中年，庄帝习马射于华林园，百官皆来读碑，疑苗字误。国子博士李同轨曰：“魏明英才，世称三公（祖），祖（公）干、宣，□其羽翼，但未知本意如何，不得言误也。”炫之时为奉朝请，因即释曰：“以蒿覆之，故言苗茨，何误之有？”众咸称善，以为得其旨归。

柰林西有都堂，有流觞池，堂东有扶桑海。凡此诸海，皆有石窦流于地下，西通谷水，东连阳渠，亦与翟泉相连。若旱魃为害，谷水注之不竭；离毕滂润，阳谷泄之不盈。至于鳞甲异品，羽毛殊类，濯波浮浪，如似自然也。

洛阳伽蓝记校注卷第二

魏抚军府司马杨炫之撰范祥雍校注

城东明悬尼寺，彭城武宣王勰所立也。在建春门外石楼（桥）南，谷水周围，绕城至建春门外，东入阳渠石桥。桥有四柱，在道南，铭云：“汉阳嘉四年将作大匠马宪造。”逮我孝昌三年，大雨颓桥，柱始埋没。道北二柱，至今犹存。炫之案刘澄之山川古今记、戴延之西征记并云：“晋太康元年造，”此则失之远矣。按澄之等并生在江表，未游中土，假因征役，暂来经过；至于旧事，多非亲览，闻诸道路，便为穿凿，误我后学，日月已甚！

有三层塔一所，未加庄严。

寺东有中朝时常满仓，高祖令为租场，天下贡赋所聚蓄也。

龙华寺，宿卫羽林虎贲等所立也。在建春门外阳渠南。寺南有租场。

阳渠北有建阳里，里有土台，高三丈，上作二精舍。赵逸云：“此台是中朝旗亭也。”上有二层楼，悬鼓击之以罢市。有钟一口，撞之闻五十里。太后以钟声远闻，遂移在宫内，置凝闲堂前，讲内典，沙门打为时节。初，萧衍子豫章王综来降，闻此钟声，以为奇异，造听歌三首行传于世。

综字世□，伪齐昏主宝卷遗腹子也。宝卷临政淫乱，吴人苦之。雍州刺史萧衍立南康王宝融为主，举兵向秣陵，事既克捷，遂杀宝融而自立。宝卷有美人吴景晖，时孕综经月，衍因幸景晖，及综生，认为己子，小名缘觉，封豫章王。综形貌举止，甚似昏主，其母告之，令自方便。综遂归我圣阙，更改名曰赞，字世务，始为宝卷追服三年丧。明帝拜综太尉公，封丹阳王。永安年中，尚庄帝姊寿阳公主，字莒犁。公主容色美丽，综甚敬之，与公主语，常自称下官。授徐（齐）州刺史，加开府。及京师倾覆，综弃州北走。时尔朱世隆专权，遣取公主至洛阳，世隆逼之。公主骂曰：“胡狗，敢辱天王女乎？”世隆怒之，遂缢杀之。

璎珞寺在建春门外御道北，所谓建阳里也，即中朝时白社池（地），董威辈（辇）所居处。里内有璎珞、慈善、晖和、通觉、晖玄、宗圣、魏昌、熙平、崇真、因果等十寺。里内士庶二千余户，信崇三宝，众僧刹养，百姓所供也。

宗圣寺有像一躯，举高三丈八尺，端严殊特，相好毕备，士庶瞻仰，目不暂瞬。此像一出，市井皆空，炎光腾辉，赫赫独绝世表。妙伎杂乐，亚于刘腾，城东士女多来此寺观看也。

崇真寺比丘惠凝死一七日还活。经阎罗王检阅，以错名放免，惠凝具说：“过去之时，有五比丘同阅。一比丘云是宝明寺智圣坐禅苦行，得升天堂。有一比丘是般若寺道品，以诵四涅，亦升天堂。有一比丘云是融觉寺昙谟最，讲涅、华严，领众千人。

阎罗王云：‘讲经者心怀彼我，以骄凌物，比丘中第一□行。今唯试坐禅诵经，不问讲经。’其昙谟最曰：‘贫道立身已来，唯好讲经，实不诵。’阎罗王敕付司，即有青衣十人，送昙谟最向西北门，屋舍皆黑，似非好处。有一比邱云是禅林寺道弘，自云：‘教化四辈檀越，造一切经，人中象十躯。’阎罗王曰：‘沙门之体，必须摄心守道，志在禅诵，不干世事，不作有为。虽造作经象，正欲得它人财物；既得它物，贪心即起，既怀贪心，便是三毒不除，具足烦恼。’亦付司，仍与昙谟最同入黑门。有一比邱云是灵觉寺宝明，自云：‘出家之前，尝作陇西太守，造灵觉寺成，即弃官入道。虽不禅诵，礼拜不缺。’阎罗王曰：‘卿作太守之日，曲理枉法，劫夺民财，假作此寺，非卿之力，何劳说此。’亦付司，青衣送入黑门。”太后闻之，遣黄门侍郎徐纥依惠凝所说，即访宝明寺。城东有宝明寺，城内有般若寺，城西有融觉《寺》、禅林、灵觉等三寺问智圣、道品、昙谟最、道弘、宝明等，皆实有之。议曰：“人死有罪福。即请坐禅僧一百人，常在殿内供养之。”诏“不听持经象沿路乞索，若私有财物造经象者任意。”凝亦入白鹿山居隐修道。自此以后，京邑比丘，悉皆禅诵，不复以讲经为意。

出建春《南》门外一里余至东石桥南北而行，晋太康元年造。桥南有魏朝时马市，刑嵇康之所也。

桥北大道西有建阳里，大道东有绥民里，里内有河间刘宣明宅。神龟年中，以直谏忤旨，斩于都市讫，目不瞑，尸行百步，时人谈以枉死。宣明少有名誉，精通经史，危行及于诛死。

魏昌尼寺，阉官瀛州刺史李次寿所立也。在里东南角，即中朝牛马市处也，刑嵇康之所。东临石桥，此桥南北行，晋太康元年中朝时市南桥也。澄之等盖见北桥铭，因而以桥为太康初造也。

石桥南道有景兴尼寺，亦阉官等所共立也。有金像辇，去地三尺，施宝盖，四面垂金铃七宝珠，飞天伎乐，望之云表。作工甚精，难可扬推（n）。像出之日，常诏羽林一百人举此像。丝竹杂伎，皆由旨给。

建阳里东有绥民里，里内有洛阳县，临渠水。县门外有洛阳令杨机清德碑。

绥民里东崇义里，里内有京兆人杜子休宅。地形显敞，门临御道。时有隐士赵逸，云是晋武时人，晋朝旧事，多所记录。正光初，来至京师，见子休宅，叹息曰：“此宅中朝时太康寺也。”时人未信，遂问寺之由绪。逸云：“龙骧将军王浚平吴之后，始立此寺。本有三层浮图，用t为之。”指子休园中曰：“此是故处。”子休掘而验之，果得t数十万，兼有石铭云：“晋太康六年，岁次乙巳，九月甲戌朔，八日辛巳，仪同三司襄阳侯王浚敬造。”时园中果菜丰蔚，林木扶疏，乃服逸言，号为圣人。子休遂舍宅为灵应寺，所得之t，还为三层浮图。好事者寻逐之，问：“晋朝京师，何如今日？”逸曰：“晋时民少于今日。王侯第宅与今日相似。”又云：“自永嘉以来，二百余年，建国称王者十有六君，皆游其都邑，其事。国灭之后，观其史书，皆非实录。莫不推过于人，引善自向。符（苻）生虽好勇嗜酒，亦仁而不煞。观其治典，未为凶暴，及详其史，天下之恶皆归焉。符（苻）坚自是贤主，贼君取位，妄书生恶。凡诸史官，皆是类也。人皆贵远贱近，以为信然。当今之人，亦生愚死智，惑已甚矣！”人问其故。逸曰：“生时中庸之人耳。及其死也，碑文墓志，莫不穷天地之大德，尽生民之能事，为君共尧舜连衡，为臣与伊皋等迹。牧民之官，浮虎慕其清尘；执法之吏，埋轮谢其梗直。所谓生为盗跖，死为夷齐，妄言伤正，华辞损实。”当时构文之士，惭逸此言。步兵校尉李澄问曰：“太尉府前t浮图，形制甚古，犹未崩毁，未知早晚造？”逸云：“晋义熙十二年，刘裕伐姚泓；军人所作。”汝南王闻而异之，拜为义父。因而问：“何所服饵，以致长年？”逸云：“吾不闲养生，自然长寿。郭璞尝为吾筮云，寿年五百岁。今始余半。”帝给步挽车一乘，游于市里。所经之处，多记旧迹。三年以后遁去，莫知所在。

崇仪（义）里东有七里桥，以石为之，中朝杜预之荆州出顿之所也。七里桥东一里，郭门开三道，时人号为三门。离别者多云：“相送三门外。”京师士子，送去迎归，常在此处。

庄严寺在东阳门外一里御道北，所谓东安里也。北为租场。里内有驸马都尉司马恍、济州刺史分宣、幽州刺史李真奴、豫州刺史公孙骧等四宅。

秦太上君寺，胡太后所立也。在东阳门二里御道北，所谓晖文里。里内有太保崔光、太傅李延实、冀州刺史李诏（韶）、秘书监郑道昭等四宅。并丰堂崛起，高门洞开。赵逸云：“晖文里是晋马道里。延实宅是蜀主刘禅宅。延实宅东有修和宅，是吴王孙皓宅。李韶宅是晋司空张华宅。”

当时太后正号崇训，母天下，号父为秦太上公，母为秦太上君。为母追福，因以名焉。

中有五层浮图一所，修刹入云，高门向街。佛事庄饰，等于永宁。诵室禅堂，周流重叠，花林芳草，遍满阶墀。常有大德名僧，讲一切经。受业沙门，亦有千数。

太傅李延实者，庄帝舅也。永安年中，除青州刺史。临去奉辞，帝谓实曰：“怀砖之俗，世号难治。舅宜好用心，副朝廷所委。”实答曰：“臣年迫桑榆，气同朝露，人间稍远，日近松邱，臣已久乞闲退。陛下渭阳兴念，宠及老臣，使夜行罪人，裁锦万里，敬奉明敕，不敢失坠。”时黄门侍郎杨宽在帝侧，不晓怀砖之义，私问舍人温子升。曰：“闻至尊兄彭城王作青州刺史，问其，宾客从至青州云：‘齐土之民，风俗浅薄，虚论高谈，专在荣利。太守初欲入境，皆怀砖叩首以美其意。及其代下还家，以砖击之。’言其向背速于反掌。是以京师谣语云：‘狱中无系囚，舍内无青州，假令家道恶，腹中不怀愁。’怀砖之义起在于此也。”

颍川荀济，风流名士，高鉴妙识，独出当世。清河崔叔仁称齐士大夫。曰：“齐人外矫仁义，内怀鄙吝，轻同羽毛，利等锥刀。好驰虚誉，阿附成名。威势所在，侧肩竞入，求其荣利，甜然浓于四方，慕势最甚。”号齐士子为慕势诸郎。临淄官徒有在京邑，闻怀砖慕势，咸共耻之。唯崔孝忠一人不以为意。问其故，孝忠曰：“营丘风俗，太公余化；稷下儒林，礼义所出。今虽凌迟，足为天下模楷。荀济人非许、郭，不识东家，虽复莠言自口，未宜荣辱也。”

正始寺，百官等所立也。正始中立，因以为名。在东阳门外御道西，所谓敬义里也。里内有典虞曹。檐宇精净，美于丛（景）林。众僧房前，高林对□（牖），青松绿柽，连枝交映。多有枳树而不中食。有石碑一枚，背上有侍中崔光施钱四十万，陈留侯李崇施钱二十万，自余百官各有差，少者不减五千已下，后人刊之。

敬义里南有昭德里。里内有尚书仆射游肇、御史尉李彪、兵《部》尚书崔林（休）、幽州刺史常景、司农张伦等五宅。彪景出自儒生，居室俭素。惟伦最为豪侈，斋宇光丽，服玩精奇，车马出入，逾于邦君。园林山池之美，诸王莫及。伦造景阳山，有若自然。其中重岩复岭，相属；深蹊洞壑，逦递连接。高林巨树，足使日月蔽亏；悬葛垂萝，能令风烟出入。崎岖石路，似壅而通；峥嵘涧道，盘纡复直。是以山情野兴之士，游以忘归。天水人姜质，志性疏诞，麻衣葛巾，有逸民之操，见偏爱之，如不能已，遂造亭山赋行传于世。其辞曰：“今偏重者爱昔先民之重由朴由纯。然则纯朴之体，与造化而津《勉》。濠上之客，□柱下之吏，卧（悟）无为以明心，托自然以图志，辄以山水为富，不以章甫为贵。任性浮沈，若淡兮无味。今司农张氏，实钟其人。巨量接于物表，夭矫洞达其真。青松未胜其洁，白玉不比其珍。心托空而□（栖）有，情入古以如新。既不专流荡，又不偏华上，卜居动静之间，不以山水为忘。庭起半丘半壑，听以目达心想。进不入声荣，退不为隐放。尔乃决石通泉，拔岭岩前。斜与危云等曲，危与曲栋相连。下天津之高雾，纳沧海之远烟。纤列之状一如（如一）古，崩剥之势似千年。若乃绝岭悬坡，蹭蹬蹉跎。水纾（纡）徐如浪峭，山□高下复危多。五寻百拔，十步千过，则知巫山弗及，□□蓬莱如何。其中烟花露草，或倾或倒。霜干风枝，半耸半垂。玉叶金茎，散满阶墀。燃目之绮，裂鼻之馨，既共阳春等茂，复与白雪齐清。或言神明之骨，阴阳之精，天地未觉生此，异人焉识其中（名）。羽徒纷泊，色杂苍黄。绿头紫颊，好翠连芳。白●（鹤）生于异县，丹足出自他乡。皆远来以臻此，藉水木以翱翔。不忆春于沙漠，遂忘秋于高阳。非斯人之感至，伺候鸟之迷方。岂下俗之所务，入神怪之异□。能造者其必诗，敢往者无不赋。或就饶风之地，或入多云之处。气岭与梅岑，随春之所悟。远为神仙所赏，近为朝士所知。求解脱于服佩，预参次于山垂。子英游鱼于玉质，王乔系鹄于松枝。方丈不足以妙咏歌此处态多奇。嗣宗闻之动魄，叔夜听此惊魂。恨不能钻地一出，醉此山门。别有王孙公子，逊遁容仪；思山念水，命驾相随。逢岑爱曲，值石陵欹。□为仁智之田，故能种此石山。森罗兮草木，长育兮风烟。孤松既能却老，半石亦可留年。若不坐卧兮于其侧，春夏兮其游陟。白骨兮徒自朽，方寸心兮何所忆？”

平等寺，广平武穆王怀舍宅所立也。在青阳门外二里御道北，所谓孝敬里也。堂宇宏美，林木萧森，平台复道，独显当世。

寺门外金像一躯，高二丈八尺，相好端严，常有神验。国之吉凶，先炳祥异。孝昌三年十二月中，此像面有悲容，两目垂泪，遍体皆湿，时人号曰佛汗。京师士女空市里往而观之。有比丘以净绵拭其泪，须臾之间，绵湿都尽，更换以它绵，俄然复湿，如此三日乃止。明年四月，尔朱荣入洛阳，诛戮百官，死亡涂地。永安二年三月，此像复汗，士庶复往观之。五月，北海王入洛，庄帝北巡。七月，北海大败，所将江、淮子弟五千尽被俘虏，无一得还。永安三年七月，此像悲泣如初。每经神验，朝夕（野）惶惧，禁人不听观之。至十二月，尔朱兆入洛阳擒庄帝，崩于晋阳。在京宫殿空虚，百日无主。唯尚书令司州牧乐平王尔朱世隆镇京师，商旅四通，盗贼不作。建明二年，长广王从晋阳赴京师，至郭外。世隆以长广本枝疏远，政行无闻。逼禅与广陵王恭。是庄帝从父兄也。正光中，为黄门侍郎，见元□秉权，政归近习，遂佯哑不语，不预世事。永安中，遁于上洛山中，州刺史泉企执而送之。庄帝疑恭奸诈，夜遣人盗掠衣物，复拔刀剑欲煞之，恭张口以手指舌，竟乃不言。庄帝信其真患，放令归第。恭常住龙华寺，至时世隆等废长广而立焉。禅文曰：“皇帝咨广陵王恭。自我皇魏之有天下也，累圣开辅，重基衍业；奄有万邦，光宅四海。故道溢百王，德渐无外。而孝明晏驾，人神□王（主）。故柱国大将军、大丞相、太原王荣地实封陕，任惟外相，乃心王室，大惧崩沦，故推立长乐王子攸以续绝业。庶九鼎之命日隆，七百之祚惟永。然群飞未宁，横流且及，皆狼顾鸱张，岳立基趾。丞相一麾，大定海内。而子攸不顾宗社，仇忌勋德，招聚轻侠，左右壬人。遂虐甚剖心，痛齐钳齿，岂直金板告怨大鸟感德而已！于是天下之望，俄然已移。窃以宸极不可以旷，神器岂容无主，故权从众议，暂驭兆民。今六军南迈，已次河浦，瞻望帝京，赧然兴愧。自惟薄寡，本枝疏远，岂宜仰异天情，俯乖民望。惟王德表生民，声高万古。往以运属殷忧，时多□难，卷怀积载，括囊有年。今天眷明德，民怀奥主，历数允集，歌讼同臻。乃徐发枢机，副兹属，便敬奉玺绶，归于别邸。王其寅践成业，允执其中，虽休勿休，日慎一日，敬之哉！”恭让曰：“天命至重，历数匪轻，自非德协三才，功济四海，无以入选帝图，允当师锡。臣既寡昧，识无光远，景命虽降，不敢仰承。乞收成旨，以允愚衷。”又曰：“王既德膺图，佥属攸归；便可允执其中，入光大麓。不劳挥逊，致爽人神。”凡恭让者二（三），于是即皇帝位，改号曰普泰。黄门侍郎邢子才为赦文，叙述庄帝枉煞太原王之状。广陵王曰：“永安手翦强臣，非为失德。直以天未厌乱，逢成济之祸。”谓左右“将诏来，朕自作之。”直言：“门下，朕以寡德，运属乐推，思与亿兆，同兹大庆。肆眚之科，一依恒式。”广陵杜口八载，至是始言，海内庶士，咸称圣君。于是封长广为东海王，世隆加仪同三司尚书令乐平王余官如故；赠太原王相国晋王，加九锡，立庙于芒岭首阳上。旧有周公庙，世隆欲以太原王功比周公，故立此庙。庙成，为火所灾。有一柱焚之不尽，后三日，雷雨，震电霹雳，击为数□（段）。柱下石及庙瓦皆碎于山下。复命百官议太原王配飨。司直刘季明议云：“不合。”世隆问其故。季明曰：“若配世宗，于宣武无功；若配孝明，亲害其母；若配庄帝，为臣不终，为庄帝所戮。以此论之，无所配也。”世隆怒曰：“卿亦合死。”季明曰：“下官既为议臣，依礼而言。不合圣心，俘翦惟命。”议者咸叹季明不避强御，莫不叹伏焉。世隆既有忿言，季明终得无患。初，世隆北叛，庄帝遣安东将军史仵龙、平北将军杨文义，各领兵三千守太行领，侍中源子恭镇河内。及尔朱兆马首南向，仵龙、文义等率众先降。子恭见仵龙、文义等降，亦望风溃散。兆遂乘胜逐北，直入京师，兵及阙下，矢流王室。至是论功，仵龙、文义各封一千户。广陵王曰：“仵龙、文义，于王有勋，于国无功。”竟不许。时人称帝刚直。彭城王尔朱仲远，世隆之兄也，镇滑台，表用其下都督□瑗为西兖州刺史，先用后表。广陵答曰：“已能近补，何劳远闻？”世隆侍宴，每言“太原王贪天之功，以为己力，罪有合死。”世隆等愕然。自是已后，不敢复入朝。辄专擅国权，凶慝滋甚。坐持台省，家总万机。事无大小，先至隆第，然后施行。天子拱己南面，无所干预。

永熙元年，平阳王入纂大业，始造五层塔一所。平阳王，武穆王少子。诏中书侍郎魏收等为寺碑文。至二（三）年二月五日，土木毕工，帝率百僚作万僧会。其日，寺门外有石象无故自动，低头复举，竟日乃止。帝躬来礼拜，怪其诡异。中书舍人卢景宣曰：“石立社移，上古有此，陛下何怪也？”帝乃还宫。七月中，帝为侍中斛斯椿所使，奔于长安。至十月终，而京师迁邺焉。

景宁寺，太保司徒公杨椿所立也。在青阳门外三里御道南，所谓景宁里也。高祖迁都洛邑，椿创居此里，遂分宅为寺，因以名之。制饰甚美，绮柱朱帘。椿弟慎，冀州刺史；慎弟津，司空；并立性宽雅，贵义轻财。四世同居，一门三从，朝贵义居，未之有也。普泰中，为尔朱世隆所诛。后舍宅为建中寺。出青阳门外三里御道北，有孝义里。里西北角有苏秦冢。冢旁有宝明寺。众僧常见秦出入此冢，车马羽仪，若今宰相也。

孝义里东即是洛阳小寺（市）北有车骑将军张景仁宅。景仁，会稽山阴人也。正光（景明）年初，从萧宝夤归化，拜羽林监，赐宅城南归正里，民间号为吴人坊，南来投化者多居其内。近伊洛二水，任其习御。里三千余家，自立巷《寺》市，所卖口味，多是水族，时人谓为鱼鳖寺（市）也。景仁住此以为耻，遂徙居孝义里焉。时朝廷方欲招怀荒服，待吴儿甚厚，蹇（褰）裳渡于江者，皆居不次之位。景仁无汗马之劳，高官通显。永安二年，萧衍遣主书陈庆之送北海入洛阳，僭帝位。庆之为侍中。景仁在南之日，与庆之有旧，遂设酒引邀庆之过宅，司农卿萧彪、尚书右丞张嵩并在其坐。彪亦是南人，唯有中大夫杨元慎、给事中大夫王□是中原士族。庆之因醉谓萧、张等曰：“魏朝甚盛，犹曰五胡。正朔相承，当在江左，秦皇玉玺，今在梁朝。”元慎正色曰：“江左假息，僻居一隅。地多湿蛰，攒育虫蚁，□土瘴疠，蛙黾共穴，人鸟同群。短发之君，无杼首之貌；文身之民，禀丛（蕞）陋之质。浮于三江，棹于五湖。礼乐所不沽（沾），宪章弗能革。虽复秦余汉罪，杂以华音，复闽、楚难言，不可改变。虽立君臣，上慢下暴。是以刘劭杀父于前，休龙淫母于后，见逆人伦，禽兽不异。加以山阴请婿卖夫，朋淫于家，不顾讥笑。卿沐其遗风，未沽（沾）礼化，所谓阳翟之民，不知瘿之为丑。我魏膺受图，定鼎嵩洛，五山为镇，四海为家。移风易俗之典，与五常（帝）而并迹；礼乐宪章之盛，R百王而独高。岂（宜）卿鱼鳖之徒，慕义来朝，饮我池水，啄我稻粱；何为不逊，以《以》至于此？”庆之等见元慎清词雅句，纵横奔发，杜口流汗，合声不言。于后数日，庆之遇病，心上急痛，访人解治。元慎自云“能解”，庆之遂凭元慎。元慎即口含水e庆之曰：“吴人之鬼，住居建康，小作冠帽，短制衣裳。自呼阿侬，语则阿傍。菰稗为□，茗饮作浆，呷啜莼羹，唼嗍蟹黄，手把豆蔻，口嚼骡榔。乍至中土，思忆本乡。急手速去，还尔丹阳。若其寒门之鬼，□头犹修，网鱼漉鳖，在河之洲。咀嚼菱藕，捃拾鸡头，蛙羹蚌G，以为膳羞。布袍芒履，倒骑水牛，洗（沅）、湘、江、汉，鼓棹遨游。随波J浪，{喁沈浮，白苎起舞，扬波发讴。急手速去，还尔扬州。”庆之伏枕曰：“杨君见辱深矣。”自此后，吴儿更不敢解语。北海寻伏诛。其庆之还奔萧衍，用为司州刺史，钦重北人，特异于常。朱异怪复问之。曰：“自晋、宋以来，号洛阳为荒土，此中谓长江以北，尽是夷狄。昨至洛阳，始知衣冠士族，并在中原。礼仪富盛，人物殷阜，目所不识，口不能传。所谓帝京翼翼，四方之则。始（如）登泰山者卑培v，涉江海者小湘、沅。北人安可不重？”庆之因此羽仪服式，悉如魏法。江表士庶，竞相模楷，褒衣博带，被及秣陵。

元慎，弘农人，晋冀州刺史峤六世孙。曾祖泰，从宋武入关，为上洛太守。七年背伪来朝，明帝赐爵临晋侯，广武郡陈郡太守，赠凉州刺史，谥烈侯。祖抚，明经，为中博士。父辞，自得丘壑，不事王侯。叔父许，河南令、蜀郡太守。世以学行着闻，名高州里。元慎情尚卓逸，少有高操，仁（任）心自放，不为时羁。乐水爱山，好游林泽。博识文渊，清言入神，造次应对，莫有称者。读老、庄，善言玄理。性嗜酒，饮至一石，神不乱。常慷慨叹不得与阮籍同时生。不愿仕宦，为中散，常辞疾退闲。未常修敬诸贵，亦不庆吊亲知，贵为交友，故时人弗识也。或有人慕其高义，投刺在门，元慎称疾高卧。加以意思深长，善于解梦。孝昌年，广陵（阳）王元渊初除仪同三司，总众十万讨葛荣，夜梦着衮衣倚槐树而立，以为吉征，问于元慎。曰：“三公之祥。”渊甚悦之。元慎退还，告人曰：“广陵（阳）死矣！槐字是木傍鬼，死后当得三公。”广陵（阳）果为葛荣所煞，追赠司空（徒）公，终如其言。建义，阳城太守薛令伯，闻太原王诛百官，立庄帝，弃郡东走。忽梦射得雁，以问元慎。元慎曰：“卿执羔，大夫执雁，君当得大夫之职。”俄然令伯除为谏议大夫。京兆许超梦盗羊入狱，问于元慎。元慎曰：“君当得阳城令。”其后，有功封城阳侯。元慎解梦，义出方途，随意会情，皆有神验。虽令与后小乖，按令今百里，即是古诸侯。以此论之，亦为妙着，时人譬之周宣。及尔朱兆入洛阳，即弃官与华阴隐士王腾周游上洛山。

孝义里东市北殖货里，里有太常民刘胡，兄弟四人，以屠为业。永安年中，胡煞猪，猪忽唱乞命，声及四邻。邻人谓胡兄弟相殴斗而来观之，乃猪也。即舍宅为归觉寺，合家人入道焉。普泰元年，此寺金像生毛，眉发悉皆具足。尚书左丞魏季景谓人曰：“张天锡有此事，其国遂灭，此亦不祥之征。”至明年而广陵被废死。

洛阳伽蓝记校注卷第三

魏抚军府司马杨炫之撰范祥雍校注

城南景明寺，宣武皇帝所立也。景明年中立，因以为名。在宣阳门外一里御道东。其寺东西南北，方五百步。前望嵩山、少室，却负帝城，青林垂影，绿水为文。形胜之地，爽垲独美。山悬堂《光》观，盛一千余间。，交疏对C，青台紫阁，浮道相通，虽外有四时，而内无寒暑。房檐之外，皆是山池，竹松兰芷，垂列M墀，含风团露，流香吐馥。至正光年中，太后始造七层浮图一所，去地百仞。是以邢子才碑文云：“俯闻激电，旁属奔星，”是也。庄饰华丽，侔于永宁。金盘宝铎，焕烂霞表。

寺有三池，萑蒲菱藕，水物生焉。或黄甲紫鳞，出没于繁藻，青凫白雁，浮沈于绿水。●}舂簸，皆用水功。

伽蓝之妙，最得称首。时世好崇福，四月七日，京师诸像皆来此寺。尚书祠曹录像凡有一千余躯。至八月（日）《节》，以次入宣阳门，向阊阖宫前受皇帝散花。于时金花映日，宝盖浮云，醮比袅郑香烟似雾。梵乐法音，聒动天地。百戏腾骧，所在骈比。名僧德众，负锡为群；信徒法侣，持花成薮。车骑填咽，繁衍相倾。时有西域胡沙门见此，唱言佛国。至永熙年中，始诏国子祭酒邢子才为寺碑文。

子才河间人也。志性通敏，风情雅润，下帷覃思，温故知新，文宗学府，●班、马而孤上；英规胜范，凌许、郭而独高。是以衣冠之士，辐凑其门；怀道之宾，去来满室。升其堂者，若登孔氏之门；沾其赏者，犹听东吴之句。籍甚当时，声驰遐迩。正光中，解褐为世宗挽郎、奉朝请，寻进中书侍郎黄门。子才洽闻博见，无所不通，军国制度，罔不访及。自王室不靖，虎门业废，后迁国子祭酒，谟训上庠。子才罚惰赏勤，专心劝诱，青领之生，竟怀雅术。洙、泗之风，兹焉复盛。永熙年末，以母老辞，帝不许之。子才恪请恳至，辞泪俱下，帝乃许之，诏以光禄大夫归养私庭，所生（在）之处，给事力五人，岁一朝以备顾问。王侯祖道，若汉朝之送二疏。暨皇居徙邺，民讼殷繁，前格后诏，自相与夺，法吏疑狱，簿领成山。乃敕子才与散骑常侍温子升撰麟趾新制十五篇，省府以之决疑，州郡用为治本。武定中，除骠骑大将军西兖州刺吏，为政清静，吏民安之。后征为中书令。时戎马在郊，朝廷多事，国礼朝仪，咸自子才出。所制诗赋诏策章表碑颂赞记五百篇，皆传于世。邻国钦其模楷，朝野以为美谈也。

大统寺在景明寺西，即所谓利民里。寺南有三公令史高显略（洛）宅。每夜见赤光行于堂前，如此者非一。向光明所掘地丈余得黄金百斤，铭云：“苏秦家金，得者为吾造功德。”显略（洛）遂造招福寺。人谓此地是苏秦旧宅，当时元□秉政，闻其得金，就洛索之，以二十斤与之。炫之按：苏秦时未有佛法，功德者不必是寺，应是碑铭之类，颂其声迹也。东有秦太师（上）公二寺，在景明南一里。西寺，太后所立；东寺，皇姨所建，并为父追福，因以名之。时人号为双女寺。并门邻洛水，林木扶疏，布叶垂阴。各有五层浮图一所，高五十丈，素彩布工，比于景明。至于六斋，常有中黄门一人，监护僧舍，衬施供具，诸寺莫及焉。

寺东有灵台一所，基址虽颓，犹高五丈余，即是汉武帝所立者。灵台东辟雍，是魏武所立者。至我正光中，造明堂于辟雍之西南，上圆下方，八G四闼。汝南王复造砖浮图于灵台之上。孝昌初，妖贼四侵，州郡失据。朝廷设募征格于堂之北，从戎者拜旷掖时虎贲骆子渊者，自云洛阳人。昔孝昌年，戍在彭城。其同营人樊元宝得假还京，子渊附书一封，令达其家，云：“宅在灵台南，近洛河，卿但是至彼，家人自出相看。”元宝如其言，至灵台南，了无人家可问，徙倚欲去。忽见一老翁来问：“从何而来，彷徨于此？”元宝具向道之。老翁云：“是吾儿也。”取书，引元宝入。遂见馆阁崇宽，屋宇佳丽。坐，命婢取酒。须臾，见婢抱一死小儿而过，元宝初甚怪之。俄而酒至，色甚红，香美异常。兼设珍羞，海陆具备。饮讫辞还，老翁送元宝出，云：“后会难期。”以为凄恨，别甚殷勤。老翁还入，元宝不复见其门巷。但见高崖对水，渌波东倾。唯见一童子可年十五，新溺死，鼻中出血。方知所饮酒，是其血也。及还彭城，子渊已失矣。元宝与子渊同戍三年，不知是洛水之神也。

报德寺，高祖孝文皇帝所立也，为冯太后追福，在开阳门外三里。开阳门御道东有汉国子学堂。堂前有三种字石经二十五碑，表里刻之。写春秋、尚书二部，作篆、科斗、隶三种字，汉右中郎将蔡邕笔之遗迹也。犹有十八碑，余皆残毁。复有石碑四十八枚，亦表里隶书，写周易、尚书、公羊、礼记四部。又读书（赞学）碑一所，并在堂前。魏文帝作典论云（六）碑，至太和十七年，犹有四□，高祖题为劝学里。里有文觉、三宝、宁远三寺。武定四年，大将军迁石经于y（邺）。周回有园，珍果出焉。有大谷梨，。，承光之柰。”承光寺亦多果木，柰味甚美，冠于京师。

劝学里东有延贤里，里内有正觉寺，尚书令王肃所立也。肃字公懿，琅琊人也。伪齐雍州刺史奂之子也。赡学多通，才辞美茂，为齐秘书丞。太和十八年，背逆归顺。时高祖新营洛邑，多所造制《论》，肃博识旧事，大有裨益。高祖甚重之，常呼王生。延贤之名，因肃立之。肃在江南之日，聘谢氏女为妻。及至京师，复尚公主。，谢作五言诗以赠之。其诗曰：“本为箔上蚕，今作机上丝。得路逐胜去，颇忆缠绵时。”公主代肃答谢云：“针是贯线物，目中恒任丝。得帛缝新去，何能衲故时。”肃甚愧谢之色，遂造正觉寺以憩之。肃忆父非理受祸，常有子胥报楚之意。卑身素服，不听乐，时人以此称之。肃初入国，不食羊肉及酪浆等物，常饭鲫鱼羹，渴饮茗汁。京师士子，道肃一饮一斗，号为“漏卮”。经数年已后，肃与高祖殿会，食羊肉酪粥甚多。高祖怪之，谓肃曰：“卿中国之味也。羊肉何如鱼羹？茗饮何如酪浆？”肃对曰：“羊者是陆产之最，鱼者乃水族之长。所好不同，并各称珍。以味言之，甚是优劣。羊比齐、鲁大邦，鱼比邾、莒小国。唯茗不中，与酪作奴。”高祖大笑，因举酒曰：“三三横，两两纵，谁能辨之赐金钟。”御史中丞（尉）李彪曰：“沽酒老妪瓮注铒（），屠儿割肉与秤同。”尚书右丞甄琛曰：“吴人浮水自云工，妓儿掷绝（绳）在虚空。”彭城王勰曰：“臣始解此字是习字。”高祖即以金钟赐彪。朝廷服彪聪明有智，甄琛和之亦速。彭城王谓肃曰：“卿不重齐鲁大邦，而爱邾莒小国。”肃对曰：“乡曲所美，不得不好。”彭城王重谓曰：“卿明日顾我，为卿设邾莒之食，亦有酪奴。”因此复号茗饮为酪奴。时给事中刘缟慕肃之风，专习茗饮，彭城王谓缟曰：“卿不慕王侯八珍，好苍头水厄。海上有逐臭之夫，里内有学颦之妇，以卿言之，即是也。”其彭城王家有吴奴，以此言戏之。自是朝贵宴会，虽设茗饮，皆耻不复食，唯江表残民远来降者好之。后萧衍子西丰侯萧正德归降时，元□欲为之设茗，先问：“卿于水厄多少？”正德不晓□意，答曰：“下官生于水乡，而立身以来，未遭阳侯之难。“元□与举坐之客皆笑焉。

龙华寺，广陵王所立也；追圣寺，北海王所立也。并在报恩（德）寺之东。法事僧房，比秦太上公。京师寺皆种杂果，而此三寺，园林茂盛，莫之与争。

宣阳门外四里至洛水上作浮桥，所谓永桥也。神龟中，常景为I颂。其辞曰：“浩浩大川，决决（泱泱）清洛，导源熊耳，控流巨壑。纳谷吐伊，贯周淹亳，近达河宗，远朝海若。兆维洛食，实同（曰）土中。上应张、柳，下据河、嵩，寒暑攸协，日月载融。帝世光宅，□函下（同）风。前临少室，却负太行，制岩东邑，峭`西疆。四险之地，六达之庄，恃德则固，失道则亡。详观古列（昔），考见邱、坟，乃禅乃革，或质或文。周余九列，汉季三分，魏风衰晚，晋景雕曛。天地发挥，图书受命，皇建有极，神功无竞。魏仰天，玄符握镜，玺运会昌，龙图受命。乃眷书轨，永怀宝定。敷兹景迹，流美洪谟。袭我冠冕，正我神枢。水陆兼会，周、郑交衢。爰勒洛I，敢告中区。”南北两岸有华表，举高二十丈。华表上作凤凰，似欲冲天势。永桥以南，圜丘以北，伊、洛之间，夹御道有四夷馆。道东有四馆。：一曰归正，二曰归德，三曰慕化，四曰慕义。吴人投国者处金陵馆，三年已后，赐宅归正里。景明初，伪齐建安王萧宝寅来降，封会稽公，为筑宅于归正里。后进爵为齐王，尚南阳长公主。宝寅耻与夷人同□令公主启世宗，求入城内。世宗从之，赐宅于永安里。正光四年中，萧衍子西丰侯萧正德来降，处金陵馆，为筑宅归正里，正德舍宅为归正寺。北夷来附者处燕然馆，三年已后，赐宅归德里。正光元年，□□至（主）都（郁）久闾阿□●来朝，执事者莫知所处。中书舍人常景议云：“咸宁中，单于来朝，晋世处之王公特进之下，可班□●蕃王、仪同之间。”朝廷从其议，又处之燕然馆，赐宅归德里。北夷酋长遣子入侍者，常秋来春去，避中国之热，时人谓之雁臣。东夷来附者处扶桑馆，赐宅慕化里。西夷来附者处崦嵫馆，赐宅慕义里。自葱岭已西，至于大秦，百国千城，莫不欢附，商胡贩客，日奔塞下，所谓尽天地之区已。乐中国土风，因而宅者，不可胜数。是以附化之民，万有余家。门巷修整，阊阖填列，青槐荫陌，绿树垂庭，天下难得之货，咸悉在焉。别立市于乐（洛）水南，号曰四通市，民间谓永桥市。伊、洛之鱼，多于此卖，士庶须脍，皆诣取之。鱼味甚美，京师语曰：“洛鲤伊鲂，贵于牛羊。”

永桥南道东有白象、狮子二坊。白象者，永平二年，干罗国胡王所献，皆（背）施五彩屏风，七宝坐床，容数人，真是异物。常养象于乘黄曹，象常坏屋败墙，走出于外，逢树即拔，遇墙亦倒。百姓惊怖，奔走交驰。太后遂徙象于此坊。狮子者，波斯国胡王所献也，为逆贼万侯（俟）丑奴所获，留于寇中。永安末，丑奴破，始达京师。庄帝谓侍中李或曰：“朕闻虎见狮子必伏，可觅诚（试）之。”于是诏近山郡县捕虎以送。巩县、山阳并送二虎一豹，帝在华林园观之，于是虎豹见狮子，悉皆瞑目，不敢仰视。园中素有一盲熊，性甚驯，帝令取试之。虞人牵盲熊至，闻狮子气，惊怖跳踉，曳诊而走，帝大笑。普泰元年，广陵王即位，诏曰：“禽兽囚之，则违其性，宜放还山林。”狮子亦令送归本国。送狮子胡以波斯道远，不可送达，遂在路杀狮子而返。有司纠劾，罪以违旨论，广陵王曰：“岂以狮子而罪人也？”遂赦之。

菩提寺，西域胡人所立也，在慕义里。沙门达多发□取砖，得一人以进。时太后与明帝在华林都堂，以为妖异，谓黄门侍郎徐纥曰：“上古以来，颇有此事否？”纥曰：“昔魏时发冢，得霍光女婿范明友家奴，说汉朝废立，与史书相符。此不足为异也。”后令纥问其姓名，死来几年，何所饮食？死者曰：“臣姓崔名涵，字子洪，博陵安平人也。父名畅，母姓魏，家在城西阜（准）财里。死时年十五，今满二十七，在地十有二年，常似醉卧，无所食也。时复游行，或遇饭食，如似梦中，不甚辨了。”后即遣门下录事张秀携诣准财里，访涵父母，果得崔畅，其妻魏氏。秀携问畅曰：“卿有儿死否？”畅曰：“有息子涵，年十五而死。”秀携曰：“为人所发，今日苏活，在华林园中，主人（上）故遣我来相问。”畅闻惊怖曰：“实无此儿，向者谬言。”秀携还，具以实陈闻，后遣携送涵回家。畅闻涵至，门前起火，手持刀，魏氏把桃枝，谓曰：“汝不须来！吾非汝父，汝非吾子，急手速去，可得无殃！”涵遂舍去，游于京师，常宿寺门下，汝南王赐黄衣一具。涵性畏日，不敢仰视，又畏水火及刀兵之属。常走于逵路，遇疲则止，不徐行也，时人犹谓是鬼。洛阳太（大）市北奉终里，里内之人多卖送死人之具及诸棺椁，涵谓曰：“作柏木棺，勿以桑木为帧！比宋势涔剩涵曰：“吾在地下，见人发鬼兵，有一鬼诉称是柏棺，应免。主兵吏曰：‘尔虽柏棺，桑木为帧！遂不免。”京师闻此，柏木踊贵。人疑卖棺者货涵发此等之言也。

高阳王寺，高阳王雍之宅也，在津阳门外三里御道西。雍为尔朱荣所害也，舍宅以为寺。

正光中，雍为丞相，给舆、羽葆鼓吹、虎贲班剑百人。贵极人臣，富兼山海，居止第宅，匹于帝宫。白殿丹槛，窈窕连□；飞檐反宇，BP周通。僮仆六千，妓女五百，隋珠照日，罗衣从风，自汉、晋以来，诸王豪侈未之有也。出则鸣驺御道，文物成行，铙吹响发，笳声哀转；入则歌姬舞女，击筑吹笙，丝管迭奏，连宵尽日。其竹林鱼池，侔于禁苑，芳草如积，珍木连阴。雍嗜口味，厚自奉养，一日（食）必以数万钱为限，海陆珍羞，方丈于前。陈留侯李崇谓人曰：“高阳一日（食），敌我千日。”崇为尚书令仪同三司，亦富倾天下，僮仆千人。而性多俭□，恶衣□食，亦常无肉，止有韭菹。崇客李元佑语人云：“李令公一食十八种。”人问其故，元佑曰：“二九一十八。”闻者大笑，世人即以为讥骂。雍薨后，诸妓悉令入道，或有嫁者。美人徐月华善弹箜篌，能为明妃出塞之曲歌，闻者莫不动容。永安中，与卫将军原士康为侧室。宅近青阳门，徐鼓箜篌而歌，哀声入云，行路听者，俄而成市。徐常语士康曰：“王有二美姬，一名修容，二名艳姿，并蛾眉皓齿，洁貌倾城。修容亦能为绿水歌，艳姿善火凤舞，并爱倾后室，宠冠诸姬。”士原（康）闻此，遂常令徐歌绿水火凤之曲焉。

高阳宅北有中甘里。里内荀《颖》子文年十三，幼而聪辨，神情卓异，虽黄琬文举，无以加之。正光初，广宗，潘崇和讲服氏春秋于城东昭义里，子文摄齐北面，就和受道。时赵郡李才问子文曰：“荀生住在何处？”子文对曰：“仆住在中甘里。”才曰：“何往？”曰：“往城南。”城南有四夷馆，才以此讥之。子文对曰：“国阳胜地，卿何怪也？若言川涧，伊、洛峥嵘。语其旧事，灵台石经。招提之美，报德、景明。当世富贵，高阳、广平。四方风俗，万国千城。若论人物，有我无卿。”才无以对之。崇和曰：“汝、颖之士利如锥，燕、赵之士钝如锤，信非虚言也。”举学皆笑焉。

崇虚寺在城西，即汉之跃（濯）龙阁（园）也。延熹九年，桓帝祠老子于跃（濯）龙园，室（设）华盖之座，用郊天之乐，此其地也。高祖迁京之始，以地给民。憩者多见妖怪，是以人皆去之，遂立寺焉。


洛阳伽蓝记校注卷第四

魏抚军府司马杨炫之撰　范祥雍校注
　　城西
冲觉寺，太传清河王怿舍宅所立也，在西明门外一里御道北。

　怿亲王之中最有名行，世宗爱之，特隆诸弟。延昌四年，世宗崩，怿与高阳王雍、广平王怀并受遗诏，辅翼孝明。时帝始年六岁，太后代ㄍ蚣福以怿明德茂亲，体道居正，事无大小，多咨询之。是以熙平、神龟之际，势倾人主，第宅丰大，u于高阳。西北有楼，出凌云台，俯临朝市，目极京师，古诗所谓：“西北有高楼，上与浮云齐”者也。楼下有儒林馆、退（延）宾堂，形制并如清暑殿，土山钓台，冠于当世。斜峰入牖，曲沼环堂。树响飞嘤，M丛花药。怿爱宾客，重文藻，海内才子，莫不辐辏。府僚臣佐，并选隽俊。至于清晨明景，骋望南台，珍羞具设，琴笙并奏，芳醴盈，佳宾汉席，使梁王愧兔园之游，陈思惭雀台之燕。正光初，元V秉权，闭太后于后宫，薨怿于下省。孝昌元年，太子（后）还ㄍ蚧，追赠怿太子太师太（大）将军都督中外诸军事，假黄钺、给九旒、鸾辂、黄屋左纛、dc车、前后部羽葆鼓吹、虎贲班剑百人、挽歌二部，葬礼依晋安平王孚故事，谥曰文献。图怿像于建始殿。拔清河国令韩子熙为黄门侍郎。从（徙）王国三卿为执戟者，近代所无也。为文献追福，建五层浮图一所，工作与瑶光寺相似也。

宣忠寺，侍中司州牧城阳王所立也，在西阳门外一里御道南。永康（安）中，北海入洛，庄帝北巡，自余诸王，各怀二望，惟徽独从庄帝至长子城。大兵阻河，雌雄未决，徽愿入洛阳舍宅为寺。及北海败散，国道重晖，遂舍宅焉。

　永安末，庄帝谋煞尔朱荣，恐事不果，请计于徽，徽曰：“以生太子为辞，荣必入朝，因以毙之。”庄帝曰：“后怀孕于（未）十月，今始九月，可尔已不？”徽曰：“妇生产子，有延月者，有少月者，不足为怪。”帝纳其谋，遂唱生太子，遣徽特（驰诏）至太原王第，告云：“皇储诞育。”值荣与上党王天穆博戏，徽脱荣帽，欢舞盘旋。徽素大度量，喜怒不形于色。绕（兼）殿内外欢叫，荣遂信之，与穆并入朝。庄帝闻荣来，不觉失色。中书舍人温子升曰：“陛下色变。”帝连索酒饮之，然后行事。荣、穆既诛，拜徽太师司马，余官如故，典统禁兵，偏被委任。及尔朱兆擒庄帝，徽投前洛阳令寇祖仁。祖仁一门刺史，皆是徽之将，少有旧恩，故往投之，祖仁谓子弟等曰：“时闻尔朱兆募城阳王甚重，擒获者千户侯。今日富贵至矣！”遂斩送之。徽初投祖仁家，□金一百斤、马五十疋，祖仁利其财货，故行此事。所得金马，缌亲之内均分之，所谓“匹夫无罪，怀璧其罪，”信矣！兆得徽首，亦不勋赏祖仁。兆忽梦徽云：“我有黄金二百斤、马一百疋，在祖仁家，卿可取之。”兆悟觉，即自思量“城阳禄位隆重，未闻清贫，常自入其家采掠，本无金银，此梦或真。”至晓，掩祖仁，征其金马。祖仁谓人密告，望风款服，云：“实得金一百斤，马五十疋。”兆疑其藏隐，依梦征之。祖仁诸房素有金三十斤，马五（三）十疋，尽送致兆，犹不充数。兆乃发怒，捉祖仁，悬首高树，大石坠足，鞭捶之，以及于死。时人以为交报。杨炫之云：“崇善之家，必有余庆，积祸之门，殃所毕集。祖仁负恩反噬，贪货杀徽，徽即托梦增金马，假手于兆，还以毙之。使祖仁备经楚挞，穷其涂炭，虽魏侯之笞田`，秦主之刺姚苌，以此论之，不能加也。”

宣忠寺东王典御寺，阉官《杨》王桃汤所立也。时阉官伽蓝皆为尼寺，唯桃汤所建僧寺，世人称□英雄。门有三层浮屠一所，工u昭义。宦者招提，最为入室。至于六斋，常击鼓歌舞也。

白马寺，汉明帝所立也，佛入中国之始。寺在西阳门外三里御道南。帝梦金神长丈六，项背日月光明，金神（胡人）号曰佛。遣使向西域求之，乃得经像焉。时白马负而来，因以为名。明帝崩，起祗洹于陵上。自此从（以）后，百姓□上，或作浮图焉。寺上经函至今犹存。常烧香供养之，经函时放光明，耀于堂宇，是以道俗礼敬之，如仰真容。浮屠前，柰林蒲萄异于余处，枝叶繁衍，子实甚大。柰林实重七斤，蒲萄实伟于枣，味并殊美，冠于中京。帝至熟时，常诣取之，或复赐宫人。宫人得之，转饷亲戚，以为奇味，得者不敢辄食，乃历数家。京师语曰：“白马甜榴，一实直牛。”

　有沙门宝公者，不知何处人也。形貌丑陋，心机通达，过去未来，预睹三世。发言似谶，不可解，事过之后，始验其实。胡太后闻之，问以世事。宝公曰：“把粟与鸡呼朱朱。”时人莫之能解。建义元年，后为尔朱荣所害，始验其言。时亦有洛阳人赵法和请占“早晚当有爵否？”宝公曰：“大竹箭，不须羽。东厢屋，急手作。”时不晓其意。经十余日，法和父丧。大竹者杖；东厢屋者，倚庐。造十二辰歌，终其言也。

宝光寺，在西阳门外御道北。有三层浮图一所，以石为基，形制甚古，画工雕刻。隐士赵逸见而叹曰：“晋朝石塔寺，今为宝光寺也！”人问其故，逸曰：“晋朝三（四）十二寺尽皆湮灭，唯此寺独存。”指园中一处曰：“此是浴室，前五步，应有一井。”众僧掘之，果得屋及井焉。井虽填塞，砖口如初，浴堂下犹有石数十枚。当时园池（地）平衍，果菜葱青，莫不叹息焉。园中有一海，号“咸池”。葭I被岸，菱荷覆水，青松翠竹，罗生其旁。京邑士子，至于良辰美日，休沐告归，征友命朋，来游此寺。雷车接轸，羽盖成阴。或置酒林泉，题诗花圃，折藕浮瓜，以为兴适。普泰末，雍西（州）刺史陇西王尔朱天光ㄊ柯碛诖怂隆Ｋ旅盼藓味急溃天光见而恶之。其年，天光战败，斩于东市也。

法云寺，西域乌场国胡沙门僧（昙）摩罗所立也。在宝光寺西，隔墙并门。摩罗聪慧利根，学穷释氏，至中国，即晓魏言隶书，凡闻见，无不通解，是以道俗贵贱，同归仰之，作祗洹《寺》一所，工制甚精。佛殿僧房，皆为胡饰，丹素炫彩，金玉垂辉。摹写真容，似丈六之见鹿苑；神光壮丽，若金刚之在双林。伽蓝之内，花果蔚茂，芳草蔓合，嘉木被庭。京师沙门好胡法者，皆就摩罗受持之，戒行真苦，难可揄扬。秘□神验，阎浮所无。□枯树能生枝叶，□人变为驴马，见之莫不忻怖。西域所□舍利骨及佛牙经像皆在此寺。

　寺北有侍中尚书令临淮王宅。博通典籍，辨慧清恬，风仪详审，容止可观。至三元肇庆，万国齐珍，金蝉曜首，宝玉鸣腰，负荷执笏，逶迤复道。观者忘疲，莫不叹服。性爱林泉，又重宾客。至于春风扇扬，花树如锦，晨食南馆，夜游后园。僚成群，俊民满席，丝桐发□，羽觞流行，诗赋并陈，清言乍起。莫不饮其玄奥，忘其褊焉。是以入室者谓登仙也。荆州秀才张裴裳为五言，有清拔之句云：“异秋（林）花共色，别树鸟同声。”以蛟龙锦赐之，亦有得绯绯绫者。唯河东裴子明为诗不工，罚酒一石。子明八日（斗）而醉眠，时人譬之山涛。及尔朱兆入京师，为乱兵所害，朝野痛惜焉。

　出西阳门外四里，御道南有洛阳大市，周回八里。市南有皇女台，汉大将军梁冀所造，犹高五丈余。景明中，比丘道恒立灵仙寺于其上。台西有河阳县台，中（东）有侍中侯钊（刚）宅。市西北有土山鱼池，亦冀之所造，即汉书所谓：“采土筑山，十里九阪，以象二崤”者。

　市东有通商、达货二里。里内之人，尽皆工巧，屠贩为生，资财巨万。有刘宝者，最为富室。州郡都会之处，皆立一宅，各养马一疋，至于盐粟贵贱，市价高下，所在一例。舟车所通，足迹所履，莫不商贩焉。是以海内之货，咸萃其庭，产匹铜山，家藏金穴。宅宇u制，楼观出云，车马服饰，拟于王者。

　市南有调音、乐律二里。里内之人，丝竹讴歌，天下妙伎出焉。有田僧超者，善吹笳，能为壮士歌、项羽吟。征西将军崔延伯甚爱之。正光末，高平失据，虐吏充斥。贼帅万侯（俟）丑奴寇暴泾、岐之间，朝廷为旰食，延伯总步骑五万讨之。延伯出师于洛阳城西张方桥，即汉之夕阳亭也。时公卿祖道，车骑成列。延伯危冠长剑，耀武于前，僧超吹壮士笛曲于后，闻之者懦夫成勇，剑客思奋。延伯胆略不群，威名早着，为国展力，二十余年，攻无全城，战无横陈，是以朝廷倾心送之。延伯每临场（阵）令僧超为壮士声，甲胄之士踊跃。单马入阵旁若无人，勇冠三军，威镇戎竖，二年之间，献捷相继。丑奴募善射者射僧超，亡，延伯悲惜哀恸，左右谓“伯牙之失钟子期，不能过也。”后延伯为流矢所中，卒于军中。于是五万之师，一时溃散。

　市西有退酤、治觞二里。里内之人多酝酒为业。河东人刘白堕善能酿酒。季夏六月，时暑赫，以罂贮酒，暴于日中，经一旬，其酒不动，饮之香美而醉，经月不醒。京师朝贵多出郡登藩，远相饷馈，u于千里，以其远至，号曰“鹤觞”。亦名“骑驴酒”。永熙年中，南青州刺史毛鸿宾赍酒之蕃，逢路贼，盗饮之即醉，皆被擒获，因复命“擒奸酒。”游侠语曰：“不畏张弓拔刀，唯畏白堕春醪。”

　市北慈孝、奉终二里。里内之人以卖棺椁为业，赁[车为事。有挽歌孙岩，娶妻三年，不脱衣而卧。岩因怪之，伺其睡，阴解其衣，有毛长三尺，似野狐尾。岩惧而出之。妻临去，将刀截岩发而走。邻人逐之，变成一狐，追之不得。其后，京邑被截发者一百三十余人。初变妇人，衣服靓妆，行路人见而悦近之，皆被截发当时有妇人着彩衣者，人皆指为狐魅。熙平二年四月有此，至秋乃止。

　别有准财、金肆二里，富人在焉。凡此十里，多诸工商货殖之民，千金比屋，层楼□□，重门启扇，阁道交通，迭相临望。金银锦绣，奴婢缇衣，五味八珍，仆隶毕口神龟年中，以工商上僭，不听金银锦绣。虽立此制，竟不施行。

　准财里内有开善寺，京兆人韦英宅也。英早卒，其妻梁氏不治丧而嫁，更约河内人向子集为夫。虽云改嫁，仍居英宅。英闻梁氏嫁，白日来归，乘马将数人至于庭前，呼曰：“阿梁，卿忘我也？”子集惊怖，张弓射之，应弦而倒，即变为桃人，所骑之马亦变为茅马，从者数人尽化为蒲人。梁氏惶惧，舍宅为寺。南阳人侯庆有铜像一躯，可高丈余。庆有牛一头，拟为金色，遇急事，遂以牛他用之。经二年，庆妻马氏忽梦此像谓之曰：“卿夫妇负我金色，久而不偿，今取卿儿丑多以偿金色焉。”悟觉，心不遑安。至晓，丑多得病而亡。庆年五十，唯有一子，悲哀之声，感于行路。丑多亡日，像自然金色，光照四邻。一里之内，咸闻香气，僧俗长幼，皆来观睹。尚书右仆射元稹闻里内频有怪异，遂改准财为齐谐里也。

　自退酤以西，张方沟，以东，南临洛水，北达芒山，其间东西二里，南北十五里，并名为寿丘里，皇宗所居也，民间号为王子坊。当时四海晏清，八荒率职，缥囊纪庆，玉烛调辰，百姓殷阜，年登俗乐。鳏寡不闻犬豕之食，□独不见牛马之衣。于是帝族王侯、外戚公主，擅山海之富，居川林之饶，争修园宅，互相夸竞。崇门丰室，洞户连房，飞馆生风，重楼起雾，高台芳树（榭），家家而筑；花林曲池，园园而有。莫不桃李夏绿，竹柏冬青。而河间王琛最为豪首，常与高阳争衡，造文柏堂，形如徽音殿。置玉井金罐，以金五色绩为绳。妓女三百人，尽皆国色。有婢朝云，善吹篪，能为团扇歌、垄（陇）上声。琛为秦州刺史，诸羌外叛，屡讨之不降，琛令朝云假为贫妪吹篪而乞。诸羌闻之，悉皆流涕，迭相谓曰：“何为弃坟井，在山谷为寇也？”即相率归降。秦民语曰：“快马健儿，不如老妪吹篪。”琛在秦州，多无政绩，遣使向西域求名马，远至波斯国，得千里马，号曰“追风赤骥”。次有七百里者十余匹，皆有名字。以银为槽，金为锁环，诸王服其豪富。琛语人云：“晋室石崇乃是庶姓，犹能雉头狐掖，画卯（卵）雕薪；况我大魏天王，不为华侈？”造迎风馆于后园，G户之上，列钱青琐，玉凤衔铃，金龙吐佩，素柰朱李，枝条入檐，伎女楼上，坐而摘食。琛常会宗室，陈诸宝器，金瓶银瓮百余口，瓯檠盘盒称是。自余酒器，有水晶钵、琉璃碗、赤玉卮数十枚，作工奇妙，中土所无，皆从西域而来。又陈女乐及诸名马，复引诸王按行府库，锦□（Y）珠玑，冰罗雾e，充积其内。、缬、油（）、绫、丝、彩、越、葛、钱、绢等不可数计琛忽谓章武王融曰：“不恨我不见石崇，恨石崇不见我！”融立性贪暴，志欲无限，见之惋叹，不觉生疾，还家卧三日不起。江阳王继来省疾，谓曰：“卿之财产，应得抗衡，何为叹羡，以至于此？”融曰：“常谓高阳一人宝货多融，谁知河间，瞻之在前。”继□曰：“卿欲作袁术之在淮南，不知世间复有刘备也？”融乃蹶起，置酒作乐。于时国家殷富，库藏盈溢，钱绢露积于廊者，不可较数。及太后赐百官负绢，任意自取，朝臣莫不称力而去。唯融与陈留侯李崇负绢过性（任），蹶倒伤踝。。侍中崔光止取两匹，太后问：“侍中何少？”对曰：“臣有两手，唯堪两疋，所获多矣。”朝贵服其清廉。经河阴之役，诸元歼尽，王侯第宅，多题为寺。寿丘里闾，列刹相望，祗洹郁起，宝塔高R。四月初八日，京师士女，多至河间寺。观其廊庑绮丽，无不叹息，以为蓬莱仙室，亦不是过。入其后园，见沟渎蹇产，石磴礁i，朱荷出也（池），绿萍浮水，飞梁跨阁，□树出云，咸皆唧唧（啧啧），虽梁王兔苑想之不如也。

追光寺，侍中尚书令东平王略之宅也。略生而岐嶷，幼则老成，博洽群书，好道不倦。神龟中，为黄门侍郎。元□专政，虐加宰辅。略密与其兄相州刺史中山王熙欲起义兵，问罪君侧，雄规不就，衅起同谋。略兄弟四人，并罹涂炭。唯略一身逃命江右。萧衍素闻略名，见其器度宽雅，文学优瞻（赡），甚敬重之，谓曰：“洛中如王者几人？”略对曰：“臣在本朝之日，承乏摄官。至于宗庙之美，百官之富，鸳鸾接翼，杞梓成阴，如臣之比，赵咨所云：车载斗量，不可数尽。”衍大笑，乃封略为中山王，食邑千户，仪比王子；又除宣城太守，给鼓吹一部，剑卒千人。略为政清肃，甚有治声。江东朝贵，侈于矜尚，见略入朝，莫不惮其进止。寻迁信武将军、衡州刺史。孝昌元年，明帝宥吴人江革，请略归国。江革者，萧衍之大将也。萧衍谓曰：“朕宁失江革，不得无王。”略曰：“臣遭家祸难，白骨未收。乞还本朝，叙录存没。”因即悲泣，衍哀而遣之。乃赐钱五百万、金二百斤、银五百斤、锦绣宝玩之物不可称数。亲帅百官送于江上，作五言诗赠者百余人。凡见礼敬如亲比。略始济淮，明帝拜略侍中，义阳王，食邑千户。略至阙，诏曰：“昔刘苍好善，利建东平，曹植能文，大启陈国，是用声彪盘石，义郁维城。侍中义阳王略体自藩华，门勋夙着，内润外朗，兄弟伟如。既见义忘家，捐生殉国，永言忠烈，何日忘之！往虽弛担为梁，今便言旋阙下，有志有节，能始能终，方传美丹青，悬诸日月。略前未至之日，即心立称，故封义阳。然国既边地，寓食他邑，求之二三，未为尽善，宜比德均封，追芳曩烈，可改封东平王，户数如前。”寻进尚书令、仪同三司，领国子祭酒，侍中如故。略从容闲雅，本自天资，出南入北，转复高迈，言论动止，朝野师模。建义元年，薨于河阴，赠太保，谥曰“文贞”。嗣王景式舍宅为此寺。

融觉寺，清河文献王怿所立也，在阊阖门外御道南。有五层浮图一所，与冲觉寺齐等。佛殿僧房，充溢一里。比丘昙谟最善于禅学，讲涅、花严，僧徙（徒）千人。天竺国胡沙门菩提流支见而礼之，号为菩萨。流支解佛义，知名西土诸夷号为罗汉。晓魏言及隶书，翻十地，楞伽及诸经论二十三部，虽石室之写金言，草堂之传真教，不能过也。流支读昙谟最大乘义章，每弹指赞叹，唱言微妙，即为胡书写之，传之于西域。沙门常东向遥礼之，号昙谟最为东方圣人。

大觉寺，广平王怀舍宅也，在融觉寺西一里许。北瞻芒岭，南眺洛I，东望宫阙，西顾旗亭，禅（神）皋显敞，实为胜地。是以温子升碑云：“面水背山，左朝右市”是也。环所居之堂，上置七佛。林池飞阁，比之景明。至于春风动树，则兰开紫叶，秋霜降草，则菊吐黄花；名德大僧，寂以遣烦。永熙年中，平阳王即位，造砖浮图一所，是土石之工，穷精极丽。诏中书舍人温子升以为文也。

永明寺，宣武皇帝所立也，在大觉寺东。时佛法经像，盛于洛阳，异国沙门，咸来辐辏，负锡持经，适兹药（乐）土，世宗故立此寺以憩之。房庑连□，一千余间。庭列修竹，檐拂高松，奇花异草，骈阗M砌。百国沙门三千余人，西域远者，乃至大秦国，尽天地之西垂，□绩纺，百姓野居，邑屋相望，衣服车马，拟仪中国。南中有歌营国，去京师甚远，风土隔绝，世不与中国交通；虽二汉及魏亦未曾至也。今始有沙门《焉子》善（菩）提拔陀，自云：“北行一月日，至勾稚国。北行十一日，至孙典（典孙）国。从孙典（典孙）国北行三十日，至扶南国，方五千里，南夷之国，最为强大。民户殷多，出明珠今玉及水精珍异，饶骡榔。从扶南国北行一月，至林邑国。出林邑，入萧衍国。”拔陀至杨州，岁余，随杨州比丘法融来至京师。沙门问其南方风俗，拔陀云：“古有（有古）奴调国，乘四轮马为车。斯调国出火浣布，以树皮为之。其树入火不燃。凡南方诸国，皆因城廓（郭）而居，多饶珍丽。民俗淳善，质直好义，亦与西国大秦、安息、身毒诸国交通往来，或三方四方，浮浪乘风，百日便至。率奉佛教，好生恶煞。”

　寺西有宜牛（年）里。里内有陈留王景皓、侍中安定公胡元吉等二宅。景皓者，河内（州）刺史陈留庄王祚之子，立性虚豁，少有大度，爱人好事，待物无遗。夙善玄言道家之业，遂舍半宅，安置佛徒，演唱大乘数部，并进京师大德超、光、●、荣四法师，三藏胡沙门菩提流支等咸预其席。诸方伎术之士，莫不归赴。时有奉朝请孟仲晖者，武城人也。父宾，金城太守。晖志性聪明，学兼释氏，四谛之义，穷其旨归。恒来造第，与沙门论议，时号为玄宗先生。晖遂造人中夹贮（）像一躯，相好端严，希世所有，置皓前厅，须臾弥宝坐。永安二年中，此像每夜行绕其坐，四面脚迹，隐地成文。于是士庶异之，咸来观瞩，由是发心者，亦复无量。永熙三年秋，忽然自去，莫知所之。其年冬，而京师迁邺。武定五年，晖为洛州开府长史，重加采访，寥无影迹。

　出阊阖门城外七里长分桥。中朝时以谷水浚急，注于城下，多坏民家，立石桥以限之，长则分流入洛，故名曰长分桥。或云：“晋河间王在长安，遣张方征长沙王，营军于此，因为张方桥也。”未知孰是。今民间讹语号为张夫人桥。朝士送迎，多在此处。

　长分桥西有千金堰，计其水利，日益千金，因以为名。昔都水使者陈□所造，令备夫一千，岁恒修之。

洛阳伽蓝记校注卷第五

魏抚军府司马杨炫之撰　范祥雍校注
　　城北
禅虚寺在大夏门御道西。寺前有阅武场，岁终农隙，甲士习战，千乘万骑，常在于此。有羽林马僧相善抵角戏，掷戟与百尺树齐等；虎贲张车掷刀出楼一丈。帝亦观戏在楼，恒令二人对为角戏。中朝时宣武场大夏门东北，今为光风园，苜蓿生焉。

凝圆寺，阉官济州刺史贾璨，所立也，在广莫门外一里御道东，所谓永平里也。注：即汉太上王广处。迁京之初，创居此里，值母亡，舍以为寺。地形高显，下临城阙。房庑精丽，竹柏成林，实是净行息心之所也。王公卿士来游观为五言者，不可胜数。

　洛阳城东北有上高景（商里），殷之顽民所居处也，高祖名闻义里。迁京之始，朝士住其中，迭相几刺，竟皆去之。惟有造瓦者止其内，京师瓦器出焉。世人歌曰：“洛《阳》城东北上高（商）里，殷之顽民昔所止。今日百姓造瓮子，人皆弃去住者耻。”唯冠军将军郭文远游憩其中，堂宇园林，匹于邦君。时陇西李元谦乐双声语，常经文远宅前过，见其门阀华美，乃曰：“是谁第宅过佳？”婢春风出曰：“郭冠军家。”元谦曰：“凡婢双声。”春风曰：“奴慢骂。”元谦服婢之能，于是京邑翕然传之。

闻义里有炖煌人宋云宅，云与惠生俱使西域也。神龟元年十一月冬，太后遣崇立寺比丘惠生向西域取经，凡得一百七十部，皆是大乘妙典。

　初发京师，西行四十日，至赤岭，即国之西疆也，皇魏关防正在于此。赤岭者不生草木，因以为名。其山有鸟鼠同穴，异种共类，鸟雄鼠雌，共为阴阳，即所谓鸟鼠同穴。

　发赤岭西行二十三日，渡流沙，至土谷浑国。路中甚寒，多饶风雪，飞沙走砾，举目皆满，唯土谷浑城左右暖于余处。其国有文字，况同魏。风俗政治，多为夷法。

　从土谷浑西行三千五百里，至鄯善城。其城自立王为土谷浑所吞。今城是土谷浑第二息宁西将军总部落三千以御西胡。

　从鄯善西行一千六百四十里，至左末城。城中居民可有百家，土地无雨，决水种麦，不知用牛，耒耜而田。□中国（图）佛与菩萨，乃无胡貌。访古老，云是吕光伐胡所作。

　从左末城西行一千二百七十五里至末城。城傍花果似洛阳，惟土屋平头为异也。

　从末城西行二十二里至捍裥城。南十五里有一大寺，三百余众僧。有金像一躯，举高丈六，仪容超绝，相好炳然，面恒东立，不肯西顾。父老传云：“此像本从南方腾空而来，于阗国王亲见礼拜，载像归。中路夜宿，忽然不见。遣人寻之，还来本处。即起塔，封四百户，供洒扫户。人有患，以金箔贴像所患处，即得阴愈。后人于像边造丈六像者，及诸宫塔乃至数千，悬彩幡盖亦有万计，魏国之幡过半矣。幅上隶书云太和十九年、景明二年、延昌二年。唯有一幅，观其年号，是姚秦时幡。

　从捍裥城西行八百七十八里，至于阗国。王头着金冠似鸡帻，头后垂二尺生绢，广五寸以为饰。威仪有鼓角金钲，弓箭一具，戟二枝，槊五张。左右带刀不过百人。其俗妇人葱衫束带，乘马驰走，与丈夫无异。死者以火焚烧，收骨葬之，上起浮图。居丧者翦发劈面为哀戚。发长四寸，即就平常。唯王死不烧，置之棺中，远葬于野，立庙祭祀，以时思之。

　于阗王不信佛法，有商将一比丘石（名）毗卢旃，在城南杏树下，向王伏罪云：“今辄将吴（异）国沙门来在城南杏树下。”王闻忽怒，即往看毗卢旃。旃语王曰：“如来遣我来，令王造覆盆浮图一躯，使王祚永隆。”王言“令我见佛，当即从命。”毗卢旃鸣钟告佛，即遣罗□罗变形为佛，从空而现真容。王五体投地，即于杏树下置立寺舍，画作罗□罗像，忽然自灭。于阗王更作精舍笼之，令覆瓮之影恒出屋外。见之者无不回向。其中有辟支佛靴，于今不烂，非皮非莫能审之。

　案于阗境东西不过三千余里。

　神龟二年七月二十九日入朱驹波国。人民山居，五谷甚丰。食则面麦，不立屠煞。食肉者以自死肉。风俗言音与于阗相似；文字与波罗门同。其国疆界可五日行遍。

　八月初入汉盘陀国界。西行六月（日），登葱岭山。复西行三日，至钵盂城，三日至不可依山，其处甚寒，冬夏积雪。山中有池，毒龙居之。昔有商人止宿池侧，值龙忿怒，□煞商人。盘陀王闻之，舍位与子，向乌场国学婆罗门□。四年之中，尽得其术。还复王位，复□池龙。龙变为人，悔过向王。即徙之葱岭山，去此池二千余里。今日国王十三世祖。自此以西，山路欹侧，长阪千里，悬崖万仞，极天之阻，实在于斯。太行、孟门，匹兹非险；崤关、垄阪，方此则夷。

　自发葱岭，步步渐高。如此四日，乃得至岭；依约中下，实半天矣！

　汉盘陀国正在山顶。自葱岭已西，水皆西流。世人云是天地之中。人民决水以种，闻中国田待雨而种，笑曰：“天何由可共期也？”

　城东有孟津河，东北流向沙勒。

　葱岭高峻，不生草木。是时八月，天气已冷，北风驱雁，飞雪千里。

　九月中旬入钵和国。高山深谷，道如常。国王所住，因山为城。人民服饰，惟有毡衣。地土甚寒，窟穴而居。风雪劲切，人畜相依。国之南界，有大雪山，朝融夕结，望若玉峰。

　十月之初，至●哒国。土田庶衍，山泽弥望。居无城郭，游军而治。以毡为屋，随逐水草，夏则随凉，冬则就温。乡土不识文字，礼教俱阙。阴阳运转，莫知其度。年无盈闰，月无大小，用十二月为一岁。受诸国贡献，南至牒罗，北尽敕●东被于阗，西及波斯，四十余国皆来朝贺。王张大毡帐，方四十步，周回以氍毹为壁。王着锦衣，坐金床，以四金凤凰为床脚。见大魏使人，再拜跪受诏书。至于设会，一人唱，则客前；后唱则罢会。惟有此法，不见音乐。●哒国王妃亦着锦衣，垂地三尺，使人擎之。头带一角，长八尺，奇长三尺，以玫瑰五色装饰其上。王妃出则与（舆）之，入坐金床，以六牙白象四狮子为床。自余大臣妻皆随伞，头亦似有角，团圆垂下，状似宝盖。观其贵贱，亦有服章。四夷之中，最为强大。不信佛法，多事外神，煞生血食，器用七宝。诸国奉献，甚饶珍异。按●哒国去京师二万余里。

　十一月初入波斯国。境土甚狭，七日行过。人民山居，资业穷煎。风俗凶慢，见王无礼。国王出入，从者数人。其国有水，昔日甚浅，后山崩截流，变为二池。毒龙居之，多有灾异。夏喜暴雨，冬则积雪，行人由之多致难艰。雪有白光，照耀人眼，令人闭目，茫然无见。祭祀龙王，然后平复。

　十一月中旬，入赊弥国。此国渐出葱岭，土田i，民多贫困。峻路危道，人马仅通。一直一道，从钵卢勒国向乌场国，铁锁为桥，县虚为渡，下不见底，旁无挽捉，倏忽之间，投躯万仞；是以行者望风谢路耳！

　十二月初，入乌场国。北接葱岭，南连天竺，土气和暖，地方数千。民物殷阜，疋临淄之神州；原田，等咸阳之上土。@罗施儿之所，萨释渡碇地，旧俗虽远，土风犹存。国王精食（进），菜食长斋，晨夜礼佛。击鼓吹贝，琵琶箜篌，笙箫备有。日中已后，始治国事。假有死罪，不立煞刑，唯从（徙）空山，任其饮啄。事涉疑似，以药服之，清浊则验；随事轻重，当时即决。土地肥美，人物丰饶，百谷尽登，五果繁熟，夜闻钟声，遍满世界。土饶异花，冬夏相接，道俗采之，上佛供养。国王见宋云，云大魏使来，膜拜受诏书。闻太后崇奉佛法，即面东合掌，遥心顶礼。遣解魏语人问宋云曰：“卿是日出人也？”宋云答曰：“我国东界有大海水，日出其中，实如来旨。”王又问曰：“彼国出圣人否？”宋云具说周、孔、庄、老之德，次序蓬莱山上银阙金堂，神仙圣人并在其上；说管辂善卜，华陀治病，左慈方术，如此之事，分别说之。王曰：“若如卿言，即是佛国。我当命终，愿生彼国。”

　宋云于是与惠生出城外，寻如来教迹。水东有佛晒衣处。初，如来在乌场国行化，龙王嗔怒，兴大风雨，佛僧迦梨表里通湿。雨止，佛在石下，东面而坐，晒袈裟。年岁虽久，彪炳若新，非直条缝明见，至于细缕亦新（彰）。乍往观之，如似未彻；假令刮削，其文转明。佛坐处及晒衣所，并有塔记。水西有池，龙王居之。池边有一寺，五十余僧。龙王每作神变，国王祈请，以金玉珍宝投之池中；在后涌出，令僧取之。此寺衣食，待龙而济，世人名曰龙王寺。

　王城北八十里，有如来履石之迹，起塔笼之。履石之处，若水践泥，量之不定，或长或短。今立寺，可七十余僧。塔南二十步有泉石。佛本清净，嚼杨枝植地即生；今成大树，胡名曰婆楼。

　城北有陀罗寺，佛事最多。浮图高大，僧房逼侧，周匝金像六千躯。王年常大会，皆在此寺，国内沙门，咸来云集。宋云、惠生见彼比丘戒行精苦，观其风范，特加恭敬，遂舍奴婢二人，以供洒扫。

　去王城东南，山行八日，如来苦行投身饿虎之处。高山笼（a）兀危岫入云；嘉木灵芝，丛生其上。林泉婉丽，花彩曜目。宋云与惠生割舍行资，于山顶造浮图一所，刻石隶书，铭魏功德。山有收骨寺，三百余僧。

　王城南一百余里，有如来昔作摩休国，剥皮为纸、拆骨为笔处，阿育王起塔笼之，举高十丈。拆骨之处，髓流着石，观其脂色，肥腻若新。

　王城西南五百里有善持山。甘泉美果，见于经记。山谷和暖，草木冬青。当时太簇御辰，温炽已扇，鸟鸣春树，蝶舞花丛。宋云远在绝域，因瞩此芳景，归怀之思，独轸中肠，遂动旧疹，缠绵经月，得婆罗门□，然后平善。山项东南有太子石室，一口两房。太子室前十步有大方石，云太子常坐其上，阿育王起塔记之。塔南一里，太子草庵处。去塔一里，东北下山五十步，有太子男女绕树不去，婆罗门以杖鞭之，流血洒地处。其树犹存，洒血之处，今为泉水。室西三里，天帝释化为师子，当路蹲坐，遮●之处。石上毛尾爪迹，今悉炳然。阿周陀窟及门子供养盲父母处，皆有塔记。山中有昔五百罗汉床，南北两行，相向坐处，其次第相对。有大寺，僧徒二百人。太子所食泉水北有寺，恒以驴数头运粮上山，无人驱逐，自然往还；寅发午至，每及中。此是护塔神渥婆仙使之然。此寺昔日有沙弥常除灰，目（因）入神定，维那挽之，不觉皮连骨离，渥婆仙代沙弥除灰处。国王与渥婆仙立庙，图其形像，以金傅之。隔山岭有婆奸寺，夜叉所造，僧徒八十人。云罗汉夜叉常来供养，洒扫取薪；凡俗比丘不得在寺。大魏沙门道荣至此礼拜而去，不敢留停。

　至正光元年四月中旬入干陀罗国，土地亦与乌场国相似，本名业波罗国，为●哒所灭，遂立敕勤为王，治国以来，已经二世。立性凶暴，多行煞戮；不信佛法，好祀。鬼神。国中人民悉是婆罗门种，崇奉佛教，好读经典，忽得此王，深非情愿。自恃勇力，与●（Y）宾争境，连兵战斗，已历三年。王有斗象七百头，一负十人，手持刀楂；象鼻缚刀，与敌相击。王常停境上，终日不归；师老民劳，百姓嗟怨。宋云诣军，通诏书。王凶慢无礼，坐受诏书。宋云见其远夷不可制，任其倨傲，莫能责之。王遣传事谓宋云曰：“卿涉诸国，经过险路，得无劳苦也？”宋云答曰：“我皇帝深味大乘，远求经典，道路虽险，未敢言疲。大王亲总三军，远临边境，寒暑骤移，不无顿弊？”王答曰：“不能降服小国，愧卿此问。”宋云初谓王是夷人，不可以礼责，任其坐受诏书；及亲往复，乃有人情。遂责之曰：“山有高下，冰（水）有大小，人处世间，亦有尊卑。●哒、乌场王并拜受诏书，大王何独不拜？”王答曰：“我见魏主则拜，得书坐读，有何可怪？世人得父母书，犹自坐读。大魏如我父母，我一坐读书，于理无失。”云无以屈之。遂将云至一寺，供给甚薄。时跋《跋》提国送狮子儿两头与干陀罗王，云等见之，观其意气雄猛，中国所画，莫参其仪。

　于是西行五日，至如来舍头施人处。亦有塔寺，二十余僧。复西行三月（日），至辛头大河，河西岸有如来作摩竭大鱼，从河而出。十二年□以肉济人处，起塔为记，石上犹有鱼鳞纹。复西行十三日，至佛沙伏城。川原沃壤，城郭端直，民户殷多，林泉茂盛。土饶珍宝，风俗淳善。其城内外，凡有古寺，名僧德众，道行高奇。城北一里有白象宫。寺内佛事皆是石像，装严极丽，头数甚多，通身金箔，眩耀人目。寺前系白象树，此寺之兴，实由兹焉。花叶似枣，季冬始熟。父老传云：“此树灭，佛法亦灭。”寺内图太子夫妻以男女乞婆罗门像，胡人见之，莫不悲泣。

　复西行一日，至如来挑眼施人处。亦有塔寺，寺石上有伽叶佛迹。复西行一日，乘船渡一深水，三百余步。复西南行六十里，至干陀罗城。东南七里有雀离浮图。道荣传云：“城东四里。”推其本源，乃是如来在世之时，与弟子游化此土，指城东曰：“我入涅后三百年，有国王名伽尼色伽，此处起浮图。”佛入涅后二百年来，果有国王字伽尼色伽，出游城东，见四童子累牛粪为塔，可高三尺，俄然即失。道荣传云：“童子在虚空中向王说偈。”王怪此童子，即作塔笼之。粪塔渐高，挺出于外，去地四百尺然后止。王始更广塔基三百余步。道荣传云：“三百九十步。”从此构木，始得齐等。道荣传云：“其高三丈。悉用文木（石）为陛，阶砌栌恚上构众木，凡十三级。”上有铁柱，高三尺，金十三重，合去地七百尺。道荣传云：“铁柱八十八尺，八十围，金盘十五重，去地六十三丈二尺。”施功既讫，粪塔如初。在大塔南三步。婆罗门不信是粪，以手探看，遂作一孔。年岁虽久，粪犹不烂，以香泥填孔，不可充满，今天宫笼盖之。雀离浮图自作以来，三经天火所烧，国王修之，还复如故。父老云：“此浮图天火所（七）烧，佛法当灭。”道荣传云：“王修浮图，木工既讫，犹有铁柱，无有能上者。王于四角起大高楼，多置金银及诸宝物，王与夫人及诸王子悉在上烧香散花，至心精神，然后辘轳绞索，一举便到，故胡人皆云四天王助之。若其不尔，实非人力所能举。”塔内物（佛）事，悉是金玉，千变万化，难得而称。旭日始开，则金盘晃朗；微风渐发，则宝铎和鸣，西域浮图，最为第一。此塔初成，用真珠为罗网，覆于其上。后数年，王乃思量，此珠网价值万金，我崩之后，恐人侵夺；复虑大塔破坏，无人修补，即解珠网，以铜镬盛之。在塔西北一百步，掘地埋之，上种树，树名菩提，枝条四布，密叶蔽天。树下四面坐像，各高丈五，恒有四龙典掌此珠。若兴心欲取，则有祸变。刻石为铭，嘱语将来，若此塔坏，劳烦后贤，出珠修治。

　雀离浮图南五十步有一石塔，其形正圆，高二丈，甚有神变，能与世人表吉凶，触之，若吉者，金铃鸣应；若凶者，假令人摇撼，亦不肯鸣。惠生既在远国，恐不吉反，遂礼神塔，乞求一验，于是以指触之，铃即鸣应。得此验，用慰私心，后果得吉反。

　惠生初发京师之日，皇太后锤段迳百尺幡千口、锦香袋五百枚、王公卿士幡二千口。惠生从于阗至干陀，所有佛事，悉皆流布，至此顿尽，惟留太后百尺幡一口，拟奉尸毗王塔。宋云以奴婢二人奉雀离浮图，永充洒扫。惠生遂减割行资，妙简良匠，以铜摹写雀离浮图仪一躯及释迦四塔变。

　于是西北行七日，渡一大水，至如来为尸昆（毗）王救鸽之处，亦起塔寺。昔尸昆（毗）王仓库为火所烧，其中粳米魅唬至今犹在。若服一粒，永无疟患。彼国人民须禁日取之。道荣传云：“至那伽罗阿国，有佛顶骨，方圆四寸，黄白色；下有孔，受人手指，闪然似仰蜂窝。至耆贺滥寺，有佛袈装（裟）十三条，以尺量之，或短或长。复有佛锡杖，长丈七，以水筒盛之，金箔其上。此杖轻重不定，值有重，百人不举；值有轻时，二人胜之。那竭城中有佛牙佛发，并作宝函盛之，朝夕供养。至瞿罗罗鹿见佛影，入山窟十五步，四面向户，遥望则众相炳然，近看瞑然不见。以手摩之，唯有石壁，渐渐却行，始见其相。容颜挺特，世所希有。窟前有方石，石上有佛迹。窟西南百步，有佛浣衣处。窟北一里有目连窟。窟北有山，山下有六佛手作浮图，高十丈，云此浮图●（陷）入地，佛法当灭。并为七塔，七塔南石铭，云如来手书。胡字分明，于今可识焉。”

　惠生在乌场国二年，西胡风俗，大同小异，不能具录。至正元（光）二（三）年二月，始还天阙。炫之按惠生行纪事多不尽录，今依道荣传、宋云家纪，故并载之，以备缺文。

京师东西二十里，南北十五里，户十万九千余。庙社宫室府曹以外，方三百步为一里，里开四门；门置里正二人，吏四人，门士八人，合有二百二十里。寺有一千三百六十七所。天平元年，迁都邺城，洛阳余寺四百二十一所。北芒山上有冯王寺、齐献武王寺；京东石关有元领军寺、刘长秋；嵩高中有阙（闲）居寺、●（栖）禅寺、嵩阳寺、道场寺，上有中顶寺，东有升道寺；京南关口有石窟寺、灵岩寺；京西e涧有白马寺、照乐寺。如此之寺，既郭外，不在数限，亦详载之。

洛阳伽蓝记序

魏抚军府司马杨炫之撰

三坟五典之说，九流百代（氏）之言，并理在人区，而义兼天外。至于一乘二谛之原，三明六通之旨，西域备详，东土靡记。自顶（项）日感梦，满月流光，阳门饰豪。眉之像，夜台图绀发之形。尔来奔竞，其风遂广。至晋永嘉唯有寺四十二所。逮皇魏受图，光宅嵩洛，笃信弥繁，法教逾盛。王侯贵臣，弃象马如脱屣，庶士豪家，舍资财若遗迹。于是昭提栉比。宝塔骈罗，争写天上之姿，竞摸山中之影。金刹与灵台比高，广殿共阿房等壮。岂直木衣绨绣，土被朱紫而已哉！暨永熙多难，皇舆迁邺，诸寺僧尼，亦与时徙。至武定五年，岁在丁卯，余因行役，重览洛阳。城郭崩毁，宫室倾覆，寺观灰烬，庙塔丘墟，墙被蒿艾，巷罗荆棘。野兽穴于荒阶，山鸟巢于庭树。游儿牧竖，踯躅于九逵；农夫耕稼（老），艺黍于双●（阙）。麦秀之感，非独殷墟，黍离之悲，信哉周室。京城表里凡有一千余寺，今日寮廓，钟声罕闻。恐后世无传，故撰斯记。然寺数最多，不可遍写，今之所录，上大伽蓝。其中小者，取其详世谛事，因而出之。先以城内为始，次及城外，表列门名，以远近为五篇。余才非着述，多有遗漏。后之君子，详其阙焉。

大和十七年，《后魏》高祖迁都洛阳，诏司空公穆亮营造宫室。洛阳城门，依魏、晋旧名。

东面有三门。北头第一门曰“建春门”，汉曰“上东门”。阮籍诗曰：“步出上东门”是也。魏、晋曰“建春门”，高祖因而不改。次南曰“东阳门”，汉曰“东中（中东）门”，魏、晋曰“东阳门”，高祖因而不改。次南曰“<BR>青阳门”，汉曰“望京门”，魏、晋曰“清明门”，高祖改为“青阳门”。

南面有三（四）门。东头第一曰“开阳门”。初，汉光武迁都洛阳，作此门始成，而未有名。忽夜中有柱自来在楼上。后琅琊郡开阳县言南门一柱飞去，使来视之，则是也。遂以“开阳”为名。自魏及晋，因而不改，高祖亦然。次西曰“平昌门”，汉曰“平门”，魏晋曰“平昌门”，高祖因而不改。次西曰“宣阳门”，汉曰“津门”，魏、晋曰“津阳门”，高祖因而不改。

西面有四门。南头第一门曰“西明门”，汉曰“广阳门”。魏、晋因而不改，高祖改为“西明门”。次北曰“西阳门”，汉曰“雍门”。魏晋曰“西明门”，高祖改为“西阳门”。次北曰“阊阖门”，汉曰“上西门”，有铜璇玑玉衡，以齐七政。魏、晋曰“阊阖门”，高祖因而不改。次北曰“承明门”。承明者，高祖所立，当金墉城前东西大道。迁京之始，宫阙未就，高祖住在金墉城。城西有王南寺，高祖数诣寺沙门论议，故通此门，而未有名，世人谓之新门。时王公卿士常迎驾于新门。高祖谓御史中尉李彪曰：“曹植诗云：谒帝承明庐。此门宜以承明为称。”遂名之。

北面有二门。西头曰“大夏门”，汉曰“夏门”，魏、晋曰“大夏门”。尝造三层楼，去地二十丈。洛阳城门楼皆两重，去地百尺，惟大夏门甍栋干云。东头曰“广莫门”，汉曰“谷门”，魏、晋曰“广莫门”，高祖因而不改。<BR>广莫门以西，至于大夏门，宫观相连，被诸城上也。

一门有三道，所谓九轨。

附编一

　　佚文
僧肇法师制四论合为一卷，曾呈庐山远大师，大师叹仰不已。又呈刘遗民，叹曰：“不意方袍，复有平叔！”方袍之语出遗民也。

佛耶舍比名觉明，日诵三万言，洞明三藏，与罗什法师情好，其出毗婆娑论及四分律。为人髭赤，时号为“赤髭三藏。”

王蒙好茶，人至辄饮之。士大夫甚以为苦，每欲候蒙，必曰：“今日有水厄。”

平昌门直南大道，东是明堂大道，西是灵台也。

　　杨炫之传略

    杨炫之，北平人。后魏永安中，为奉朝请。庄帝马射于华林园，百官皆来苗茨堂读碑――碑为魏明帝所立，题云苗茨之碑，疑苗字误。国子博士李同轨曰：“魏明英才，世称三祖，公干、仲宣，为其羽翼，但未知本意如何，不得言误也。”炫之因即释曰：“以蒿覆之，故言苗茨，何误之有？”众咸称善，以为得其旨归。尝与河南尹胡世孝共登永宁寺浮图。时有西域沙门菩提达摩者，波斯国胡人也，起自荒裔，来游中土。见金盘炫日，光照云表；宝铎含风，响出天外，歌咏赞叹，实是神功！自云：“年一百五十岁，历涉诸国，靡不周遍，而此寺精丽，阎浮所无也。极佛境界，亦未有此！”口唱南无，合掌连日。为期城郡太守。为抚军府司马。武定五年（五四七），因行役，重览洛阳。见城郭崩毁，宫室倾覆，寺观灰烬，庙塔丘墟，故撰洛阳伽蓝记。盖见元魏末寺字壮丽，损费金碧；王公相竞，侵渔百姓。乃撰此记，言不恤众庶也。为秘书监。后上书述：“释教虚诞，有为徒费。无执戈以卫国，有饥寒于色养。逃役之流，仆隶之类，避苦就乐，非修道者。又佛言有为虚妄，皆是妄想。道人深知佛理，故违虚其罪。”启又广引财事乞贷贪积无厌。又云：“读佛经者，尊同帝王。写佛画师，全无恭敬。请沙门等同孔、老拜俗，班之国史。行多浮险者，乞立严勤，知其真伪。然后佛法可遵，师徒无滥。则逃兵之徒，还归本役，国富兵多，天下幸甚。”虽上书，终委而不施行。

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
