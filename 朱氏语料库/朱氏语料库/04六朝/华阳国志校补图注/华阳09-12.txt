华阳国志校补图注卷九

　　李特雄期寿势志　　（元丰与钱、张、吴、《函》、浙本无期字。刘、李本无期势二字。何、王、石本作《李志》。此依廖本。）

　　　　　　一

　　李特，字玄休，略阳临渭人也。祖世本巴西宕渠z民，种党劲勇，俗好鬼巫。汉末，张鲁居汉中，以鬼道教百姓，z人敬信；值天下大乱，自巴西之宕渠移入汉中。魏武定汉中，曾祖父虎与杜［C］、朴胡、［袁］约、杨车、李黑等移于略阳北土，复号曰巴【人】［氐］特父慕，为东羌猎将。特兄弟五人：长兄辅，字玄政。次特。特弟庠，字玄序。庠弟流，字玄通。流弟骧，字玄龙。皆锐骁有武干。特长子荡，字仲平，好学，有容观。少子雄，字仲隽。初，特妻罗氏梦双虹自门升天，一虹中断。罗曰：‘吾二儿，若有先亡，在者必大贵。’雄少时，辛冉相当贵。有刘化者，道术士也，言：‘关陇民皆当南移。李氏子中惟仲隽天姿奇异，终为人主。’【乡里人多善之】与叔父庠并以烈气闻，［乡里人多善之。］［庠死］，人多归之。既克成都，众皆饥饿，骧乃将民入V王城食谷、芋。雄遣信奉迎范贤，欲推戴之。贤不许，更劝雄自立。

　　永兴元年，冬十月，杨褒、杨圭共劝雄称王。雄遂称成都王。［母罗曰王太后。］追尊曾祖【虎】庸曰巴郡公，祖父慕陇西王。［追谥］父特景王，【母曰太后。追谥】世父辅齐烈王，仲父庠梁武王，仲父流秦文王，兄荡广汉壮文公。以叔父骧为太傅，庶兄始为太保，外兄李国为太宰，国弟离为太尉，从弟云为司徒，璜为司空，阎式为尚书令，褒为仆射，发为侍中，圭为尚书，【洪】［溥］为益州刺史，徐舆镇南，王达军师，［并将军］。具置百官。下赦，【建】［改］元【大武】［建兴］。迎范贤为丞相。从弟置，流子也，以不陪列，诛之。贤既至，尊为［四时八节］天地太师，封西山侯，复其部曲，军征不预，租税皆入贤家。贤名长生，一名延久，又名九重。一曰支，字元。涪陵丹兴人也。

　　光熙元年，雄称皇帝，改元晏平，［国号大成，追尊父特曰景帝，庙号始祖。母罗为皇太后。］

　　永嘉三年，罗k、訇琦等杀李离于梓潼。时阎式去雄依离，并见杀。骧攻不克，【时】李云、李璜皆战死。

　　【明】［四］年，文硕杀李国，以巴西【梓潼】为晋。平寇将军李凤在晋寿。梁州先以为雄所破，不守。而谯登在涪，平西参军向奋屯【安】汉［安］之宜福，张罗屯平无逼雄。雄将张宝，弟全在訇琦中。雄遣宝反为奸，许以代离。宝素凶勇，先杀人，而后奔梓潼，密结心腹。会罗尚遣使慰劳琦。琦等出送其使，宝从后闭城门。琦等奔巴西。雄得梓潼，拜宝为太尉。雄自攻奋。奋走。遣骧攻登。登初将骧子寿，欲以诱骧；被攻急，救援不至，还骧寿。

　　五年春，骧获登。遣李始督李凤攻巴西，杀文硕。是岁，雄姨弟任小受张罗募，手刃雄头，雄几死。改元玉衡。是【后】［时］，扶风邓【芝】［定］、杨虎等各率流民前后数千家入蜀。以凤为征北、梁州，任回镇南、南夷、宁州，李恭征东、南蛮、荆州，皆大将军、校尉、刺史。雄、骧勤恤百姓于内，凤、回、恭招流民于外，【称】［并］有功［称］。氐符成、隗文既降复叛，手伤雄母；及其来也，咸释其罪，厚加待纳，皆以为将。天水陈安举陇右来降。武都氐王杨茂搜奉贡称臣。杜|自湘州使使求援。晋凉州刺史张骏遣信交好。汉嘉夷王冲遣子入质。顷之，朱提【审】［雷］昭率民归降，建宁爨【□】［量］蒙险委诚。其余附者日月而至。雄乃虚己受人，宽和政役。远至迩安。年丰谷登，乃兴文教，立学官。其赋，男丁一岁谷三斛，女丁一斛五岗，疾病半之。户调绢不过数丈，绵不过数两。事少役稀，民多富实。至乃闾门不闭，路无拾遗，狱无滞囚，刑不滥及。但为国威仪无则，官无秩禄，职署委积，班序无别，君子小人，服章不殊，货贿公行，惩劝不明。行军无号令，用兵无部伍。其战，胜不相让，败不相救；攻城破邑，动以虏获为先。故纲纪莫称。

　　　　　　二

　　李凤在北，数有战、降之功。时荡子稚屯晋寿，害其功。

　　大兴元年，凤以巴西叛。骧讨之，久驻梓潼不【敢】进。雄自至涪，骧遂斩凤。以寿代凤【以】知州、征事。

　　二年，骧伐越Q。【又分伐朱提。】

　　三年，获太守西夷校尉李钊。夏，进伐宁州，大败于螳螂，还。初，氐王杨茂搜子难敌、坚头为刘曜所破，奔晋寿。晋寿守将李稚，荡第二子也，受其赂遗，不送成都。曜既引还，稚遣难敌兄弟还武都。遂即叛稚。稚悔失计，连白雄求伐氐。雄许之。群臣多谏，雄不从。遣稚兄H以侍中、中领军统稚攻难敌，由白水道；【寿】遣［寿］与稚弟b由阴平入，二道讨氐。难敌等先拒寿、b。b、寿不进。而H、稚迳至下辨；以深入无继，大为氐所破，稚、H皆死；死者千余人。雄深自咎责，以谢百姓。H，荡之元子，有名望志尚，雄欲传以后嗣，甚痛惜之。雄妻任无子，养H弟班为子。雄自有庶子十五人。群臣上立嗣。雄曰：‘孙仲谋割有江东，伯符［基］兆【基】子止侯爵，《国志》耻之。［宋］宣公舍子立弟，君子以为知人。吾将弥缝《国志》之耻，以继宣公之美。’骧与司徒王达谏，以为不可，雄不从。

　　永昌元年，冬，立班为太子。骧泣曰：‘乱始于是矣。’

　　泰宁元年，越Q斯叟反，攻围任回及太守李谦。遣【其】征南费黑救之。

　　咸和元年夏，斯叟破。

　　二年，谦移郡民于蜀。

　　三年冬，骧死，追赠相国，谥曰汉献王。寿以丧还。拜b征北、梁州，代寿。以班行抚军将军，修晋寿军屯。

　　五年，拜寿都督中外诸军大将军、中护军、西夷校尉，录尚书，总统如骧。冬，寿率征南费黑、征东任邵伐巴东，至建平。［晋］监军□丘奥退保宜都。

　　六年春，寿还，遣任邵屯巴。雄以子越为车骑［将军］，住广汉。秋，寿伐阴平。［杨难敌降］。冬，城涪【陵】。

　　七年秋，寿南征宁州，以费黑为司马，与邵攀等为前军，由南广入。又别遣任回子调由越Q【入】。冬十月，寿、黑至朱提。朱提太守董炳固城。宁州刺史尹奉遣建宁太守霍彪、大姓爨深等助炳。时寿已围城，欲逆拒之。黑曰：‘料城中食少。霍彪等虽至，赍粮不多。宜令人入城，共消其谷。犹嫌其少，何缘拒之？’彪等皆入城。城久不下，寿欲急攻之。黑谏曰：‘南［中］道险，俗好反乱，宜必待其诈勇已困。但当日月制之，全军取胜，以求有余。溷牢之物，何足汲汲也。’寿必欲战，果不利。乃悉以军事任黑。

　　八年，春正月，炳、彪等出降。威震十三郡。三月，刺史尹奉举州委质。迁奉于蜀。寿领宁州。南夷初平，威禁甚肃。后转R掠民。秋，建宁【州】民毛衍、罗屯等反，杀太守邵攀。□柯太守谢恕举郡为晋。寿［讨］破之。

　　九年春，分宁州置交州。以霍彪为宁州，【建宁】爨深为交州刺史。封寿建宁王。张骏使参军傅颖、治中张淳遗雄书，劝去尊号，称藩于晋。雄引见，谓曰：‘吾过为士大夫所推，然本无心于帝王也。贵州将令行河、沙，常所希冀。进思共为晋室元功之臣，退思共为守藩之将，扫除氛埃，以康帝宇。而晋室【R】［陵］迟，德声不振。引领东望有年月矣。会获来贶，情钧至，有何已已。’颖、淳以为然。使聘相继。巴郡告急，云有东军。雄曰：‘吾常虑石勒跋扈，侵逼琅琊，以为耿耿。不图乃能举军。使人欣然。’雄之雅谈，多如此类。三月，寿还。夏六月癸亥，雄【疾】病［疡］卒，时年六十一。伪谥曰武帝，庙称太宗。凡自立三十年。冬十二月丙寅，葬成都，墓号安都陵也。

　　　　　　三

　　班字世文，荡第四子也。少见养于雄。年二十六，立为太子。好学爱士。每观书传，谓其师友天水文夔、陇西董融等曰：‘吾见周【景】［灵］王太子晋、魏太子丕、吴太子【孙】登，文章鉴识，超然卓绝，未不有惭色。何古人之难及乎！’进止周旋，勤于咨问。但性轻躁，失在田猎。甲子袭位。b来奔丧，劝遣雄子越还江阳，而欲令期代己知北事。班以未葬，不许。遣b还涪。冬十月癸亥，期、越杀班于临次。并杀班仲兄领军［将军］都。弟b奔晋。期伪谥班曰戾太子。寿追谥曰哀皇帝。子幽、J，为期所杀。班兄弟五人皆兵死，四人无后。b在晋，历巴郡、襄阳、宜都太守，龙骧将军。永和三年，从征西，于山阳战死也。

　　期字世运，雄第四子也。母冉，贱。雄妻任养为子。少攻学问，有容观。雄时，令诸子各募合部曲，多者才得数百人，而期独得千余人。为安东将军。雄亡，越自江阳来赴丧，兄弟怏怏。既以班非雄所生，又虑b不利己，与【兄】越密谋图班。太史令韩约上言：‘宫室有阴谋兵气，戒在亲戚。’班不悟。遂因夜哭，越杀班。期【自】立，以越为相国，与寿并录尚书事。进寿大都督，徙封汉王，使讨b于涪。封越、建宁王。以仲兄霸为中领军、镇南；弟保镇西、西夷校尉、汶山太守；从【兄】［父］始征东，代越；皆大将军。b走，即拜寿梁州、知北事。

　　咸【熙】［康］元年，春正月，立妻阎氏为后，下赦，改元玉恒。秋，以司隶景骞为尚书令，征南费黑为司隶，班舅罗演为仆射。【舅】罗演与汉王相、天水上官澹谋袭期，立班子幽。谋泄。杀［演］、澹，并【诛】班母罗、H子h、稚妻昝。

　　二年，忌从子载多才艺，托他事诛之。而霸、保皆暴病死。于是大臣自疑，骨肉不相亲。而期志益广，忽慢父时公卿，政刑失错。

　　四年，夏四月，寿自涪还袭期，假以诛越、蹇为言。越请散财募【民】［士］格战。期谓寿不自薄，不许。［寿］既诛越，骞，初废期为邛都县公，［至］五月，乃杀期，【及】诛李始等，【杀】［及期］兄弟十余人。期死时，年二十四。谥曰幽【王】［公］。

　　五年，徙【其】［期］妻子于越Q。势又使人就越Q诛其子。

　　　　　　四

　　寿字武考，有干局，爱尚学义，志度少殊于诸子。雄奇之。自代父为将，志在功名，故东征南伐，每有效事。雄疾病，侍疾左右。左右侍臣造雄顾命，寄托于寿。期之杀班也，李始初欲附寿，图共讨期。寿不敢。始怒，说期取寿。［期］惮李b在北，欲藉寿讨之，故不许。寿既受汉封，北伐b，告以去就利害，假道。故b得由巴顺水东下吴。寿虽代b镇涪，岁终当入朝觐，常自危嫌，辄造汉中守将张才急书告方外寇警。咸康二年冬，北入汉中，破走司马勋。寿见期、越兄弟十余人，年方壮大而手下有强兵，惧不自全。数聘命高士巴西龚壮。壮虽不应，恐见害，不得已，数见寿。时岷山崩，江水竭，寿缘刘向之言而恶之，每谋壮以自安之术。壮之父及叔皆为特所杀，欲假手报仇，未有其由，因说立事：‘何如舍小从大，以危易安。开国裂土，长为诸侯。名高桓文，勋流百代矣。’寿从之。因与长史略阳罗恒、巴西解思明共谋据成都为晋，称藩。会养弟攸从成都病还，死道中。乃【阳】［扬］言越药杀之。又诈造【姝】［妹］婿任调书，言期、越当废寿，以惑群下。群下信之。乃誓文武，许赏城中资财。得数千人。

　　［四年，四月］，南攻成都。子势为开门内应，遂获期、越。诛其宗族十余人。兵入，掳掠民家，奸淫雄公主及李氏诸妇，多所残害。数日乃定。恒与思明及李奕、王利等劝寿称镇西将军、益州牧、成都王，以壮为长史，告下。又劝令送期于晋。任调与司马蔡兴、侍中李艳及张烈等劝寿自立。寿亦生心，遂背思明所陈之计，称汉皇帝。尊父骧曰献帝，母昝氏曰太后。下赦，改元汉兴。以恒为尚书令，思明为广汉太守，任调镇北、梁州、知东羌校尉，李奕镇西、西夷校尉。更代诸郡及卿佐，皆用宿人及己参佐。省交州，以从子权为镇南、南夷、宁州。于是成都诸李子弟，无复秉兵马形势者，雄时旧臣及六郡人，皆斥废也。秋七月，李奕从兄干，与大臣合谋，欲废寿。寿惧，使子广与大臣盟要，为兄弟。进李闳为征东、荆州，移镇巴郡。八月，天连阴雨，禾稼伤损，百姓饥疫。草莽臣龚壮上封事曰：‘臣闻阴德必有阳报。故于公理狱，高门待封。伏惟献皇帝宽仁厚惠，宥罪甚众。灵德洪洽，诞钟陛下。陛下天性忠笃，受遗建节，志齐周、霍，诚贯神明。而志绪违理，颠覆顾命。管蔡既兴，谗谀滋蔓。大义灭亲，拨乱济危。上指星辰，昭告天地，歃血盟众，举国称藩。天应人悦，白鱼登舟，霆震助威，烈风顺义。神诚允畅，日月光明。而论者未喻，权时定制。淫雨澹垂向百日，禾稼伤损。加之饥疫，百姓愁望。或者天以监示陛下。又，前日之举，止以救祸。陛下至心，本无大图。而今久不变，天下之人，谁复分明知陛下本心者哉？且玄宫之谶难知，而盟誓顾违，一旦疆场有急，内外骚动。不可不深思长久之策，永为子孙之计也。愚谓宜遵前盟誓，结援吴会，以亲天子。彼必崇重，封国历世。虽降阶一等，永为灵德。宗庙相承，福祉无穷。君臣铭勋于上，生民宁息于下，通天下之高理，弘信慎之美义，垂拱南面，歌诗兴礼，上与彭、韦争美，下与齐、晋抗德，岂不休哉！论者或言：“二州人附晋必荣，六郡人事之不便。”昔豫州入蜀，荆、楚人贵。公孙述时，流民康济，及汉征蜀，残民太半。钟邓之役，放兵大掠，谁复别楚、蜀者乎？论者或不达安固之基，惜其名位。在昔诸侯，自有卿相，司徒、司空，宋、鲁皆然。及汉，藩王亦有丞相。今义归彼，但当崇重，岂当减削。昔刘氏郡守令长方仕州郡者，国亡主易故也。今日义举，主荣臣赖，宁可同日而论也？论者又谓，臣当为法正。陛下覆臣如天，养臣如地，恣臣所安。至于名荣，汉、晋不处，臣复何为当侔法正？论者或言：晋家必责质任，及征兵伐胡，何以应之？案晋不烦尺兵，一国来附，威卷四海，广地万里，何任之责？胡之在北，亦此之忧。今平居有东北之虞，纵令征兵，但援汉川，犹差二门耳。臣托附深重，忘疲病之秽。实感殊遇，冀以微言少补明时。常惧殒殁，不写愚心，辜负恩顾。谨进＃伏愿罪戮。’寿不悦，然拘前言，秘藏之。九月，仆射任颜，雄妻弟也，谋反，诛。并杀雄子豹等。

　　五年，春二月，晋将伐巴郡，获李闳。闳，恭子也。初，寿许自牛@以东土断与闳，执政者以为不可，乃止。复不益兵，故覆没。闳弟艳以是怨故，与朝右有隙。是时，寿疾病。恒、思明等复议奉晋计。寻巴郡破。寿以为附晋，晋当以兵威，故不能自断。遂辍计。三月，拜李奕镇东，代闳。夏，建宁太守孟彦率州人缚宁州刺史霍彪于晋，举建宁为晋。遣右将军李位都讨之。时权在越Q。秋，又遣尚书广汉李摅为御史，入南中。摅祖毅，晋故宁州刺史，以向与南人有旧，故遣之。摅从兄演，自越Q上书，劝寿归正返本，释帝称王。寿怒，杀之。

　　［六年，三月，李位都克建宁。］［李闳自建康奔于石虎。寿遣散骑常侍王嘏、中常侍王广聘赵请闳。虎报书，约分天下。寿大悦。乃大修船舰，缮甲兵，备糇粮。夏六月，寿下书伐吴，以尚书令马当为六军都督，假节钺］，车骑将军王韬为参军。［九月，大阅军士七万余人，舟师集成都，鼓噪盈江，寿登城观之。从臣咸谏。龚壮书曰：‘陛下与胡通，孰若与晋通。胡，豺狼国也。设晋既灭，不得不北面事之。若与之争天下，则强弱势异。此虞虢之成范，已然之明戒。愿陛下熟虑之。’寿乃止。闳从邺还，盛称石虎威强，邺中殷实，宫观美丽。言虎虐用刑法，故能控制邦域。寿心欣慕，乃徙旁郡户三丁以上实成都。兴尚方御府，发州郡工巧以充之。广修宫室。引水入城。治器玩，务于奢侈。人有小过辄杀，以立威。左仆射蔡兴切谏，寿以为诽谤，诛之。右仆射李嶷数直言，托他罪下狱，杀之。李奕征柯，不克。粮尽，引还。］

　　［七年，以太子势领大将军、录尚书事。］

　　【晋康帝】建元元年，［分南中六郡置汉州。］［夏四月，寿寝疾。］［晋将周抚、曹据袭江阳。］［八月］，寿卒。［年四十四］。势立，［谥曰昭文皇帝，庙号中宗。葬安昌陵。］

　　　　　　五

　　［势字子仁，寿之长子，李凤女所生也。］［身长七尺九寸，腰带十四围，善于俯仰，时人异之。］［寿封汉王，立为世子，拜翊军将军。寿称帝，立为太子。至是即位，大赦。］

　　［建元二年正月，势］改元太和，［尊母阎为皇太后，立妻季氏］［为皇后。］太史令韩皓上言：‘荧惑守心，乃宗庙不修之谴。’势乃更命祀成始祖、太宗，皆谓之汉。

　　势［之］弟大将军广，以势无子，求为太弟。势不许。马当、解思明固请许之。势疑与广有谋，收当、思明，斩之，［夷三族。遣太保李奕袭广于涪城，贬广为临邛侯］。广自杀。思明被收，叹曰：‘国之不亡，以我数人在也。今其殆矣。’思明有智略，敢谏诤；马当素得人心，及其死，士民无不哀之。

　　［二年］，冬，李奕自晋寿举兵反，［蜀人多从之，众至数万。势登城拒战。奕］单骑突门，门者射杀［之］。众［乃］溃［散］。势大赦境内，改年嘉宁。势骄淫，不恤国事。［多居禁中，罕接公卿，疏忌旧臣，信任左右，谗谄并进，刑罚苛滥，由是］中外离心。蜀土无獠，至是始从山出，自巴至犍为、梓潼，布满山谷，［十余万落，不可禁制，］大为民患。加以饥馑，境内萧条。

　　三年，春二月，桓温伐蜀。军至青衣。势大发兵，遣［叔父右卫将军福，从兄镇南将军权，前将军］昝坚等将之，自山阳趣合水。诸将欲设伏江南，以待晋兵。昝坚不从，引兵自江北鸳鸯味上蜿为。温自将步卒直指成都。［进遇李权，三战三捷。李位都诣温降。］昝坚至犍为，乃知与温异道，还，自沙头津济。比至，温已军于成都之十里陌。坚众自溃。［三月，］势悉众出战于笮桥。［温大破之，追至城下，］［纵火烧大城诸门。势众惶惧，无复固志。］中书监王嘏、散骑常侍常璩劝势降。势［以问侍中冯孚。孚言：‘昔吴汉征蜀，尽诛公孙氏。今晋下书，不赦诸李。虽降，恐无全理。’］乃夜开东门，［与昝坚］走。［温入成都，引汉司空谯献之、散骑常侍常璩等为参军，举贤旌善，蜀人悦之。］［势］至葭萌，使散骑常侍王幼送降文于温。［寻舆榇面缚军门。温解缚焚榇，送势及叔父福］［从兄权，亲族十余人于建康。］势至建康，封归义侯。［升平五年卒。］

　　［桓温停蜀三旬，汉尚书仆射王誓、镇东将军邓定、平南将军王润等既降复叛，温击走之。振旅还江陵，留益州刺史周抚镇彭模。邓定、隗文等复据成都。秋七月，立故国师范贤子贲为帝。］

　　［五年夏四月，抚与龙骧将军朱焘击破贲，获之，益州平。］

　　　　　　六

　　李氏自起事至亡，六世，四十七年正，僭号四十三年。蜀中亦有怪异：期时，有狗豕交，木冬【华】［荣］。势时，涪陵民乐氏妇头上生角，长二寸，凡三截之。又有民马氏妇，妊身，【而】［儿］胁下生，其母无恙，儿亦长育。有马生驹一头，二身相着，六耳，一牡一牝。又有天雨血于江南，数亩许。李汉家舂米，自臼中跳出。遽敛于箕中，又跳出。写于簟中，又跳出。有猿居鸟巢，至城下。地仍震，又连生毛。其天谴不能详也。

　　N曰：特流乘衅险害。雄能推亡固存。遭皇极不建，遇其时与。期倡为祸阶，而寿、势终之。《诗》所谓‘乱离瘼矣，爰其适归’者也。长老传谯周谶曰：‘广汉城北有大贼，曰流曰特攻难得。岁在玄宫自相贼。’终如其记。先识预睹，何异【古】［圣］人乎？历观前世伪僭之徒，纵毒虔刘，未有如兹。每惟【殷】［野］人《丘墟》之叹，贾生《过秦》之论，亡国破家，其监不远矣。

　　　　［附旧校跋语］　按，常璩《华阳国志目录》、第九卷及《序志》，皆云：‘述《李特雄期寿势志》。’则【先】［势］固有志也。今诸本皆无之。意其传写脱漏，因循不录，遂失之尔。今本诸《通鉴》所述，参以《载记》所书，续成《势志》，用补其阙，以俟后之博洽君子云。又，史载散骑常侍常璩实劝势降桓温，璩必作《志》者。因续记此【云】。

华阳国志校补图注卷十上

　　先贤士女总赞论　　（旧各本标目同。只六字。并一般习呼为《先贤志》。兹据《序志》补论字。）

　　　　　　一

　　含和诞气，人伦资生。必有贤彦，为人经纪，宣德达教，博化笃俗。故太上立德，其次立功，其次立言。品物焕炳，彝伦攸叙也。益梁，爰在前代，则夏勋配天，而彭祖体地。及至周世，韩服将命，蔓子忠坚。然显者犹鲜。岂国史简阙，亦将分以秦楚，希预华同。自汉兴以来，迄乎魏晋，多士克生，髦俊盖世。恺元之畴，感于帝思。于是玺书交驰于斜谷之南，束帛戋戋于梁益之乡。或乃龙飞紫阁，允陟璇玑。亦有盘桓利居，经【论】纶皓素。其耽怀道术，服膺六艺，弓车之招，旃旌之命，征名聘德，忠臣孝子，烈士贤女，高劭足以振玄风，贞淑可以方苹蘩者，奕世载美。是以四方述作，来世志士，莫不仰高轨以咨咏，宪洪猷而仪则；擅名八区，为世师表矣。故《耆旧》之篇，较美《史》、《汉》。而今志，州部区别，未可总而言之。用敢撰约其善，为之述赞。因自注解。甄其洪伐，寻事释义，略可以知其前言往行矣。

　　　　　　二

　　【蜀都士女】

　　【严】［庄］平恬泊，皓然沈冥。【严】［庄］遵，字君平，成都人也。雅性澹泊，学业加妙。专精《大易》，耽于《老》《庄》。常卜筮于市，假蓍龟以教。与人子卜，教以孝。与人弟卜，教以悌。与人臣卜，教以忠。于是风移俗易，上下兹和。日阅【人】得百钱，则闭肆下帘。授《老》《庄》，着《指归》，为‘道书’之宗。杨雄少师之，称其德。杜陵李强为益州刺史，谓雄曰：‘吾真得君平矣。’雄曰：‘君但可见，不能屈也。’强以为不然。至州，修礼交遵。遵见之。强服其清高，而不敢屈也。叹曰：‘杨子云真知人也。’年九十卒。雄称之曰：‘不慕夷，即由矣。不作苟见，不治苟得，久幽而不改其操，虽随和何以加诸。’

　　仲元抑抑，邦家仪形。　李弘，字仲元，成都人。少读《五经》，不为章句。处陋巷，淬励金石之志。威仪容止，邦家师之。以德行为郡功曹，一月而去。子赘，以见辱杀人。太守曰：‘贤者之子必不杀人。’放之。赘自以枉语家人。弘遣亡命。太守怒，让弘。弘对曰：‘赘为杀人之贼。明府私弘枉法。君子不诱而诛也。石F杀厚，《春秋》讥之。孔子称父子相隐，直在其中。弘实遣赘。’太守无以诘也。州命从事。常以公正，谏争为志。杨子云称之曰：‘李仲元为人也，不屈其志，不累其身。不夷不惠，可否之闲。见其貌者，肃如也。观其行者，穆如也。闻其言者，愀如也。非正不言。非正不行。非正不听。吾先师之所畏。’

　　子云玄达，焕乎弘圣。　杨雄，字子云，成都人也。少贫，好道。家无担石之储，十金之费，而晏如也。好学，不为章句。初慕司马相如绮丽之文，多作词赋。车骑将军王音，成帝叔舅也，召为门下史。荐待诏。上《甘泉》、《羽猎赋》，迁侍郎，给事黄门。雄既升秘阁，以为：‘辞赋可尚，则贾谊升堂，相如入室。武帝读《大人赋》，飘飘然有R云之志；不足以讽谏。’乃辍其业。以经莫大于《易》，故则而作《太玄》。传莫大于《论语》，故作《法言》。史莫善于《苍颉》，故作《训纂》。箴谏莫美于《虞箴》，故作《州箴》。赋莫弘于《离骚》，故反屈原而广之。典莫正于《尔雅》，故作《方言》。初与刘歆、王莽、董贤同官，并至三公，雄历三帝，独不易官。年七十一卒。自刘向父子、桓谭等深敬服之。其玄渊源懿，后世大儒张衡、崔子玉、宋仲子、王子雍皆为注解。吴郡陆公纪尤善于玄，称雄圣人。雄子神童乌，七岁预雄《玄》文。年九岁而卒。

　　林生清寂，莫得而名。　林闾，字公孺，临邛人也。善古学。古者，天子有车之使，自汉兴以来，刘向之徒但闻其官，不详其职。【职】惟闾与【严】［庄］君平知之，曰：‘此使考八方之风雅，通九州之异同，主海内之音韵，使人主居高堂知天下风俗也。’扬雄闻而师之，因此作《方言》。闾隐遁，世莫闻也。

　　锵缰艺辏社稷是经。进贤为国，稽考典刑。爱莫助之，身殒朝倾。　何武，字君公，郫人也。初以对策甲科，为郎。历扬、兖州刺史，司隶校尉，京兆尹，清河、楚、沛太守，廷尉，御史大夫。成帝初具三公，拜大司空，封汜乡侯。为人忠厚公正，推贤进士。在楚致两龚；在沛厚两唐；临司隶，致茂林何并；居公位，进辛庆忌；皆世名贤。临州郡，虽无赫赫之名，及去，民思之。才虽不及丞相薛宣、翟方进，而正直过之。哀帝即位，以朱博、赵玄为公卿，用事，免官。谏大夫鲍子都亟言讼之。丞相王嘉亦以为慨。帝复征武为御史大夫，徙前将军。时大司马新都侯王莽避帝外家丁，傅氏逊位，亦以列侯见征。哀帝诏博举太常，莽从武求举。武以莽奸人之雄，不许。哀帝崩，王太皇太后，莽姑也，即日引莽入，收大司马董贤印绶，诏举大司马。丞相孔光等逼王氏，皆举莽。武与左将军公孙禄谋曰：‘莽五父世朝，权倾人主，必危刘氏。’乃举禄。禄亦举武。太后不从，用莽为大司马。莽讽有司劾奏，皆免。武就国。后莽浸盛，遂为宰衡、安汉公。欲图篡汉，惮武与其叔红阳侯王立不从，元始三年，因吕宽、吴章事，槛车征武。武自杀。众咸冤之。莽欲厌众心，谥武曰刺侯。子况嗣。平帝崩，莽因居摄。后僭王位。

　　叔文播教，变《风》为《雅》。道洽化迁，我实西鲁。　张宽，字叔文，成都人也。蜀承秦后，质文刻野。太守文翁遣宽诣博士。东受《七经》，还以教授。于是蜀学比于齐鲁。巴、汉亦化之。景帝嘉之，命天下郡国皆立文学。由翁唱其教，蜀为之始也。宽从武帝郊甘泉、泰，过桥，见一女子裸浴川中，乳长七尺，曰：‘知我者帝后七车。’适得宽车。对曰：‘天有星主祠祀，不齐洁，则作女令见。’帝感寤，以为扬州刺史。复别蛇莽之妖。世称云七车张。作《春秋章句》十五万言。

　　长卿彬彬，文为世矩。　司马相如，字长卿，成都人也。游京师。善属文。着《子虚赋》而不自名，武帝见而善之，曰：‘吾独不得与此人同世。’杨得意对曰：‘臣邑子司马相如所作也。’召见相如，相如又作《上林赋》。帝悦，以为郎。又上《大人赋》以风谏，制《封禅书》，为汉辞宗。官至中郎将。世之作辞赋者，自杨雄之徒咸则之。

　　王渊艳丽，蔚若华圃。　王褒，字子渊，资中人也。以高才文藻侍宣帝。初为［益州刺史］王襄作《乐职中和颂》。宣帝【时】［征之。上《圣主得贤臣颂》。］又上《甘泉》、《洞箫赋》。帝善之，令宫人诵之。为谏大夫，卒。

　　子山翰藻，遗篇有【厚】［序。］　杨终，字子山，成都人也。年十三，已能作《雷赋》，通屈原《七谏》章。【后坐太守，徙边，作《孤愤诗》】。明帝时，与班固、贾逵并为校书郎，删《太史公书》为十余万言。作《生民诗》。［后坐太守徙边，作《孤愤诗》。］［章帝东巡］又上《符瑞诗》十五章。制《封禅书》。［免还乡里。］着《［春秋］外传》十二卷，《章句》十五万言，皆传于世者。

　　少迁猛毅，垂勋三邦。　陈立，字少迁，临邛人也。成帝时，□柯有乱，［大］将军王凤荐立为太守，克平祸乱。徙守巴郡，秩中二千石，治有尤异。又徙天水太守，为天下最，天子赐黄金四十斤。入为左［曹］卫［将军］、护军［都尉。］

　　世公赋政，祥瑞来同。　王阜，字世公，成都人也。太守【弟】［第］五伦察举孝廉，为重泉令，有鸾鸟集于文学十余日。迁益州太守，神马出滇池河，甘露降，白乌见，民怀之如父母。

　　猗欤文父，睿发幼童。德澹会稽，道崇辟雍。　张霸，字伯饶，谥曰文父，成都人也。年数岁，以知礼义。【诸生孙林、刘固、段着等宗之，移家其宇下。】启母，求就师学。母怜其稚。对曰：‘饶能。’故字伯饶也。［治《严氏春秋》。］［诸生孙林、刘固、段着等宗之，移家其宇下。］为会稽太守，拨乱兴治。立文学，学徒以千数，风教大行，道路但闻诵声。百姓歌咏之。致达名士顾奉、公孙松、毕海、胡母官、万虞先、王演、李根皆至大位。在郡十年，以有道征拜议郎。迁侍中。遂授霸五更，尊礼于文学。年老卒，葬河南。

　　少府委□，作卿作师。　赵典，字仲经，成都人也。太尉戒【孙】［子］也。与颍川李膺等并号八俊。三为侍中，自乐，禄俸施贫。方授国师，未拜，病卒。

　　何、杨研神，贯奥入微。　何英，字叔俊，郫人也。杨由，字哀侯，成都人也。二子学通经、纬。

　　英着《汉德春秋》十五卷。孙汶，字景由，亦深学；初征，上日食，盗贼起，有效，为谒者；京师旱，请雨，即澍。迁犍为属国。着《世务论》三十篇，卒。杨由为太守廉范文学，范称能治。由言：‘当有贼发。’顷之，广柔羌反，寇杀长姚超。乡人冷丰赍酒侯之，值客未内，由为知其多少。又言：‘人当致果，其色赤黄。’果有送甘橘者。大将军窦宪从太守索《云气图》，由谏莫与，寻宪受诛。其明如此。着书十篇而卒。

　　司农明允，国宪是维。　任P，字文始，成都人也。初为叶令，治奸贼七十余人。迁梁相，尚书令。清身检下。大将军梁冀惮之。出为魏郡，徙平原，岁出租税百万。冀诛，复入为尚书令，司隶校尉，迁大司农，卒。弟恺，徐州刺史，亦有治名。P父循，字伯度，为长沙太守，得其父，时为五官，事在精通也。

　　翁君美秀，牧【后】［后］寤机。　何霸，字翁君，司空武兄也。为郡户曹。刺史王尊将之官，移诸郡不得遣迎。太守唯。霸白宜往。太守遣霸。尊大怒。霸对曰：‘太守遣霸，非修敬也，以去京师久，迟知朝廷起居耳。’尊遽下车，持节对之。因奇霸容止，辟为别驾。举秀才，为属国中郎将。

　　弟［显，］颍川太守。兄弟五人皆有名。

　　伯骞推贤，求善如饥。　柳宗，字伯骞，成都人也。初结九友共学，号九子。及为州郡右职，务在进贤。拔致求次方、张叔辽、王仲曾、殷智孙等，终至牧守。州里为谚曰：‘得黄金一笥，不如为伯骞所识。’举茂才，为［美］阳【夏太守】［令。］

　　文侯Jn，极位台衡。　文侯赵戒，字志伯，少府典【祖】［父］也。父定，以游侠称。戒，顺、桓帝之世历司徒，太尉，登特进。屡居公辅，免忧患于无妄之世。告归于蜀，薨家。

　　太尉颉颃，志振颓纲。　赵谦，字彦信，戒孙也。历位卿尹，初平元年，为太尉。时董卓秉政，欲迁天子长安。谦与司空荀爽固谏，卓不听；以为车骑将军，奉大驾西幸，封洛亭侯。拜司隶校尉。忤卓指免。讨白波贼有功，封［郫］侯，进司徒。免，拜尚书令，太仆。三年薨，谥曰忠侯。

　　司徒继踵，o俯权横。　赵温，字子柔，谦弟。以侍中与［帝］同辇西迁，封江南亭侯。兄亡。初平四年拜司空。未期，进司徒，当世荣之。时车骑将军李嘤攵承、张济等争权，数迁移天子。温以书切责于唷Ｌ熳游牛为寒心。寻曹公入，徙天子都许，政出诸侯，礼待温，居公位十五年。建安十三年薨。　　犹操道柄，董、李是让。　让，责也。董卓、李嘈咨茫谦、温干之。初，文侯与李固、胡广议立清河王蒜，而［梁］冀欲立蠡吾侯。【赵】戒胁而从之，使李固枉死。君子以为，卓、嘀恶，甚于梁冀。谦摩卓之牙，温弄嘀爪，虽逼权势，以道陈训，贤其祖远矣。

　　侍中授命，分节亦彰。　常洽，字茂尼，江原人也。自荆州刺史迁京兆尹，侍中，长水校尉。以兵卫大驾西幸。嗟茸髂眩常侍卫天子左右。为嗨煞。

　　蛮夷猾扰，倡乱南□，子恭要传，丑秽于攘。　杨竦，字子恭，成都人也。【永】［元］初中，越Q、永昌夷反，残破郡县，众十万余。刺史张乔以竦勇猛，授从事，任平南中。竦先以诏书告喻。不服，乃加诛。煞虏三万余人，获生口千五百人，财物四千万。降夷三十六种。举正奸浊长吏九十人，黄绶六十人，南中清平。会被伤，卒。乔举州吊赠。列画东观。

　　伯春、孟元，匡正时君。　张充，字伯春，李●，字孟元，江原人也。充为治中从事。时刺史恃豪，每见从事，布席地坐，己自安高床上。充入合，不肯进。刺史寤，乃更礼从事。刺史辟公孙特、大姓犍为李威、桥稚充曹，…………时有水b，伦受刺史指，以汉中斗平，不足表闻。●固争之。［不听］。后刺史至，与伦不平，求郡短，劾伦不言水b。●对以‘诏书：上b异不得由州。’伦迁司空，辟●掾。

　　杨、罗为令，遗爱在民。　杨班，字仲桓，成都人也。罗衡，字仲伯，郫人也。俱师征士何【初山】［幼正。］班为不韦、茂陵令，治化浃洽。徙西城、阆中令。号时名宰。衡为万年令，路不拾遗，人家牛马皆系道边曰：‘属罗公。’三府争辟。拜广汉长。二县皆为立祠。

　　小伯温恭，预图息纷。　陈湛，字小伯，成都人也。历数县令，民皆怀服。州辟治中从事。广汉太守遣子诣州修欢交。使君欲纳。湛谏：‘不可失羔羊义。’使君从之。后有言州郡私交者，考之无得，乃明也。

　　孟由至孝，遐叶风。　禽坚，字孟由，成都人也。父信，为县【史】［使］越Q，为夷所得，传卖历十一种。去时坚方妊六月。生母更嫁。坚壮，乃知父湮没，鬻力佣赁。【求】［得］碧珠，以求父。一至【汉】［南］中，三出徼外，周旋万里，经［时］六年四月，突瘴毒狼虎，乃至夷中得父。父相见悲感。夷徼哀之。即将父归，迎母致养。州郡嘉其孝，召功曹，辟从事，列上东观。太守王商追赠孝廉。令李为立碑铭，迄今祠之。

　　仲昱【勉】［免］师。仲昱］，成都人也。少受学于严季后。季后为汶江尉，呼仲昱。仲昱许十月往。会夷反，断道。仲昱期于往，经度六七，几死。数年，卒得至汶江，为季后陈策，俱得免难。远近叹之。

　　叔本慕仁。　任末，字叔本，【新】繁人也。与董奉德俱学京师。奉德病死，推鹿车送其丧。师亡，身病，赍棺赴之。道死。遗令敕子载丧至师门，叙平生之志也。

　　伯禽证将。　朱普，字伯禽，广都人也。为郡功曹。太守与刺史王冀有隙，枉见劾。普诣新都狱，掠笞连月，肌肉腐臭，恶同死人，证太守无事。敕其子曰：‘我死，载丧诣阙，使天子知我心。’事得情理，普以烈闻。

　　文寺代君。　李磬，字文寺，严道人也。为长章表主簿。旄牛夷叛，入攻县，表仓卒走。锋刃交至，磬倾身捍表。谓虏曰：‘乞煞我，活我君。’虏乃煞之。表得免。太守嘉之，图象府庭。

　　在三义敦，终始可称。　人生于三，事［之］若一，君、父、师也。言人靡不有初，鲜克有终，普、磬可谓能终始也。

　　炎光中微，巨、述僭乱。　炎，火光也。汉以火德王，自高祖至平帝十二世，国嗣三绝。平帝早崩。安汉公王莽字巨君，遂篡天子位，称新室皇帝。而茂陵公孙述，字子阳，为莽导江卒正，遂僭号于蜀。

　　章、王刎首。　章明，字公孺，【新】繁人也。王皓，字子离，江原人也。明为太中大夫。莽篡位，叹曰：‘不以一身事二主。’遂自煞。皓为美阳令，去莽归蜀。公孙僭号，使使聘之。皓乃自刎，以头付使者。述惭怒，诛其妻子。

　　侯刚哭汉。　刚字直孟，【新】繁人也。为郎。见莽篡位，佯狂，负木斗，守阙号哭。莽使人问之。对曰：‘汉祚无穷，吾宁死之，不忍事非主也。’莽追煞之。

　　公卿绝，亦蹈节贯。　王嘉，字公卿，江原人也。为郎。去莽还，留蜀。公孙述先闭其妻子，使人征之。嘉闻王皓死，叹曰：‘吾后之哉。’亦自煞。述惭，贳其妻子。

　　罗生美至，思济艰难。述方遂非，残彼贞干。　罗衍，字伯纪，成都人也。为述郎，说尚书解文卿、郑文伯，使谏述降汉，为子孙福。解、郑从之。述怒，闭二子于薄室六年。二子守志不回，遂幽死。衍卒察孝廉，征博士。

　　刘主割据，资我英俊。鸿胪渊通，与道推运。　何宗，字彦若，郫县人也。通经纬、天官、推步、图谶。知刘备应汉九世之运，赞立先主。为大鸿胪。方授公辅，会卒。

　　君肃矫矫，颖类倬群。　何只，字君肃，宗族人也。初，犍为杨洪为太守李严功曹，去郡数年，以为蜀郡，严犹在官。只为洪门下书佐，去郡数年，以为广汉，洪犹在官。是以西土咸服诸葛亮之能揽拔秀异也。只徙犍为太守，卒。

　　辅汉朗捷，服时之勤。　张裔，字君嗣，成都人也。汝南许文休称其才：‘钟元常辈也。’为辅汉将军，丞相长史。丞相北征，居府统事，足食足兵。

　　太常清密，邃远钩深。　杜琼，字伯瑜，成都人也。师事任定祖，通经纬术艺。为太常。沈默慎密，称诸生之淳。

　　休休众彦，殊涂同臻。金声玉振，蜀之球琳。　休休，美也。众彦，言此四十三人也。《易》曰：‘殊涂同归。’百行齐致，贵于流光显称，扬名垂世。此四十三人者，虽立行不同，俱以垂美，如金玉之音器，为世名宝。

　　述蜀郡人士。

　　　　　　三

　　敬司穆穆，畅始玄终。　敬司，［司］马氏女，五更张［霸］伯饶妻也。霸前妻有三男一女。敬司产一男。抚教五子，恩爱若一。霸卒，葬河南。敬司与诸子还蜀。疾病，遗令告诸子曰：‘舜葬苍梧，二妃不从，汝父在梁，吾自在蜀，亦各其志。勿违吾□也。’遂葬蜀。子光超，禀母教，为聘士也。

　　叔纪婉娩，【十】［士］媛仰风。　叔纪，霸女孙也。适广汉王遵，至有贤训，事姑以礼。生子商，海内名士。广汉周干、古朴、彭勰、汉中祝龟为作颂曰：‘少则为【家】［室］之孝女。长则为家之贤妇。老则为子之慈亲。终温且惠。秉心塞渊。宜谥曰孝明惠母。’

　　公乘氏张，两髦义崇。　公乘会妻，广都张氏女也。夫早亡，无子。姑及兄弟欲改嫁之。张誓不许，而言之不止，乃断发割耳。养会族子，事姑终身。

　　助陈抚孩，节笃分充。　助陈，临邛陈氏女，犍为杨凤圭妻也。凤圭亡，养遗生子守节。兄弟必欲改嫁，乃引刀割咽，宗族骇之，几死，遂全其义。

　　二常茕茕，颓构再隆。　元常、靡常，江原人也。元常，广都令常良女，适广汉便【敬】□宾，早亡。元常无子，养宾族子。父母欲嫁，乃祝刀誓志，而死。靡常，仲山女，适成都殷仲孙。家遭疫气死亡，惟靡常在。［年］十八。收葬诸丧，养遗生子，立【美】［义］成家。

　　纪常哀哀，精感昭融。　纪常，常侍【常】洽女，赵侯［谦］夫人也。父遇害［在］长安，其【二】［一］兄【皆】先没。遣父门生翟登、张顺迎丧。时寇贼蜂起，昼夜悲哀。顺、登得将丧无恙还，时人皆以纪常精诚所感。

　　贡罗誓志。　贡罗，郫罗倩女，景奇妻也。奇早亡，无子。父愍其年壮，以许同郡何诗。贡罗白书誓父，不还家。父使诗【乃】白州。州告县，逼遣之。罗乃诉州。刺史高而许之。

　　t何忘生。　t何，郫何氏女，成都赵宪妻也。宪早亡，无子。父母欲改嫁。何恚愤自幽，【乃】不食，旬日而死。郡县为立石表。

　　昭仪殉身。　昭仪，【新】繁张氏女，广汉朱叔贤妻也。贤为郡督邮。建安十九年，刘主围刘璋于成都，贤坐谋外降。璋以昭仪配兵。将见逼，昭仪自杀。三军莫不哀叹。

　　二姚见灵。　广柔长郫姚超二女，姚妣、饶，未许嫁，随父在官。值九种夷反，杀超。获二女，欲使牧羊，二女誓不辱，乃以衣连腰，自沈水中死。见梦告兄慰曰：‘姊妹之丧，当以某日至溉下。’慰寤哀愕。如梦日得丧。郡县图象府庭。

　　峨峨淑媛，表图铭旌。　淑，善。媛，婉娩也。言此十二女，皆图象列传。述蜀郡列女。

右《蜀郡士女赞》第一

　　凡五十五人。（四十三人士，十二人女）。

　　　　　　四

　　【巴郡士女】附　巴郡士女赞注残文辑佚　　　　

　　［范目］

　　［洛下闳］

　　任文孙【字文公】阆中人……［子文公］初，武担山石折，文公曰：‘噫！西方智士死，吾其应之。’遂卒。益部为之谚曰：‘任文公，智无双。’

　　徐诵，字子产。少读书，日不过五十字，诵千遍乃得，终成儒学。……

　　谯隆，……为上林令。武帝欲广上林。隆言：‘尧舜至治，广德，不务林苑。’帝后思其言，征为侍中。……　　［谯玄。］

　　［赵。］

　　［赵宏。］

　　［严遵。］

　　玄贺，字文若，宕渠人也。第五伦命为主簿，袁安辟掾。历九江、沛郡太守，所在着德，吏民皆涕泣送之。迁大司农，为时名卿。

　　［庞］雄，字宣孟，宕渠人也。始讨荆扬乱贼，有功。永初三年，南单于【擅】［檀］与乌丸反。【杀】［遣］辽东太守耿夔，【遣】［与］雄讨之。大破［降］单于。迁大鸿胪，封都亭侯。

　　冯绲，字鸿卿，宕渠人也。父焕，安帝时为幽州刺史。有［怨者］诈作诏书赐父死。父欲自杀。绲察书非御墨，劝父自上。果无其事。［由是知名。］……延熹五年，武陵蛮反，荆州骇扰。拜绲车骑将军，将十余万人往［讨］，斩首四千，获生口十万。自是之后，不复逆命。

　　陈禅，字纪山，安汉人也。拜谏议大夫。西域献幻伎，天子与公卿观之。禅独伏不视。

　　［杨仁。］

　　［龚调。］

　　［赵晏。］

　　［李J。］

　　［然温。］

　　张翕，字子阳，巴郡［安汉］人。为【平】阴［平］郡守，布衣蔬食，俭以化民。自乘二马之官。久之，一马死，一马病。翕曰：‘吾将步行矣。’［迁越Q太守。］夷汉甚安其惠爱。在官十九年卒，百姓号慕，送葬者千数。天子嗟叹，赐钱十万，为立祠堂。后太守数烦扰，夷人叛乱。翕子【端】［J］，方察孝廉，天子起家拜越Q太守，迎者如云。……

　　［赵邵。］

　　［龚扬。］

　　［龚荣。］

　　［李温。］

　　［赵芬。］

　　［曲庾、冯湛，］皆宕渠人，为县主簿。黄巾贼入县，死之。

　　郝伯都，阆中人。为郡史。太守每见之，垂泣。伯都请白其故。太守曰：‘亡男为人所杀。汝身似之，故悲感。’伯都问其仇所在。太守曰：‘台阁。不可得也。’伯都乃交游［京师，］与甘春卿为友。共伺仇。［春卿］为吏所得。伯都乃还首。二人争死。会赦，得免。

　　［程畿。］

　　［程祁。］

　　［严颜。］

　　［周舒、周群。］

　　［黄权。］

　　［黄崇。］

　　［甘宁。］

　　［马忠。］

　　王平字子均，宕渠人也。丞相亮征陇西，平以牙门属马谡，在前。稷违亮旨，大败［于］街亭。众皆星散。惟平所领不败，鸣鼓，持重逆兵，得免。其后魏曹爽入汉中，平据兴势以拒之。已而魏军退，如平策焉。

　　［句扶。］

　　［张嶷。］

　　［姚□。］

　　［马勋　马参。］

　　［龚禄　龚。］

　　［谯□。］

　　［谯周。］［述巴郡人士］

　　［马妙祈妻义。］

　　［赵曼君妻华。］

　　［王元愦妻姬。］

　　县吏赵]【名】［妻］姬。夜，黄巾贼至。]入侍，令邻人呼姬曰：‘贼至矣！可急走。’姬曰：‘妇人之义，夜不下堂。况令男女无别乎。’乃与女英自杀舍中。时英方年十三【岁】。郡邑叹之。

　　［赵万妻］名娥，宕渠人。［随夫］【赵万】之乡邑避黄巾。寇走。万［欲归，］有足疾，不能行。娥扶之。万为贼所杀。贼欲污娥。娥不肯。乃以矛拟，怖之。娥【身】［自］触刃，贯心达背而死。

　　［耿秉妾行。］

　　［鲜尼母姜。］

［述巴郡列女］

［右《巴郡士女赞》第二。　　凡五十四人。（四十七人士，七人女）。］

华阳国志校补图注卷十中

　　广汉士女　　（各本有此四字标题。常氏原书不当有。传钞者所加也。）

　　　　　　五

　　讲学冲邃，洙泗是。胤帝绍圣，庶熙畴咨。　杨宣，字君纬，什邡人也。少受学于楚国王子张，天文图纬于河内郑子侯。师（事）杨公叔，能畅鸟言。长于灾异。教授弟子以百数。成帝征拜谏大夫。帝无嗣，宣上封事，劝宜以定陶恭王子为太子。帝从之，出宣为交州牧。太子即位，［是］为哀帝，拜［宣］河内太守。征太仓令。上言宜封周公、孔子后，帝从之，封周公【孙】［后］相如为褒鲁侯，孔子后孔均为褒成侯。又荐辽东王纲、琅【谛】［琊］徐吉、太原郭越、楚国龚胜等宜赞隆时雍。平帝时，命持节为讲学大夫，与刘歆共校书。居摄中卒。门生河南李吉，广汉严象、赵翘等皆作大儒。

　　长伯抚遐，声畅中畿。析虎命邦，绰有余徽。　郑纯，字长伯，V人也。为益州西部都尉。处地金银、琥珀、犀象、翠羽［所］出，作此官者，皆富及十世，纯独清廉，毫毛不犯。夷汉歌叹，表闻，三司及京师贵重多荐美之。明帝嘉之，乃改西部为永昌郡，以纯为太守。在官十年，卒，列画颂东观。

　　三老泱泱，实作父师。　杨统，字仲通，新都人也。事华里先生炎高。高戒统曰：‘汉九世王出《图书》，与卿适应之。’建武初，天下求通《内谶》二卷者，不得。永平中，刺史张志举统方正。司徒鲁恭辟掾。与恭共定音律，上《家法章句》及二卷《解说》。迁侍中，光禄大夫。以年老道深，养于辟雍，授几杖，为三老，卒。《内谶》二卷竟未【详】［传。］

　　平仲淑道，殆乎庶几。　王佑，字平仲，V人也。少与雒高士张浮齐名，不应州郡辟命。司隶校尉陈纪山名知人，称佑天下高士。年四十二卒。弟获，［C］志其遗言，撰《王子》五篇。东观郎李胜，文章士也，作诔，方之颜子。列画学官。【获亦作灌】

　　文父明洞，探赜索微。　杨序，字仲桓，统仲子也。道业侔父。三司及公车连征，【辟】［辞］［永建二年，特征］拜侍中，上言四方［兵起］，及荆、扬【交】［六］州【当兵起】人民疫、蝗，洛阳大水，宫殿【当】灾，三府当免［大臣］，近戚谋变，皆效验。大将军梁冀秉权，自退。［归家修黄老，教］授，门徒三千人。本初元年及建和中，特征聘，不行。年八十三卒。天子痛惜，诏［祭］。谥曰文父。弟子雒昭约节宰，绵竹寇欢文仪，蜀郡何苌幼正，侯祈升伯，巴郡周舒叔布，及任安、董扶等，皆征聘辟举，驰名当世。

　　元章玄泊，韬光匿【耀】［辉。］　段翳，字元章，新都人也。明经术，妙占未来。常告大渡津【口】［吏］曰：‘某日，当有诸生二人，荷担，问翳舍处者，幸为告之。’后竟如其言。又有人从冀州来学，积年，自以精究翳术，辞去。翳为筒，作【书】［膏，］封头与之。告曰：‘有急，发之。’至葭萌，争津，吏挝从者头［破］，【诸】生发筒。筒中有书曰：‘到葭萌，争津，破头，以膏裹之。’生乃喟然知不及翳，还更精学。翳常隐匿不使人知。门人皆号夫子。

　　稚子奕奕，古之［爱］畏【爱】。　王涣，字稚子，V人也。初为河内温令，路不【失】［拾］遗，卧不闭门。民歌之曰：‘王稚子，世未有，平徭役，百姓喜。’迁兖州刺史，部中肃清。征拜侍御史，洛阳令。聪明惠断，公平廉正，抑强扶弱，化行不犯；发奸`伏，忽若有神；京华密静，权豪畏敬。元兴元年卒，百姓痛哭，二县吊丧，行人商旅，莫不祭之。贾胡左威，遭其清理，制服三年。洛阳［民为立祠］弦歌［祀］之。【为立祠】天子悼惜，每下诏书德令，【必】赐后嗣，与卓茂等【为伍】。

　　敬伯恺悌，树德播惠。　王堂，字敬伯，V人也。初临巴郡，进贤达士，举孝子严永、隐士黄错，及张J、陈髦，［皆至大位。］民为立祠。徙任右扶风，政教严明；帝舅车骑将军阎显、大将军窦宪、中常侍江京等嘱托，辄拒之；白鹿见象，不以为祥。徙鲁相。又徙汝南守，举陈蕃为功曹，应嗣［为主簿。］［后蕃至三公，嗣］司隶校尉。号知人之鉴。

　　叔宰济济，以礼进退。　冯颢，字叔宰，V人也。少师事杨仲桓，及蜀郡张光超。后又事东平虞叔雅。初为谒者，威仪济济。为成都令，迁越Q太守，所在着称。为梁冀所不善，冀风州，［郡］【追】［迫］之。隐居，作《易章句》及《刺奢说》。修黄老，恬然终日。

　　大匠奇畅，妙监玄察。尽言世规，只以陨越。　翟T，字子超，雒人也。少事段翳，以明天官为侍中，尚书。常见太史令孙懿，[欷涕泣曰：‘《图书》有贼臣孙登，将以才智为黄门开路。君表相应之，是以凄怆。’后为京兆尹，光禄大夫，将作大匠。上言：‘汉四百年，当有弱主，闭门听政，数在三百年之间。’荐故太尉庞参、故司徒李A明通三才，忠正可以辅世。所言每指【刺】（利）疾。权贵诬T及尚书令高堂芝交构。免死。着《援神契经说》。卒家。

　　司隶聪敏，奋名后叶。　郭贺，字乔卿，雒人也。初为太守黄幸户曹。幸有事，与汉中太守李荣俱被征。贺劝幸星行诣诏狱自归，得免。荣稽留，诏杀之。由是显名。太守蔡茂命为主簿。茂梦坐【太极】［大］殿［极，］上，得嘉禾三穗。以问贺。对曰：‘明府位当至三公。’旬月，茂迁司徒。表贺明律令，稍迁侍中，尚书仆射，司隶校尉。［转］荆州刺史。［百姓歌之曰：‘厥德仁明郭乔卿。’］明帝南巡狩，善其治。征［拜］河南尹。卒，天子痛惜，赐钱三十万。

　　镡、蔡翩翩，交友惟贤。　镡显，字子诵，V人也。蔡弓，字子骞，雒人也。俱携【手】共学。冬则侍亲，春行受业。与张霸、李A、张皓、陈禅为友，共师司徒鲁恭。显又与王稚子同见察孝于太守陈司空，历豫州刺史，光禄大夫，侍中，卫尉。弓为庐江太守，征拜郎。而霸、A、皓、禅皆至公卿。

　　两李丽采，文藻可观。　李尤，字伯仁，李胜，字茂通，雒人也。侍中贾逵荐尤有相如、杨雄之才。明帝召【作】［诣］东观，［作］《辟雍》、《德阳》诸观赋，【铭】《怀戎颂》，《百二十铭》，着《政事论》七篇，帝善之，拜谏大夫，乐安相。后与刘珍［等］共撰《汉纪》。孙充，有文才。胜为东观郎，着赋、【谏】［诔、］论、颂数十篇。

　　宪父悬车。　王稚，字叔起，堂幼子也。屡拒孝廉。公府十五辟，公车征，及授二千石，征以太常，终不诣。年八十一卒。门人录其本行，谥曰宪父。癸未，诏书以安车聘请，会已亡。

　　征君肥遁。　冯信，字季诚，V人也。郡三察孝廉，州举茂才，公府十辟，公车再征，不诣。公孙述时，托目青盲，侍婢奸其前，阳不觉。述［败，］卒以年老不出。

　　董、任循志，束帛戋戋。　董扶，字茂安；任安，字定祖；［俱］绵竹人【也】，家居教授，弟子自远而至。扶初应贤良方正，诣京师，宰府十辟，公车三征，再举有道。为侍中。观汉将乱，求为属国［都尉］，还蜀。安察孝及茂才，公府辟，公车征，皆不诣，卒布衣。弟子杜微、何宗、杜琼皆名士，至卿佐。

　　文表汜博，提携士彦。　王商，字文表，广汉人也。博学多闻。州牧刘【璋】［焉］辟为治中。试守蜀郡。【太守】荆州牧刘表、大儒南阳宋仲子远慕其名，皆与交好。许文休称：‘商，中夏王景兴辈也。’商劝【璋】［焉］揽奇拔隽，甚善匡骸＜鲋旅士安汉赵韪及陈实，【盛先】垫江龚杨、赵敏、黎景，阆中王澹，江州孟彪，皆至州右职，郡守。又为严、李立祠，正诸祀典。在官【一十】［十七］年而卒。

　　超类拔萃，实惟世信。　刘宠，字世信，绵竹人也。出自孤微。以明《公羊春秋》，上计阙下，见除成都令。政教明肃。时诸县多难治，乃换宠为郫令。又换V、安汉，皆垂绩。还在成都。迁□柯太守。初乘一马之官，布衣疏食，俭以为教，居郡九年，乘之而还。吏人为之立铭。王商、陈实，当世贵士，皆与为友。

　　节英亢烈，仰诉鼎臣。　段恭，字节英，雒人也。少周流七十余郡，求师受学，经三十年，凡事冯翊骆异孙，泰山彦之章，渤海纪叔阳，遂明《天文》二卷。东平虞叔雅，学绝高当世，遂游于蜀，恭以朋友礼待之。后为上计掾，【会】［时］有司劾太尉庞参，兼【举】［会］茂才孝廉。参性忠正亮直，为贵戚所摈，以恚发病，远近称冤。恭不能耐其枉，亢疏表参忠直，不当以谗佞伤毁忠正。帝悟，即日召西曹掾问疾，寻羊酒慰劳参忠。

　　士游孝淳，感物悟神。　姜诗，字士游，雒人也。事母至孝。母欲江水及鲤鱼脍。又不能独食，须邻母共之。诗常供备。子汲江，溺死，秘言遣学，不使母知。于是有涌泉出于舍侧，有江水之香，朝朝出鲤鱼二头，供二母之膳。其泉灌田六顷，施及比邻。公孙述平后，东精为贼掠害，不敢入诗里。时大荒饥，精致米肉与诗，诗埋之。永平三年察孝廉。明帝诏曰：‘大孝入朝，孝廉一切皆平之。’除江阳符长。所居乡皆为之立祠。

　　少林阴德，阳报是甄。　王鳎字少林，新都人也。游学京师，见【客】［空］舍有一书生困病。饕视，奄忽便绝。有金十斤。饕砸唤锫蚬啄荆九斤还要下，葬埋之。后为大度亭长。大马一匹来入亭中，又有绣被一领飞堕其前，人莫识者，郡县以畀鳌：蟪寺淼仅孟兀马牵魅胨舍。主人问魉由得马。骶咚灯渥矗并及绣被。主人怅然曰：‘卿何阴德而致此？’。魉滴袈袷樯事。主人惊曰：‘是我子也，姓金名彦，卿乃葬之。不报，天彰卿德！’辟举茂才，除d令。【宿镣ぁＶ惺有人为鬼所煞。魃下ィ夜半，有女子称冤曰：‘妾，涪令妻也。当之官，宿此，枉为亭长所煞，大小二十口，埋在楼下。夺取财物。’髟唬骸汝何故以恒杀人？’女子曰：‘妾不得白日，惟依夜濉Ｈ嗣卟豢嫌Αｍ＃故杀之。’初来时，言无衣，饕砸乱轮。言讫，投衣而去。旦，召游徼诘问，具服，即收同谋十余人煞之。送涪令丧还乡里。】当世称之。

　　仲鱼谦冲。　羊期，字仲鱼，V人也。父［甚］为交州刺史，卒官。期迎丧，不敢取官舍一物。郡三察孝廉，公府辟，州别驾，皆不应。太守尹奉，弃刑名，行礼乐，请为功曹。刺史必欲借期自佐，不得已，为别驾，后为太守孙宝、蔡茂、【q讽】功曹。当欲渡津，津吏滞，停车待之三日。将宿中亭，中有县吏，引车避之。为野王令。

　　云卿安贫。　朱仓，字云卿，什邡人也。受学于蜀郡张宁。□豆饮水以讽诵。同业怜其贫，资给米肉，终不受。着《河洛解》。家贫，恒以步行。为郡功曹。每察孝廉，羞碌碌诣公府试，不就。州辟治中从事。以讽咏自终。

　　伯式玄照。　折像，字伯式，雒人也。其先张江，为武威太守，封南阳折侯，因氏焉。父国，为郁林太守。家赀二亿，故奴婢八百人，尽散以施宗族，恤赡亲旧，葬死吊丧。事东平虞叔雅，以道教授门人。朋友自远而至。时人为谚曰：‘折氏客谁？朱云卿，段节英。中有佃子赵仲平。但说天文论五经。’

　　孟宗当仁。　杜真，字孟宗，绵竹人。诵书百万言。兄事翟T。T免后，尚书令与司隶校尉枉劾之，复征诣狱。真上章救之。受掠笞六百，狱中明T无事。京师壮之。以汉道微，散财施宗族。不应公府辟命，及辟长吏。候迎每交于门，乃断发以自绝。

　　味道好施，清风迈伦。　赞仲鱼以下也。

　　汉儒请雨，精感庆云。　谅辅，字汉儒，新都人。为郡五官掾，时天大旱，请雨，不降。辅出祷祈，乃积薪，祝神曰：‘不雨，则欲自焚，为贪叨吏，谢罪百姓。’言终暴雨。

　　韩揆义烈。　韩揆，字伯彦，绵竹人也。为令裒主簿。值黄巾贼入界，扶裒走入草中。裒遣求隐翳处，未还，裒为贼所得，见害。揆殡殓葬埋讫，诣从事贾龙，求兵讨贼。贼破，曰：‘本报令君。而苟自活，非忠。’乃自煞。

　　乔云勇震。　左乔云，绵竹人也。少为左通所养，为子。通坐任徒徒逃。吏欲破通膑。通无壮子，故为吏所侵。乔云时年十三，喟然愤怒，以锐刀杀吏，解通［将］走。【将】令出追；初闻，以为壮士；及知是小儿，为之流涕。

　　杨宽证将，烈播友人。　［杨］宽，字叔仲，新都人也。父斌，证令万世。太守q讽以忠义【壮】［状］闻。宽为郡吏，乡人马闰，章言太守五方。宽与兄［混］皆诣狱证之，得理。后方当迁南郡，闰复章之。宽乃发闰临私事。闰伏罪。友人汝锟为张明所煞，宽怒，缚明送锟家，使自谢之【也】。

　　宁叔执仇。　宁叔，字茂泰，广汉人。与友人张昌共受业太学。昌为河南大豪吕条所煞。叔煞条，自拘河南狱。顺帝义而赦之。

　　张复师仇。　张钳，字子安，广汉人也。师事犍为谢裒。裒死，负土成坟。三年。裒子为人所煞，钳复其仇，自拘武阳狱。会赦，免。当世义之。

　　贾为士死，分侔虞、朱。　贾栩，字元集，什邡人也。雒孟伯元为父复仇，闻栩名，往投之。雒县追伯元踪。栩叹曰：‘士以义遇我，岂可倍哉。煞雒县［吏］，必移什邡，负我君。’乃自煞。李胜言之，以方虞卿、鲁之朱家。

　　郭玉通【直】［方，］盖亦所修。　郭玉，字通直，新都人也。明方术，伎妙用针。作《经方颂说》。官至太医丞。【校尉】

　　爰迄刘氏，司农含章，爽朗翠粲，观国之光。　秦宓，字子敕，绵竹人也。初隐遁，不应州郡之命。丞相亮领益州牧，选为别驾中郎将。吴使张温将反命，亮率百官饯之。温与宓语，答问若【向】［响］应声，辞义雅美。温大敬服，以为蜀之有宓，犹鲁有仲尼也。迁长水校尉，［大］司农。宓［辩帝系，论皇帝、王霸、养龙之说，］甚有通理。弟子谯周具传其业。

　　李王四子，并作琳琅。　李朝，字永南；弟邵，字伟南；V人也。王士，字义强；从弟甫，字国山；文表诸弟也。先主领牧，朝为别驾。群下上先主为汉中王，其文朝所造也。［从先主东征，卒于永安。］［邵笃于行谊，］［先为州书佐，部从事，］后丞相亮府辟西曹掾，［治中从事，］［早卒，］亦有文才。兄弟三人号三龙。士历宕渠、犍为、益州太守。甫善言议，人流美称。自绵竹令为州右职。［并死王事。］

　　优游容与，特进太常。　镡承，字公文，V人也。历郡守，州右职，为少府，太常。时费、姜秉政，孟光、来敏皆栖迟，承以和独立，特进之也。

　　从事烈至，谏君刎首。　王累，新都人也。州牧璋，从别驾张松计，遣法正迎先主。主簿黄权谏，不纳。累为从事，以谏不入，乃自刎州门，以明不可。

　　郑度进规，忠谋莫受。虽云天时，抑由人咎。　度，绵竹人也。先主自葭萌南攻，说牧璋曰：‘左将军悬军袭我，野谷是资。急驱巴西、梓潼民【由】［内］涪水以南。一切烧除野谷，固垒待之。彼请战，不许。久无所资，不过百日，必当面缚。’先主闻而恶之。璋不纳。言虽在天，亦由璋之愚。

　　永年负才，自丧世主。　彭k，字永年，广汉人，有俊才。刘璋时，坐事为徒。及先主入，自托庞统。为州右职。失主意，左迁江阳太守。【k】［恚］望。诸葛亮以为心大志广，难可保［安，］劝先主因事诛之。

　　汉南哽哽，天夺其守。　李邈，字汉南，邵兄也。牧璋时为牛@长。先主领牧，为从事。正旦，命行酒，得进见。让先主曰：‘振威以将军宗室肺腑，委以讨贼，元功未效，先寇而灭。邈以将军之取鄙州，甚为不宜也。’先主曰：‘知其不宜，何以不助之？’邈曰：‘匪不敢也，力不足耳。’有司将杀之。诸葛亮为请，得免。久之，为犍为太守，丞相参军，安汉将军。建兴六年，亮西征，马谡在前，败绩。亮将杀之，邈谏以：‘秦赦孟明，用霸西戎。楚诛子玉，二世不竞。’失亮意，还蜀。十三年，亮卒。后主素服发哀三日。邈上书曰：‘吕禄、霍禹，未必怀反叛之心。孝宣不好为杀臣之君，直以臣惧其逼，主畏其威，故奸萌生。亮身杖强兵，狼顾虎视，五大不在边，臣常危之。今亮殒殁，盖宗族得全，西戎静息，大小为庆。’后主怒，下狱，诛之。

　　诜诜彦造，或哲或友。昭德音芳，垂名厥后。　总赞此四十六人也。

述广汉人士

　　　　　　　六

　　任母治内，子成名贤。　任安母，姚氏也。雍穆闺门。早寡。立义资安，遂【事】［成］大儒。安教授，每为赈恤其弟子，以慰勉其志。于是安之门生益盈门。

　　庞行养姑，妇师之先。　庞行，姜诗妻也，事姑，昼夜纺绩以给供养。子汲江溺水死，秘，言遣诣学。常作冬、夏衣投水中，托言寄与子。诗呼妻使为姑舂，应命迟，见遣。不敢远去，游于外，供给因邻母致。姑敕还。

　　依依义旧，抗疏拜庭，诚感世主，徙女辍刑。　义旧，狄道长姜穆女，绵竹司马雅妻也。既许婚，父坐事，［随家］徙朔方。雅就婚，死，雇人送其丧。寻父母死【朔方】，【义旧】独与弟孤居十年。士大夫求，终不肯。乃上疏自讼，求还乡里。天子愍悼，下朔方使送。遂下诏书，定律令:‘女已许嫁，不得从父母徙。’

　　纪配断指，以章厥贞。　纪配，广汉殷氏女，廖伯妻也。年十六适伯。伯早亡。以己有美色，虑人求己，作诗三章自誓心。而求者犹众。父母将许。乃断指明情。养子猛终义。太守薛鸿图象府庭。

　　彭、王、进娥，残体令诚。　彭非，广汉王辅妻也。王和，新都人，便敬妻也。李进娥，V人，冯季宰妻也。辅早亡，叔父欲改嫁非，乃诣太守五方，截发自誓。敬亦早亡，和养孤守义。蜀郡何玉，因媒介求之。兄晓喻以公族可凭。和恚，割其一耳。季宰亦早亡，父母欲改嫁。进娥亦剪发自誓。各养子终义。

　　正流自沈，玉洁冰清。　正流，广汉李元女、杨文妻也。适文，有一男一女而文没。以织履为业。父欲改嫁。乃自沈水中。宗族褐，几死，得免。太守五方为之图象。

　　相乌、袁福，义不存生。　相乌，德阳人，袁稚妻也。十五适稚。二十稚亡，无子。父母欲改嫁之，便自杀。袁福，亦德阳人，王上妻也。有二子。上以丧亲过哀死，福哀感终身。父母欲改嫁，乃自杀。

　　汝氏世胄，由妇谦柔。汝敦妻某。敦兄弟共居，有父母时财，嫂心欲得。妻劝送【二】［与］兄。敦尽让田宅奴婢与兄，自出［别］居。后敦耕，得金一器，妻复劝送【二】［与］兄。夫妻共往。嫂性□啬，谓欲借贷，甚不悦；及见金，踊跃。兄感悟，即出妻，让财还弟。弟不受。相让积年。后并察孝廉，世为冠族。

　　思媚列媛，美称惟休。　总赞十一人也。

述广汉列女。

右，《广汉士女赞》第三。

　　凡五十七人。（四十六人士，十一人女）。

　　【犍为士女】

　　　　　　七

　　王延河平，纂禹之功。　王延世，字长叔，资中人也。建始五年，河决东邵，锢馁鹪ニ目と十二县，没官民屋舍四万所。御史大夫尹忠，以不忧职致河决，自煞。汉史案《图纬》，当有能循禹之功［者］，在犍、柯之［间］【资阳】求之，正得延世。征拜河堤谒者，治河。以竹落长四丈，大九围，夹【小】船，载小石，【治】［沈］之。三十六日，堤防成。帝嘉之，改年曰河平，封延世关内侯，拜光禄大夫。仍赠黄金百斤。

　　文伯习礼，继武孙通。　董钧，字文伯，资中人也。少受业于鸿胪王临。永平初，议天地宗庙郊祀仪礼，钧与太常定其制。又定诸侯王丧礼。历城门校尉，五官中郎将，以儒学贵。称继叔孙通。

　　张公执宪，克智克聪。极位青紫，实作司空。　张皓，字叔明，武阳人也。以文［法］聪明，辟大将军掾。迁尚书仆射，彭城相，进隐士闾丘迁等。征拜廷尉。延光三年，安帝将废太子为济阴王，皓与太常桓焉、太仆来历争之。【安帝】不许。及安帝崩，济阴得立，［是］为顺帝，以皓为司空。久之免。复征为廷尉。清河赵腾，坐谤讪，当诛，所引八十余人。皓以圣贤明义争之。咸称平当。

　　子鸾司京，桴鼓不鸣。　赵旗，字子鸾，资中人也。初临甘陵、弘农郡，甚善治民。征尚书。迁司隶校尉。时梁冀子弟放恣，旗以法绳之，不敢为非，京师肃清，桴鼓不鸣。

　　孟文翘翘，【平】［丕］显有成。　杨涣，字孟文，武阳人也。以清秀博雅，历台郎、相，稍迁尚书、中郎、司隶校尉，甚有嘉声美称。

　　伯邳正直，耀祖扬声。　杨准，字伯邳。【汉安县人】［孟文孙］也。［汉安］初，【为】郡守太尉李固荐准累世忠直，拜尚书。太傅陈蕃表为河东。入为尚书令。奏书治南阳太守曹麻、颍川太守曹腾、济南太守孙训等子弟依托形势，淫纵。征廷尉，治罪。训，梁冀妇家子也。于是惮之。又荐朱禹、盛精、滕延为尚书，陆稠为郡守，皆名士也。桓帝即位，拜河南尹，迁司隶校尉。冀叔父梁忠为执金吾，不朝正初，劾奏之，朝士服其公亮。徙将作大匠。

　　翁君将命，乃播其名。　杨莽，字翁君，武阳人，为［郡］功曹。刺史王尊当之州，移书诸郡，不得遣迎。惟犍为遣莽，蜀郡遣何霸，［巴郡遣］严【尊】［遵］尊大怒。莽前对曰：‘使君不使奉迎，谦也。太守承迎，敬也。谦、敬，上下之节，不可废也。’尊乃欣然请。辟别驾。举茂才。官至扬州刺史。

　　奉君遁世。　费贻，字奉君，南安人也。公孙述时，漆身为厉，佯狂避世。述破，为合浦守。蜀中歌之曰：‘节义至仁费奉君，不仕乱世，不避恶【君】［名。］修身于蜀，纪名亦足。’后世为大族。

　　任公开明。　任永，字君业，k道人也。长历数。王莽时托青盲。公孙述时累征，不诣。子溺井中死，见而不言。妻淫于前，面而不怪。述平，乃曰：‘世适平，目即清。’妻自煞。光武征之，以年老不诣，卒。

　　叔和顺终。　杜抚，字叔和，资中人也。少师事薛汉，治《五经》。教授门生千人。太守王卿召为功曹。司徒辟，不［诣］。及闻公免，必往承问。东平宪王为骠骑将军，辟西曹掾。后罢【为王师】［往时］在骠骑府者，遣之。数年乃去。数应三公征。抚侍送故公。作《诗通议说》。弟子南阳冯良，亦以道学征聘。

　　君桥密精。　赵松，字君桥，武阳人。为童子，数【资】（咨）问费贻。及知其避世，密与周旋，终不露之也。述平，举茂才。为上党太守。

　　英英四子，利于居贞。赞费贻以下。

　　皇汉弛纲，官人失纪。文纪謇谔，表明臧否。　张纲，字文纪，司空皓子也。在【汉】朝，公平廉正，权、宦侧目惮之。汉安元年，以光禄大夫持节，与侍中杜乔，循行州郡，考察风俗。出宫［垣，］埋车，先奏太尉桓焉、司徒刘寿尸禄素餐、不堪其职。出城，又奏司隶校尉赵峻、河南尹梁不疑、汝南太守梁干等赃污浊乱，槛车送廷尉治罪。天子以干梁冀叔父，贬秩；免峻等。又奏鲁相寇仪。仪自杀。威风大行，郡县莫不肃惧。还，冀恨之，出为广陵太守。承叛乱后，怀集抚恤，甚有治化。在官【十】［一］年卒。子续，尚书。续弟方，为豫州牧。子孙数世至大官。

　　白虏狂僭，乱离斯圮。孝仲絷马，社稷是死。　朱遵，字孝仲，武阳人也。公孙僭号。遵为犍为郡功曹，领军，拒战于六水门。众少，不敌，乃埋车轮，绊马，［誓］必死。为述所杀。光武嘉之，追赠复汉将军。郡县为立祠。

　　建侯吊梁，效志知己。　赵敦，字建侯，武阳人也。初为新都令，德礼宣流。三司及大将军梁冀累辟，终不诣。冀辟书不绝。后冀自杀，使者监守，不使人吊问。敦独往，吊祭讫，自拘有司。天子赦之。

　　叔通敦孝，石生江汜。　隗相，字叔通，k道人也。养母至孝，母食欲江中正江水。相冬夏汲之。一朝，有横石生正流中。哀帝世为孝廉，平帝时为郎。

　　吴生致养，亦感灵祉。　吴顺，字叔和，k道人也。事母至孝，赤乌巢其门，甘露降其户。察孝廉，永昌太守。

　　刘后初载，实多良才。季休忠亮，经事能治。　杨洪，字季休，武阳人也。先主领牧，为部属从事。及征汉中，丞相亮表为蜀郡太守。先主疾病永安，召亮东行，汉嘉太守黄元反，后主用其计克元。封关内侯，［忠节将军。］后为【中郎将】越骑［校］尉，［领郡如故］忠清公（直），亮甚信任之。

　　德山耽学，道以光时。　【伍】［五］梁，字德山，南安人也。儒学雅尚。州选迎牧。诸葛亮［以］为功曹，迁五官中郎将。

　　烈、武作合，度旷涂夷。惜哉公举，帅直陵迟。　费诗，字公举，南安人也。先主领牧，为前部司马。群臣劝先主称尊号。诗上疏曰：‘殿下以曹操父子逼主篡盗，故乃羁旅万里，纠合士众，将以讨贼。今大敌未克而先自立，恐人心疑惑。昔高祖获子婴，犹尚推让，况未出门，便欲自立耶？’以是左迁部永昌从事。建兴三年，从丞相亮南征。魏将李鸿来降，说魏新城太守孟达欲背魏向蜀。亮方北面，欲招达为外援。欲与书。诗进曰：‘孟达小子，昔事振威不忠，后事先帝，背叛。反覆之人，何足与书也。’亮嘿然。诗终刘氏之世，官位不尽其才。君子以昭烈之弘旷，武侯之明达，诗吐直言，犹尚R迟，况庸主昏世，率意直言而望肆效者哉？

　　文然简略，言不诡随。　杨【义】（羲）字文然，武阳人也。辅汉将军张裔荐，为丞相亮主簿。大司马蒋琬辟东曹掾。历二郡太守。为射声校尉。性简略，未曾以甘言加人。酒后言笑多慢词，失大将军姜维意，为维所废。延熙十八年，作《季汉辅臣赞》。【在蜀书】

　　车骑怏怏，与国安危。　张翼，字伯恭，文纪孙也。以文武才干，历征西、镇南大将军，封亭侯。延熙十八年，与大将军姜维西征，大破魏雍州刺史王经于狄道。经众死洮水者数万人。维欲进，翼谏不可。必进。无功。时维屡出陇西，翼常廷争，以为国小，不宜黩武。【必为蛇画足】。不听。不得已，每怏怏从行。景耀元年，迁左车骑将军，领冀州刺史。蜀平后死。

　　猗猗众伟，芳烈名垂。方德绎勋，犍之琼瑰。　总赞此二十一人也。述犍为人士。

　　　　　　八

　　进杨●●，先姑是宪。　进，武阳杨氏女，大匠广汉王堂长子博妻也。博后母文，有母仪之德。进杨则其教为行，闺门雍●。□柯太守李t家亦假系，每不和，叹恨徒富贵，学问不及博家也。

　　阳姬请父，厥族蒙援。克谐内爱，训及秀彦。　姬，武阳人也。生自寒微。父坐事闭狱，杨涣始为尚书郎，告归，郡县敬重之。姬为处女，乃邀道扣涣马，讼父罪，言辞慷慨，涕泣，涣【恳】［愍之，］告郡县，为出其父。因奇其才，为子文方聘之。结婚大族，二弟得仕宦，遂世为宦门。后文方为汉中太守，以赵宣为贤，将察孝廉，●封未定，病卒。姬秘不发，先遣孝廉上道，乃发丧。宣得进用，姬之力也。后文方兄子伯邳为司隶校尉，时姬长子颖伯冀州刺史，仲子二千石。伯邳以禀叔母教，迎在官舍。每教伯邳政治。伯邳【欲】举茂材，选有二人，【伯邳】欲用老者，嫌以其耄；欲举五方，而其年幼；以咨叔母。劝举方。后赵宣为犍为，五方为广汉，姬尚在，故吏敬之，四时承问不绝。

　　周度割体，贞节是全。　周度，k道人也，相登妻。十九，登亡。中牟令吴厚，因人求之。断发以示志。后人犹欲求之，乃［自］割其鼻。养子早亡，其妻左，亦年十九，遂俱守义。世咸叹妇姑之贞，专其节操也。

　　敬姬沈渊，诚烈邈然。　曹敬姬，南安人也。周纪之妻。［名禁］十七出适。十九纪亡，遗生子元余。服阕，父母以许孙宾，绐母病迎还。知之，自投水。人赴之，气已绝，一日一夜乃苏息。送依纪弟居。训导元余，号为［女］学士。年九十卒。

　　贞【●】（i）王、操，弥久弥刊。　贞【●】（i），字琼玉，牛@程氏女，张惟妻也。十九适惟。未期，惟亡。无子，养兄子悦。供养舅姑，夙夜不怠。资中王冲欲娶【●】（i），【●】（i）叔父肱答以女志不可夺。冲为太守李严督邮。严记县，遣孝义掾奉羔雁，宣太守命聘之。【●】（i）乃自投水。救援不死。后太守苏高为立表。太守蜀郡□□遣仁恕掾【论】［谥］曰‘贞i’。太守章陵刘威又为作颂【故】称述也。

　　韩姜自财，后旌其冤。　韩姜，k道人，尹仲让妻也。二十让亡。服除，资中董台，因从事王【为】［文］表弟求姜。不许。台门生左习、王苏以为姜可夺，教姜家言母病，迎还韩氏，因逼成婚。姜闻故，自杀。太守巴郡【弓】［龚］杨哀之，杀习、苏以报姜死。

　　谢姬引决，同穴齐【定】。（窆）。　姬，南安人，武阳仪成妻也。成死，以己年壮无子，将葬，乃预作殡殓具，毒药，须夫棺入墓，拊棺吞药而死。遂同葬。县以表郡。郡言州。州上尚书。天子咨嗟，下书：每大赦，赐家帛四匹，【●】（蜀）谷二石。

　　媛姜匹妇，勉夫济子。授命囹圄，义u国士。　赵媛姜，资中人，盛道妻也。建安五年，道坐过，夫妇闭狱。子翔，方年五岁。姜谓道曰：‘官有常刑，君不得已矣。妾在【复】［后，］何益君门户。君可同翔亡命。妾代君死。可得继君宗庙。’道依违数日。姜苦言劝之，遂解脱，给衣粮使去，代为应对，度走远，乃告吏。杀之。后遇赦，父子得还。道虽仕宦，当世痛感，终不更娶。翔亦不仕【耳】。

　　黄帛求丧，沈身中流；灵精相感，携夫共浮。　黄帛，k道人，张贞妻也。贞受《易》于韩子方。去家三十里，船覆死。贞弟求丧，经月不得。帛乃自往没处躬访，不得，遂自投水中。大小惊睨。积十四日，持夫手浮出。时人为语曰：‘符有先络，k道［张］帛求其夫，天下无有其偶。’县长韩子冉嘉之，召帛子幸【之】［为］县股肱。

　　烈哉诸媛，节称义【遵】［遒。］赞此九女也。

述犍为列女。

右《犍为士女赞》第四。

　　　　　　凡三十人。（二十一人士，九人女。）



华阳国志校补图注卷十下

　　汉中士女　　（钱、刘、李、《函》、廖、浙本同上、中卷各郡款式。元丰与张、吴本顶格。何、王、石本在第一行，顶格，与刘本同有志字。）

　　　　　　九

　　郑真岳峙，确乎其清。　郑子真，褒中人也。玄静守道，履至德之行。乃其［教］人也【教】，曰：‘忠孝爱敬，天下之至行也。神中五征，帝王之要道也。’成帝元舅、大将军王凤备礼聘之，不应。家谷口，世号谷口子真。【云】［亡，］汉中与立祠。

　　卫梁泥盘，玄湛渊亭。卫衡，字伯梁，南郑人也。少师事隐士同郡樊【季齐】［志张，］以高行闻。郡九察孝廉，公府、州十辟，公车三征，不应。董扶、任安从洛还，过见之，曰：‘京师，天下之市朝也。足下，犹之人耳。【何】［幸］其在远，以虚名屡动征书。若至中国，则价尽矣。’衡笑曰：‘时有险易，道有污隆。若樊季齐、杨仲桓，虽应征聘，何益于时乎？苟无所［佞，］则尼、轲栖栖。【是以】君平、子真，不屈其志，岂子之徒也哉？吾何虚假之有。’安、扶服之，敬其言也。

　　邓公亢对，忠枉原情。　邓公，成固人也。景帝时，御史大夫晁错患诸侯强大，建议减削。会吴楚七国谋反，假言诛错。故吴相袁盎谮帝杀之。拜盎太常，使赦七国。七国遂叛。邓公为谒者，入言军事。帝问曰：‘七国闻晁错死，罢兵不？’对曰：‘吴王即山铸钱，煮海为盐，谋反积数十年。错患之，故欲削弱，为万世策，诸侯忧之；计画始行，身死东市，诸侯莫惮。内杜忠臣之口，外为诸侯报怨，臣窃为陛下不取也。’帝叹息曰：‘吾亦恨之。’武帝初，为九卿。

　　博望致远，西南来庭。　张骞，成固人也。为人强大有谋，能涉远。为武帝开西域五十三国，穷河源，南至绝远之国。拜校尉，从讨匈奴有功，迁卫尉，［封］博望侯。于是广汉缘边之地，通西南之塞，丰绝远之货，令帝无求不得，无思不服。至今方外开通，骞之功也。

　　子游师生，谗巧所倾。　张猛，字子游，骞孙也，师事光禄勋周堪；以光禄大夫，给事中，侍元帝。帝当庙祭，济渭、欲御楼船。御史大夫薛广德当车，免冠：‘乞颈血污车轮，陛下不得庙祭矣。’帝色不悦。猛进曰：‘主圣则臣直。今乘船危，就桥安。圣主不乘危，故大夫言之。’帝曰：‘晓人不当如是也。’后与周堪俱以忠正为幸臣弘恭、石显所谮毁，乍出乍征。堪平和。猛卒自杀。

　　王孙养性，矫葬厉生。　杨王孙，成固人也。治黄老。家累千金，厚自奉养。临终，告其子曰：‘我死，裸葬，以复吾真。但为布囊盛尸，入地七尺，既下，从足脱之，以身亲土。’其子不忍，见王孙友人祈侯。［祈侯书］谏之。王孙曰：‘厚葬，无益死者也。夫d财送死，今日入，明日发，此真无异暴骸中原。裹以币帛，隔以棺颍含以珠玉，后腐朽，乃得归土。不可。故吾欲早就真宅。’祈侯无以易。卒皆幔如其言。

　　司徒监使，术畅思精；屡登上司，七政是经。　李A，字孟节，南郑人也。少明经术，为郡候吏。和帝［遣］使者二人，微行至蜀，宿A候舍，A为出酒夜饮。露坐。A问曰：‘君来时，宁知二使何日发，来耶？’二人怪问之。A指星言曰：‘有二使星入益部。’后一人为汉中太守，命为功曹。察孝，遂驰名。为尚书郎。徙左丞。稍迁至尚书仆射，尚书令。拜司空。又进司徒。清公直亮，当世称名。顺帝世薨。

　　炎精下颓，朱明不扬。太尉謇谔，任国救荒。濯日D谷，将升扶桑。恶直丑正，汉道遂丧。　李固，字子坚，A子也。阳嘉三年，以对策忠亢拜议郎。大将军梁商，后父也，表为从事中郎，授荆州刺史。直州部有乱。至州，先友其贤者南阳郑叔躬、宋孝节，零陵支宜雅，表荐长沙、桂阳太守赵历、【卒】［辛］巳，奏免江夏、南［阳］、［南］郡太守孔畴、高赐、为昆等。州土自然安静。徙太山太守，克宁盗贼。入为将作大匠。多致海内名士。南阳樊英、江夏黄琼、广汉杨【厚】［序、］会稽贺纯、【光禄周举、侍中杜乔】陈留杨伦、河南尹存、东平王恽、陈国何临、清河房植等，皆蒙征聘。转大司农。顺帝崩，太后临朝，拜太尉，与后弟大将军梁冀、太傅赵峻并录尚书。冲帝崩时，徐、扬有盗贼，太后欲不发丧，须召诸王至。固争不可。［又］言：‘国家多难，宜立长君。’太后欲专权，乃立乐安王为【质】帝。质帝崩，太后复与【梁】冀谋所立。固与司徒南郡胡广、司空蜀郡赵戒书与冀，引周勃、霍光立文、宣以安汉之荣，阎、邓废立之祸，言：‘国统三绝，期运厄会，兴崩之渐，在斯一举。宜求贤王，亲近，不可寝嘿也。’冀得书，召公卿、列侯议所立。三公及鸿胪杜乔佥举清河王蒜。冀然之，奏御太后。中常侍曹腾私恨蒜，说冀。明日更议，广、戒从冀。固与乔必争，‘蒜宜立，中兴才也。且年长，识义，必有厚将军。’冀不听。策免固、乔。岁余，取下狱；以无事，出之；京师市邑皆称千万岁。冀恶其为人所善，更奏系之。固书与二公曰：‘吾欲扶持汉室，使之比隆文、宣，何图梁将军迷谬，诸子曲从。以吉物为凶，成事为败。汉家衰微，从是始矣。将军亦有不利。吾虽死，上不惭于天，下不愧于人。求义得义，死复何恨。’遂自杀。二公得书，惟自流涕。士民咸哀哭之。桓帝无道，冀寻受诛。汉家遂微，政在阉宦。无不思固也。

　　元修敦重，威惠实亮。　张［亮］则，字元修，南郑人也。为柯太守，威着南土。永昌、越Q夷谋欲反，畏［亮］则，换临其郡，相谏而止。号曰卧虎。以戍狄勋迁护羌校尉。征拜扶风，又换临桂阳，皆平盗贼。巴郡板J反，拜隆集校尉，镇汉中。徙【梁】［凉］州刺史。又为魏郡太守。所在称治。灵帝崩后，大将军袁绍表为长史，不就。丞相曹公拜度辽将军。

　　子雅温恭，见察文方。　赵宣，字子雅，南郑人也。出自寒微。以温良博雅，太守犍为杨文方深器异之，遂察孝廉。官至犍为太守。

　　二圭琬琰，三辰悬望。　赵瑶，字元圭，［弟］琰，字稚圭，【凡七兄弟】宣子也。［凡七兄弟，］皆以令德着闻。【瑶少有公望。】瑶始为缑氏，袁、赵二公相与书曰：‘赵瑶在缑氏，猛虎归迹，百里均耳。【叔】［升］平何难。’迁扶风太守。徙蜀郡。司空张温谓之曰：‘昔【弟】［第］五伯鱼从蜀郡为司空。扫吾第以侍足下矣。’瑶曰：‘诺！’寻换广汉，卒。琰始为青州刺史，［于厅前置大器，盛水，贵要有托书，悉投于水中，无有所报。］部下清肃。徙梁相。征拜尚书，不就，卒。

　　仲卿报友，行义以【理】［礼］　陈纲，字仲卿，成固人也。少与同郡张宗受学南阳，以母丧归。宗为安众刘元所杀，纲免丧，往复之。值元醉卧，还，须醒，乃煞之。自拘有司，会赦，免。三府并辟，举茂才。拜弘农太守。初至，有兄弟【自】［相］讼，［自］责，引退。是后无讼者。在官九年卒。天子痛惜，赐家钱四十万。

　　伯度玄镜，荣辱屑己。　李法，字伯度，南郑人也。【桓】［和］帝时为侍中，光禄大夫，数亢表：‘宦官太盛。椒房太重。史官记事无实录之才，虚相褒述，必为后笑。’帝怒，免为庶人。恬然，以咎失为己责。久之，征拜汝南太守，迁司隶校尉，湛然，无自得之容。

　　德公在林，悬象垂晷，既冲云清，荀张仪准。　李燮，字德公，太尉固子也。父死时，二兄亦死。燮为姊所遣，随父门生王成，亡命徐州。佣酒家。酒家知非常人，以女妻之。延熹二年，梁冀诛。后【日】［月］经阳道，晕五车。史官上书：‘昔有大星升汉，而西卷舌扬芒迫月，荧惑犯帝座。则有大臣枉诛。星在西方，【大】［太］尉固应之。今晕如之，宜有赦命，录其遗嗣，以除此异。’于是下赦。燮得返旧。四府并辟。公车征议郎，与赵元圭、颍川贾伟节、荀慈明，［南阳］张伯慎为友。伯慎为颍川太守，与慈明交相论言，伟节与焉。京师以为臧否。伯慎问赵元圭曰：‘德公所言何？’元圭曰：‘无言也。’伯慎追叹曰：‘当如德公。儿辈徒靡沸耳。’慈明亦寤而心变。拜【东】［安］平相。［国］王为黄巾所没，得出，天子复封之。燮以为不可。果败。迁京兆尹。时人为之语曰：‘李德公，父不欲立帝，子不欲立王。’

　　伯台处谏，师言亢尽，末命防萌，妙睹玄揆。　陈雅，字伯台，成固人也。灵帝时为谏大夫。阉宦用事，上疏曰：‘昔孝和帝与中常侍郑众谋，诛大将军窦宪。由是，宦官秉权。安帝幼冲，和熹太后兄大将军邓骘辅政。太后适崩，中常侍江京等杀骘。安帝登遐，黄门孙程又杀车骑将军阎显。孝桓帝又与中常侍单超等共诛大将军梁冀。陛下即祚，太傅陈蕃、大将军窦武、尚书令尹勋等欲诛宦官，绝其奸擅，尽忠王室，建万世策，机事不密，为中常侍朱r等所杀，此即陛下所见。今宦官强盛，威倾人主。天下钳口，莫敢言者。海内怨望。妖孽并作。四方兵起，万姓辛苦。陛下尚可以安，柰后嗣何？’帝不省纳，出为巴郡太守。年七十五卒。临终，戒其子曰：‘期运推之，天下将大乱。雄夫力争。无以货财为意。吾亡，依山薄葬。’亡［数］岁【余】，灵帝崩，大将军何进复为黄门所杀。海内果乱，终成三国也。

　　孟度【邵】［A］允。　阎宪，字孟度，成固人也。名知人。为绵竹令，以礼让为化，民莫敢犯。男子杜成夜行，得遗物一囊，中有锦二十五匹，求其主，还之，曰：‘县有明君，何敢负其化。’童谣歌曰：‘阎尹赋政，既明且昶。去苛去辟，动以礼让。’迁蜀郡，吏民［泣］涕【泣】，送之以千数。

　　季子英玮。　李历，字季子，太尉固从弟也。少修文学，性行清白，与郑康成、陈元方齐名。弱冠，拜新城令。【朝请】［奉车］都【督】［尉。］

　　计君经算。　程苞，字元道，南郑人也。光和二年上计吏。时巴郡板J反，军旅数起，征伐频年，天子患之，访问益州计，考以方略。苞对言：‘板J忠勇，立功先汉，为帝义民。羌入汉中，辄蒙其力。东征南战，世有功劳。由不料恤，以致叛乱。非有僭盗，能相群杀。大兵临之，未必卒得。不如但选明能太守，恩信怀服，自然安定矣。’天子从之，卒如其言。后在道卒。

　　元灵斐斐。　祝龟，字元灵，南郑人也。年十五，远学汝颍及太学，通博荡达，能属文。太守张府君奇之，曰：‘吾见海内士多矣，无如祝龟者也。’州牧刘焉辟之，不得已行，授葭萌长。撰《汉中耆旧传》。以着述终。

　　礼高殉名。　段崇，字礼高，南郑人也。太守河间郑廑命为主簿。永初四年，凉州羌反，溢入汉中。从廑屯褒中。虏东攻。廑欲战。崇谏不可，愿固垒待之。廑不听，出战，败绩。崇与门下吏王宗、原展，及子勃，兄子伯生推锋死战。众寡不敌，崇等皆死。羌遂得廑，杀之。

　　伯义【死】节［死。］　程信，字伯义，南郑人也。时为功曹，居守。驰来赴难。殡殓廑丧，送还乡里讫，乃结故吏冠盖子弟二十五人，誓共报羌，各募敢死士以待时。太守邓成命信为五官。元初二年，虏复来，信等将其同志率先奋讨，大破之。信被八创死。天子咨嗟，元初五年，下诏书赐信、崇家谷数千斛。

　　四行齐致，在兹六子。　赞阎宪已下也。又有王宗、原展及严孳、李容、姜济、陈巳、曹廉、勾矩、刘旌九人，皆以令义为郑廑所命。王宗、原展与廑同死。孳、容等七人与信共并命。诏书既赐崇、信家，又赐九子家谷各五百斛。给死事复。

　　元侯、赵、陈，盖亦烈士。　燕，字元侯，赵嵩，字伯高，南郑人也。陈调，字元化，仲卿孙也。为刺史S俭从事，使在葭萌，与从事董馥、张□同行。俭为黄巾贼王饶、赵播等所杀。闻故哀恸，说馥□赴难。二人不可。叹曰：‘使君已死，用生何为。’独死之。牧刘焉嘉之，为图象学官。诛馥等。嵩事太守苏固。固为米贼张修所疾杀。嵩痛之，杖剑直入修营，杀十余人，几获修，死。陈调少尚游侠。闻固死，聚宾客百余人攻修，大破之。进攻修营，乃与战，以伤死。

　　涣涣龙宗，振振麟趾，文炳彬蔚，汉之表轨。　总赞二十五人也。述汉中人士。【其】［又有］陈术，字申伯，作《耆旧传》者也。失其行事。【历新城、魏兴、上庸三郡太守】，及锡光等，不列也。

　　　　　　十

　　穆姜温仁，化继为亲。　穆姜，安众令程祗妻，司隶校尉李法姊也。祗前妻有四子，兴、敦、觐、豫。穆姜生二子，淮、基。祗亡，兴等憎恶姜。姜视之愈厚。其资给六子，以长幼为差，衣服、饮食，凡百如之。久，兴等感寤，自知失子道，诣南郑狱受不爱亲罪。太守嘉之，复除门户，常以二月八月社，致肉三十斤，酒、米各二斛六岗。六子相化，皆作令士，五人州、郡察举。基字稚业，特隽逸，为南郡太守。

　　泰瑛严明，世范厥训。　泰瑛，南郑杨矩妻，大鸿胪刘巨公女也。有四男二女。矩亡，教训六子，动有法矩。长子元珍，出行，醉，母十日不见之，曰：‘我在，汝尚如此，我亡，何以帅群弟子？’元珍叩头谢过。次子仲珍，白母请客。既至，无贤者。母怒责之。仲珍乃革行，交友贤人。兄弟为名士。泰瑛之教，流于三世。四子才、官，隆于先人。故时人为语曰：‘三苗［乱］止，四珍复起。’

　　杜氏之教，父母是遵。　杜泰姬，南郑人，赵宣妻也。生七男七女。若元圭、稚圭，有［公］望，五人皆令德。其教男也，曰：‘中人情性，可上、下也，在其检耳。若放而不检，则入恶也。昔西门豹佩韦以自宽，宓子贱带弦以自急，故能改身之恒，为天下名士。’戒诸女及妇曰：‘吾之妊身，在乎正顺。及其生也，恩存于抚爱。其长之也，威仪以先后之，【礼】［体］貌以左右之，恭敬以监临之，勤恪以劝之，孝顺以内之，忠信以发之，是以皆成，而无不善。汝曹庶几勿忘吾法也。’后七子皆辟、命、察举，牧州、守郡。而汉中太守、南郑令，多与七子同岁季考、上计，无不修敬泰姬，执子孙礼。

　　礼圭肃穆，言存典韵。　礼圭，成固陈省妻也。杨元珍之女。生二男，长娶张度辽女惠英，少娶荀氏，皆贵家豪富，从婢七八，资财自富。礼圭□二妇曰：‘吾先姑，母师也。常言：“圣贤必劳民者，使之思善。”不劳则逸，逸则不才。吾家不为贫也，所以粗食、急务者，使知苦难，备独居时。’二妇再拜奉教。从孙奉上微慢，圭抑绝之。感悟革行。遭乱，流行，宗表欲见之，必自严饬，从子孙、侍婢，乃引见之，曰：‘此先姑法也。’四时祭祀，自亲养牲、酿酒。曰：‘夫祭，礼之尊也。’年八十九卒。惠英亦有淑训，母师之行者也。

　　文姬睿敏，宗祀获歆。　文姬，南郑赵伯英妻，太尉李固女也。父为梁冀所免，兄宪公、季公罢官归。文姬叹曰：‘李氏灭矣！’乃与二兄议：匿弟燮，［属］父门生王成亡命【徐州】。涕泣送之，谓成曰：‘托君以六尺之孤。若李氏得嗣，君之【名】义［名］，参于程、杵矣。’久之遇赦，燮得还，行丧。服阕，敕之曰：‘先公为汉忠臣，虽死之日，犹生之年。梁冀【以】［已］族，弟幸济，岂非天乎？慎勿有一言加梁氏。加梁氏，则连主上，是又掇祸也。’［燮］奉行之。【从成在徐州，各异处佣赁，而私相往来。成病亡，燮四时祭之。】

　　陈氏二谦，或智或仁。　陈顺谦、［惠谦，］成固人也。顺谦适邓令曹宁，十九寡居，长育遗孤，八十余卒。兄子陈规着书叹述之。惠谦适张亮则，在扶风官，下吏白【欲】重禁严防以肃非。元修访于惠谦。惠谦曰：‘恢弘德教，养廉免耻。五刑三千，盖亦多矣，又何加也。’兄子伯思［欲］学仙道，惠谦戒之曰：‘君子疾没世而不称，不患年不长也。且夫神仙愚惑，如系风捕影，非可得也。’伯思乃止。陈伯台称云：‘女尚书之【后】［俊］耳。’

　　礼修顺姑，恩爱温润。　礼修，赵嵩妻，张氏女也。姑酷恶无道，遇之不以礼，修终无愠色。及宁父母，父母问之，但引咎，不道姑。［姑］卒感悟，更慈爱之。乡人相训曰：‘作妇不当如赵伯高妇乎？使恶姑知变，可谓妇师矣。’后姑病，女来省疾，姑却之，曰：‘我死，固当绝于贤妇手中。’后遭米贼，嵩死，乃碧涂面，乱首，怀刀，托言病。贼不逼也。养遗生女，依父叔，立义终身【者也】。

　　树南悼夫，轻死重信。　韩树南，南郑人，赵子贱妻也。子贱初为郡功曹。李固之诛，诏书下郡杀固二子宪公、季公。太守知其枉，遇之甚宽。二子托服药死，具棺器，欲因出逃。子贱畏法，敕更验实，就杀之。及固小子燮得还，子贱虑燮报仇，赁人刺之。燮觉，告郡，杀子贱。初，树南谏子贱，子贱不从。及临死，许共并命。兄、弟、【□】［嫂、］侍婢视守之。经百余日，乃【怠】［绐］白兄【□】［嫂］：‘念一死万不得生，不敢复图死也。’上下以为信然。无几时，于幕下自煞。

　　祈祈令姬，如玉如金。允矣淑媛，齐德姜任。　总赞此九人也。

述汉中列女

右《汉中士女赞》第五

　　　　　　凡三十四人。（二十五人士，九人女）。

　　　　　　十一

　　　　【梓潼人士】

　　镇远敦壮，立勋南濒。　文齐，字子奇，梓潼人也。孝平帝末，以城门校尉为犍为属国，迁益州太守。造开稻田，民咸赖之。公孙述时，据郡不服。述拘其妻子，许以公侯，招之。不应，乃遣使由交趾贡献河北。述平，世祖嘉之，征拜镇远将军，封成义侯。南中咸为立祠。子鳎有令德，为北海太守。

　　巨游玉碎，高风金振。　李业，字巨游，梓潼人也。少，执志清白，太守刘咸慕其名，召为功曹，［十命］不诣。咸怒，欲杀之。业径入狱。咸释之。公孙述屡聘，不应。述怒，遣鸿胪尹融持毒药酒逼之。业笑曰：‘名不可毁，身可杀，不可辱也。’遂饮药死。述耻杀善士，赐钱百万。子，逃匿不受，建武中察孝廉，为遂久令。

　　文坚亟哉，南面怀民。　景毅，字文坚，梓潼人也。太守丁羽察举孝廉，司徒举治剧，为W阳侯相，高陵令。立文学，以礼让化民。迁［侍御史］【太守，上计】吏［民］守阙请之，三年不绝。以子顾师事少府李膺，膺诛，自免。久之，拜武都令，迁益州太守。上事吏民涕泣送之。至沮者七百人，白水县者三百人。值益州乱后，米岗千钱。毅至，恩化畅洽。比去，米岗八钱。鸠鸟巢其听事，孕育而去。三府表荐，征拜议郎，自免归。州牧刘焉表拜都尉。为人廉正，疾淫祠，敕子孙：‘惟修善为祷，仁义为福。’年八十一而卒。

　　盛国好学，研颐圣真。　杨充，字盛国，梓潼人也。少好学，求师遂业。受古学于扶风马季长、吕叔公，南阳朱明叔，颍川白仲职，精研《七经》。其朋友，则颍川荀慈明、李元礼，京兆罗叔景，汉阳孙子夏，山阳王叔茂，皆海内名士。还以教授州里。常言：‘《图纬》空说，去事希略，疑非圣。’不以为教。察孝廉。为郎，卒。

　　汉伯肄业，诸生之纯。　景鸾，字汉伯，梓潼人也。少与广汉郝伯宗，蜀郡任叔本，颍川李仲□，渤海孟元叔，游学七州，遂明经术。还，乃撰《礼略》、《河洛交集》、《风角杂书》、《月令章句》，凡五十万言。太守□贶命为功曹。察孝廉，举有道，博士征，不诣。然上陈时政，言经得失。又戒子孙人纪之礼；及遗令：期死葬，不设衣衿，务在节俭，甚有法度。卒终布衣。

　　伯禧效志。　张寿，字伯禧，涪人也。少给县丞杨放为佐。放为梁贼所得，寿求之，积六年，始知其生存；乃卖家盐井，得三十万，市马五匹，往赎放。道为羌所劫，掠尽。凡往三年。计道远，不可得数；乃单身诣虏，涕泣自说。虏哀其屡来，遣放随还。郡召为中候。诏书除巫尉。以身佩印，尽让所有财物与三弟。复为郡掾，【量】［重］平赋役，岁出三百五十万。迁功曹吏，徙五官掾，卒。

　　李余残身。　李余，涪人。父早世。兄夷，煞人亡命。母慎，当死。余年十三，问人曰：‘兄弟相代，能免母不？’人曰：‘趣得一人耳。’余乃诣吏，乞代母死。吏以余年小，不许。余因自死。吏以白令。令哀伤，言郡。郡上尚书。天子与以财葬，图画府廷。

　　寇、王二子，行勇以仁。　寇祺，字宰朝，梓潼人也。与邑子侯蔓俱学凉州。蔓后为渤海王象所杀，祺杖剑至象家，值象病。象谢曰：‘君子不掩人无备。安有为友报仇煞病人也。’祺乃还。久之复往，煞象。由是［知名。］察孝廉。为霸陵令，济阴相。　王晏，字叔博，涪人也。与广汉张昌、宁叔受业太学。昌为河南吕条所煞。晏、叔煞条。事在叔解。

　　李助多方，以兹立称。　［李］助，字翁君，涪人也。通名方，校医术，作《经方颂说》，名齐郭玉。【自此以上】

　　章武之兴，亦迪才伦。德贤好古，澹心艺文。　李仁，字德贤，涪人也。益部多贵今文，而不崇章句。仁知其不博，乃游学荆州，从司马德操、宋仲子受古学，以修文自终也。

　　国辅皓然，形动神沈。　杜微，字国辅，涪人也。任安弟子。先主定蜀，常称聋，阖门不出。建兴二年，丞相亮领州牧，选为主簿，舆而致之。亮引见，与书诱劝，欲使以德辅时。微固辞疾笃。亮表拜谏大夫，从其所志。

　　思潜游学，休志素林。　尹默，字思潜，涪人也。少与李仁俱受学司马徽、宋忠等，博通《五经》。专精《左氏春秋》，自刘歆‘条例’，郑众、贾逵父子、陈元方、服虔注说，略皆诵述，希复案本。以《左传》授后主。后主立，拜谏议大夫，丞相军祭酒。子宗，亦为博士耳。

　　钦仲朗博，训诂典坟。　李N，字钦仲，仁子也。少受父业，又讲问尹默，自《五经》、四部，百家诸子，伎艺、算计，卜数、医术、弓弩机械之巧，皆致思焉。为太子中庶子，右中郎将。着《古文周易》、《尚书》、《毛诗》、《三礼》、《左氏注解》，《太玄指［归］》，依则贾、马，异于郑玄。与王肃初不相见，而意归多同。

　　孙德果锐，作刘干臣。　李福，字孙德，涪人也。先主初，为成都令。建兴九年迁巴西太守。后为江州都督、扬武将军。入为尚书仆射，封平阳亭侯。延熙初，以前监军［领］大将军司马，［卒。］福同郡梓潼文恭，［字］仲宝，亦以才干为牧亮治中从事，丞相参军。

　　bb彦，玉润兰芬。劭名表器，江汉之俊。　总赞十五人也。

述梓潼人士。

　　　　　　十二

　　季姜雍穆，化播二妇。王氏世兴，实由贤母。　季姜，梓潼文氏女，将作大匠广汉王敬伯夫人也。少读《诗》、《礼》。敬伯前夫人有子博，女纪、流二人。季姜生康、稚、芝，女始、示。凡前后八子，抚育恩爱，亲、继若一。堂祖母性严，子孙虽见官二千石，犹杖之。妇跪受罚。【于】堂历五郡，祖母随之官。后以年老，不愿远乡里。姜亦常侍养左右。纪、流出适，分己侍婢给之。博好写书，姜手为作F。于是内门相化，动行推让。博妻犍为杨进，及博子遵妇蜀郡张叔纪，服姑之教，皆有贤训，号之三母。堂亡，姜●康、稚、芝妇事杨进如姑，【舅】中外则之，皆成令德。季姜年八十一卒，四男弃官行服，四女亦从官舍交赴，内外冠冕百有余人，当时荣之。王氏遂世兴。

　　杜慈专专，父不谅只。　［杜］慈，涪杜季女，巴郡虞显妻也。十八适显。显亡，无子。季欲改嫁与同县杨上。慈曰：‘受命虞氏。虞氏早亡，妾之不幸。当生事贤姑，死就【养】成室。存亡等，但欲在终供养，亡不有恨。愿不易图。’季知不可言而夺也，乃密谋与强逼迫之。慈缢而死。

　　敬杨雪仇，壮u烈士。　敬杨，涪、郭孟妻，杨文之女也。始生失母，八岁，父为□盛所杀。无宗亲，依外祖郑。行年十七，适孟。孟与盛有旧。盛数往来孟家。敬杨涕泣谓孟曰：‘盛凶恶。薄命为女，无男昆。恶仇未报，未尝一日忘也。虽妇人拘制，然父子恩深，恐卒狂惑，益君祸患。君宜疏之。’孟以告盛。盛不纳。【安】汉［安］元年，盛至孟家，敬杨以大杖打杀盛。将自杀，孟止之，与俱逃。涪令双胜出追，闻其故而止，安慰二门。会赦得免。中平四年，涪令向遵为立图，表之。

　　惟兹三媛，仁畅义理。邦有斯嫔，以驰遐纪。　总赞三人。述梓潼列女。

右《梓潼郡士女赞》第六。　凡士女十八人（十五人士，三人女）。

　　　　　　十三

　　【N曰】［贰］州人士，自汉及魏，二百四十八人而已。后贤二十人，合二百六十八人，以示来世之君子焉。如其遗脱，及后世可书者，愿贻后隽。又，《春秋谷梁传》首叙曰：‘成帝时，议立《三传》博士，巴郡胥君安独驳《左传》不祖圣人。’后汉时，魏郡太守王牧，荐尹方为三公，天子诏尚书郎蜀郡张俊策之。然不详其行事。

　　N曰：二州人士，自汉及魏，可谓众矣。何者：世宗多事，则相如麟游，伯司凤翔，洛下云翳，叔文龙骧。在孝宣，则王褒蔚炳，《中和》作咏，属文《甘泉》，葩为世镜。在元成，则君公謇謇，心思国病，虑经刘危，直忤王听。其高者，则严君味道，易俗移风。仲元端委，居为人宗。若夫秉心塞渊，与物盈冲，则杨子云也。名重泰山，华夏仰崇，则郑子真也。不屈其身，志高青云，则谯玄也。不耻恶君，混道推运，则杨宣也。降及建武、明、章以来，出者，则能内贯朝揆，外播五教，赞和鼎味，经纶治要，上答太阶，下允民照；处者，则利居桓，皓然玄蹈，天爵玩之，人爵则笑，悬车【门】［闭］肆，夷、惠齐绍。若斯之伦，海内服其英名，洙泗方其焕耀矣。故曰：‘汉征八士，蜀出其四。’又曰：‘汉具四义，蜀选其二。’可谓不众乎？然，巴郡胥君安，以儒学典雅称于孝成，蜀郡张俊，策问尹方，不出《五经》常议。犍为吕孟，有托孤之节。若兹之类，郡邑往往垂象刊铭，见有苗裔。璩晚生、长乱，故老以没，莫所咨质，不详其事，但依《汉书》、《国志》、陈君所载，凡士女二百四十八人而已。后贤二十人，合二百六十八人，以示来世之好事者。如能详其遗脱，及有可书，愿附于左。其传志父祖子孙，及有名失事、失官位者，不列。宁州人士亦不列。别为《目录》，至晋元康末，凡三百九十二人也。

华阳国志校补图注卷十一

　　后贤志　　（元丰本空二格接上行。他各本另行低二格，或一格。何、王、石本作‘西州后贤志’顶格。无前一行。）

　　　　　　一

　　闻之：善志者，述而不作；序事者，实而不华。是以史迁之《记》，详于秦汉；班生之《书》，备乎哀平。皆以世及事迩，可得而言也。西州自奉圣晋后，俊伟倜傥之士，或修德［敷］让，行止从时；或播功立事，羽仪上京，策勋王府；甄名史录，侔于先贤。会遇丧乱轧构，华夏颠坠，典籍多缺。族祖武平府君，愍其若斯，乃操简援翰，拾其遗阙。然但言三蜀，巴汉未列；又务在举善，不必珍异。【关】［揆］之《耆旧》；竹素宜阐。今更撰次损益，足铭后观者，凡二十人，缀之斯篇。虽行故坠没，大较举其一隅。

　　卫尉、散骑常侍文立广休：

　　　　散骑穆穆，诚感圣君。

　　西河太守柳隐休然：

　　　　西河烈烈，秉义居贞。

　　汉嘉太守司马胜之兴先：

　　　　汉嘉克让，谦德之伦。

　　郫令、州主簿常勖修业：

　　　　郫君【骞】［謇］谔，自固}身。

　　江阳太守何随季业：

　　　　江阳皎皎，命世清淳。

　　梓潼太守王化伯远：

　　　　梓潼矜矜，在险能平。

　　太子中庶子陈寿承祚：

　　　　庶子稽古，迁、固并声。

　　汉中太守李宓令伯：

　　　　汉中韪晔，才盖群生。

　　犍为太守杜轸超宗：

　　　　犍为nn，友于令。

　　给事中任熙伯远：

　　　　给事温恭，尚德蔑荣。

　　中书郎王长文德俊：

　　　　中书渊识，宝道韬明。

　　大长秋寿良文淑：

　　　　长秋忠肃，明允笃诚。

　　大司农、西城公何攀惠兴：

　　　　司农运筹，思侔良、平。

　　少府、成都威侯李毅允刚：

　　　　少府果壮，文武是经。

　　衡阳内史杨岐之：

　　　　衡阳固节，隐然不倾。

　　尚书、三州都［督］费立建熙：

　　　　尚书准绳，古之遗直。

　　湘东太守常骞季慎：

　　　　湘东锇，仁以接物。

　　武平太守常宽泰恭：

　　　　武平，冰清玉嶷。

　　扬烈将军、梓潼内史［巴西］谯登【慎明】：

　　　　阙［赞］

　　江阳太守［江阳］侯馥【世明】，

　　　　阙［赞。］

　　　　　　二

　　文立，字广休，巴郡临江人也。少游蜀太学，治《毛诗》、《三礼》，兼通群书。州刺史费t命为从事。入为尚书郎。复辟【t】大将军东曹掾。稍迁尚书。蜀并于魏，梁州建，首为别驾从事。咸熙元年，举秀才，除郎中。晋武帝方欲怀纳梁、益，引致俊彦，泰始二年，拜立济阴太守。武帝立太子，以司徒李【允】［□］为太傅，齐王、骠骑为少傅，选立为中庶子。立上疏曰：‘伏惟皇太子春秋美茂，盛德日新，始建幼志，诞陟大繇，犹朝日初晖，良宝耀璞；侍从之臣，宜简俊V，妙选贤彦，使视观则睹礼容棣棣之则，听纳当受嘉话骇耳之言，静应道轨，动有所采；佐清初阳，缉熙天光，其任至重，圣王详择，诚非粪朽能可堪任。臣闻之：人臣之道，量力受命，其所不谐，得以诚闻。’帝报曰：‘古人称与田、苏游，非旧德乎？’立上：‘故蜀大官及尽忠死事者子孙，虽仕郡国；或有不才，同之齐民，为剧。’又上：‘诸葛亮、蒋琬、费t等子孙，流徙中畿，宜见叙用，一则以慰巴蜀民之心，其次倾东吴士人之望。’事皆施行。十年，诏曰：‘太子中庶子立，忠贞清实，有思理器干。前在济阴，政事修明。后事东宫，尽辅导之节。昔光武平陇、蜀，皆收其才秀，所以援济殊方，伸叙幽滞也。其以立为散骑常侍。’累辞，不许。上疏曰：‘臣子之心，愿从疏以求昵。凡在人情，贪从幽以致明。斯实物性，贤愚所同。臣者何人，能无此怀。诚自审量：边荒遗烬，犬马老甚，非左右机纳之器。臣虽至愚，处之何颜。’诏曰：‘常伯之职，简才而授。何谦虚也。’立自内侍，献可替否，多所补纳。甄致二州人士，铨衡平当，为士彦所宗。故蜀尚书犍为程琼，雅有德望，素与立至厚。武帝闻其名，以问立。立对曰：‘臣至知其人，但年垂八十，禀性谦退，无复当时之望，不以上闻耳。’琼闻之，曰：‘广休可谓不党矣！故吾善夫人也。’西界献马，帝问立：‘马何如？’对曰：‘乞问太仆。’帝每善其恭慎。迁卫尉，犹兼都职，中朝服其贤雅，为时名卿。连上表：年老，乞求解替，还桑梓。帝不听。咸宁末卒。帝缘立有怀旧性，乃送葬于蜀，使者护丧事，郡县修坟茔。当时荣之。初，安乐思公世子早没，次子宜嗣，而思公立所爱者。立亟谏之，不纳。及爱子立，骄暴。二州人士皆欲表废。立止之，曰：‘彼自暴其一门，不及百姓。当以先公故，得尔也。’后安乐公淫乱无道，何攀与上庸太守王崇、涪陵太守张寅为书谏责，称：‘当思立言。’凡立章奏，集为十篇；诗、赋、论、颂，亦数十篇。同郡毛楚、杨【崇】［宗，］皆有德美，楚□柯，【崇】［宗］武陵太守。

　　　　　　三

　　柳隐，字休然，蜀郡成都人也。少与同郡杜祯、柳伸并知名。隐直诚笃亮，交友居厚，达于从政。数从大将军姜维征伐，临事设计，当敌陷阵，勇略冠军。为牙门将，巴郡太守，骑都尉。迁汉中黄金围督。景耀六年，魏镇西将军钟会伐蜀，入汉川，围戍多下。惟隐坚壁不动。会别将攻之，不能克。后主既降，以手令□隐，乃诣会。晋文帝闻而义之。咸熙元年，内移河东，拜议郎。武帝践祚，以为西河太守。在官三年，以年老去官。乞骸还蜀。卒于家，时年八十。长子充，连道令。次子初，举秀才。杜祯，字文然。柳伸，字雅厚。州牧诸葛亮辟为从事。祯，符节令，梁益二州都督。伸，度支。祯子珍，字伯重，略阳护军。伸，汉嘉、巴东太守。大同后，并举秀才。珍子【弥】［|］，字景文。伸子纯，字伟叔；有名德干器，举秀才，巴郡、宜都、建平太守，西夷、长水校尉，巴东监军。

　　　　　　四

　　司马胜之，字兴先，广汉绵竹人也。学通《毛诗》，治《三礼》，清尚虚素，性澹【不】荣利。初为郡功曹，甚善【纪】纲［纪］之体。州辟从事，进尚书左选郎，徙秘书郎。时蜀国州书佐望与郡功曹参选，而从事侔台郎；特重察举，虽位经朝要，还为秀孝，亦为郡端右。景耀末，郡请察孝廉。大同后，梁州辟别驾从事，举秀才。历广都、新繁令，政理尤异。以清秀征为散骑侍郎，以宗室礼之。终以疾辞去职。即家拜汉嘉太守，候迎盈门，固让，不之官。闲居清静，谦卑自牧。常言：‘世人不务求道德，而汲汲于爵禄。若吾者，可少以为有余荣矣。’训化乡闾，以恭敬为先。年六十五，卒于家。子尊、贤、佐，皆有令德。

　　　　　　五

　　常勖，字修业，蜀郡江原人也。祖父【原】［员，］□柯、永昌太守。父高，【庙】［广］令。从父闳，汉中、广汉太守。勖少与闳子忌齐名，安贫乐道，志笃坟典。治《毛诗》、《尚书》。涉洽群籍，多所通览。州命辟从事。入为光禄郎中主事。又为尚书左选郎。郡请迎为功曹。时州将董军政，置从事，职典刑狱；以勖清亮，复为督军；治讼平当。还察孝廉。除郫令。为政简而不烦。魏征西将军邓艾伐蜀，破诸葛瞻于绵竹，威振西土，诸县长吏或望风降下，或委官奔走。勖独率吏民固城拒守。［得］后主檄令，乃诣艾，故郫谷帛全完。刺史袁邵嘉勖志节，辟为主簿。勖善仪容，翔集，动为表观。言论壮烈，州里重之。然交友惟贤，不交下己者，泛爱之恩犹不足。［从］邵征还，道卒。忌字茂通，蜀谒者、黄门侍郎。丧亲，以【致】［至］孝闻。察孝廉，为郎。使吴，称职。历［长水］参军，什邡、雒令。大同后，刺史邵坐治城被征。忌诣洛陈诉：‘远国初附，君民始结，不宜改易。’又表：‘修治城池，居安思危，边将常职。’事皆中情。晋文帝时为相国，辟忌舍人。武帝践祚，拜骑都尉。除河内［州］令，【州】名为难治，忌挫折豪势，风教大兴。县有奸嫂杀兄者，群党蔽匿，前令莫得，忌皆穷治。入为州都。方议为郡守，会卒。忌为人，信道任数，不从下人。故为贵势所不善，是以作诗着论，先攻己短。临丧与乐，欢哀俱至，为士类所称。忌友人广汉段宗仲，亦有学行。蜀时，官与忌比。袁邵［以］为主簿，与忌共理郡事，文帝善之。梁州辟别驾从事，举秀才。稍迁，官至云南、建宁太守。

　　　　　　六

　　何随，字季业，蜀郡郫人也，汉司空武后。世有名德，征聘入官。随治《韩诗》、《欧阳尚书》，研精文纬，通星【历】［历。］郡命功曹。州辟从事。光禄郎中主事。除安汉令。蜀亡，去官。时巴土饥荒，所在无谷，送吏行乏，辄取道侧民芋。随以绵系其处，使足所取直。民视芋，见绵，相语曰：‘闻何安汉清廉，行过，从者无粮，必能尔耳。’【将】持绵追还之。终不受。因为语曰：‘安汉吏取粮，令为之偿。’察孝廉。大同后，台召，不诣。除河间王郎中令，不就。居贫固俭，衣弊蔬食，昼躬耕耨，夕修讲讽。乡族馈及礼厚皆不纳。目不视色，口不语利。着《谭言》十篇，论道德仁让。有屠牵猪过随门，猪索断，失之。强认溷中猪。随便牵猪与之。屠人出门，寻得其所失猪，谢随，还猪。遂以乞之。随家养竹园，人盗其笋，随偶行见之，恐盗者觉，怖走竹中，伤其手足，挈屐徐步而归。其仁如此。太康中，即家拜江阳太守，民思其政。年七十一卒官。后州乡人言议平当者，皆相谓何江阳。至于汶山夷有正直廉让者，亦号夷中何江阳。杜景文、何兴仁皆为作传。长子观，字巨忠，清公淑慎，知名州里。察孝廉，西都、南安令，平西长史。张昌作乱荆州，从党西上，郡守无不望风降下，至江阳。平西将军罗尚表为安远护军，讨贼，平殄。除巴郡太守。朝议欲以为宁州刺史，会病卒。次子游，治中从事。随时，同郡繁令张崇，清廉推让，见称当时。

　　　　　　七

　　王化，字伯远，广汉V人也。汉将作大匠王堂后也。祖父商，字文表，州牧刘璋时为蜀太守，有懿德高名，在《耆旧传》。父彭，字仲□巴郡太守。化兄弟四人，【少】［并］有令望。化治《毛诗》、《三礼》、《春秋公羊传》。郡命功曹，州辟从事，光禄郎中主事，尚书郎。除阆中令，为政清静。察孝廉。大同后［郡］端右，【郡】［复］察孝廉。为乐涫令。县近边塞，值胡虏反，化率吏民积谷坚守。虏断道重围，孤绝七年。伺虏怠惰，出军讨之，民得野掠。大军至，虏退，以功封关内侯。迁朱提太守。抚和殊俗，得夷晋心。转任梓潼，复有称绩。为人严重，言论方雅，臧否允衷，州里服其诚亮。年七十二，卒官。弟振，字仲远，亦有德望，广都令，巴东太守。叔弟岱，字季远，恪居官次，历广阳、作唐令，早亡。少弟崇，字幼远，学业渊博，雅性洪粹，蜀时东观郎。大同后，梁州辟别驾，别举秀才，尚书郎。与寿良、李宓、陈寿、李骧、杜烈同入京洛，为二州标俊。五子情好未必能终。惟崇独以宽和，无所彼此。着《蜀书》，及诗赋之属数十篇。其书与陈寿颇不同。官至上庸、蜀郡太守。

　　　　　　八

　　陈寿，字承祚，巴西安汉人也。少受学于散骑常侍谯周，治《尚书》、《三传》，锐精《史》、《汉》。聪警敏识，属文富艳。初应州命，卫将军主簿，东观秘书郎，散骑、黄门侍郎。大同后，察孝廉。为本郡中正。益部自建武后，蜀郡郑伯邑、太尉赵彦信，及汉中陈申伯、祝元灵，广汉王文表，皆以博学洽闻，作《巴蜀耆旧传》。寿以为不足经远，乃并巴汉撰为《益部耆旧传》十篇。散骑常侍文立表呈其《传》，武帝善之。【再】为着作郎。吴平后，寿乃鸠合三国史，着魏、吴、蜀三书六十五篇，号《三国志》；又着《古国志》五十篇；品藻典雅。中书监荀勖、令张华深爱之，以班固、史迁不足方也。出为平阳侯相。华又表令次定《诸葛亮故事》，集为二十四篇。时寿良亦集，故颇不同。复入为着作。镇南将军杜预表为散骑侍郎，诏曰：‘昨适用蜀人寿良具员。且可以为侍御史。’上《官司论》七篇，依据典故，议所因革。又上《释讳》、《广国论》。华表令兼中书郎。而寿《魏志》有失勖意，勖不欲其处内，表为长广太守。继母遗令不附葬。以是见讥。数岁，除太子中庶子。太子【传从】［废］［徙］后，再兼散骑常侍。惠帝谓司空张华曰：‘寿才宜真，不足久兼也。’华表欲登九卿，会受诛，忠贤排摈。寿遂卒洛下，位望不充其才，当时冤之。兄子符，字长信，亦有文才，继寿着作佐郎，上廉令。符弟莅，字叔度，梁州别驾，骠骑将军齐王辟掾，卒洛下。莅从弟阶，字达之，州主簿，察孝廉，褒中令，永昌西部都尉，建宁、兴古太守。【阶】［皆］辞章粲丽，驰名当世。凡寿所述作二百余篇，符、莅、阶各数十篇。二州先达及华夏文士多为作传，大较如此。时梓潼李骧叔龙，亦隽逸器，知名当世。举秀才，尚书郎。拜建平太守，以疾辞不就，意在州里。除广汉太守。初与寿齐望，又相昵友。后与寿情好携隙，还相诬攻。有识以是短之。亦自列传。

　　　　　　九

　　李宓，字令伯，犍为武阳人也。祖父光，朱提太守。父早亡。母何更行，见养祖母。治《春秋左传》，博览《五经》，多所通涉。机警辨捷，辞义响起。事祖母以孝闻。其侍疾，则泣涕侧息，日夜不解带，膳饮汤药，必【自】［过目尝］口。【尝】本郡礼命，不应。州辟从事，尚书郎，大将军主簿，太子洗马。奉使聘吴。吴主问蜀马多少。对曰：‘官用有余，民闲自足。’吴主与群臣泛论道义，谓：‘宁为人弟。’宓曰：‘愿为人兄。’吴主曰：‘何以为兄？’宓曰：‘为兄供养之日长。’吴主及群臣称之。大同后，征西将军邓艾闻其名，请为主簿，及书招欲与相见，皆不往。以祖母年老，心在色养，拒州郡之命。独讲学，立旌授生。武帝立太子，征为洗马。诏书累下，郡县［相］逼【遣】。宓上疏，疏在本传。武帝览之，曰：‘宓不空有名也。’嘉其诚款，赐奴婢二人。下郡县供其祖母奉膳。【及祖母卒，服终，】【徙】［从］尚书郎为河内温令。敷德陈教，政化严明。【大】［太］傅钜平侯羊公薨，无子，帝令宗子为世子嗣之，不时赴丧。宓遣户曹赍移、推毂遣之。中山诸王每过温县，必责求供给。吏民患之。宓至，中山王过县，征刍茭薪蒸。宓笺引高祖过沛，宾【礼】老幼。桑梓之供，一无烦【费】［扰］。‘伏惟明王，孝思惟则，动识先戒；本国望风，式歌且舞；诛求烦碎，所未闻命。’后诸王过，不敢烦温县。盗贼发河内余县，不敢近温。追贼者不敢经界。陇西王司马子舒深敬友之。而贵势之家惮其公直。宓去官，为州大中正。性方亮，不曲意势位者，失荀、张指，左迁汉中太守。诸王多以为冤。一年去官，年六十四卒。着《述理论》，论中和仁义，儒学道化之事，凡十篇，安东将军胡罴与皇甫士安深善之。又与士安论夷齐，及司马文中、杜超宗、令先、文广休等议论往返，言经训诂，众人服其理趣。释河内赵子声【讥】［诔］诗、赋之属二十余篇。寿良、李骧与陈承祚相长短，宓公议其得失而切责之。常言：‘吾独立于世，顾景为畴，而不惧者，心无彼此于人故也。’宓六子皆英挺秀逸，号曰六龙。长子赐，字宗硕，州别驾，举秀才，汶山太守。少与东海王司马元超友昵，每书诗往返，雅有新声。少子兴，字隽硕，太傅参军。幼子盛、囗硕，宁浦太守。宓同时，蜀郡高玩，字伯珍，少受学于太常杜琼，术艺微妙，博闻强识，清尚简素。少与宓齐名，官位相比。大同后，察孝廉，除曲阳令。单车之县，移檄县纲纪不使遣迎。以明三才，征为太史令，送者亦不出界：朝廷称之。方论大用，会卒。

　　　　　　十

　　杜轸，字超宗，蜀郡成都人也。父雄，字伯休，安汉、雒令。轸少师谯周，发明高经于谯氏之门。郡命为功曹。邓艾既破蜀，被征。钟会进成都，时太守南阳张府君不肯出官。轸进曰：‘征西囚执镇西，在近，必有所遣。军乱之际，交害无常。宜避正殿。’府君即出住下舍。会果遣参军牵弘为太守，数百骑擐甲驰马入郡。前驱问侯所在。云：‘已出。’善之。弘复召为功曹。察孝廉，除建宁令。徙任山阳、新城、池阳，所在有治。入为尚书郎，每升降m翔廊阁之下，威容可观，中朝伟之。迁犍为太守，惠爱在民。还为州大中正。轸既才学兼该，而气量倜傥，武帝雅识之，方用内侍，会卒。时年五十八。弟烈，字仲武，贞干敏识，平坦和粹，名誉侔轸。察孝廉，历平康、牛@、南郑、安阳令。王国建，首选为郎中令。迁衡阳太守。兄轸丧，自上求去官，以兄子幼弱，轸丧飘u，欲扶将灵柩葬旧坟。武帝叹惜轸能用未尽，而嘉烈弟，意转拜，徙官犍为太守。又转湘东。少弟良，字幼伦，亦有当世局分。举秀才，茶陵、新都令，国王郎中令，迁涪陵、建宁太守。兄弟并【典】［兴］，州里以为美谭。轸二子：长子毗，字长基。少子秀，字彦颖。圭璋琬琰，世号‘二凤’。毗举秀才，大将军辟掾，太傅参军，平东长史，尚书郎。稍迁镇南军司，益州刺史。［秀州］主簿，早卒。

　　　　　　十一

　　任熙，字伯远，蜀郡成都人也。汉大司农任【方】［P］后也。世有德彦。父元，字秀明，犍为太守，执金吾。熙治《毛诗》、《京易》，博通《五经》。事亲至孝，居丧毁瘠，为州乡所称。察孝廉。除南郑令，以病去官。复授南郑，不就。转梓潼令。为政清净。辞疾告归，勤农力穑，居室致给。循训闺门，内则可法。博爱，以谦恭接物。开门待宾，倾怀下士。客无长幼，必有供膳。清谈游讲，不妄失言，祗慎着闻。太康中，除越Q护军，非其雅好，不往。征给事中。熙以‘侍臣日月左右，赞晖扬光，不可苟私’。终以病辞。而蜀郡令每至官，为之修谒，岁致羊酒。即家拜朱提太守，固让，不之官。好述作，诗诔论难皆粲艳。年六十九，卒于家。子蕃，字宪祖。察孝廉，新都令，西夷司马，涪陵太守。蕃子迪，字叔孤，少与巴西龚壮俱知名，而学业优之，早殁。熙同时，犍为杨彭敬宗，弟逵训宗，各以德行称，同察孝廉。彭，比苏令，甘露降其县。逵，滇池令，殊俗怀其德。

　　　　　　十二

　　王长文，字德俊，广汉V人也。父J，字伯元，犍为太守。长文天姿聪警，高畅敏识；治《五经》，博综群籍。弱冠，州三辟书佐。丁时兴衰，托疾归家。大同后，郡功曹。察孝廉，不就，遂阳愚。尝绛衣绛帽，牵猪过市中【讫】［乞。］人与语，伪不闻。常骑牛周旋。郡守初至，诣门修敬，至闾。走出，请，终不还。刺史淮南胡罴辟从事祭酒，卧在治。罴出板举秀才，长文阳发狂疾，步担走出门。罴累遣教请还，终不顾。还家养母。独讲学。着《无名子》十【三】［二］篇，依则《论语》。又着《通经》四篇，亦有卦名，拟《易》、【元】［《玄》］。以为《春秋三传》，传经不同，每生讼议，乃据经摭传，着《春秋三传》十二篇。又撰《约礼【已】［记］》，除烦举要，凡十篇：皆行于时。长文才鉴清妙，泛爱广纳，放荡阔达，不以细宜廉【介】［分］为意，亦不好臧否人物，故时人爱而敬之。以母欲禄养，咸宁中，领蜀郡太守。郫有孝子罗偶，事亲至孝。二亲将亡时，病不能食肉。［偶］终身不食肉。郡察孝廉。长文追为立表以旌之。宰府辟，三司及抚军大将军王浚累辟，不诣。浚薨，以故州将【军】，吊祭。元康初，试守江原令。县收得盗贼，长文引见诱慰。时适腊晦，皆遣归家。狱先有系囚，亦遣之。谓曰：‘教化不厚，使汝等如此，长吏之过也。蜡节庆祈，归就汝上下，善相欢乐。过节来还。当为思他理。’群吏惶遽争请，不许。寻有赦令，无不感恩。所宥人辍不为恶，曰：‘不敢负王君。’将丧去官，民思其政。大将军梁王肜及诸府并辟，长文曰：‘吾从其先命者。’遂应肜招，为从事中书郎。诸王公卿慕其名，咸与之交。贾氏之诛，从肜有功，封关内侯。再为中书郎。愍怀太子死于许下，博士、中书论虞y之礼。长文议：‘虞祭宜还东宫，以继太子者为主，配食于颍川府君。’皆施行。除洛阳令。长文见肜曰：‘主者不庶几奏长文为洛阳令？’肜笑答曰：‘卿乃不庶几，非主者也。’固辞，不拜。闻益州乱，以《通经》筮，得老蚕缘枯桑之卦。叹曰：‘桑无叶，蚕以卒也。吾蜀人殄于是矣。’拜蜀郡太守，暴疾卒。时年六十四。长文时人蜀郡柳竺、任兴，亦博学着闻，俱为州别驾。竺在右职，公亮蹇蹇。刺史盛怒欲杀人，群下请，不听。竺乃怀缚径入，顿几上，乃极陈其刑理。刺史从谢，还缚。皆早亡。

　　　　　　十三

　　寿良，字文淑，蜀郡成都人也。父祖二世犍为太守。良少与犍为张【征】、［微］费缉并知名，治《春秋三传》，贯通《五经》，澡身贞素。州从事，散骑、黄门侍郎。大同［后］，郡主簿，上计【吏】［史。］察孝［廉，］不就。州辟主簿，治中、别驾，举才行。刺史皇甫晏贡之三司，遂辟太宰。除霸城令，始平太守，治政着称。从扶风转秦国内史。文立卒后，温令李宓表武帝，言：‘二州人士零颓，才彦R迟，无复厕豫纲纪后进、慰宁遐外者，良公［在］朝【在】时，二州之望，宜见超【子】［升，］绍继立后。’帝征为黄门侍郎，兼二州都给事中，梁州刺史。迁散骑常侍，大长秋，卒。葬洛北芒山。【征】［微］字建兴，张翼子也。笃志好学，官至广汉太守。缉字文平，清检有治干，举秀才，历城令，涪陵太守。迁谯内史。

　　　　　　十四

　　何攀，字惠兴，蜀郡郫人，汉司空汜乡侯武弟颍川太守显后也。父包，字休杨，察举秀、孝，皆不行；除琅琊王中尉，不就。攀兄弟五人，皆知名。攀少夙成，奇姿卓逸。弱冠，郡主簿，上计吏。州辟从事。刺史皇甫晏，称攀：‘王佐才也。’以为主簿。泰始十年，养母归家。晏为牙门张弘等所害，攀操【丧】［表］径诣洛讼释，事得清。刺史王浚复辟主簿，别驾。咸宁三年，浚被诏：罢屯田兵，作船，为伐吴调。攀进曰：‘今见佃兵但六百人，计作船六七年财可胜万人。后者未成，前者已腐，无以辅成国意。宜辄召回守休兵，及诸武吏，并万余人造作，岁终可辨。’浚及纲纪疑辄召万兵，欲先上，须报。攀曰：‘官家虽欲伐吴，疑者尚多，卒闻召万兵，必不见听。以佃兵作船，船不时成。当辄召，以速为机。设当见却，功夫已成，势不得止。’浚善之。议欲入山裁船，动数百里，艰难。攀曰：‘今冢墓多种松柏，当什四市取。以速为机。’浚悦之，任攀典舟船器【杖】［仗。］冬，遣攀使洛。攀曰：‘圣人之功可成。使人信之，不可必也。夫高祖之大略，犹未察于韩信、娄敬，因萧何、子房而后用之。今建非常之功，或莫之信。羊公，使君同盟，国家所重。加曩日失策江陵，思有夙驾，宜与相闻。此一助也。’浚曰：‘何但羊叔子，亦宗元亮之忧。君至洛，官家未有举意，便前至襄阳，与羊、宗论之。’攀既至洛，拜表献策，因至荆州，与刺史宗廷论。宗未许，乃见羊祜。累日，共画用兵之要。攀曰：‘若令［青徐］循【清】海以趣京下，寿春、【杨】［扬］州直指秣陵，兖、豫u【海】［淮，］并据桑浦，则武昌以东、会稽以西，必然骇困。荆州、平南径造夏口，巴东诸军【固】［围］守西陵，益、梁之众浮江东下，封乐乡，要巴丘，则武陵、零、桂、长沙、湘东从风而靡矣。但明信赏，首尾俱会，旌旗耀天，四面云合，乘胜席卷，传檄南极，吴会不尽平者未之有也。’羊祜大悦，遂表请伐吴。寻征浚大司农，至晋寿，诏以浚为龙骧将军，除攀郎中，参浚军事。攀频奉使诣洛，时未婚，司空裴公奇其才，以女妻之。五年秋，攀使在洛。安东将军王浑表孙皓欲北上，边戍警戒。朝议征，却须六年。攀上疏：‘策皓必不敢出。宜因今戒严掩取，甚易。’中书令张华命宿下舍，设诸难，攀皆通之。又［言：］‘浚性在忠烈，受命必果，宜重其位号。’诏书迁浚平东将军，督二州事。吴平，封关内侯。浚入拜辅国，攀为司马。上《论时务》五篇，除荥阳令。进廷尉【平】［评。］有盗开城门下关者，法据大辟。攀驳之曰：‘上关，执信之主。下关，储备之物。设有开上关，何以加刑？’遂减死。多所议谳。迁散骑侍郎。太傅杨骏谋逆，请众官。攀与侍中傅祗、侍郎王恺等往。惠帝从楚王玮、殿中中郎孟观策，戒严，诛骏。骏外已匆匆，攀与祗u墙，得出侍天子。天子以为翊军校尉，领熊渠兵，一战斩骏，社稷用安。封西城公，邑万户。策曰：‘于戏！在昔先王，光济厥世，罔不开国列土，建德表功也。故逆臣杨骏，谋危社稷，构兵，飞矢集于殿庭，白刃交于宫闱。攀受命奋讨，凶逆速殄。忠烈果毅，朕甚嘉焉。今以魏兴之西城为攀封国。锡兹玄社，苴以白茅，永为晋藩辅。往钦哉！敬乃有土，惠康黎元，无或以隳尔显烈。’又赏绢万匹。攀固辞，受五千疋。又锡拜弟逢平乡侯，兄子夔关内侯。迁宣［城］内史，不就。转东羌校尉。西虏寇边，遣长史杨威讨之，违攀指授，失利。征还，领越骑校尉。武库b，百官皆【救】［赴］火。攀独以兵卫宫。复赏绢五百匹。领河南尹，迁扬州刺史，假节。在职数年，德教敷宣。征虏将军石崇表东南有兵气，不宜用远人。征拜大司农。兼三州都。自表以被疾错忘，不堪铨量人物。让都职于任熙、费缉。不听。迁兖州刺史，锡宝剑、赤舄。固辞，不之官。时帝室政衰，多害忠直。又诸王迭起，好结党徒。攀阖门治疾，不与世务。朝议欲以为公，会薨。时年五十七。天子愍悼，追赠司农印绶，谥曰桓公。遗令□世子务行恭俭，引荀公曾、诸葛德林为模范。子璋嗣。

　　　　　　十五

　　李毅，字允刚，广汉V人也。祖父朝，字【伟】［永］南，州别驾从事。父旦，字钦宗，光禄郎中主事。毅少散达，不治素检。年二十余，乃诣郡文学受业，通《诗》、《礼》、训诂。为学主事。太守弘农王浚临学讲试，问祭酒姬艳曰：‘学中有可成进几百人？’艳对曰：‘可有百人。’浚怒【言】［曰：］‘童冠八百，而成者百人。教少何为？’毅对曰：‘如艳之言，明府之教盛于孔氏，不为少也。’浚奇之，命为主簿。浚尝梦得三口刀，【云】人以禾益之，手持，不得。以问郡丞与掾吏，莫能知。毅对曰：‘吉祥也。三刀者，州字，而益之。禾持不得，禾旁失者秩字。明府秩当至益州。’浚笑曰：‘如卿言，当相以为秀才。’张弘杀益州刺史皇甫晏，诬表晏反。毅白浚曰：‘皇甫侯起自诸生，位极方州，【又】［反］当何求？且广汉与成都密迩，而统［于］梁州者，衿益州之领，须防若今日也。益州有祸，乃此郡之忧。加张弘小竖，众所不与，宜时赴讨。’浚欲先上后行。毅曰：‘大夫出疆，苟利社稷，专之为贤，何况杀主贼。急，当不拘常宜。’浚从之，发兵，与牙门满泰等共讨弘，斩之。诏书迁浚益州刺史，［毅］复为州主簿，别驾，举秀才。及浚伐吴，与何攀并为参军。吴平，封关内侯。除陇西护军，以疾去官。徙繁令。迁云南太守。浚临薨上表，后武帝思浚［勋，］问毅所在。徙犍为，使持节、南夷校尉。久之，【犍为】［建宁］民毛诜、李睿与朱提民李猛共逐太守杜俊、雍约以叛，众数万，毅讨破之。斩诜、猛首。睿走依五【茶】［苓］夷。【亦叛】。晋朝复置宁州，以毅为刺史，加龙骧将军，封成都县侯。夷遂大反，破没郡县，攻围州城。中原乱而李雄寇蜀，救援不至。疾病，薨于穷城。怀帝嘉其忠节，追赠少府，谥曰威侯。毅性通博，居情雅厚，赈恤寒贫，笃于故旧，人咸爱归之。但好谈调，德重犹少。从弟，字叔平，修身，砥砺名行。数谏毅：宜［自］矜严。毅笑应之曰：‘吾小来不治名素，终杖旄节。故可至九卿。卿清俭履道，卒不失成都令也。’时毅始受南夷，而为历城令。果作成都。迁犍为太守，位官不及毅。毅子钊，世秉儒学，有格望。以父任为谒者。除寿林侯相，不就。为尚书外兵郎。自表赴难。至□柯，夷断道，不得进经年。以宁州城中无谷，父疾病未知吉凶，不食谷，惟茹草，迄至【奔】丧。［官］至朱提、越`太守，西夷校尉。毅女秀，适汉嘉太守新都王载，有才智。父亡后，州文武推领州三年。

　　二州当太清中位，至方州节将者，寿良、何攀及毅。永嘉中，巴［西］张弈希祖，为荆州刺史，南蛮、长水校尉。蜀郡张峻绍茂，为监南中八【部】［郡］【事】［军］，西夷校尉，［使］持节【事】。

　　　　　　十六

　　杨，字岐之，犍为武阳人也。少好学志古，藻励名行。州辟主簿、别驾。刺史王浚举秀才，安汉、雒令，国王中尉。以选为尚书郎。迁汶山太守。值夷复仇，失殊俗和，徙授巴东，转广汉。永嘉初，进衡阳内史。遇流民叛乱，攻没长沙、湘东，辄救助。贼众浸盛，遂破郡城，获。欲以为主，不许。贼昼夜持守。候其小怠，夜急走。比觉，已去远。收余众军重安，欲投湘州刺史荀眺，共图进取。会眺降贼。孤军固城，贼围之。誓死不移，遂卒城中。时年六十九。［元］帝为镇东大将军，嘉其忠节死义，遣使吊赠，策曰：‘惟永嘉七年四月己未，使持节都督江、【阳】［扬］诸军事镇东大将军琅琊王睿，谨遣板，命前衡阳内史杨君，忠肃贞固，守正不移，虽危逼，节义可嘉。不幸殒卒孤城，甚悼之。今列上尚书，赠君淮南内史。魂而有灵，嘉兹宠荣。呜呼哀哉！’同郡杨稷文曹，泰始初为交n太守，平九真、郁林、日南四郡，斩吴交州刺史刘悛、大将军修则。武帝方授交州，会孙皓遣大将薛、陶璜十万人攻稷。被攻八月，救援不至，众寡不敌，遂为、璜所获。囚稷，欲以送皓。稷殴血死。帝嘉其忠烈殁命，追赠交州刺史【也】。

　　　　　　十七

　　费立，字建熙，犍为南安人也。父揖，字君让，巴西太守。立学义冲邃，玄静沈嘿。察孝廉，王国中尉。王年少，好轻行游观。立常正色匡谏，及上疏风喻，辞义切，合箴规之体。出为成都令，县名难治，立莅之垂绩。以性公亮，入为州大中正。除巴西太守，不就。转梁益宁三州都督，兼尚书。值大驾西幸长安，常与大臣居守在洛，加员外散骑常侍，封关内侯。每准正三州人物，品格褒贬，帅意方规，无复疏亲，莫不畏敬。然委曲者多恨其绳墨。数辞诸郡，意在河、泰、汝、颍。久之，朝议欲以为荆州。永嘉六年，与子并没于胡寇。

　　立时，汉国吕淑，字伟德，以清彦辟，【别】［州］举秀才。尚书郎，秦国内史，长水校尉，员外常侍，梁州都督。与立同没胡寇。

　　　　　　十八

　　常骞，字季慎，蜀郡江原人也。祖父竺，字代文，南广太守，侍中。父伟，字公然，阆中令。骞治《毛诗》、《三礼》，以清尚知名。州辟部从事，主簿。郡请功曹。察孝廉。萍乡令。以选为国王侍郎。出为绵竹令。国王归之，复入为郎中令。从王起义有功，封关内侯。迁魏郡太守，加材官将军。以晋政衰，睹中原不静，固辞去官。拜新都内史。时蜀乱，民皆流在荆湘，徙湘东太守。疾病，未拜卒。年六十八。骞性泛爱敦敬，友宗族。当官修理，恕以抚物，好咨问，动必谦让。州、乡以为仪范。

　　二州清官见述者，先有宜都太守犍为唐定义业，陇西太守巴西冯山、休翊，而后骞云。

　　　　　　十九

　　常宽，字泰恭，骞族弟郫令勖弟子也。父廓，字敬业，以明经着称，早亡。［宽］阖门广学，治《毛诗》、《三礼》、《春秋》、《尚书》，尤耽意《大易》。博涉《史》、《汉》，强识多闻，而谦虚清素，与俗殊务。郡命功曹及察孝廉，不就。州辟主簿，别驾。举刺史罗尚秀才，为侍御史。除繁令，随民县零陵。以举，将丧去官。湘州叛乱，乃南入交州。【及】［交］州刺史陶咸表为长史，固辞，不之职。虽流离交城，衣【敝】［弊］袍，冠皮冠，乘牛往来，独鸠合经籍，研精着述。依孟【阳】［杨］宗、卢师矩着《典言》五篇，撰《蜀后志》，及《后贤传》。续陈寿《耆旧》，作《梁益篇》。元帝践祚，嘉其德行洁白，拜武平太守。民悦其政。以荣贵非志，在官三年，去职。寻梁硕作乱，得免难。卒于交州。凡所着述，诗、赋、论、议二十余篇。子长生，字彭祖，亦有学行。州主簿，资中令，治中从事。早亡。时蜀郡太守巴西黄容，亦好述作，着《家训》，《梁州巴纪》，《姓族》，《左传钞》，凡数十篇。汉嘉太守蜀郡杜龚敬修，亦着《蜀后志》【及】志赵Q、李特叛乱之事及丧纪礼式，后生有取焉。

　　　　　　二十

　　谯登，字慎明，巴西西充国人，谯周孙也。【仲】［伯］父熙，察孝廉，本部大中正，沔阳令。叔父同，字彦绍，少知名，拒州郡之命。梁州刺史寿良与东羌校尉何攀贡之三司及大将军幕府。为尚书郎，除锡令。亦有为作传者。登少以公亮义烈闻。郡命功曹，州辟主簿，别驾从事。领阴平太守。郡五官，素大姓，豪擅，侵R羌、晋，登诛之，郡中皆肃。后以李特作乱，本郡没寇，父［贤］为李雄巴西太守马脱所杀。乃东诣镇南刘公请兵。时中原乱，守公三年，不能得兵。表拜扬烈将军、梓潼内史，使合义募。【登凡】募巴蜀流士，得二千人。【镇】［平］西罗尚以退住巴郡，登从尚索益军讨雄，不得。乃往攻宕渠，斩脱，食其肝，巴西贼破，复诣尚求军。尚参佐多以必无利；登愤恚，数R折之。又加责于尚，尚但下之而已。会罗k杀雄太尉李离，举梓潼来降，登迳进涪城。雄自攻登，为登所破。而尚将张罗进屯犍为之合水，文硕杀雄太宰李国，以巴西降。罗遣军掠广汉，破雄叔父骧，虏其妻子，募人斫雄头，贼以向困。而尚本参佐恨登之见矜侮，不供其军食。益州刺史皮素至巴东，敕平西送故遣将张顺、杨显救登。至垫江，素遇害，顺、显还。雄知登乏食，遣骧致攻。兵穷士饿，誓死不退。众亦饿死而无去者。永嘉【三】［五］年，为骧所生得，舆登致雄。言辞慷慨，涕泣[欷，无服降臣折情，雄乃杀之。囚其军士，皆以为奴虏，畀兵士。而连阴雨百余日，雄中以登为枉，而所领无辜，怒气感天。［雄］下赦，出登军士湮没者。初，尚之在成都也，与雄攻战，郫令犍为张昕钦明，每摧破雄。雄众惮之。而救助不能并心，为雄所杀。雄常言：‘罗尚将均如张昕辈，吾族早无遗矣。’时牙门左汜亦有战功，尚不能益其兵谷，汜恚恨，以母丧归。尚累召，不往。尚怒曰：‘微左汜，当不灭贼乎？’遂杀之。雄闻汜死，大小相贺。登同郡县李高，亦有武干，平吴时，与牙门将处前，获孙皓，封县侯，官至金城、雁门太守。

　　　　　　二十一

　　侯馥，字世明，江阳人也。察孝廉，平西参军。［从至巴，尚］薨后，巴郡乱，辟地入□柯。宁州刺史王逊领平西将军，复取为参军。逊议欲迁□柯太守谢恕为涪陵太守，出屯巴郡之把口。表馥为江阳太守，往江阳之a源，抚恤蛮獠，【克】［规］复江【陵】［阳，］【请】［清］通长江。雄征东大将军李恭已在江阳。馥招降夷獠，修缮舟舰，为进取调。预白逊请军，移恕俱出涪陵，‘不能自前’。恭举众攻馥。众寡不敌，为恭所破【获】。生虏馥，送雄。雄下廷尉责。曰：‘事君，有死无贰，其次，破家与国。今纵不死，又无益国，灰没其分。守心而已，无他【愿】［顾］望。’雄必欲屈之，使馥同郡人张迎晓［喻］之。馥怒骂迎曰：’【吾】［卿］等国亡不能存，大难不能死，低眉海内，何面目相见也。且王宁州，治乱才也，以吾有桑梓之耻，故远上尚书，遣吾讨贼。受命之日，实忘寝食。但裁船未辨，请军未至，牵揣不及，为他所先。当灭身陨碎，以谢不及，冀上不负日月，下不愧王侯。吾岂苟生，如卿儿女之人乎？’迎还白雄。雄义而赦之。时雄众寇所获犍为太守建宁魏纪，汉国太守梓潼文【●】［琰］，巴郡太守巴西黄龛，涪陵太守巴西赵弼，永昌谢俊，□柯文猛，皆区区稽颡，无如馥者。数年卒。

　　　　　　二十二

　　N曰：文王多士，才不同用。孔门七十，科揆百行。殊涂贵于一致。若斯诸子，或挺圭璋之质，或苞瑚琏之器，或耽儒墨之业，或韬王佐之略，潜则泥蟠，跃则龙飞，挥翮扬芳，流光遐纪，实西土之珍彦，圣晋之多士也；徒以生处限外，服膺日浅，负荷荣显，未充其能；假使植干华宇，振条神区，德行自有长短。然三赵、两李、张、何之轨，其有及之者乎？谯登、侯馥，忠规奋烈，美志不遂，哀哉！

　　　　【五公】【司空何武　　　司空赵戒　　　太尉赵谦　　　司徒赵温司空张皓】

华阳国志校补图注原附士女目录一卷

　　益梁宁三州先汉以来士女目录　　（吴本无末二字。何、王、石本作《序志》。在前。）

　　　常道将集

　　（张、吴本无此行。何、王、石本为《序志》之次行。作‘晋常璩着’。）

　　　　　　一

　　高尚，逸民【严】［庄］遵，字君平。（成都人也。）

　　高尚，逸民林闾，字公孺。（临邛人。杨雄师之。见《方言》。）

　　德行，治中从事李弘，字仲元。（成都人也。）

　　德行，给事黄门侍郎杨雄，字子云。（成都人也。）

　　【文学】，神童杨乌。（雄子也。七岁预父《玄》文，九岁卒。）

　　文学，侍中扬州刺史张宽，字叔文。（成都人。始受文翁遣，东受《七经》，还以教授者。）

　　文学，中郎将司马相如，字长卿。（成都人也。）

　　文学，谏议大夫王褒，字子渊。（资中人也。）

　　［文学，］尚书郎杨【壮】［庄。］（成都人也。见杨子《方言》。）

　　美秀，中郎将何霸，字翁君。（郫人也。）

　　执正，大【中】司空，汜乡侯何武，字君公。（霸弟。以忠正为三公。王莽欲篡位，惮而杀之。）

　　□□，颍川太守何显。（武弟也。兄弟五人，皆在《汉书》。武子况嗣武侯。王莽时废。）

　　□□，黄门侍郎邓通。（蜀人，孝文时为侍郎，甚有宠。）

　　□□，卓王孙。（临邛人。见【食】《货【志】［殖传］》。姑仍旧列于执正目下。）

　　政事，左卫护军陈立，字少迁。（临邛人。历□柯巴郡、天水三郡太守，治为天下最。）

　　节士，太中大夫章明，字公孺。（【新】繁人也。）

　　节士，尚书郎侯刚，字直孟。（【新】繁人也。）

　　节士，尚书郎王嘉，字公卿。（江原人也。）

　　节士，美阳令王皓，字子离。（江原人也。）

　右十九人在前汉。

　　　（其侍郎田仪、杨【德】［得］意，无善事在中也。）

　　知士，博士罗衍，字伯纪。（成都人也。）

　　德政，益州太守王阜，字世公。（成都人也。）

　　□□，长沙太守任循，字伯度。（成都人也。少失父。后为长沙，父流离远屈长沙，为郡五官。父母识知。是事在精通也。）

　　公亮，大司农、司隶校尉任P，字文始。（循子也。）

　　□□，徐州刺史任恺，字文悌。（P弟也。）

　　文学，校书郎杨终，字子山。（成都人也。）

　　文学，侍中、【汉】五更张霸，字伯饶。谥曰文父。（成都人也。）

　　□□，聘士张楷，字公超。（文父子也。）

　　□□，聘士张光超，（公超弟也。）

　　□□，尚书张陵，字处冲。（公超子也。自陵之后，世有大官。）

　　义士，赵定。（成都人。以延仁赴义、济穷恤乏为业。）

　　保贵，太尉、司徒、司空、特进、厨亭文侯赵戒，字志伯。（定子。）

　　文学，国师、太常、［袭厨亭侯］赵典，字仲经。（戒第二子也。）

　　忠亮，太尉、司徒、郫【惠】［忠］侯赵谦，字彦信。（戒孙也。其子孙袭厨亭侯，不显。）

　　道德，司徒、司空、［江南亭侯］赵温，字子柔。（谦弟。自是后，世有二千石。）

　　义烈，侍中、长水校尉常洽，字茂尼。（江原人也。见《赵温传》。）

　　道德，侍御史常翊，字孟元。（江原人。在赵太尉公《耆旧传》。）

　　述作，谒者仆射何英，字叔俊。（郫人也。作《汉德春秋》。）

　　经治，犍为属国何汶，字景由。（英孙也。）

　　高士，杨由，字哀侯。（成都人也。见《后汉・方术传》。）

　　笃爱，高士侯祈，字升伯。（繁人。文父杨序弟子。）

　　笃爱，博士杨班，字仲桓。（成都人也。何苌弟子。）

　　［笃爱，］公府辟士罗衡，字仲伯。（郫人。亦苌弟子也。）

　　至孝，孝廉禽坚，字孟由。（成都人也。）

　　推贤，美阳令柳宗，字伯骞。（成都人也。）

　　求次方。王仲曾。张叔辽。殷知孙。（并蜀人，伯N所拔，皆至郡守，失其官名。）

　　匡正，治中从事张充，字伯春。（江原人也。）

　　匡正，司空辟士李●，字孟元。（江原人也。）

　　猛略，部从事杨竦，字子恭。（成都人也。子统，为二千石，失其官。）

　　守宪，［治中从事］陈湛，字子伯。（成都人也。）

　　节士，仲【●】［昱］（成都人也。）

　　高士，王广。（皓子也。父为公孙述所聘，自刎。广逃匿。述破后，郡及州命、察举，皆不往。曰：‘吾不能复仇，当世荣利也［耶？’］

　　仁义，志士任末，字叔本。（繁人也。）

　　烈士，严道主簿李磬，字文寺。（严道人也。）

　　义烈，郡功曹史朱普，字伯禽。（广都人也。）

　　［德惠，］巴郡太守朱辰，字元燕。（广都人也。）

　　述作，汉中太守郑廑，字伯邑。（临邛人也。作《耆旧传》。）

　右四十人，【驰名】［在］后汉。（尚书郎张俊，失其行事，不载。学士张宁，见《朱仓传》。）

　　□□，大鸿胪何宗，字彦英。（郫人也。）

　　□□，双柏长何双，字汉偶。（宗子。）

　　颖逸，广汉、犍为太守何祗，字君肃。（郫人也。）

　　忠勤，辅汉将军张裔，字君嗣。（成都人也。）

　　玄寂，太常杜琼，字伯瑜。（成都人也。）

　　□□，侍中常竺，字代文。（［江原人］在《耆旧传》。）

　　□□，南安将军张表，字伯达。（成都人也。伯父肃，广汉太守。父松字子乔，州牧刘璋别驾从事。）

　　□□，永昌太守王伉。（成都人。见《蜀书》。）

　右八人，在刘氏世。

　　五更张霸夫人司马敬司。（成都人也。）

　　公乘会妇张氏。（广都人也。）

　　犍为杨凤圭妻陈助［陈。］（临邛人也。）

　　广汉便敬宾妇常元常。（江原人，广都令常良女也。）

　　殷氏妇常靡常。（江原人，常仲山女也。）

　　赵侯夫人常纪常。（江原人，常常侍女。）

　　景奇妻罗贡［罗。］（郫人罗倩女也。）

　　赵宪妻何t［何。］（郫人也。）

　　朱叔贤妻张昭仪。（繁人也。）

　　广柔长姚超二女姚妣、饶。（郫人也。）

　　广汉王遵妻张叔纪。（霸女孙也。）

　右十一人列女。

　右蜀郡士女七十四人。（六十三人士，十一人女□。）

　　　　　　二

　　明略，渡沔侯范目。（阆中人也。）

　　【文学】聘士，洛下闳，字长公。（阆中人也。）

　　玄始，侍御史任文孙。（阆中人也。）

　　文学，司空掾任文公。（文孙【弟】［子］也。）

　　先生，胥君安。（见《春秋［谷梁］传》首。）

　　□□，京兆尹徐诵，字子产。（阆中人也。）

　　忠正，侍中谯隆，字伯司。（阆中人也。）

　　高清，太中大夫谯（玄），字君黄。（阆中人也。）

　　洁白，尚书郎谯【英】［瑛。］（玄子也。以《易》授孝明帝。）

　　□□，公车令赵，字孙明。（阆中人也。）

　　□□，公府掾赵毅，字仲都。（子也。）

　　□□，公车令臧太伯。（宕渠人【也】。见《传》。）

　　俊才，凉州刺史赵宏，字温柔。（阆中人也。）

　右十三人，前汉。

　　政事，扬州刺史严遵，字王思。（阆中人也。）

　　□□，徐州【牧】［刺史］严羽，字子翼。（王思子也。）

　　□□，长安令王伟卿。（王思友，见《王思传》。）

　　政事，大司农玄贺，字文和。（宕渠人也。）

　　将略，大鸿胪庞雄，字宣孟。（宕渠人也。）

　　政事，幽州刺史冯焕。（宕渠人也。）

　　明略，使持节、车骑将军冯绲，字鸿卿。（焕子。）

　　□□，降虏都尉冯【元】［允，］字公信。（绲弟。）

　　□□，尚书郎冯遵，字文衡。（【元】［允］子。）

　　政事，司隶校尉陈禅，字纪山。（安汉人也。）

　　□□，汉中太守陈澄。（禅子。）

　　□□，别驾从事陈实，字盛先。（澄孙也。与王文表为友。）

　　思防，治中从事杨仁，字文义。（阆中人也。）

　　志士，荆州刺史龚调，字叔侯。（安汉人也。）

　　忠贞，魏郡太守赵晏，字平仲。（安汉人也。）

　　筹画，益州太守李J，字德n。（垫江人也。［见］《汉书》及《巴耆旧传》。）

　　□□，汝南太守谒焕，字阙。（江州人也。见《汝南记》。）

　　□□，度辽将军、桂阳太守然温，字阙。（江州人。见《巴耆旧传》。）

　　美化，越`太守张翕，字叔阳。（安汉人也。）

　　□□，越`太守张J。（翕子也。太守王堂察举孝廉。）

　　至孝，上蔡令赵邵，字泰伯。（阆中人也。）

　　孝子，严永。

　　名儒，陈髦。

　　隐士，黄错。（右三人，巴郡太守王堂所进，失其官位。见《堂传》。）

　　□□，巴郡太守龚杨，字阙。（垫江人。）

　　□□，茂才孟彪。（江州人。右并王文表荐。）

　　□□，日南太守黎景，字阙。（垫江人。）

　　□□，茂才王澹。（阆中人也。［右并王文表荐］，见《文表传》。）

　　文学，【掾】［荆州刺史］龚策。（垫江人。）

　　□□，桂阳太守李温。（宕渠人。）

　　□□，户曹掾赵芬。（宕渠人。）

　　□□，上庸太守陈宏。（安汉人。见《巴纪》。）

　　忠义，宕渠主簿曲庾。（宕渠人也。）

　　忠义，宕渠主簿冯湛。（宕渠人也。）

　　烈士，郝伯都。（阆中人也。）

　右三十【九】［五］人［在］后汉。（司隶校尉程乌等，失其事，不录。）

　　义烈，江阳太守程畿，字季默。（阆中人也。）

　　□□，程祁，字公［弘］。（畿子也。）

　　□□，杨汰，字季儒。（巴郡人。）

　　□□，韩俨。（巴西人。）

　　□□，黎韬。（巴西人。三人见《杨文然传》。）

　　壮烈，将军严颜。（临江人。见《张飞传》。）

　　玄贞，征士周舒，字叔布。（阆中人也。）

　　文学，儒林校尉周群，字仲直。（舒子也。）

　　□□，博士周巨。（群子也。）

　　雅重，车骑将军、育阳景侯黄权，字公衡。（阆中人。在魏。仪同三司。）

　　□□，尚书郎黄崇。（权子也。）

　　勇壮，折冲将军、西陵太守甘宁，字兴霸。（临江人。仕吴。）

　　政事，镇南大将军、彭乡亭侯马忠，字德信。（阆中人也。）

　　将略，镇北大将军、字汉侯王平，字子均。（宕渠人。）

　　果壮，左将军、宕渠侯勾扶，字孝兴（汉昌人【也】。见《王平传》。）

　　将略，荡寇将军、关内侯张嶷，字伯岐。（南充国人也。）

　　□□，尚书仆射姚□，字子绪。（阆中人。见《杨【义】［羲］传》，《诸葛亮故事》也。）

　　□□，别驾从事马勋，字盛衡。（阆中人。见《季汉辅臣【传】［赞］》。）

　　□□，尚书马参，字承伯。（阆中人。见《蜀书》。）

　　□□，越`太守龚禄，字德绪。（安汉人。父谌，犍为太守，见《巴纪》。）

　　□□，镇军将军龚，字德光。（禄弟也。）

　　□□，征士谯□，字荣始。（西充国人也。周父。）

　　渊通，散骑常侍、城阳亭侯谯周，字允南。（□子。在刘氏光禄大夫。）

　右二十三人在刘氏三国之世。

　　［贞烈］，马妙祈妻义。（贞烈）。

　　［贞烈］，赵【云】［曼］君妻华。（贞烈）。

　　［贞烈］，王元愦妻姬。（贞烈。）（以上皆阆中人。）

　　［节烈］，赵]妻姬。（节烈）（宕渠人。）

　　□□，童女赵英。（]女。）

　　□□，赵万妻娥。（宕渠人。）

　　□□，耿秉妾行。（安汉人。）

　　□□，鲜尼母姜。（安汉人。）

　右八人列女。

　　右巴郡，凡士女七十【八】［九］人。（七十［一］人士。八人女。）

　　　　　　三

　　道德，三老杨统，字仲通。（新都人也。曾祖仲【绩】［续，］祁令。父春卿，为公孙述将。）

　　□□，光禄大夫杨博，字仲达。（统长子。）

　　文学，侍中杨序，字仲桓。谥曰文父。（博弟。）

　　高士，寇欢，字文仪。（绵竹人，序弟子也。）

　　高士，昭约，字节宰。（雒人也。序弟子。二人见《序传》。）

　　术艺，使持节、交州牧杨宣，字君纬。（什邡人。）

　　学士，严象。（广汉人，宣弟子也。）

　　大儒，赵翘。（广汉人，宣弟子也。）

　　□□，乌丸校尉郭坚，字阙（雒人也。）

　　善绩，司隶校尉郭贺，字乔卿。（坚孙。）

　　□□，光禄大夫、侍中、卫尉镡显，字子诵。（V人。）

　　□□，庐江太守蔡弓，字子骞。（雒人。）

　　［善绩，］永昌太守郑纯，字长伯。（V人也。）

　　文学，高士王佑，字平仲。（V人也。弟灌，有文才，【而】不悉行事也。）

　　文才，乐安相李尤，字伯仁。（雒人也。）

　　□□，尚书郎李充。（尤孙也。）

　　文才，东观郎李胜，字茂通。（雒人也。见《尤传》。）

　　公亮，将作大匠翟T，字子超。（雒人。）

　　明廉，侍御史，洛阳令王涣，字稚子。（V人。）

　　□□，司隶校尉王堂，字敬伯。（V人。）

　　聘士，王稚，字叔起。谥曰宪文。（【雒人】，堂少子。）

　　堂长子博。（失官位。）

　　博子遵。（亦失官位。）

　　善绩，蜀郡太守王商，字文表。（遵子也。）

　　亢烈，辟士段恭，字节英。（新都人也。）

　　隐士，夫子段翳，字元章。（新都人也。）

　　隐士，冯信，字季诚。（V人。）

　　□□，越Q太守冯颢，字叔宰。（V人。）

　　【武威太守、南阳折侯张江。雒人。】

　　□□，郁林太守折国。（江四世孙，因封国改姓折。）

　　高士，折象，字国式。（国【之】子也。）

　　□□，治中祭酒朱仓，字云卿。（什邡人。）

　　政事，□柯太守刘宠，字世信。（绵竹人。）

　　孝子，江阳，符长姜诗，字士游。（雒人。）

　　阴德，d令王鳎字少林。（新都人也。）

　　□□，交州【牧】［刺史］羊甚。（V人也。）

　　推让，野王令羊期，字仲鱼。（甚子。）

　　文学，侍中董扶，字茂安。（绵竹人。杨厚弟子也。）

　　文学，聘士任安，字定祖。（绵竹人。亦厚弟子。）

　　高让，义士杜真，字孟宗。（绵竹人。）

　　精诚，五官谅辅，字汉儒。（新都人。）

　　义士，杨宽，字叔仲。（新都人。）父斌，兄混　，皆有证明君事，（失其官位。）

　　义士，张钳，字子安。（广汉人也。）

　　烈士，贾栩，字元集。（什邡人也。）

　　节士，宁叔，字茂泰。（广汉人也。）

　　忠义，绵竹主簿韩揆，字伯彦。（绵竹人。）

　　壮童，左乔云。（绵竹人。）

　　孝廉汝敦（新都人。）

　　周干。（广汉人。）

　　彭勰。（广汉人。）

　　古朴。（【广汉】［德阳］人。右三人，儒学文才，见《蜀志》［及《王商传》］。）

　　方术，太医丞郭玉，字通直。（新都人。）

　右五十二人驰名汉世。

　　□□，别驾从事李朝，字永南。（V人也。）

　　□□，丞相西曹掾李邵，字伟南。（朝弟也。）

　　文才，大司农秦宓，字子敕。（绵竹人。）

　　□□，益州太守王士，字义强。（V人也。［佑］子【佑】。）［文表从弟也。］

　　□□，别驾从事王甫，字国山。（士从弟也。）

　　优游，特进、太常、关内侯镡承，字公文。（V人。）

　　才俊，江阳太守彭k，字永年。（广汉人。）

　　忠谋，从事郑度。（绵竹人也。见【刘璋】《［法正］传》。）

　　忠烈，从事王累。（新都人也。见《刘璋传》。）

　　［鲠直，丞相参军、安汉将军李邈，字汉南。（V人。）］

　右九人在刘氏世及二牧时。

　　【聘士】任安母姚。（绵竹人也。）

　　姜诗妻庞行。（雒人也。）

　　姜嫔，字义旧。（绵竹人也。狄道长姜穆女司马雅妻。）

　　廖伯妻阴纪配。（广汉人也。）

　　便敬妻王和。（新都人也。）

　　李珥，字进娥。（V人，李氏女，冯季宰妻也。）

　　王辅妻彭非。（广汉人也。）

　　李平，字正流。（广汉李元女，杨文妻。）

　　袁稚妻相乌。（德阳人也。）

　　王上妻袁福。（德阳人也。）

　　汝敦妻。（失姓，不知何县人也。）

　　右十一人列女

　　右广汉郡凡士女七十二人。（六十一人士，十一人女。）

　　　　　　四

　　知术，光禄大夫、关内侯王延世，字长叔。（资中人。）

　　□□，扬州刺史杨莽，字翁君。（武阳人。见《何霸传》。）

　　忠壮，复汉将军朱遵，字孝仲。（武阳人也。）

　　隐遁，合浦太守费贻，字奉君。（南安人也。）

　　隐知，征士任永，字君业。（k道人也。）

　　精密，上党太守赵松，字君【乔】［桥。］（武阳人也。）

　　文学，城门校尉董钧，字文伯。（资中人。）

　　秀颖，司隶校尉杨涣，字孟文。（武阳人。见《犍为耆旧传》。）

　　□□，汉中太守杨文方。（涣子。文方子颖伯，冀州刺史。仲颖，二千石；失其行事。）

　　政事，司隶校尉杨准，字伯邳。（文方兄子，太守、太尉李固举之。）

　　清秀，大司空张皓，字叔明。（武阳人也。）

　　正直，光禄大夫、广陵太守张纲，字文纪。（皓子也。）

　　□□，郎中张植。（纲子也。）

　　□□，尚书张续。（植弟也。）

　　□□，豫州【牧】［刺史］张方，字公始。（续弟也。）

　　正直，司隶校尉赵旗，字子鸾。（资中人也。）

　　□□，别驾从事王元。（武阳人，刺史张乔时。见《杨统传》。）

　　义士，公车令杜抚，字叔和。（资中人也。）

　　义士，新都令赵敦，字建侯。（武阳人也。）

　　孝士，尚书郎隗相，字叔通。（k道人也。）

　　信士，吕孟。（南安人。不详其事。）

　　［孝子］，吴顺，字叔和。（k道人也。）

　　学士，韩子方。（k道人。张贞之师。）

　　学士，谢褒。（南安人。）

　右二十四人在汉世。

　　政事，蜀郡太守、关内侯杨洪，字季休。（武阳人。）

　　固率，谏议大夫费诗，字公举。（南安人。）

　　忠正，车骑将军、都亭侯张翼，字伯恭。（武阳人。纲后也。）

　　文学，五官中郎将【伍】［五］梁，字德山。（南安人。）

　　文才，射声校尉杨【义】［羲］字文然。（武阳人。）

　右五人在刘氏世。（从事贾龙，不悉其事，不录。）

　　【汉中太守】杨文方妻阳姬。（武阳人也。）

　　相登妻周度。（k道人也。）

　　曹【敬】［禁，］字敬姬。（南安人，周纪妻也。）

　　程贞【●】i，字琼玉。（牛@人，资中张惟妻也。）

　　尹仲让妻韩姜。（k道人也。）

　　仪成妻谢姬。（南安人也。）

　　赵媛姜。（资中人，【赵】盛道妻也。）

　　张贞妻黄帛。（k道人也。）

　　杨进。（武阳人，广汉王博妻。）

　右九人列女。

　右犍为郡士女凡三十八人。（二十九人士，九人女。）

　　　　　　五

　　忠正，城阳中尉邓【先】［公。］（成固人也，景帝时。）

　　□□，杨王孙。（成固人。）

　　致远，卫尉、博望侯张骞。（成固人。武帝时。）

　　爽朗，给事中张猛。（骞孙。元帝时。）

　　高尚，逸民郑子真。（褒中人。成帝时。）

　右。［五人在前汉。］

　　大儒，［博士］李颉。（南郑人。）

　　文学，司徒李A，字孟节。（颉子。）

　　执正，太尉李固，字子坚。（A子。）

　　雅望，京兆尹李燮，字德公。（固少子。）

　　□□，奉车都尉李历，字季子。（固从弟也。）

　　善绩，司隶校尉李法，字伯度。（南郑人也。）

　　□□，犍为太守赵宣，字子雅。（南郑人也。）

　　德望，广汉太守赵瑶，字元圭。（宣子。）

　　温雅，尚书赵琰，字稚圭。（瑶弟。）

　　义壮，弘农太守陈纲，字仲卿。（成固人也。）

　　义烈，【从事】［门下掾］陈调，字元化。（纲孙。）

　　知思，巴郡太守陈雅，字伯台。（成固人。）

　　□□，南郡太守程基，字稚业。（南郑人也。）

　　□□，大鸿胪刘巨公。（南郑人也。见《列女传》。）

　　□□，广汉属国［都尉］张泰，字伯强。（南郑人也。）

　　政事，度辽将军张亮则，字元修。（泰从弟。）

　　恺悌，绵竹令阎宪，字孟度。（成固人也。）

　　隐士，樊志张，（南郑人，见《征西将军段炯传》。）

　　尚志，聘士卫衡，字伯梁。（南郑人。樊志张弟子也。）

　　筹画，计曹史程苞，字元道。（南郑人也。）

　　文才，葭萌长祝龟，字元灵。（南郑人也。）

　　义烈，郡主簿段崇，字礼高。（南郑人也。）

　　义烈，功曹程信，字伯义。（南郑人也。）

　　［义烈，］严孳。李容。陈【巴】［巳。］王宗。姜济。曹廉。勾矩。刘旌。原展。

　　义烈，从事燕，字元侯。（南郑人也。）

　　义烈，主簿赵嵩，字伯高。（南郑人也。）

　右三十八人后汉。

　　□□，陈术，字申伯。（历【二】［三］郡太守，见《蜀书》。撰《益部耆旧传》者。）

　右一人，刘氏之世。

　　李穆姜。（安众令程祗妻，李法姊也。子基。）

　　刘泰瑛。（巨公女，杨矩妻。）

　　杜泰姬。（南郑人。犍为太守赵宣妻。）

　　杨礼圭。（成固杨元珍女，陈省妻。）

　　李文姬。（太尉固女，赵瑛妻。）

　　陈顺谦。（邓令曹宁妻，陈伯台从女也。兄子陈规着书称之。）

　　陈惠谦。顺谦妹，度辽将军张亮则夫人。

　　张礼修。南郑人，赵嵩妻。

　　韩树南。（南郑人，赵子贱妻也。）

　右九人，列女。

　右汉中郡士女凡五十人，（四十一人士，九人女。）

　　　　　　六

　　忠义，镇远将军、义侯文齐，字子奇。（梓潼人【也】。平帝用为益州太守，遂不服王莽，公孙述。光武嘉之。）

　　□□，北海太守文鳌＃ㄆ胱右病＃

　　节士，李业，字巨游。（梓潼人也。）

　　□□，遂久令李。（业子。）

　　［政事，］益州太守景毅，字文坚。（梓潼人也。）

　　【政事】有道，［诸生］景鸾，字汉伯。（梓潼人也。）

　　文学，孝廉杨充，字盛国。（梓潼人【也】。）

　　壮烈，济阴相寇祺，字宰朝。（梓潼人也。）

　　壮烈，童人李余。（涪人也。）

　　义士，功曹张寿，字伯僖。（涪人也。）

　　义士，王晏，字叔博。（涪人也。）

　　方士，李助，字翁君，（涪人也。）

　右十二人，汉世。

　　尚玄，谏议大夫杜微，字国辅。（涪人也。）

　　（文学），李仁，字德贤。（涪人也。）

　　□□，太子仆射李N，字钦仲。（仁子。）

　　□□，太子家令尹默，字思潜。（涪人也。）

　　□□，丞相参军文恭，字仲宝。（梓潼人也。）

　　果锐，前监军、大将军司马李福，字孙德。（涪人也。见《诸葛故事》、《蜀书》。）

　右六人，刘氏世。

　　文极，字季姜。（梓潼人。将作大匠王堂夫人也。）

　　巴郡虞显妻杜慈。（涪杜季女也。）

　　郭孟妻杨敬。（涪杨［文］女也。）

　右列女三人。

　右梓潼郡士女二十一人。（十八人士，三人女。）

　　　　　　七

　　修慎，少府、太常、关内侯王谋，字元泰。（汉嘉人也。）

　　□□，云南太守张休。

　右二人，汉嘉人士。【在刘氏世。】

　　文学，荆州刺史尹珍，字道真。（毋敛人也。）

　　□□，巴郡太守傅宝，字纪图。（平夷人也。）

　　【忠义，冠军将军、宁州刺史谢恕，字茂理。】（毋敛人也。）

　　［名德，彭城相尹贡，字］□□。［（夜郎人。）］

　右三人，□柯人士。

　　忠义，大将军、朝侯祭酒锡光，字长冲。

　右一人，西城人士。

　　忠义，云南太守、阳迁亭侯吕凯，字季平。（不韦人也。）

　右一人，永昌人士。

　　义正，安汉将军、建宁太守李恢，字德昂。［俞元人。］

　　□□，领军爨习。

　　□□，御史中丞孟获。

　右三人，建宁人士。

　　□□，辅汉将军孟琰，字休明。

　右一人，朱提人士。

　　先泥和女络。（符人也。）

　右一人，列女，江阳人。

　　大凡三州十三郡，自汉兴至三国之终，士女载传记者三百四十人。（二百九十三人士，四十七人女。）

　　　　　　八

　　公七人。　　大将二十二人。　　侯二十人。　　卿佐十四人。　　侍中七人。　　尚书五人。　　司隶校尉六人。　　［京兆尹一人。］

　　州刺史十三人。

　　郡守四十八人。　　国师三人。　　光禄大夫四人。　　尚书郎十二人。　　中【书】郎将、御史六人。　　公车令、谏议、太中十一人。　　公府辟士八人。　　高士【一】［十四］人。　　聘士七人。　　征士四人。　　节士【四】［八］人。　　［孝子六人。］　　［博士四人。］　　［大儒二人。］　　［学士五人。］　　［方士一人。］　　［义士、烈士十一人。］　　［令长七人。］　　［治中、别驾、诸部从事十四人。］　　［郡吏十人。］　　［孝廉、茂才及县吏等十二人。］　　［童子三人。］

　　列女四十七人。

　　　　　　九

　　益梁宁三州三国【两晋】以来人士目录

　　明略，大司农、西城公何攀，字惠兴。（郫人。）

　　清秀，大长秋寿良，字文淑。（成都人也。）

　　果烈，西河太守柳隐，字休然（成都人也。）

　　□□，梁益二州都督杜祯，字文然。（成都人也。）

　　□□，都督度支、巴东太守柳伸，字稚原。（成都人也。）

　　德行，江阳太守何随，字季业。（郫人。）

　　令德，犍为太守杜轸，字超宗。（成都人也。）

　　□□，犍为太守杜烈，字仲武。（轸弟。）

　　□□，建宁太守杜良，字幼伦。（轸少弟。）

　　□□，益州刺史杜毗，字长基。（轸子。）

　　德行，给事中任熙，字伯远。（成都人也。）

　　□□，涪陵太守任蕃，字宪祖。（熙子。）

　　义正，郫令常勖，字修业。（江原人也。）

　　□□，州都常忌，字茂通。（勖从弟也。）

　　令才，太史令高玩，字伯珍。（江原人也。）

　　闳才，湘东太守常骞，字季慎。（江原人也。）

　　述作，武平太守常宽，字泰恭。（骞从弟也。）

　　□□，使持节、西夷校尉张岐，字绍茂。（成都人也。）

　　□□，征西将军、西夷校尉、益州刺史王异，字彦明。（成都人也。）

　　勇略，雍州刺史、南中郎将、重安开国侯李阳，字叔文。（郫人。）

　　□□，征虏将军、广汉、梓潼太守杨谦，字令志。（成都人也。）

　右二十【二】［一］人，蜀郡人，在晋世。

　　强济，少府　、成都威侯李毅，字允刚。（V人。）

　　□□，西夷校尉李钊，字世康。（毅子。）

　　仁让，汉嘉太守司马胜之，字兴先。（绵竹人。）

　　德义，梓潼太守王化，字伯远。（V人，文表孙。）

　　□□，巴东太守王振，字仲远。（化弟也。）

　　□□，作唐令王岱，字季远。（振弟也。）

　　述作，蜀郡太守王崇，字幼远。（岱弟也。）

　　素隐，中书郎王长文，字德b。（V人也。）

　　□□，建宁太守段容，字宗仲。（广汉人也。）

　右九人，广汉人，在晋世。

　　□□，汉中太守李宓，字令伯。（武阳人【也】。）

　　□□，汶山太守李赐，字宗硕。（宓子也。）

　　□□，太傅参军李兴，字隽硕。（赐弟也。）

　　□□，广汉太守张【征】，［微，］字建兴。（翼子也。）

　　□□，谯国内史费缉，字文平。（南安人。二子见《寿良传》。）

　　执义，衡阳太守杨，字岐之。（武阳人。）

　　清正，尚书费立，字建熙。（南安人。）

　右七人，犍为人士，在晋世。

　　□□，卫尉文立，字广休。（临江人也。）

　　□□，武陵太守杨【崇】［宗。］（临江人也。）

　　□□，□柯太守毛楚。（枳人。）

　　　　　右三人，巴郡人在晋世。

　　述作，太子中庶子陈寿，字承祚。（安汉人。）

　　□□，骠骑府掾陈莅，字叔度。（寿兄子。）

　　□□，上廉令陈符，字长信。（寿兄子。）

　　□□，建宁太守陈阶，字达之。（莅［从］弟。）

　　正直，汉中太守阎缵，字续伯。（安汉人。）

　　卓略，长水校尉、荆州刺史张奕，字希祖。（南充国人。）

　　令德，锡令谯同，字彦绍。（周子。见《周传》。）

　　义烈，扬烈将军、梓潼内史谯登，字顺明。（周孙。）

　右八人，巴西人士，在晋世。

　　清重，长水校尉吕淑，字伟德。

　右一人，汉中人。

　　□□，广汉太守李骧，字叔龙。（福子。）

　右一人，梓潼人。

　　忠义，江阳太守侯馥，字世明。

　右一人，江阳人。

　　三州后贤五十一人。并前贤，三百九十一人。

　　　　　　十

　　N曰：凡此人士，或见《汉书》，或载《耆旧》，或见《郡纪》，或在《三国书》，并取［其］秀异，表之斯篇。其洪伐弘显者，并附载者，齐之；其但见名字，而不详其行故，或以有传，无珍善，阙之；以副直文，为实录矣。

华阳国志校补图注卷十二

　　序志　　（何、王、石本以《三州士女目录》为《序志》，列在前，此篇题为《序志后语》，列其后。又元丰、钱、廖本此下有‘常璩道将’字。）

　　　　　　一

　　巴蜀，厥初开国，载在书籍。或因文纬，或见史记。久远隐没，实多疏略。及周之世，侯伯擅威，虽与牧野之师，希同盟要之会。而秦资其富，用兼天下。汉祖阶之，奄有四海。【梁益及晋分益为宁。】司马相如、严君平、杨子云、阳成子玄、郑伯邑、尹彭城、谯常侍、任给事等，各集传记以作本纪，略举其隅。其次圣、称贤、仁人、志士，言为世范、行为表则者，名注史录，而陈君承祚别为《耆旧》，始汉及魏，焕乎可观。然三州土地不复悉载。《地里志》颇言山水，历代转久，郡县分建，地名改易，于以居然；辨物知方，犹未详备。于时汉晋方隆，官司星列，提封图簿，岁集司空。故人君学士，荫高堂、翳帷幕，足综物土，不必待《本纪》矣。曩遭i运，函夏滔【堙】［湮，］李氏据蜀；兵连战结，三州倾坠，生民歼尽，府庭化为狐狸之窟，城郭蔚为熊罴之宿，宅游雉鹿，田栖虎豹，平原鲜麦黍之苗，千里蔑鸡狗之响，丘城芜邑，莫有名者。嗟乎三州，近为荒裔！桑梓之域，旷为长野，反侧惟之，心若焚灼。惧益遐弃，城陴靡闻；乃考诸旧纪，先宿所传，并《南裔志》，验以《汉书》，取其近是，及自所闻，以着【斯】［于］篇。又略言公孙述、《蜀书》、咸熙以来丧乱之事，约取耆旧士女英彦，【又】肇自开辟，终乎永和三年，凡十［二］篇，号曰《华阳国记》。夫书契有五善：达道义，章法戒，通古今，表功勋，而后旌贤能。恨璩才短，少无远及，不早援翰执素，广访博咨；流离困瘵，方资腐帛于颠墙之下，求余光于灰尘之中，灭者多，故【虽】有所阙；犹愈于遗忘焉。

　　　　　　二

　　《蜀纪》言：‘三皇乘祗车出谷口。’秦宓曰：‘今之斜谷也。’及武王伐纣，蜀亦从行。《史记》：周贞王之十六年，秦厉公城南郑。此谷道之通久矣。而说者以为蜀王因石牛始通，不然也。《本纪》既以炳明，而世俗间横有为蜀传者，言蜀王、蚕丛之间周回三千岁。又云：荆人鳖灵死，尸化西上，后为蜀帝。周苌弘之血，变成碧珠。杜宇之魄，化为子鹃。又言：蜀椎髻左衽，未知书，文翁始知书学。案《蜀纪》：‘帝居房心，决事参伐。’参伐则蜀分野，言蜀在帝议政之方，帝不议政，则王气流于西；故周失纪纲，而蜀先王；七国皆王，蜀又称帝。此则蚕丛自王，杜宇自帝，皆周之叔世，安得三千岁？且太素资始，有生必死。死，终物也。自古以来，未闻死者能更生；当世或遇有之，则为怪异，子所不言，况能为帝王乎？碧珠出不一处，地之相距动数千里，一人之血岂能致此？子鹃鸟，今云是Q，或曰Q周，四海有之，何必在蜀？昔唐帝万国时雍，虞舜光宅八表，大禹功济九州，后稷封殖天下，井田之制，庠序之教，由来远矣。孔子［曰］：‘述而不作，信而好古，窃比于我老彭。’则彭祖本生蜀，为殷太史。夫人为国史，作为圣则，仙自上世，见称在昔；及周之末，服事于秦，首为郡县；虽滨戎夷，亦有冠冕，故《蜀纪》曰‘大人之乡，方大之国’也；至于汉兴，反当荒服而无书学乎？《汉书》曰：‘郡国之有文学，因文翁始。’若然，翁以前，齐鲁当无文学哉？汉末时，汉中祝元灵，性滑稽，用州牧刘焉谈调之末，与蜀士燕胥，聊着翰墨，当时以为极欢，后人有以为惑。恐此之类，必起于元灵之由也。惟智者辨其不然，幸也。

　　　　　　三

　　综其理数，或以为西土险固，襟带易守，世乱先违，道治后服，若吴楚然。【固】［故］逋逃必萃，奸雄窥觎。盖帝王者统天理物，必居土中，德膺命运。非可资能恃险，以干常乱纪。虽饕窃名号，终于绝宗殄祀。何者？天命不可以诈诡而邀，神器不可以侥幸而取也。是以四岳、三涂、阳城、太室，九州之险，而不一姓。冀之北土，马之所产，古无兴国。夫恃险凭危，不阶历数，而能传国垂世，所未有也。故公孙、刘氏，以败于前，而诸李踵之，覆亡于后。天人之际，存亡之术，可以为永鉴也。干运犯历，破家丧国，可以为京观也。今齐之《国志》，贯于一揆，同见不臣，所以防狂狡，杜奸萌，以崇《春秋》【败】［贬］绝之道也。而显贤能，着治乱，亦以为奖劝也。

　　　　　　四

　　其序曰：

　　先王经略，万国剖分。厥甸巴、梁，式象县辰。九牧述职、贡赋以均。佐周毙纣，相汉亡秦，实繁其民，世载其俊。述《巴志》第一。

　　维天有汉，鉴亦有光，实司群望，表我华阳。炎刘是应，洪祚攸长。述《汉中志》第二。

　　井络启耀，文昌契符。芒芒禹迹，画为九州。功冒普天，率土以休。光灵遐照，庆祚爽流。邦家济济，世德球球。述《蜀志》第三。

　　蠢尔南域，在彼要荒。汉武德振，蛮貊是攘。开州列郡，幽裔来王。柔远能迩，实须才良。甄德表失，以明纪纲。述《南中志》第四。

　　赤德中微，巨猾干篡。白虏乘衅，致民涂炭。爰迄灵献，皇极不建，牧后失图，英雄迭进。覆车齐轨，蒙此艰难。述《公孙述、刘二牧志》第五。

　　政去王室，权流三杰。瓜分天壤，宰割民物。舍彼信顺，任此智计。大道既隐，诡诈竞设。并以豪特，力争当世。居正虑明，名号绝替。身兼万乘，籍同列国。述《刘先主志》第六。

　　干坤混始，树君立王，天工人代，万邦是望。明不二日，地不重王。苟非其器，穷高必亢。蒙蒙后主，弗虑弗臧，负乘致寇，世业以丧。述《刘后主志》第七。

　　阳升三九，品物始亨。帝失振，任非其良。赵倡祸阶，乱是用长。罗州播荡，朱旌莫亢。皮、张不造，戎丑攸行。哀哀黎元，顾瞻靡望。述《大同志》第八。

　　素精南飘，天维弛纲。薨薨特流，肆其豺狼。荡、雄纂承，歼我益梁。牧守颠摧，黔首【卒】［辛］尝。三州毁旷，悠然以荒。络结王网，民亦流亡。述《李特雄期寿势志》第九。

　　华岳降精，江汉吐灵，济济多士，命世克生。德为世俊，干为时贞。略举士女，表诸贤明。世济其美，不陨其名。述《先贤士女总赞论》第十。

　　皇皇大晋，下土是覆，化赡教洽，诞兹彦茂。峨峨俊V，英秀，如岳之崇，如兰之臭。经德秉哲，绰然有裕。述《后贤志》第十一。

　　博考行故，总厥旧闻。班序州部，区别山川。宪章成败，旌昭仁贤。抑绌虚妄，纠正谬言。显善惩恶，以杜未然。述《序志》第十二。

　　　　　　五

　　［N曰：］驷牡YY，万马龙飞。陶然斯犹，阜会京畿。□获西狩，鹿从东麋。郇伯劳之。旬不接辰。尝兹珍嘉，甘心庶几。【中】［忠］为令德，一行可师。]玮m傥，贵韬光晖。据【冲】［中］体正，平揖宣尼。【道】［导］以礼乐，教洽化齐。木讷刚毅，有威有怀。锵锵宫县，磬`谐谐。金奏石拊，降福孔皆。综括道检，总览幽微。选贤与能，人远乎哉。



            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
