诗品
序
气之动物，物之感人，故摇荡性情，形诸舞咏。照烛三才，晖丽万有。灵只待之以致飨，幽微藉之以昭告。动天地，感鬼神，莫近于诗。
昔《南风》之辞，《卿云》之颂，厥义橐印Ｏ母柙唬骸坝刑蘸跤栊摹！背谣曰：“名余曰正则。”虽诗体未全，然是五言之滥觞也。逮汉李陵，始着五言之用矣。古诗眇邈，人世难详，推其文体，固是炎汉之制，非衰周之倡也。自王、杨、枚、马之徒，词赋竞爽，而吟咏靡闻。从李都尉迄班婕妤，将百年间，有妇人焉，一人而已。诗人之风，顿已缺丧。东京二百载中，惟有班固《咏史》，质木无文。降及建安，曹公父子笃好斯文；平原兄弟郁为文栋；刘桢、王粲为其羽翼。次有攀龙托凤，自致于属车者，盖将百计。彬彬之盛，大备于时矣。尔后陵迟衰微，迄于有晋。太康中，三张、二陆、两潘、一左，勃尔复兴，踵武前王，风流未沫，亦章之中兴也。永嘉时，贵黄老，稍尚虚谈。于时篇什，理过其辞，淡乎寡味。爰及江表，微波尚传，孙绰、许询、桓、庾诸公诗，皆平典似《道德论》，建安风力尽矣。先是郭景纯用隽上之才，变创其体；刘越石仗清刚之气，赞成厥美。然彼众我寡，未能动俗。逮义熙中，谢益寿斐然继作。元嘉中，有谢灵运，才高词盛，富艳难踪，固已含跨刘、郭，陵轹潘、左。故知陈思王了建安之杰，公干、仲宣为辅；陆机为太康之英，安仁、景景阳为辅；谢客为元嘉之雄，颜延年为辅。斯皆五言之冠冕，文词之命世也。
夫四言，文约易广，取效《风》、《骚》，便可多得，每苦文繁而意少，故世罕习焉。五言居文词之要，是众作之有滋味者也，故动会于流俗。岂不以指事造形，穷情写物，最为详切者邪？故诗有六义焉：一曰兴，二曰比，三曰赋。文已尽而意有余，兴也；因物喻志，比也；直书其事，寓言写物，赋也。弘斯三义，酌而用之，干之以风力，润之以丹采，使味之者无极，闻之者动心，是诗之至也。若专用比兴，则患在意深，意深则词踬。若但用赋体，则患在意浮，意浮则文散，嬉成流移，文无止泊，有芜漫之累矣。
若乃春风春鸟，秋月秋蝉，夏云暑雨，冬月祁寒，斯四侯之感诸诗者也。嘉会寄诗以亲，离群托诗以怨。至于楚臣去境，汉妾辞宫；或骨横朔野，或魂逐飞蓬；或负戈外戍，杀气雄边；塞客衣单，孀闺泪尽；文士有解佩出朝，一去忘反；女有扬蛾入宠，再盼倾国：凡斯种种，感荡心灵，非陈诗何以展其义，非长歌何以骋其情？故曰：“《诗》可以群，可以怨。”使穷贱易安，幽居靡闷，莫尚于诗矣。
观王公|绅之士，每博论之余，何尝不以诗为口实。随其嗜欲，商n不同，逛挪⒎海朱紫相夺，喧议竞起，准的无依。近彭城刘士章，俊赏之士，疾其淆乱，欲为当世诗品，口陈标榜。其文未遂，感而作焉。昔九品论人，《七略》裁士，校以宾实，诚多未值。至若诗之为技，较尔可知，以类推之，殆均博奕。方今皇帝，资生知之上才，体沉郁之幽思，文丽日月，学究天人，昔在贵游，已为称首。况八既奄，风靡云蒸，抱玉者联肩，握珠者踵武。固以瞰汉魏而不顾，吞晋宋于胸中。谅非农歌辕议，敢致流别。嵘之今录，庶周旋于闾里，均之于谈笑耳。
诗品上
古诗
其体源出于《国风》。陆机所拟十四首，文温以丽，意悲而远，惊心动魄，可谓几乎一字千金！其外“去者日以疏”四十五首，虽多哀怨，颇为总杂，旧疑是建安中曹、王所制。“客从远方来”、“橘柚垂华实”，亦为惊绝矣！人代冥灭，而清音独远，悲夫！
汉婕妤班姬诗
其源出于李陵。《团扇》短章，辞旨清捷，怨深文绮，得匹妇之致。侏儒一节，可以知其工矣。
魏陈思王植诗
其源出于《国风》。骨气奇高，词采华茂，情兼《雅》怨，体被文质，粲溢今古，卓尔不群。嗟乎！陈思之于文章也，譬人伦之有周、孔，鳞羽之有龙凤，音乐之有琴笙，女工之有黼黻。俾尔怀铅吮墨者，抱篇章而景慕，映余晖以自烛。故孔氏之门如用诗，则公干升堂，思王入室，景阳、潘、陆，自可坐于廊庑之间矣。
魏文学刘桢诗
其源出于《古诗》。壮气爱奇，动多振绝。真骨凌霜，高风跨俗。但气过其文，雕润恨少，然自陈思已下，桢称独步。
魏侍中王粲诗
其源出于李陵。发愀怆之词，文秀而质羸。在曹、刘间，别构一体。方陈思不足，比魏文有余。
晋步兵阮籍诗
其源出于《小雅》。无雕虫之功。而《咏怀》之作，可以陶性灵，发幽思。言在耳目之内，情寄八荒之表。洋洋乎会于《风》、《雅》，使人忘其鄙近，自致远大，颇多感慨之词。厥旨渊放，归趣难求。颜延注解，怯言其志。
晋平原相陆机诗
其源出于陈思。才高辞赡，举体华美。气少于公干，文劣于仲宣。尚规矩，不贵绮错，有伤直致之奇。然其咀嚼英华，厌饫膏泽，文章之渊泉也。张公叹其大才，信矣！
晋黄门郎潘岳诗
其源出于仲宣。《翰林》叹其翩翩，亦如翔禽之有羽毛，衣被之有绡e，犹浅于陆机。谢混云：“潘诗炎若舒锦，无处不佳。陆文如披沙简金，往往见宝。”嵘谓益寿轻华，故以潘胜；《翰林》笃论，故叹陆为深。余常言：陆才如海，潘才如江。
晋黄门郎张协诗
其源出于王粲。文体华净，少病累。又巧构形似之言。雄于潘岳，靡于太冲。风流调达，家旷代之高手。词采葱茜，音韵铿锵，使人味之，不倦。
晋记室左思诗
其源出于公干。文典以怨，颇为精切，得讽喻之致。虽野于陆机，而深于潘岳。谢康乐常言：“左太冲诗，潘安仁诗，古今难比。”
宋临川太守谢灵运诗
其源出于陈思，九霄有景阳之体。故尚巧似，而逸荡过之，颇以繁芜为累。嵘谓若人举多才高h，寓用辄书，内无乏思，外无遗物，其繁富宜哉！然名章迥句，处处间起；丽典新声，络绎奔会。譬犹青松之拔灌木，白玉之映尘沙，未足贬其高洁也。初，钱塘杜明师夜梦有人来入其馆。是夕，即灵运生于会稽。旬日，而谢玄（安）亡。其家以子孙难得，送灵运于杜治养之。十五方还都，故名“客儿”。
诗品中
序曰：一品之中，略以世代为先后，不以优劣为诠次。又其人既往，其文克定；今所寓言，不录存者。
夫属词比事，乃为通谈。若乃经国文符，应资博古；撰德驳奏，宜穷往烈。至乎吟咏情性，亦何贵于用事？“思君如流水”，既是即目；“高台多悲风”，亦唯所见；“清晨登陇首”，羌无故实；“明月照积雪”，讵出经史？观古今胜语，多非补假，皆由直寻。颜延、谢庄，尤为繁密，于时化之。故大明、泰始中，文章殆同书抄。近任P、王元长等，辞不贵奇，竞须新事。尔来作者，以成俗。遂乃句无虚语，语无虚字，拘挛补衲，蠹文已甚。但自然英旨，罕值其人。词既失高，则宜加事义。只谢天才，且表学问，亦一理乎！
陆机《文赋》，通而无贬；李充《翰林》疏而不切；王微《鸿宝》，密而无裁；颜延论文，精而难晓；挚虞《文志》，详而博赡，颇曰知言；观斯数家，条件就谈文体，而不显优劣。至于谢客集诗，逢诗辄取；张隐《文士》，逢文即书：诸英志录，并义在文，曾无品第。嵘今所录，止乎五言。虽然，网罗今古，词人殆集。轻欲辨彰清浊，掎摭病利，凡百二十人。预此宗流者，便称才子。至斯三品升降，差非定制，方申变裁，请寄知者尔。
汉上计秦嘉、嘉妻徐淑诗
夫妻事既可伤，文亦凄怨。二汉为五言者，不过数家，而妇人居二。徐淑叙别之作，亚于《团扇》矣。
魏文帝诗
其源出于李陵，颇有仲宣之体则。新奇百旅篇，率皆鄙直如偶语。唯“西北有浮云”十余首，殊美赡可玩，始见其工矣。不然，何以铨衡群彦，对扬厥弟者耶？
晋中散嵇康诗
颇似魏文。过为峻切，讦直露才，伤渊雅之致。然托喻清远，良有鉴裁，亦未夫高流矣。
晋司空张华诗
其源出于王粲。其体华艳，举托不奇，巧用文字，务为妍冶。虽名高曩代，而疏亮之士，犹恨其儿女情多，风云气少。谢康乐云：“张公虽复千篇，犹一体耳。”今置之中品疑弱，处之下科恨少，在季、孟之间矣。
魏尚书何晏、晋冯翊守孙楚、晋著作王赞、晋王司徒椽张翰、晋中书令潘尼
平叔“鸿鹄”之篇，风规见矣。子刑“零雨”之外，正长“朔风”之后，虽有累札，良亦无闻。季鹰“黄华”之唱，正叔“绿蘩”，虽不具美，而文采高丽：――并得虬龙片甲，凤凰一毛。事同驳圣，宜居中品。
魏侍中应璩诗
祖袭魏文。善为古语，指事殷勤，雅意深笃，得诗人激刺之旨。至于“济济今日所”，华靡可讽味焉。
晋清河守陆云、晋侍中石崇、晋襄城太守曹摅、晋朗陵公何劭
清河之方平原，殆如陈思之匹白马。于其哲昆，故称二陆。季伦、颜远，并有英篇。笃而论之，朗陵为最。
晋太尉刘琨、晋中郎卢谌诗
其源出于王粲。善为凄戾之词，自有清拔之气。琨既体良才，又罹厄运，故善叙丧乱，多感恨之词。中郎仰之，微不逮者矣。
晋弘农太守郭璞诗
宪章潘岳，文体相晖，彪炳可玩。始变永嘉平淡之体，故称中兴第一。《翰林》以为诗首。但《游仙》之作，辞多慷慨，乖远玄宗。而云：“奈何虎豹姿”；又云：“戢翼栖榛梗”，乃是坎坝交常非列仙之趣也。
晋吏部郎袁宏诗
彦伯《咏史》，虽文体未遒，而鲜明紧健，去凡俗远矣。
晋处士郭泰机、晋常侍顾恺之、宋谢世基、宋参军顾迈、宋参军戴凯诗
泰机“寒女”之制，孤怨宜恨。长康能以二韵答四首之美。世基“横海”。顾迈“鸿飞”。戴凯人实贫羸，而才章富健。观此五子，文虽不多，气调警拔。吾许其劳动保护，则鲍照、江淹未足逮止。越居中品，佥曰宜哉。
宋征士陶潜诗
其源出于应璩，又协左思风力。文体省静殆无长语。笃意真古，辞兴婉惬。每观其文，想其人德。世叹其质直。至如“欢言酌春酒”、“日暮天无云”，风华清靡，岂直为田家语耶？古今隐逸诗人之宗也。
宋光禄大夫颜延之诗
其源出于陆机。尚巧似。体裁绮密，情喻渊深。动无虚散，一句一字，皆致意焉。又喜用古事，弥见拘束。虽乖秀逸，是经纶文雅才；雅才减若人，则蹈于困踬矣。汤惠休曰：“谢诗如芙蓉出水，颜如错采镂金。”颜终身病之。
宋豫章太守谢瞻、晋仆射谢混、宋太尉袁淑、宋征君王微、宋征虏将军王僧达诗
其源出于张华。才力苦弱，故务其清浅，殊得风流媚趣。课其实录，则豫章、仆射，宜分庭抗礼。征君、太尉，可托乘后车。征虏卓卓，殆欲度骅骝前。
宋法曹参军谢惠连诗
小谢才思富捷，恨其兰玉夙凋，故长辔未骋。《秋怀》、《捣衣》之作，虽复尽灵运锐思，亦何以加焉。又工为绮丽歌谣，风人第一。《谢氏家录》云：“康乐每对惠连，辄得佳语。后在永嘉西堂，思诗竟日不就，寤寐间忽见惠连，即成‘池塘生春草’。故常云：‘此语有神助，非吾语也。’”
宋参军鲍照诗
其源出于二张。善制形状写物之词。得景阳之诡，含茂先之靡。骨节强于谢混，驱迈疾于颜延。总四家而擅美，跨两代而孤出。嗟其才秀人微，故取湮当代。然贵尚巧似，不避危仄，颇伤清雅之调。故言险俗者，多以附照。
齐吏部谢I诗
其源出于谢混。微伤细密，颇在不伦。一章之中，自有玉石。然奇章秀句，往往警遒。足使叔源失步，明远变色。炎自发诗端，而末篇多踬，此意锐而才弱也。至为后进士子之所嗟慕。I极与余论诗，感激顿挫过其文。
梁光禄江淹
文通诗体总杂，善于摹拟。h力于王微，成就于谢I。初，淹罢宣城郡，遂宿冶亭，梦一美丈夫，自称郭璞，谓淹曰：“吾有笔在卿处多年矣，可以见还。”淹探怀中，得一五色笔以授之。尔后为诗，不复成语，故世传江淹才尽。
梁卫将军范云、梁中书郎丘迟
范诗清便宛转，如流风回雪。丘诗点缀映媚，似落花依草。故当浅于江淹，而秀于任P。
梁太审任P诗
彦生少年为诗不工，故世称“沈诗任笔”，P深恨之。晚节爱好既笃，文亦遒变，善铨事理，拓体渊雅，得国士之风，故擢居中品。但P既博物，动辄用事，所以诗不得奇。少年士子，效其如此，弊矣。
梁左光禄沈约
观休文众制，五言最优。详其文体，察其余论，固知宪章鲍明远也。所以不闲于经纶，而长于清怨。永明相王爱文，王元长等皆宗附之。约于时谢I未遒，江淹才尽，范云名级故微，故约称独步。虽文不至，其功丽亦一时之选也。见是闾里，诵咏成音。嵘谓约所着既多，今剪除泾杂，收其精要，充为中品之第矣。故当词密于范，意浅于江也。
诗品下
序曰：昔曹、刘殆文章之圣，陆、谢为体贰之才，锐精研思，千百年中，而不闻宫商之辨，四五之论。或谓前达偶然不见，岂然乎？
尝试言之，古曰诗颂，皆被之金竹，故非调五音，无以谐会。若“置酒高堂上”、“明月照就楼”，为韵之首。故三祖之词，文或不工，而韵入歌唱。此重音韵之义也，与世之言宫商异矣。今既不备管弦，亦何取于声律耶？
齐有王元长者，常谓余云：“宫商与二仪俱生，自古词人不知之。唯颜宪子乃云‘律吕音调’，而其实大谬。唯见范晔、谢庄颇识之耳。”常欲造《知音论》，未就而卒。王元长创其首，谢I、沈约扬其波。三贤咸贵公子孙，幼有文辨。于是士流景慕，务为精密，襞积细微，专相凌驾。故使文多拘忌，伤其真美。余谓文制本须讽读，不可蹇碍，但令清浊通流，口吻调利，斯为足矣。至平上去入，则余病未能，蜂腰鹤膝，闾里已具。
陈思赠弟，仲宣《七哀》，公干思友，阮籍《咏怀》，子卿“双凫”，叔夜“双鸾”，茂先寒夕，平叔衣单，安仁倦暑，景阳苦雨，灵运《邺中》，士衡《拟古》，越石感乱，景纯咏仙，王微风月，谢客山泉，叔源离宴，鲍照戍边，太冲《咏史》，颜延入洛，陶公咏贫之制，惠连《捣衣》之作：斯皆五言之警策者也。所谓篇章之珠泽，文采之邓林。
汉令史班固、汉孝廉郦炎、汉上计赵壹
孟坚才流，而老于掌故。观其《咏史》，有感叹之词。文胜托咏“灵芝”，怀寄不浅。元叔散愤“兰蕙”，指斥“囊钱”。苦言切句，良亦勤矣。斯人也而有斯困，悲夫！
魏武帝、魏明帝
曹公古直，甚有悲凉之句。睿不如丕，亦称三祖。
魏白马王彪、魏文学徐干
白马与陈思答赠，伟长与公干往复，虽曰“以莛扣钟”，亦能闲雅矣。
魏仓曹属阮r、晋顿丘太守欧阳建、魏文学应`、晋中书令嵇含、晋河南太守阮侃、晋侍中嵇绍、晋黄门枣据
元瑜、坚石七君诗，并平典不失古体，大检似。而二嵇微优矣。
晋中书张载、晋司隶傅玄、晋太仆傅咸、魏侍中缪袭、晋散骑常侍夏侯湛
孟阳诗，乃远惭厥弟，而近超两傅。长虞父子，繁富可嘉。孝冲（若）虽曰后进，见重安仁。熙伯《挽歌》，唯以告哀尔。
晋骠骑王济、晋征真将军杜预、晋廷尉孙绰、晋征士许询
永嘉以来，清虚在俗。王武子辈诗，贵道家之言。爰洎江表，玄风尚备。真长、仲祖、桓、庾诸公犹相袭。世称孙、许，弥善恬谈之词。
晋征士戴逵
安道诗虽嫩弱，有清工之句。裁长补短，袁彦伯之亚乎？逵子J，亦有一时之誉。
晋东阳太守殷仲文、宋谢混
晋、宋之际，殆无诗乎？义熙中，以谢益寿、殷仲文为华绮之冠，殷不竞矣。
宋尚书令傅亮
季友文，余常忽而不察。今沈特进撰诗，载其数首，亦复平矣。
宋记室何长瑜、羊曜[
才难，信矣！以康乐与羊、何若此，而二人文辞，殆不足奇。
宋詹事范晔
蔚宗诗，乃不称其才，亦为鲜举矣。
宋孝武帝、宋南平王铄、宋建平王宏
孝武诗，雕文织采，过为精密，为二藩希慕，见称轻巧矣。
宋光禄谢庄
希逸诗，气候清雅，不逮于王袁。然兴属闲长，良无鄙促也。
宋御史苏宝生、宋中书令史陵修之、宋典祠令任昙绪、宋越骑戴法兴
苏、陵、任、戴，并着篇章，亦为|绅之所嗟咏。人非文是，愈有可嘉焉。
宋监典事区惠恭
惠恭本胡人，为颜师伯干，颜为诗笔，辄偷定之。后造《独乐赋》，语侵给主，被斥。及大将军修北第，差充作长。时谢惠连并记室参军，惠恭时往共安陵嘲调。末作《双枕诗》以示谢。谢曰：“君诚能，恐人朱重，且可以为谢法曹造。”遗大将军，见之赏叹，以锦二端赐谢。谢辞曰：“此诗，公作长所制，请以锦赐之。”
齐惠休上人、齐道猷上人、齐释宝月
惠休淫靡，情过其才。世遂匹之鲍照，恐商、周矣。羊曜[云：“是颜公忌照之文，故立休、鲍之论。”康、帛二胡，亦有清句。《行路难》是东阳柴廓所造。宝月尝憩其家，会廓亡，因切而有之。廓子赍手本出都，欲讼此事，乃厚赂止之。
齐高帝、宋征北将军张永、齐太尉王文宪
齐高帝诗，词藻意深，无所云少。张景云虽谢文体，颇有古意。至如王师文宪，既经国图远，或忽是雕虫。
齐黄门谢超宗、齐浔阳太守灵鞠、给事中郎刘祥、齐司徒长史檀超、齐正员郎钟宪、齐诸暨令颜测、齐秀才顾则心
檀、谢七君，并祖袭颜延，欣欣不倦，得士大夫之雅致乎？余从祖正员常云：“大明、泰始中，鲍、休美文，殊已动俗。唯此诸人，传颜、陆体。用固执不移，颜诸暨最荷家声。”
晋参军毛伯成、宋朝请吴迈远、齐朝请许瑶之
伯成文不全佳，亦多惆怅。吴善于风人答赠。许长于短句咏物。汤休谓远云：“吾诗可为汝诗父。”以访谢光禄，云：“不然尔，汤可为庶兄。”
齐鲍令晖、齐韩兰英
令晖歌诗，往往崭绝清巧，拟古尤胜。唯《百愿》淫矣。照常答孝武云：“臣妹才自亚于左芬，臣才不及太冲尔。”兰英绮密，甚有名篇。又善谈笑。齐武以为韩公。借使二媛生于上叶，则‘玉阶’之赋，‘纨素’之辞，未讵多也。
齐司徒长史张融、齐詹事孔稚圭
思光诗，缓诞放纵，有乖文体，然文捷疾丰饶，差不局促。德璋生于封溪，而文为雕饰，青于蓝矣。
齐宁朔将军王融、齐中庶子刘绘
元长、士章，并有盛才，词美英净。至于五言之作，几乎尺有所短。譬应变将略，非武侯所长，未足以贬卧龙。
齐仆射江u
u诗猗清润，弟祀，明靡可怀。
齐记室王巾、齐绥建太守卞彬、齐端溪令卞铄
王巾、二卞诗，并爱奇崭绝。慕袁彦伯之风。虽不宏绰，而文体剿净，去平美远矣。
齐诸暨令袁嘏
嘏诗平平耳，多自谓能。常语徐太保尉云：“我诗有生气，须人捉着。不尔，便飞去。”
齐雍州刺史张欣泰、梁中书郎范缜
欣泰、子真，并希古胜文，鄙薄俗制，赏心流亮，不失雅宗。
齐秀才陆厥
观厥文纬，具识文之情状。自制未优，非言之失也。梁常侍虞义、梁建阳令江洪
子阳诗奇句清拔，谢I常嗟颂之。洪虽无多，亦能自迥出。
梁步兵鲍行卿、梁晋陵令孙察
行卿少年，甚擅风谣之美。察当幽微，而感赏至到耳。
南史・钟嵘传
钟嵘字仲伟，颍川长社人，晋侍中雅七世孙也。父蹈，齐中军参军。
嵘与兄瘛⒌苡觳⒑醚В有思理。嵘齐永明中为国子生，明《周易》。卫将军王俭领祭酒，，颇赏接之。建武初，为南康王侍郎。时齐明帝躬亲细务，纲目亦密，于是郡县及六署九府常行职事，莫不争自启闻，取决诏敕。文武勋旧皆不归选部，于是凭势互相通进，人君之务，粗为繁密。嵘乃上书言：“古者明君揆才颁政，量能授职，三公坐而论道，九卿作而成务，天子可恭己南面而已。”书奏，上不怿，谓太中大夫顾痹唬骸爸俞珊稳耍欲断朕机务，卿识之不？”答曰：“嵘虽位末名卑，而所言或有可采。且繁碎职事，各有司存。今人主总而亲之，是人主愈劳而人臣愈逸，所谓代庖人宰而为大匠抟病！鄙喜还硕他言。
永元末，除司徒行参军，梁天监初，制度虽革，而未能尽改前弊。嵘上言曰：“永元肇乱，坐弄天爵，勋非即戎。官以贿就。挥一金而取九列，寄片札以招六校。骑都塞市，郎将填街。服既缨组，尚为臧获之事，职虽黄散，犹躬胥徒之役。名实淆紊，兹焉莫甚。臣愚谓永元诸军官是素族士人，自有清贯，而因斯受爵，一宜削除，以惩浇竞。若吏姓寒人，听极其门品，不当因军遂滥清级。若侨杂伧楚，应在绥抚，正宜严断禄力，绝其妨正，直乞虚号而已。”敕付尚书行之。
衡阳王元简出守会稽，引为宁朔记室，专掌文翰。时居士何胤筑室若邪山，山发洪水，漂拔树石，此室独存。元简令嵘作《瑞室颂》以旌表之，辞甚典丽。迁西中郎晋安王记室。嵘尝求誉于沈约，约拒之。及约卒，嵘品古今诗为评，言其优劣，云：“观休文众制，五言最优，齐永明中，相王爱文，王元长等皆宗附约。于时谢I未遒，江淹才尽，范云名级又微，故称独步。故当辞密于范，意浅于江。”盖追宿憾，以此报约也。顷之，卒官。
褡殖で穑位建康令，卒。着《良吏传》十卷。
屿字季望，永嘉郡丞。

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
