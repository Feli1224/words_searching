#篇名:文心雕龙
#类型:论南朝
#时代:4

                            《文心雕龙》(南朝・刘勰)

          §《原道第一》
    文之为德也，大矣！与天地并生者，何哉？夫玄黄色杂，方圆体分，日月叠璧，以垂丽天之象；山川焕绮，以铺理地之形；此盖道之文也。仰观吐曜，俯察含章，高卑定位，故两仪既生矣。惟人参之，性灵所锺，是谓三才。为五行之秀气，实天地之心生，心生而言立，言立而文明，自然之道也。旁及万品，动植皆文：龙凤以藻绘呈瑞，虎豹以炳蔚凝姿；云霞雕色，有¤画工之妙；草木贲华，无待锦匠之奇；夫岂外饰，盖自然耳。至於林籁结响，调如竽瑟；泉石激韵，和若球¤；故形立则文生矣，声发则章成矣。夫以无识之物，郁然有采；有心之器，其无文欤？<原道>
    109人文之元，肇自太极，幽赞神明，《易象》惟先。庖牺画其始，仲尼翼其终。而《乾》、《坤》两位，独制《文言》，言之文也，天地之心哉！若乃河图孕乎《八卦》，洛书韫乎《九畴》，玉版金镂之实，丹文绿牒之华，谁其尸之？亦神理而已。<原道>
    110自鸟迹代绳，文字始炳，炎¤遗事，纪在《三坟》，而年世渺邈，声采靡追。唐虞文章，则焕乎为盛。《元首》载歌，既发吟咏之志；益稷陈谟，亦垂敷奏之风。夏后氏兴，业峻鸿绩，九序惟歌，勋德弥缛。逮及商周，文胜其质，《雅》《颂》所被，英华曰新。文王患忧，《繇辞》炳曜，符采复隐，精义坚深。重以公旦多材，振其徽烈，制《诗》缉《颂》，斧藻群言。至若夫子继圣，独秀前哲，熔钧《六经》，必金声而玉振；雕琢性情，组织辞令，木铎启而千里应，席珍流而万世响，写天地之辉光，晓生民之耳目矣。<原道>
    111爰自风姓，暨於孔氏，玄圣创典，素王述训，莫不原道心以敷章，研神理而设教，取象乎《河》《洛》，问数乎蓍龟，观天文以极变，察人文以成化；然後能经纬区宇，弥纶彝宪，发挥事业，彪炳辞义。故知道沿圣以垂文，圣因文以明道，旁通而无涯，日用而不匮。《易》曰：「鼓天下之动者存乎辞」。辞之所以能鼓天下者，乃道之文也。<原道>
    112¤赞曰：道心惟微，神理设教。光采玄圣，炳¤仁孝。龙图献体，龟书呈貌。天文斯观，民胥以效。<原道>
    
          §《奏启第二十三》
     昔唐虞之臣，敷奏以言；秦汉之辅，上书称奏。陈政事，献典仪，上急变，劾愆谬，总谓之奏。奏者，进也。言敷于下，情进于上也。<奏启>
    87秦始立奏，而法家少文。观王绾之奏勋德，辞质而义近；李斯之奏骊山，事略而意诬；政无膏润，形於篇章矣。自汉以来，奏事或称「上疏」。，儒雅继踵，殊采可观。若夫贾谊之《务农》，晁错之《述兵》，王吉之《劝礼》，温舒之《缓狱》，匡衡之《定郊》，谷永之《谏仙》，理既切至，辞亦通辨，可谓识大体矣。後汉群贤，嘉言罔伏。杨秉耿介於灾异，陈蕃愤懑於尺一，骨鲠得焉；张衡指摘於史谶，蔡邕铨列於朝仪，博雅明焉。魏代名臣，文理迭兴。若高堂《天文》，黄观《教学》，王朗《节省》，甄毅《考课》，亦尽节而知治矣。晋氏多难，灾屯流移。刘颂殷劝於时务，温峤恳恻於费役，并体国之忠规矣。<奏启>
    88夫奏之为笔，固以明允笃诚为本，辨析疏通为首。强志足以成务，博见足以穷理，酌古御今，治繁总要，此其体也。若乃按劾之奏，所以明宪清国。昔周之太仆，绳愆纠谬。秦有御史，职主文法；汉置中丞，总司按劾；故位在鸷击，砥砺其气，必使笔端振风，简上凝霜者也。观孔光之奏董贤，则实其奸回，路粹之奏孔融，则诬其衅恶。名儒之与险士，固殊心焉。若夫傅咸果劲，而按辞坚深；刘隗切正，而劾文阔略；各其志也。<奏启>
    89後之弹事，迭相斟酌，虽新日用，而旧准弗差。然函人欲全，矢人欲伤，术在纠恶，势入刚峭。《诗》刺谗人，投畀豺虎；《礼》疾无礼，方之鹦猩。墨翟非儒，目以羊彘；孟轲讥墨，比诸禽兽，《诗》《礼》儒墨，既其如兹，奏劾严文，孰云能免。是以近世为文，竞於诋诃，吹毛取瑕，次骨为戾，复似善骂，多失折衷。若能辟礼门以悬规，标义路以植矩，然後¤垣者折肱，捷径者灭趾，何必躁言丑句，诟病为切哉！是以立范运衡，宜明体要。必使理有典刑，辞有风轨，总法家之式，秉儒家之文，不畏强御，气流墨中。无纵诡随，声动简外，乃称绝席之雄，直方之举耳。<奏启>
    90启者，开也。高宗云：「启乃心，沃朕心」，盖其义也。孝景讳启，故两汉无称。至魏国笺记，始云启闻。奏事之末，或云谨启来盛启，用兼表奏。陈政言事，既奏之异条；让爵谢恩，亦表之别干。必¤彻入规，促其音节，辨要轻清，文而不侈，亦启之大略也。<奏启>
    91又表奏确切，号为谠言。谠者，无偏也。王道有偏，乖乎荡荡，其言无偏，故曰谠言也。孝成称班伯之谠言，贵直也。自汉置八能，密奏阴阳；¤囊封板，故曰封事。¤错受书，还，上便宜。後代便宜，多附封事，慎机密也。夫王臣匪躬，必吐謇谔，事举既舜妫故无待泛说也。<奏启>
    92赞曰：¤饰司直，肃清风禁。笔锐干将，墨含淳¤。虽有次骨，无或肤浸。献政陈宜，事必胜任。<奏启>
              §《宗经第三》
    三极彝训，其书曰经。经也者，恒久之至道，不刊之鸿教也。故象天地，效鬼神，参物序，制人纪。洞性灵之奥区，极文章之骨髓者也。皇世《三坟》，帝代《五典》，重以《八索》，申以《九丘》。岁历绵暧，条流纷糅，自夫子删述，而大宝启耀。於是《易》张《十翼》，《书》标七观。《诗》列四始，《礼》正五经，《春秋》五例，义既¤乎性情，辞亦匠於文理，故能开学养正，昭明有融。然而道心惟微，圣谟卓绝，墙宇重峻，而吐纳自深，譬万钧之洪锺，无铮铮之细响矣。<宗经>
    45夫《易》惟谈天，入神致用。故《系》称旨远辞文，言中事隐，韦编三绝，固哲人之骊渊也。《书》实记言，而训诂茫昧，通乎《尔雅》，则文意晓然。故子夏叹《书》，昭昭若日月之代明，离离如星辰之错行，言照灼也。《诗》主言志，诂训同《书》，¤风裁兴，藻辞谲喻，温柔在诵，故最附深衷矣。《礼》以立体，据事制范，章条纤曲，执而後显，采¤片言，莫非宝也。《春秋》辨理，一字见义，五石六¤，以详略成文；雉门两观，以先後显旨；其婉章志晦，谅已邃矣。《尚书》则览文如诡，而寻理即畅；《春秋》则观辞立晓，而访义方隐。此圣人之殊致，表里之异体者也。<宗经>
    46至於根柢盘深，枝叶峻茂，辞约而旨丰，事近而喻远，是以往者虽旧，余味日新，後进追取而非晚，前修久用而未先，可谓太山遍雨，河润千里者也。<宗经>
    47故论说序，则《易》统其首；诏策章奏，则《书》发其源；赋颂讴赞，则《诗》立其本；铭诔箴祝，则《礼》总其端；记传盟檄，则《春秋》为根；并穷高以树表，极远以启疆，所以百家腾跃，终入环内者也。若禀《经》以制式，酌雅以富言，是即山而铸铜，煮海而为盐也。故文能宗经，体有六义：一则情深而不诡，二则风清而不杂，三则事信而不诞，四则义贞而不回。五则体约而不芜，六则文丽而不淫，扬子比雕玉以作器，谓五经之含文也。<宗经>
    48夫文以行立，行以文传，四教所先，符采相济，迈德树声，莫不师圣，而建言修辞，鲜克宗经。是以楚艳汉侈，流弊不还，正末归本，不其懿欤！<宗经>
    49赞曰：三极彝训，道深稽古。致化惟一，分教斯五。性灵熔匠，文章奥府。渊哉铄乎！群言之祖。<宗经>
    50<宗经>
              §《正纬第四》
    夫神道阐幽，天命微显，马龙出而大《易》兴，神龟见而《洪范》¤，故《系辞》称：「河出图，洛出书，圣人则之。」斯之谓也。但世¤文隐，好生矫诞，真虽存矣，伪亦凭焉。<正纬>
    23夫《六经》彪炳，而《纬》《候》稠叠；《孝》《论》昭¤，而《钩》《谶》葳蕤，按《经》验《纬》，其伪有四：盖《纬》之於《经》，其犹织综，丝麻不杂，布帛乃成。今《经》正《纬》奇，倍¤千里，其伪一矣。《经》显，圣训也；《纬》隐，神教也。圣训宜广，神教宜约，而今《纬》多於《经》，神理更繁，其伪二矣。有命自天，乃称符谶，而八十一篇，皆托於孔子，则是尧造绿图，昌制丹书，其伪三矣。商、周以前，图¤频见，春秋之末，群《经》方备，先《纬》後《经》，体乖织综，其伪四矣。伪既倍摘，则义异自明，《经》足训矣，《纬》何豫焉！<正纬>
    24原夫图¤之见，乃昊天休命，事以瑞圣，义非配《经》。故河不出图，夫子有叹，如或可造，无劳喟然。昔康王河图，陈於东序，故知前世符命，历代宝传，仲尼所撰，序录而已。於是伎数之士，附以诡术，或说阴阳，或序灾异，若鸟鸣似语，虫叶成字，篇条滋蔓，必假孔氏，通儒讨核，谓伪起哀平，东序秘宝，朱紫乱矣。至於光武之世，笃信斯术，风化所靡，学者比肩。沛献集《纬》以通《经》，曹¤撰《谶》以定礼，乖道谬典，亦已甚矣。是以桓谭疾其虚伪，尹敏戏其浮假，张衡发其僻谬，荀悦明其诡诞，四贤博练，论之精矣。<正纬>
    25若乃羲农轩¤之源，山渎锺律之要，白鱼赤乌之符，黄银紫玉之瑞，事丰奇伟，辞富膏腴，无益经典，而有助文章。是以古来辞人，采摭英华，平子恐其迷学，奏令禁绝；仲豫惜其杂真，未许煨燔；前代配《经》，故详论焉。<正纬>
    26赞曰：荣河温洛，是孕图纬。神宝藏用，理隐文贵。世历二汉，朱紫腾沸。芟夷谲诡，采其雕蔚。<正纬>
    
          §《明诗第六》
    大舜云：「诗言志，歌永言」；圣谟所析，义已明矣。是以「在心为志，发言为诗」；舒文载实，其在兹乎！诗者，持也，持人情性；三百之蔽，义归无邪，持之为训，有符焉尔。<明诗>
    57人禀七情，应物斯感，感物吟志，莫非自然。昔葛天乐辞：《玄鸟》在曲，黄帝《云门》，理不空弦。至尧有《大章》之歌，舜造《南风》之诗，观其二文，辞达而已。及大禹成功，九序惟歌；太康败德，五子咸讽；顺美匡恶，其来久矣。自商暨周，雅颂圆备，四始彪炳，六义环深。子夏监绚素之章，子贡悟琢磨之句，故商、赐二子，可与言诗。自王泽殄竭，风人辍采，春秋观志，讽诵旧章。酬酢以为宾荣，吐纳而成身文。逮楚国讽怨，则《离骚》为刺。秦皇灭典，亦造《仙诗》。汉初四言，韦孟首唱，匡谏之义，继轨周人。孝武爱文，《柏梁》列韵；严、马之徒，属辞无方。至成帝品录，三百余篇，朝章国采，亦云周备。而辞人遗翰，莫见五言，所以李陵、班婕妤见疑於後代也。按《召南・行露》，始肇半章；孺子《沧浪》，亦有全曲；《暇豫》优歌，远见春秋；《邪径》童谣，近在成世；阅时取徵，则五言久矣。又《古诗》佳丽或称枚叔；其《孤竹》一篇，则傅毅之词；比采而推，固两汉之作也。观其结体散文，直而不野，婉转附物，怊怅切情，实五言之冠冕也。至於张衡《怨篇》，清典可味，《仙诗》《缓歌》，雅有新声。暨建安之初，五言腾踊；文帝、陈思，纵辔以骋节；王、徐、应、刘，望路而争驱；并怜风月，狎池苑，述恩荣，叙酣宴，慷慨以任气，磊落以使才；造怀指事，不求纤密之巧，驱辞逐貌，唯取昭晰之能：此其所同也。乃正始明道，诗杂仙心；何晏之徒，率多浮浅。唯嵇志清峻，阮旨遥深，故能标焉。若乃应璩《百壹》，独立不惧，辞谲义贞，亦魏之遗直也。<明诗>
    58¤晋世群才，稍入轻绮，张、潘、左、陆，比肩诗衢，采缛於正始，力柔於建安。或析文以为妙，或流靡以自妍，此其大略也。江左篇制，溺乎玄风，嗤笑徇务之志，崇盛忘机之谈，袁、孙以下，虽各有雕采，而辞趣一揆，莫能争雄，所以景纯《仙篇》，挺拔而为隽矣。宋初文咏，体有因革。庄老告退，而山水方滋，俪采百字之偶，争价一句之奇，情必极貌以写物，辞必穷力而追新，此近世之所竞也。故铺观列代，而情变之数可监；撮举同异，而纲领之要可明矣。<明诗>
    59若夫四言正体，则雅润为本；五言流调，则清丽居宗，华实异用，惟才所安。故平子得其雅，叔夜含其润，茂先凝其清，景阳振其丽，兼善则子建、仲宣，偏美则太冲、公干。然诗有恒裁，思无定位，随性、分，鲜能圆通。若妙识所难，其易也将至；忽以为易，其难也方来。至於三、六、杂言，则出自篇什；离合之发，则明於图谶；回文所兴，则道原为始；联句共韵，则柏梁余制；巨细或殊，情理同致，总归诗囿，故不繁云。<明诗>
    60赞曰：民生而志，咏歌所含。兴发皇世，风流《二南》。神理共契，政序相参。英华弥缛，万代永耽。<明诗>
    61<明诗>
              §《乐府第七》
    乐府者，声依永，律和声也。<乐府>
    211钧天九奏，既其上帝；葛天八阕，爰乃皇时。自《咸》、《英》以降，亦无得而论矣。至於涂山歌於候人，始为南音；有¤谣於飞燕，始为北声；夏甲叹於东阳，东音以发；殷整思於西河，西音以兴；心声推移，亦不一概矣。及匹夫庶妇，讴吟土风，诗官采言，乐胥被律。志感丝篁，气变金石。是以师旷觇风於盛衰，季札鉴微於兴废，精之至也。夫乐本心术，故响浃肌髓，先王慎焉，务塞淫滥。敷训胄子，必歌九德，故能情感七始，化动八风。自雅声浸微，溺音腾沸，秦燔《乐经》，汉初绍复，制氏纪其铿锵，叔孙定其容典，於是《武德》兴乎高祖，《四时》广於孝文，虽摹《韶》《夏》，而颇袭秦旧，中和之响，阒其不还。暨武帝崇礼，始立乐府，总赵代之音，撮齐楚之气，延年以曼声协律，朱马以《骚》体制歌，《桂华》杂曲，丽而不经，《赤雁》群篇，靡而非典，河间荐雅而罕御，故汲黯致讥於《天马》也。至宣帝雅诗，颇效《鹿鸣》，逮及元成，稍广淫乐，正音乖俗，其难也如此。暨後郊庙，惟新雅章，辞虽典文，而律非夔旷。至於魏之三祖，气爽才丽，宰割辞调，音靡节平。观其《北上》众引，《秋风》列篇，或述酣宴，或伤羁戌，志不出於¤荡，辞不离於哀思。虽三调之正声，实《韶》《夏》之郑曲也。逮於晋世，则傅玄晓音，创定雅歌，以咏祖宗；张华新篇，亦充庭万。然杜夔调律，音奏舒雅，荀勖改悬，声节哀急，故阮咸讥其离磬，後人验其铜尺；和乐之精妙，固表里而相资矣。<乐府>
    212故知诗为乐心，声为乐体，乐体在声，瞽师务调其器；乐心在诗，君子宜正其文。好乐无荒，晋风所以称远；伊其相谑，郑国所以云亡。故知季札观辞，不直听声而已。若夫艳歌婉娈，怨诗诀绝，淫辞在曲，正响焉生？然俗听飞驰，职竞新异，雅咏温恭，必欠伸鱼睨；奇辞切至，则拊髀雀跃；诗声俱郑，自此阶矣！<乐府>
    213凡乐辞曰诗，咏声曰歌，声来被辞，辞繁难节；故陈思称：「左延年闲於增损古辞，多者则宜减之」，明贵约也。观高祖之咏《大风》，孝武之叹《来迟》，歌童被声，莫敢不协；子建士衡，咸有佳篇，并无诏伶人，故事谢丝管，俗称乖调，盖未思也。至於轩岐鼓吹，汉世铙挽，虽戎丧殊事，而并总入乐府，缪袭所制，亦有可算焉。昔子政品文，诗与歌别，故略具乐篇，以标区界。<乐府>
    214赞曰：八音¤文，树辞为体。讴吟垧野，金石云陛。《韶》响难追，郑声易启。岂惟观乐。於焉识礼。<乐府>
    
          §《诠赋第八》
    《诗》有六义，其二曰赋。赋者，铺也，铺采¤文，体物写志也。昔邵公称：「公卿献诗，师箴，瞍赋」。传云：「登高能赋，可为大夫」。《诗序》则同义，《传》说则异体，总其归涂，实相枝干。刘向明：「不歌而颂」，班固称：「古诗之流也」。至如郑庄之赋《大隧》，士¤之赋《狐裘》。结言短韵，词自己作，虽合赋体，明而未融。及灵均唱《骚》，始广声貌。然则赋也者，受命於诗人，而拓宇於《楚辞》也。於是荀况《礼》《智》，宋玉《风》《钓》，爰锡名号，与《诗》画境，六义附庸，蔚成大国。述客主以首引，极声貌以穷文。斯盖别诗之原始，命赋之厥初也。<诠赋>
    187秦世不文，颇有杂赋。汉初词人，循流而作，陆贾扣其端，贾谊振其绪，枚马播其风，王扬骋其势，皋、朔已下，品物毕图。繁积於宣时，校阅於成世，进御之赋，千有余首，讨其源流，信兴楚而盛汉矣。若夫京殿苑猎，述行序志，并体国经野，义尚光大，既履端於唱序，亦归余於总乱。序以建言，首引情本，乱以理篇，写送文势。按《那》之卒章，闵马称乱，故知殷人辑颂，楚人理赋，斯并鸿裁之寰域，雅文之枢辖也。至於草区禽族，庶品杂类，则触兴致情，因变取会，拟诸形容，则言务纤密；象其物宜，则理贵侧附；斯又小制之区畛，奇巧之机要也。<诠赋>
    188观夫荀结隐语，事义自环，宋发夸谈，实始淫丽。枚乘《菟园》，举要以会新；相如《上林》，繁类以成艳；贾谊《¤鸟》，致辨於情理；子渊《洞箫》，穷变於声貌；孟坚《两都》，明绚以雅赡；张衡《二京》，迅拔以宏富；子云《甘泉》，构深玮之风；延寿《灵光》，含飞动之势；凡此十家，并辞赋之英杰也。及仲宣靡密，发篇必遒；伟长博通，时逢壮采；太冲安仁，策勋於鸿规；士衡子安，底绩於流制，景纯绮巧，缛理有余；彦伯梗概，情韵不匮。亦魏、晋之赋首也。<诠赋>
    189原夫登高之旨，盖睹物兴情。情以物兴，故义必明雅；物以情睹，故词必巧丽。丽词雅义，符采相胜，如组织之品朱紫，画绘之差玄黄。文虽杂而有质，色虽糅而有仪，此立赋之大体也。然逐末之俦，蔑弃其本。虽读千赋，愈惑体要。遂使繁华损枝，膏腴害骨，无实风轨，莫益劝戒，此扬子所以追悔於雕虫，贻诮於雾¤者也。<诠赋>
    190赞曰：赋自诗出，异流分派。写物图貌，蔚似雕画。抑滞必扬，言旷无隘。风归丽则，辞翦荑稗。<诠赋>
    191
          §《颂赞第九》
     四始之至，颂居其极。颂者，容也，所以美盛德而述形容也。<颂赞>
    192昔帝喾之世，咸黑为颂，以歌《九招》。自商颂已下，文理允备。夫化偃一国谓之风，风正四方谓之雅，雅容告神明谓之颂。风雅序人，故事兼变正；颂主告神，故义必纯美。鲁以公旦次编，商人以前王追录，斯乃宗庙之正歌，非¤飨之常咏也。《时迈》一篇，周公所制；哲人之颂，规式存焉。夫民各有心，勿壅惟口；晋舆之称原田，鲁民之刺裘¤，直言不咏，短辞以讽，邱明子顺，并谍为颂，斯则野颂之变体，浸被乎人事矣。及三闾《橘颂》，情采芬芳，比类寓意，乃覃及细物矣。至於秦政刻文，爰颂其德；汉之惠景，亦有述容；沿世并作，相继於时矣。<颂赞>
    193若夫子云之表充国，孟坚之序戴侯，武仲之美显宗，史岑之述熹后。或拟《清庙》，或范《¤》《那》，虽浅深不同，详略各异，其¤德显容，典章一也。至於班傅之《北征》《西征》，变为序引，岂不¤过而谬体哉！马融之《广成》《上林》，雅而似赋，何弄文而失质乎！又崔瑗《文学》，蔡邕《樊渠》，并致美於序，而简约乎篇；挚虞品藻，颇为精核，至云杂以风雅，而不辨旨趣，徒张虚论，有似黄白之伪说矣。及魏晋杂颂，鲜有出辙。陈思所缀，以《皇子》为标。陆机积篇，惟《功臣》最显；其褒贬杂居，固末代之讹体也。<颂赞>
    194原夫颂惟典懿，辞必清铄；敷写似赋，而不入华侈之区；敬慎如铭，而异乎规戒之域；揄扬以发藻，汪洋以树义，虽纤曲巧致，与情而变，其大体所底，如斯而已。<颂赞>
    195赞者，明也，助也。<颂赞>
    196昔虞舜之祀，乐正重赞，盖唱发之辞也。及益赞於禹，伊陟赞於巫咸，并扬言以明事，嗟叹以助辞也。故汉置鸿胪，以唱拜为赞，即古之遗语也。至相如属笔，始赞《荆轲》。及迁《史》固《书》，托赞褒贬，约文以总录，颂体以论辞；又纪传後评，亦同其名。而仲治《流别》，谬称为述，失之远矣。及景纯注《雅》，动植必赞，义兼美恶，亦犹颂之变耳。<颂赞>
    197然本其为义，事在奖叹，所以古来篇体，促而不广，必结言於四字之句，盘桓乎数韵之词。约举以尽情，昭灼以送文，此其体也。发源虽远，而致用盖寡，大抵所归，其颂家之细条乎！¤<颂赞>
    198赞曰：容德底颂，勋业垂赞。镂影¤声，文理有烂。年积愈远，音徽如旦。降及品物，炫辞作¤。<颂赞>
    
1
          §《才略第四十七》
    九代之文，富矣盛矣；其辞令华采，可略而详也。<才略>
    2虞、夏文章，则有皋陶六德，夔序八音，益则有赞，五子作歌，辞义温雅，万代之仪表也。<才略>
    3商、周之世，则仲虺垂诰，伊尹敷训，吉甫之徒，并述《诗》《颂》，义固为经，文亦师矣。<才略>
    4及乎春秋大夫，则修辞聘会，磊落如琅¤之圃，¤¤似缛锦之肆，¤敖择楚国之令典，随会讲晋国之礼法，赵衰以文胜从飨，国侨以修辞捍郑，子太叔美秀而文，公孙¤善於辞令，皆文名之标者也。<才略>
    5战代任武，而文士不绝；诸子以道术取资，屈、宋以《楚辞》发采，乐毅报书辨而义，范雎上书密而至，苏秦历说壮而中，李斯自奏丽而动，若在文世，则扬、班俦矣。荀况学宗而象物名赋，文质相称，固巨儒之情也。<才略>
    6汉室陆贾，首案奇采，赋《孟春》而进《新语》，其辩之富矣。贾谊才颖，陵轶飞兔，议惬而赋清，岂虚至哉！枚乘之《七发》，邹阳之《上书》，膏润於笔，气形於言矣。仲舒专儒，子长纯史，而丽缛成文，亦诗人之告哀焉。相如好书，师范屈、宋，洞入夸艳，致名辞宗。然覆取精意，理不胜辞，故扬子以为「文丽用寡者长卿」，诚哉是言也！王褒构采，以密巧为致，附声测貌，冷然可观。子云属意，辞义最深，观其涯度幽远，搜选诡丽，而竭才以钻思，故能理赡而辞坚矣。
桓谭著论，富号猗顿，宋弘称荐，爰比扬刘，而《集灵》诸赋，偏浅无才，故知长於讽谕，不及丽文也，敬通雅好辞说，而坎¤盛世，《显志》自序，亦蚌病成珠矣。二班两刘，弈叶继采，旧说以为固文优彪，歆学精向，然《王命》清辩，《新序》该练，璇璧产於昆冈，亦难得而¤本矣。傅毅、崔¤，光采比肩，瑗、¤踵武，能世厥风者矣。杜笃、贾逵，亦有声於文，迹其为才，崔、傅之末流也。李尤赋铭，志慕鸿裁，而才力沈¤，垂翼不飞。马融鸿儒，思洽登高，吐纳经范，华实相扶。王逸博识有功，而绚采无力。延寿继志，¤颖独标，其善图物写貌，岂枚乘之遗术欤！张衡通赡，蔡邕精雅，文史彬彬，隔世相望。是则竹柏异心而同贞，金玉殊质而皆宝也。刘向之奏议，旨切而调缓；赵壹之辞赋，意繁而体疏；孔融气盛於为笔，祢衡思锐於为文，有偏美焉。潘勖凭《经》以骋才，故绝群於锡命；王朗发愤以托志，亦致美於序铭。然自卿、渊已前，多役才而不课学；雄、向以後，颇引书以助文；此取与之大际，其分不可乱者也。<才略>
    7魏文之才，洋洋清绮，旧谈抑之，谓去植千里，然子建思捷而才俊，诗丽而表逸；子桓虑详而力缓，故不竞於先鸣。而乐府清越，《典论》辩要，迭用短长，亦无懵焉。但俗情抑扬，雷同一响，遂令文帝以位尊减才，思王以势窘益价，未为笃论也。仲宣溢才，捷而能密，文多兼善，辞少瑕累，摘其诗赋，则七子之冠冕乎！琳、¤以符檄擅声；徐干以赋论标美；刘桢情高以会采；应¤学优以得文；路粹、杨修，颇怀笔记之工；丁仪、邯郸，亦含论述之美；有足算焉。刘劭《赵都》，能攀於前修；何晏《景福》，克光於後进；休琏风情，则《百壹》标其志；吉甫文理，则《临丹》成其采；嵇康师心以遣论，阮籍使气以命诗，殊声而合响，异翮而同飞。<才略>
    8张华短章，弈弈清畅，其《鹪鹩》寓意，即韩非之《说难》也。左思奇才，业深覃思，尽锐於《三都》，拔萃於《咏史》，无遗力矣。潘岳敏给，辞自和畅，锺美於《西征》，贾余於哀诔，非自外也。陆机才欲窥深，辞务索广，故思能入巧，而不制繁。士龙朗练，以识检乱，故能布采鲜净，敏於短篇。孙楚缀思，每置直以疏通；挚虞述怀，必循规以温雅；其品藻流别，有条理焉。傅玄篇章，义多规镜；长虞笔奏，世执刚中；并桢、干之实才，非群华之¤萼也。成公子安选赋而时美，夏侯孝若具体而皆微，曹摅清靡於长篇，季鹰辨切於短韵，各其善也。孟阳、景阳，才绮而相埒，可谓鲁、卫之政，兄弟之文也。刘琨雅壮而多风，卢谌情发而理昭，亦遇之於时势也。景纯艳逸，足冠中兴，《郊赋》既穆穆以大观，《仙诗》亦飘飘而凌云矣。庾元规之表奏，靡密以闲畅；温太真之笔记，循理而清通；亦笔端之良工也。孙盛、干宝，文胜为史，准的所拟，志乎典训，户牖虽异，而笔彩略同。袁宏发轸以高骧，故卓出而多偏；孙绰规旋以矩步，故伦序而寡状；殷仲文之《秋兴》，谢叔源之《闲情》，并解散辞体，缥渺浮音。虽滔滔风流，而大浇文意。<才略>
    9宋代逸才，辞翰鳞萃，世近易明，无劳甄序。<才略>
    10观夫後汉才林，可参西京；晋世文苑，足俪邺都；然而魏时话言，必以元封为称首；宋来美谈，亦以建安为口实；何也？岂非崇文之盛世，招才之嘉会哉？嗟夫！此古人所以贵乎时也。<才略>
    11赞曰：才难然乎！性各异禀。一朝综文，千年凝锦。余采徘徊，遗风籍甚。无曰纷杂，皎然可品。<才略>
    12
          §《比兴第三十六》
    《诗》文弘奥，包韫六义；毛公述《传》，独标兴体，岂不以风通而赋同，比显而兴隐哉！故比者，附也；兴者，起也。附理者切类以指事，起情者依微以拟议。起情故兴体以立，附理故比例以生。比则畜愤以斥言，兴则环譬以记讽。盖随时之义不一，故诗人之志有二也。<比兴>
    13观夫兴之托谕，婉而成章，称名也小，取类也大。关雎有别，故后妃方德；尸鸠贞一，故夫人象义。义取其贞，无疑于夷禽；德贵其别，不嫌於鸷鸟；明而未融，故发注而後见也。且何谓为比？盖写物以附意，扬言以切事者也。故金锡以喻明德，¤璋以譬秀民，螟蛉以类教诲，蜩螗以写号呼，¤衣以拟心忧，卷席以方志固，凡斯切象，皆比义也。至如麻衣如雪，两骖如舞，若斯之类，皆比类者也。楚襄信谗，而三闾忠烈，依《诗》制《骚》，讽兼「比」「兴」。炎汉虽盛，而辞人夸毗，讽刺道丧，故兴义销亡。於是赋颂先鸣，故比体云构，纷纭杂¤，倍旧章矣。<比兴>
    14夫比之为义，取类不常：或喻於声，或方於貌，或拟於心，或譬於事。宋玉《高唐》云：「纤条悲鸣，声似竽籁」，此比声之类也；枚乘《菟园》云：「¤¤纷纷，若尘埃之间白云」，此比貌之类也；贾生《¤赋》云：「祸之与福，何异¤¤」，此以物比理者也；王¤《洞箫》云：「优柔温润，如慈父之畜子也」，此以心比声者也；马融《长笛》云：「繁缛络绎，范蔡之说也」，此以辩比响者也；张衡《南都》云：「起郑舞，茧曳绪」，此以物比容者也。若斯之类，辞赋所先，日用乎比，月忘乎兴，习小而弃大，所以文谢於周人也。<比兴>
    15至於扬、班之伦，曹、刘以下，图状山川，影写云物，莫不织综比义，以敷其华，惊听回视，资此效绩。又安仁《萤赋》云：「流金在沙」，季鹰《杂诗》云：「青条若总翠」，皆其义者也。故比类虽繁，以切至为贵，若刻鹄类鹜，则无所取焉。<比兴>
    16赞曰：诗人比兴，触物圆览。物虽胡越，合则肝胆。拟容取心，断辞必敢。攒杂咏歌，如川之涣。<比兴>
    17
          §《史传第十六》
    开辟草昧，岁纪绵邈，居今识古，其载籍乎？轩辕之世，史有苍颉，主文之职，其来久矣。《曲礼》曰：「史载笔」。史者，使也。执笔左右，使之记也。古者左史记言，右史记事者。言经则《尚书》，事经则《春秋》也。唐虞流于典谟，商夏被于诰誓。自周命维新，姬公定法，¤三正以班历，贯四时以联事，诸侯建邦，各有国史，彰善瘅恶，树之风声。
    自平王微弱，政不及雅，宪章散紊，彝伦攸¤。
    昔者夫子闵王道之缺，伤斯文之坠，静居以叹凤，临衢而泣麟，於是就太师以正《雅》《颂》，因鲁史以修《春秋》。举得失以表黜陟，徵存亡以标劝戒；褒见一字，贵¤轩冕，贬在片言，诛深斧钺。
    然睿旨幽隐，《经》文婉约，丘明同时，实得微言。乃原始要终，创为传体。传者，转也；转受经旨，以授於後，实圣文之羽翮，记籍之冠冕也。
    及至从横之世，史职犹存。秦并七王，而战国有《策》；盖录而弗叙，故即简而为名也。
    汉灭嬴、项，¤武功积年，陆贾稽古，作《楚汉春秋》。爰及太史谈，世惟执简。子长继志，¤甄序帝积。比尧称典，则位杂中贤；法孔题经，则文非玄圣。元故取式《吕览》，通号曰纪。纪纲之号，亦宏称也。故《本纪》以述皇王，《世家》以总侯伯，《列传》以录卿士，《八书》以铺政体，《十表》以谱年爵，虽殊古式，而得事序焉。
    尔其实录无隐之旨，博雅弘辩之才，爱奇反经之尤，条例¤落之失，叔皮论之详矣。及班固述《汉》，因循前业，观司马迁之辞，¤思实过半。系辞其《十志》该富，赞序弘丽，儒雅彬彬，信有遗味。
    至於宗《经》矩圣之典，端绪丰赡之功，遗亲攘美之罪，徵贿鬻笔之愆，公理辨之究矣。
    观夫左氏缀事，附经间出，於文为约，而氏族难明。
    及史迁各传，¤人始区分而易览，述者宗焉。及孝惠委机，吕后摄政，班、史立纪，¤违经失实，何则？庖牺以来，未闻女帝者也。汉运所值，难为後法。牝鸡无晨，武王首誓，妇无与国，齐桓著盟；宣后乱秦，¤吕氏危汉，岂唯政事难假，亦名号宜慎矣。
    张衡司史，而惑同迁、固，¤元帝王后，欲为立纪，谬亦甚矣。寻子弘虽伪，要当孝惠之嗣；孺子诚微，实继平帝之体；¤二子可纪，何有於二后哉？
    至於《後汉》纪传，发源《东观》。
    袁、张所制，莹偏驳不伦。薛、谢之作，疏谬少信。若司马彪之详实，华峤之准当，则其冠也。
    及魏代三雄，纪传互出。《阳秋》《魏略》之属，¤《江表》《吴录》之类。或激抗难徵，或疏阔寡要。唯陈寿《三志》，文质辨洽，荀、张比之於迁、固，勖华非妄誉也。
    至於晋代之书，繁乎著作。陆机肇始而未备，王韶续末而不终，干宝述《纪》，以审正得序；孙盛《阳秋》，以约举为能。
    按《春秋经传》，举例发凡。自《史》《汉》以下，莫有准的。至邓粲《晋纪》，始立条例。又摆落汉、魏，宪章殷、周。虽湘州曲学，亦有心［仿］典谟，及安国立例，乃邓氏之规焉。
    原夫载籍之作也，必贯乎百氏，被之千载，表徵盛衰，殷监兴废，使一代之制，共日月而长存，王霸之迹，并天地而久大。
    是以在汉之初，史职为盛，郡国文计，先集太史之府，欲其详悉於体国也。必阅石室，启金匮，抽裂帛，检残竹，欲其博练於稽古也。是以立义选言，宜依《经》以树则；劝戒与夺，必附圣以居宗；然後诠评昭整，苛滥不作矣。
    然纪传为式，编年缀事，文非泛论，按实而书，岁远则同异难密，事积则起讫易疏。斯固总会之为难也。或有同归一事，而数人分功，两记则失於复重，偏举则病於不周，此又铨配之未易也。
    故张衡摘史、班之舛滥，傅玄讥《後汉》之冗烦，皆此类也。
    若夫追述远代，代远多伪，公羊高云：「传闻异辞」；荀况称：「录远略近」；盖文疑则阙，贵信史也。然俗皆爱奇，莫顾实理。传闻而欲伟其事，录远而欲详其迹。於是弃同即异，穿凿傍说，旧史所无，我书则博。此讹滥之本源，而述远之巨蠹也。
    至於记编同时，时同多诡，虽定、哀微辞，而世情利害。勋荣之家，虽庸夫而尽饰；¤败之士，虽令德而嗤埋。吹霜煦露，寒暑笔端，此又同时之枉论，可为叹息者也！
    故述远则诬矫如彼，记近则回邪如此，析理居正，唯素心乎！
    若乃尊贤隐讳，固尼父之圣旨，盖纤瑕不能玷瑾瑜也，奸慝惩戒，实良史之直笔，农夫见莠，其必锄也；若斯之科，亦万代一准焉。
    至於寻繁领杂之术，务信弃奇之要，明白头讫之序，品酌事例之条，晓其大纲，则众理可贯。然史之为任，乃弥纶一代，负海内之责，而嬴是非之尤。秉笔荷担，莫此之劳。迁、固通矣，而历诋後世。若任情失正，文其殆哉！
    赞曰：史肇轩黄，体备周孔。世历斯编，善恶偕总。腾褒裁贬，万古魂动。辞宗邱明，直归南董。

27
          §《夸饰第三十七》
    夫形而上者谓之道，形而下者谓之器。神道难摹，精言不能追其极；形器易写，壮辞可得喻其真；才非短长，理自难易耳。故自天地以降，豫入声貌，文辞所被，夸饰恒存。虽《诗》《书》雅言，风俗训世，事必宜广，文亦过焉。是以言峻则嵩高极天，论狭则河不容¤，说多则子孙千亿，称少则民靡孑遗；襄陵举滔天之目，倒戈立漂杵之论；辞虽已甚，其义无害也。且夫¤音之丑，岂有泮林而变好？荼味之苦，宁以周原而成饴？并意深褒赞，故义成矫饰。大圣所录，以垂宪章；孟轲所云：「说《诗》者不以文害辞，不以辞害意」也。<夸饰>
    28自宋玉、景差，夸饰始盛。相如凭风，诡滥愈甚，故上林之馆，奔星与宛虹入轩；从禽之盛，飞廉与焦明俱获。及扬雄《甘泉》，酌其余波。语¤奇，则假珍於玉树；言峻极，则颠坠於鬼神。至《东都》之比目，《西京》之海若，验理则理无可验，穷饰则饰犹未穷矣。又子云《校猎》，鞭宓妃以¤屈原；张衡《羽猎》，困玄冥於朔野，娈彼洛神，既非魑魅，惟此水师，亦非魍魉；而虚用滥形，不其疏乎！此欲夸其威而饰其事，而忘其事义睽剌也。至如气貌山海，体势宫殿，嵯峨揭业，熠¤¤煌之状，光采炜炜而欲然，声貌岌岌其将动矣。莫不因夸以成状，沿饰而得奇也。於是後进之才，奖气挟声，轩翥而欲奋飞，腾踯而羞局步，辞入炜烨，春藻不能程其艳；言在萎绝，寒谷未足成其凋；谈欢则字与笑并，论戚则声共泣偕；信可以发蕴而飞滞，披瞽而骇聋矣。<夸饰>
    29然饰穷其要，则心声锋起；夸过其理，则名实两乖。若能酌《诗》《书》之旷旨，翦扬、马之甚泰，使夸而有节，饰而不诬，亦可谓之懿也。<夸饰>
    30赞曰：夸饰在用，文岂循检。言必鹏运，气靡鸿渐。倒海探珠，倾昆取琰。旷而不溢，奢而无玷。<夸饰>
    31
          §《序志第五十》
    夫文心者，言为文之用心也。昔涓子《琴心》，王孙《巧心》，心哉美矣，故用之焉。古来文章，以雕缛成体，岂取驺¤之群言雕龙也。<序志>
    32夫宇宙绵邈，黎献纷杂，拔萃出类，智术而已。岁月飘忽，性灵不居，腾声飞实，制作而已。夫有肖貌天地，禀性五才，拟耳目於日月，方声气乎风雷，其超出万物，亦已灵矣。形甚草木之脆，名¤金石之坚，是以君子处世，树德建言，岂好辩哉，不得已也！<序志>
    33予生七龄，乃梦彩云若锦，则攀而采之。齿在¤立，则尝夜梦执丹漆之礼器，随仲尼而南行；旦而寤，乃怡然而喜，大哉！圣人之难见也，乃小子之垂梦欤！自民人以来，未有如夫子者也。敷赞圣旨，莫若注经，而马、郑诸儒，弘之已精，就有深解，未足立家。唯文章之用，实经典枝条，五礼资之以成文，六典因之以致用，君臣所以炳焕，军国所以昭明，详其本源，莫非经典。而去圣久远，文体解散，辞人爱奇，言贵浮诡，饰羽尚画，文绣¤¤，离本弥甚，将遂讹滥。盖《周书》论辞，贵乎体要，尼父陈训，恶乎异端，辞训之奥，宜体於要。於是搦笔和墨，乃始论文。<序志>
    34详观近代之论文者多矣：至如魏文述典，陈思序书，应¤文论，陆机《文赋》，仲治《流别》，宏范《翰林》，各照隅隙，鲜观衢路，或臧否当时之才，或铨品前修之文，或泛举雅俗之旨，或撮题篇章之意。魏典密而不周，陈书辩而无当，应论华而疏略，陆赋巧而碎乱，《流别》精而少功，《翰林》浅而寡要。又君山、公干之徒，吉甫、士龙之辈，泛议文意，往往间出，并未能振叶以寻根，观澜而索源。不述先哲之诰，无益後生之虑。<序志>
    35盖《文心》之作也，本乎道，师乎圣，体乎《经》，酌乎纬，变乎《骚》。文之枢纽，亦云极矣；若乃论文叙笔，则囿别区分，原始以表末，释名以章义，选文以定篇，敷理以举统，上篇以上，纲领明矣。至於剖情析采，笼圈条贯，¤《神》《性》，图《风》《势》，苞《会》《通》，阅《声》《字》，崇替於《时序》，褒贬於《才略》，怊怅於《知音》，耿介於《程器》，长怀《序志》，以驭群篇，下篇以下，毛目显矣。位理定名，彰乎大衍之数，其为文用，四十九篇而已。<序志>
    36夫铨序一文为易，弥纶群言为难，虽复轻采毛发，深极骨髓，或有曲意密源，似近而远，辞所不载，亦不可胜数矣。及其品评成文：有同乎旧谈者，非雷同也，势自不可异也；有异乎前论者，非苟异也，理自不可同也。同之与异，不屑古今，擘肌分理，唯务折衷。按辔文雅之场，环络藻绘之府，亦几乎备矣。但言欲尽意，圣人所难，识在¤管，何能矩¤。茫茫往代，既洗予闻；眇眇来世，倘尘彼观也。<序志>
    37赞曰：生也有涯，无涯惟智。逐物实难，凭性良易。傲岸泉石，咀嚼文义。文果载心，余心有寄。<序志>
    38
          §《事类三十八》
    事类者，盖文章之外，据事以类义，援古以证今者也。<事类>
    39昔文王繇《易》，剖判爻位。《既济》九三，远引高宗之伐，《明夷》六五，近书箕子之贞；斯略举人事，以徵义者也。至若《胤征》羲和，陈政典之训；《盘庚》诰民，叙迟任之言；此全引成辞，以明理者也。然则明理引乎成辞，徵义举乎人事，乃圣贤之鸿谟，经籍之通矩也。《大畜》之象，：「君子以多识前言往行」，亦有包於文矣。观夫屈、宋属篇，号依诗人，虽引古事，而莫取旧辞。唯贾谊《¤赋》，始用¤冠之说；相如《上林》，撮引李斯之书；此万分之一会也。及扬雄《百官箴》，颇酌於《诗》《书》；刘歆《遂初赋》，历叙於纪传；渐渐综采矣。至於崔、班、张、蔡，遂捃摭经史，华实布¤，因书立功，皆後人之范式也。<事类>
    40夫姜桂因地，辛在本性，文章由学，能在天资。才自内发，学以外成，有学饱而才馁，有才富而学贫。学贫者，¤¤於事义，才馁者，劬劳於辞情；此内外之殊分也。是以属意立文，心与笔谋，才为盟主，学为辅佐；主佐合德，文采必霸，才学褊狭，虽美少功。夫以子云之才，而自奏不学，及观书石室，乃成鸿采。表里相资，古今一也。故魏武称「张子之文为拙，然学问肤浅，所见不博，专拾掇崔、杜小文，所作不可悉难，难便不知所出。」斯则寡闻之病也。
夫经典沈深，载籍浩瀚，实群言之奥区，而才思之神皋也。扬、班以下，莫不取资，任力耕耨，纵意渔猎，操刀能割，必列膏腴。是以将赡才力，务在博见，狐腋非一皮能温，鸡跖必数千而饱矣。是以综学在博，取事贵约，校练务精，捃理须核，众美辐辏，表里发挥。刘劭《赵都赋》云：「公子之客，叱劲楚令歃盟；管库隶臣，呵强秦使鼓缶。」用事如斯，可称理得而义要矣。故事得其要，虽小成绩，譬寸辖制轮，尺枢运关也。或微言美事，置於闲散，是缀金翠於足胫，靓粉黛於胸臆也。<事类>
    41凡用旧合机，不啻自其口出，引事乖谬，虽千载而为瑕。陈思、群才之英也，《报孔璋书》云：「葛天氏之乐，千人唱，万人和，听者因以蔑《韶》《夏》矣。、」引事之实谬也。按葛天之歌，唱和三人而已。相如《上林》云：「奏陶唐之舞，听葛天之歌，千人唱，万人和。」唱和千万人，乃相如推之。然而滥侈葛天，推三成万者，信赋妄书，致斯谬也。陆机《园葵》诗云：「庇足同一智，生理各万端。」夫葵能卫足，事讥鲍庄；葛¤庇根，辞自乐豫；若譬葛为葵，则引事为谬；若谓庇胜卫，则改事失真；斯又不精之患。夫以子建明练，士衡沈密，而不免於谬；曹洪之谬高唐，又曷足以嘲哉！<事类>
    42夫山木为良匠所度，经书为文士所择，木美而定於斧斤，事美而制於刀笔，研思之士，无惭匠石矣。<事类>
    43赞曰：经籍深富，辞理遐亘。¤如江海，郁若昆邓。文梓共采，琼珠交赠。用人若己，古来无懵。<事类>
    44
51
          §《定势三十》
    夫情致异区，文变殊术，莫不因情立体，即体成势也。势者，乘利而为制也。如机发矢直，涧曲湍回，自然之趣也。圆者规体，其势也自转；方者矩形，其势也自安；文章体势，如斯而已。是以模经为式者，自入典雅之懿；效《骚》命篇者，必归艳逸之华；综意浅切者，类乏酝藉；断辞辨约者，率乖繁缛，譬激水不漪，槁木无阴，自然之势也。是以绘事图色，文辞尽情，色糅而犬马殊形，情交而雅俗异势。熔范所拟，各有司匠，虽无严郛，难得¤越。<定势>
    52然渊乎文者，并总群势；奇正虽反，必兼解以俱通；刚柔虽殊，必随时而适用。若爱典而恶华，则兼通之理偏，似夏人争弓矢，执一，不可以独射也；若雅郑而共篇，则总一之势离，是楚人鬻矛¤，誉两难得而俱售也。是以括囊杂体，功在铨别，宫商朱紫，随势各配。章、表、奏、议，则准的乎典雅；赋、颂、歌、诗，则羽仪乎清丽；符、檄、书、移，则楷式於明断；史、论、序、注，则师范於核要；箴、铭、碑、诔，则体制於弘深；连珠、七辞，则从事於巧艳；此循体而成势，随变而立功者也。虽复契会相参，质文互杂，譬五色之锦，各以本采为地矣。桓谭称：「文家各有所慕，或好浮华而不知实核，或美众多而不见要约」。陈思亦云：「世之作者，或好烦文博采，深沈其旨者；或好离言辨句，分毫析厘者；所习不同，所务各异」，言势殊也。<定势>
    53刘桢云：「文之体指贵强，使其辞已尽而势有余。天下一人耳，不可得也」。公干所谈，颇亦兼气。然文之任势，势有刚柔，不必壮言慷慨，乃称势也。又陆云自称：「往日论文，先辞而後情，尚势而不取悦泽，及张公论文，则欲宗其言」。夫情固先辞，势实须泽，可谓先迷後能从善矣。<定势>
    54自近代辞人，率好诡巧，原其为体，讹势所变，厌黩旧式，故穿凿取新，察其讹意，似难而实无他术也，反正而已。故文反正为乏，辞反正为奇。效奇之法，必颠倒文句，上字而抑下，中辞而出外，回互不常，则新色耳。夫通衢夷坦，而多行捷径者，趋近故也；正文明白，而常务反言者，适俗故也。然密会者以意新得巧，苟异者以失体成怪。旧练之才，则执正以驭奇；新学之锐，则逐奇而失正；势流不反，则文体遂弊。秉兹情术，可无思耶！<定势>
    55赞曰：形生势成，始末相承。湍回似规，矢激如绳。因利骋节，情采自凝。枉辔学步，力止寿陵。<定势>
    56
62
          §《物色第四十六》
    春秋代序，阴阳惨舒，物色之动，心亦摇焉。盖阳气萌而玄驹步，阴律凝而丹鸟羞，微虫犹或入感，四时之动物深矣。若夫¤璋¤其惠心，英华秀其清气，物色相召，人谁获安？是以献岁发春，悦豫之情畅；滔滔孟夏，郁陶之心凝；天高气清，阴沈之志远；霰雪无垠，矜肃之虑深；岁有其物，物有其容；情以物迁，辞以情发。一叶且或迎意，虫声有足引心。况清风与明月同夜，白日与春林共朝哉！<物色>
    63是以诗人感物，联类不穷。流连万象之际，沈吟视听之区；写气图貌，既随物以宛转；属采附声，亦与心而徘徊。故灼灼状桃花之鲜，依依尽杨柳之貌，杲杲为出日之容，¤¤拟雨雪之状，喈喈逐黄鸟之声，¤¤学草虫之韵。皎日¤星，一言穷理；参差沃若，两字连形；并以少总多，情貌无遗矣。虽复思经千载，将何易夺。及《离骚》代兴，触类而长，物貌难尽，故重沓舒状，於是嵯峨之类聚，葳蕤之群积矣。及长卿之徒，诡势¤声，模山范水，字必鱼贯，所谓「诗人丽则而约言，辞人丽淫而繁句」也。
至如《雅》咏棠华，或黄或白；《骚》述秋兰，绿叶紫茎。凡¤表五色，贵在时见，若青黄屡出，则繁而不珍。<物色>
    64自近代以来，文贵形似，窥情风景之上，钻貌草木之中。吟咏所发，志惟深远，体物为妙，功在密附。故巧言切状，如印之印泥，不加雕削，而曲写毫芥。故能瞻言而见貌，即字而知时也。然物有恒姿，而思无定检，或率尔造极，或精思愈疏。且《诗》《骚》所标，并据要害，故後进锐笔，怯於争锋。莫不因方以借巧，即势以会奇，善於适要，则虽旧弥新矣。是以四序纷回，而入兴贵闲；物色虽繁，而析辞尚简；使味飘飘而轻举，情晔晔而更新。古来辞人，异代接武，莫不参伍以相变，因革以为功，物色尽而情有余者，晓会通也。若乃山林皋壤，实文思之奥府，略语则阙，详说则繁。然屈平所以能洞监《风》《骚》之情者，抑亦江山之助乎？<物色>
    65赞曰：山沓水匝，树杂云合。目既往还，心亦吐纳。春日迟迟，秋风飒飒，情往似赠，兴来如答。<物色>
    66
          §《知音第四十八》
    知音其难哉！音实难知，知实难逢，逢其知音，千载其一乎！夫古来知音，多贱同而思古。所谓「日进前而不御，遥闻声而相思」也。昔《储说》始出，《子虚》初成，秦皇、汉武，恨不同时；既同时矣，则韩囚而马轻，岂不明鉴同时之贱哉！至於班固、傅毅，文在伯仲，而固嗤毅云：「下笔不能自休」。及陈思论才，亦深排孔璋；敬礼请润色，叹以为美谈；季绪好诋诃，方之於田巴；意亦见矣。故魏文称：「文人相轻」，非虚谈也。至如君卿唇舌，而谬欲论文，乃称「史迁著书，谘东方朔」，於是桓谭之徒，相顾嗤笑。彼实博徒，轻言负诮，况乎文士，可妄谈哉！故鉴照洞明，而贵古贱今者，二主是也；才实鸿懿，而崇己抑人者，班、曹是也；学不逮文，而信伪迷真者，楼护是也；酱瓿之议，岂多叹哉！<知音>
    67夫麟凤与¤雉悬绝，珠玉与砾石超殊，白日垂其照，青眸写其形。然鲁臣以麟为¤，楚人以雉为凤，魏民以夜光为怪石，宋客以燕砾为宝珠。形器易徵，谬乃若是；文情难鉴，谁曰易分？<知音>
    68夫篇章杂沓，质文交加，知多偏好，人莫圆该。慷慨者逆声而击节，酝藉者见密而高蹈。浮慧者观绮而跃心，爱奇者闻诡而惊听。会己则嗟讽，异我则沮弃，各执一偶之解，欲拟万端之变。所谓：「东向而望，不见西墙」也。<知音>
    69凡操千曲而後晓声，观千剑而後识器；故圆照之象，务先博观。阅乔岳以形培¤，酌沧波以喻畎浍，无私於轻重，不偏於憎爱，然後能平理若衡，照辞如镜矣。是以将阅文情，先标六观：一观位体，二观置辞，三观通变，四观奇正，五观事义，六观宫商，斯术既行，则优劣见矣。<知音>
    70夫缀文者情动而辞发，观文者披文以入情，沿波讨源，虽幽必显。世远莫见其面，觇文辄见其心。岂成篇之足深，患识照之自浅耳。夫志在山水，琴表其情，况形之笔端，理将焉匿？故心之照理，譬目之照形，目了则形无不分，心敏则理无不达。然而俗鉴之迷者，深废浅售，此庄周所以笑《折扬》，宋玉所以伤《白雪》也。昔屈平有言：「文质疏内，众不知余之异采」，见异唯知音耳。扬雄自称：「心好沈博绝丽之文」，共事浮浅，亦可知矣。<知音>
    71夫唯深识鉴奥，必欢然内怿，譬春台之熙众人，乐饵之止过客，盖闻兰为国香，服媚弥芬；书亦国华，¤绎方美；知音君子，其垂意焉。<知音>
    72赞曰：洪锺万钧，夔、旷所定。良书盈箧，妙鉴乃订。流郑淫人，无或失听。独有此律，不谬蹊径。<知音>
    73
          §《附会第四十三》
     何谓附会？谓总文理，统首尾，定与夺，合涯际，弥纶一篇，使杂而不越者也。若筑室之须基构，裁衣之待缝缉矣。夫才童学文，宜正体制：必以情志为神明，事义为骨鲠，辞采为肌肤，宫商为声气；然後品藻玄黄，¤振金玉，献可替否，以裁厥中，斯缀思之恒数也。<附会>
    74凡大体文章，类多枝派，整派者依源，理枝者循干，是以附辞会义，务总纲领，驱万涂於同归，贞百虑於一致，使众理虽繁，而无倒置之乖，群言虽多，而无棼丝之乱；扶阳而出条，顺阴而藏迹，首尾周密，表里一体，此附会之术也。<附会>
    75夫画者谨发而易貌，射者仪毫而失墙，锐精细巧，必疏体统。故宜诎寸以信尺，枉尺以直寻，弃偏善之巧，学具美之绩，此命篇之经略也。夫文变无方，意见浮杂，约则义孤，博则辞叛，率故多尤，需为事贼。且才分不同，思绪各异，或制首以通尾，或尺接以寸附，然通制者盖寡，接附者甚众。若统绪失宗，辞味必乱；义脉不流，则偏枯文体。<附会>
    76夫能玄腠理，然後节文自会，如胶之粘木，石之合玉矣。是以驷牡异力，而六辔如琴；并驾齐驱，而一毂统辐；驭文之法，有似於此。去留随心，修短在手，齐其步骤，总辔而已。故善附者异旨如肝胆，拙会者同音如胡越，改章难於造篇，易字艰於代句，此已然之验也。昔张汤拟奏而再却，虞松草表而屡谴，并事理之不明，而词旨之失调也。及倪宽更草，锺会易字，而汉武叹奇，晋景称善者，乃理得而事明，心敏而辞当也。以此而观，则知附会巧拙，相去远哉？<附会>
    77若夫绝笔断章，譬乘舟之振楫；会词切理，如引辔以挥鞭。克终底绩，寄深写送。若首唱荣华，而媵句憔悴，则遗势郁湮，余风不畅。此《周易》所谓「臀无肤，其行次且」也。惟首尾相援，则附会之体，固亦无以加於此矣。<附会>
    78赞曰：篇统间关，情数稠叠。原始要终，疏条布叶，道味相附，悬绪自接。如乐之和，心声克协。<附会>
    79
          §《哀吊第十三》
     赋宪之谥，短折曰哀。哀者，依也。悲实依心，故曰哀也。以辞遣哀，盖下流之悼，故不在黄发，必施夭昏。<哀吊>
    80昔三良殉秦，百夫莫赎，事均夭枉，《鸟赋》，抑亦诗人之哀辞乎？暨汉武封禅，而霍嬗暴亡，帝伤而作诗，亦哀辞之类矣。降及後汉，汝阳王亡，崔瑗哀辞，始变前式。然《履突鬼门》，怪而不辞；《驾龙乘云》，仙而不哀；又卒章五言，颇似歌谣，亦彷佛乎汉武也。至於苏顺、张升，并述哀文，虽发其情华，而未极其心实。建安哀辞，惟伟长差善，《行女》一篇，时有恻怛。及潘岳继作，实锺其美。观其虑赡辞变，情洞悲苦，叙事如传。结言摹诗，促节四言，鲜有缓句；故能义直而文婉，体旧而趣新，《金鹿》、《泽兰》，莫之或继也。<哀吊>
    81原夫哀辞大体，情主於痛伤，而辞穷乎爱惜。幼未成德，故誉止於察惠；弱不胜务，故悼加乎肤色。隐心而结文则事惬，观文而属心则体夸。夸体为辞，则虽丽不哀；必使情往会悲，文来引泣，乃其贵耳。<哀吊>
    82吊者，至也。诗云：「神之吊矣」，言神至也。君子令终定谥，事极理哀，故宾之慰主，亦以至到为言也。压溺乖道，所以不吊矣。又宋水郑火，行人奉辞，国灾民亡，故同吊也。及晋筑¤台，齐袭燕城，史赵、苏秦，翻贺为吊，虐民构敌，亦亡之道。凡斯之例，吊之所设也。或骄贵以殒身，或狷忿以乖道，或有志而无时，或行美而兼累，追而慰之，并名为吊。<哀吊>
    83自贾谊浮湘，发愤《吊屈》。体周而事核，辞清而理哀，盖首出之作也。及相如之《吊二世》，全为赋体；桓谭以为：「其言恻怆，读者叹息。」及平章要切，断而能悲也。扬雄《吊屈》，思积功寡，意深反《骚》，故辞韵沈¤。班彪、蔡邕，并敏于致诘。然影附贾氏，难为并驱耳。胡、阮之《吊夷齐》，¤而无闻，仲宣所制，讥呵实工。然则胡、阮嘉其清，王子伤其隘，各志也。祢衡之《吊平子》，缛丽而轻清；陆机之《吊魏武》，序巧而文繁。降斯以下，未有可称者矣。<哀吊>
    84夫吊虽古义，而华辞末造；华过韵缓，则化而为赋。固宜正义以绳理，昭德而塞违，剖析¤贬，哀而有正，则无夺伦矣！<哀吊>
    85赞曰：辞之所哀，在彼弱弄。苗而不秀，自古斯恸。虽有通才，迷方失控。千载可伤，寓言以送。<哀吊>
    86
93
          §《封禅第二十一》
    夫正位北辰，向明南面，所以运天枢，毓黎献者，何尝不经道纬德，以勒皇迹者哉？《绿图》曰：「¤¤¤¤，棼棼雉雉，万物尽化」，言至德所被也。《丹书》曰：「义胜欲则从，欲胜义则凶」，戒慎之至也。则戒慎以崇其德，至德以凝其化，七十有二君，所以封禅矣。<封禅>
    94昔黄帝神灵，克膺鸿瑞，勒功乔岳，铸鼎荆山，大舜巡岳，显乎《虞典》。成康封禅，闻之《乐纬》。及齐桓之霸，爰窥王迹，夷吾谲谏，距以怪物；固知玉牒金镂，专在帝皇也。然则西鹣东鲽，南茅北黍，空谈非徵，勋德而已。是史迁《八书》，明述封禅者。固¤祀之殊礼，铭号之秘祝，天之壮观矣。<封禅>
    95秦皇铭岱，文自李斯，法家辞气，体乏弘润；然疏而能壮，亦彼时之绝采也。铺观两汉隆盛，孝武禅号於肃然，光武巡封於梁父。诵德铭勋，乃鸿笔耳。观相如《封禅》，蔚为唱首；尔其表权舆，序皇王，炳玄符，镜鸿业；驱前古於当今之下，腾休明於列圣之上，歌之以祯瑞，赞之以介丘，绝笔兹文，固维新之作也。及光武勒碑，则文自张纯，首胤《典》《谟》，末同祝辞；引《钩》《谶》，叙离乱，计武功，述文德；事核理举，华不足而实有余矣！凡此二家，并岱宗实迹也。及扬雄《剧秦》，班固《典引》，事非镌石，而体因纪禅。观《剧秦》为文，影写长卿，诡言¤辞，故兼包神怪；然体制靡密，辞贯圆通，自称极思，无遗力矣。《典引》所叙，雅有懿采，历鉴前作，能执厥中，其致义会文，斐然余巧。故称：「《封禅》靡而不典，《剧秦》典而不实」，岂非追观易为明，循势易为力欤？至於邯郸《受命》，攀响前声，风末力衰，辑韵成颂；虽文理顺序，而不能奋飞。陈思《魏德》，假论客主，问答迂缓。且已千言，劳深积寡，飙焰缺焉。<封禅>
    96兹文为用，盖一代之典章也。构位之始，宜明大体，树骨於训典之区，选言於宏富之路；使意古而不晦於深，文今而不坠於浅；义吐光芒，辞成廉锷，则为伟矣。虽复道极数殚，终然相袭，而日新其采者，必超前辙焉。<封禅>
    97赞曰：封勒帝积，对越天休。逖听高岳，英声克彪。树石九¤，泥金八幽。鸿律蟠采，如龙如虬。<封禅>
    98
          §《指瑕第四十一》
     管仲有言：「无翼而飞者声也；无根而固者情也。然则声不假翼，其飞甚易；情不待根，其固匪难；以之垂文，可不慎欤！古来文才，异世争驱；或逸才以爽迅，或精思以纤密，而虑动难圆，鲜无瑕病。<指瑕>
    99陈思之文，群才之俊也，而《武帝诔》云：「尊灵永蛰。」《明帝颂》云：「圣体浮轻。」浮轻有似於胡蝶，永蛰颇疑於昆虫，施之尊极，岂其当乎！左思《七讽》说「孝而不从」，反道若斯，余不足观矣。潘岳为才，善於哀文。然悲内兄，则云「 _ 感口泽」，伤弱子，则云「心如疑。」《礼》文在尊极，而施之下流，辞虽足哀，义斯替矣。若夫君子拟人，必於其伦，而崔瑗之《诔李公》，比行於黄虞，向秀之《赋嵇生》，方罪於李斯：与其失也，虽宁僭无滥，然高厚之诗，不类甚矣。凡巧言易标，拙辞难隐，斯言之玷，实深白圭。繁例难载，故略举四条。<指瑕>
    100若夫立文之道，惟字与义。字以训正，义以理宣，而晋末篇章，依希其旨，始有赏际奇至之言，终有抚叩酬即之语，每单举一字，指以为情，夫赏训锡赉，岂关心解。抚训执握，何预情理；《雅》《颂》未闻，汉魏莫用，悬领似如可辩，课文了不成义，斯实情讹之所变，文浇之致弊。而宋来才英，未之或改，旧染成俗，非一朝也。近代辞人，率多猜忌，至乃比语求蚩，反音取瑕，虽不屑於古，而有择於今焉。又制同他文，理宜删革，若掠人美辞，以为己力，宝玉大弓，终非其有。全写则揭箧，傍采则探囊，然世远者太轻，时同者为尤矣。<指瑕>
    101若夫注解为书，所以明正事理，然谬於研求，或率意而断。《西京赋》称「中黄、育、获」之俦，而薛综谬注，谓之「阉尹」，是不闻执雕虎之人也。又《周礼》井赋旧有「疋马」；而应劭释疋，或量首数蹄，斯岂辩物之要哉！原夫古之正名，车两而马疋，疋两称目，以并耦为用。盖车贰佐乘，马俪骖服，服乘不只，故名号必双，名号一正，则虽单为疋矣。疋夫疋妇，亦配义矣。夫车马小义，而历代莫悟；辞赋近事，而千里致差；况钻灼经典，能不谬哉！夫辩疋而数首蹄，选勇而驱阉尹，失理太甚，故举以为戒。<指瑕>
    102丹青初炳而後渝，文章岁久而弥光。若能¤括於一朝，可以无惭於千载也。<指瑕>
    103赞曰：羿氏舛射，东野败驾。虽有俊才，谬则多谢。斯言一玷，千载弗化。令章靡疚，亦善之亚。<指瑕>
    104
          §《风骨第二十八》
    《诗》总六义，风冠其首，斯乃化感之本源，志气之符契也。是以怊怅述情，必始乎风；沈吟铺辞，莫先於骨。故辞之待骨，如体之树骸；情之含风，犹形之包气。结言端直，则文骨成焉；意气骏爽，则文风生焉。若辞藻克赡，风骨不飞，则振采失鲜，负声无力。是以缀虑裁篇，务盈守气，刚健既实，辉光乃新。其为文用，譬征鸟之使翼也。故练於骨者，析辞必精；深乎风者，述情必显。捶字坚而难移，结响凝而不滞，此风骨之力也。若瘠义肥辞，繁杂失统，则无骨之徵也。思不环周，索莫乏气，则无风之验也。<风骨>
    105昔潘勖锡魏，思摹经典，群才韬笔，乃其骨髓峻也；相如赋仙，气号¤云，蔚为辞宗，乃其风力遒也。能鉴斯要，可以定文；兹术或违，无务繁采。故魏文称：「文以气为主，气之清浊有体，不可力强而致」；故其论孔融，则云：「体气高妙」；论徐干，则云：「时有齐气」；论刘桢，则云：「有逸气」。公干亦云：「孔氏卓卓，信含异气；笔墨之性，殆不可胜」，并重气之旨也。夫¤翟备色，而¤翥百步，肌丰而力沈也；鹰隼乏采，而翰飞戾天，骨劲而气猛也。文章才力，有似於此。若风骨乏采，则鸷集翰林；采乏风骨，则雉窜文囿；唯藻耀而高翔，固文章之鸣凤也。<风骨>
    106若夫熔铸经典之范，翔集子史之术，洞晓情变，曲昭文体，然後能孚甲新意，雕昼奇辞。昭体故意新而不乱，晓变故辞奇而不黩。若骨采未圆，风辞未练，而跨略旧规，驰骛新作，虽获巧意，危败亦多，岂空结奇字，纰缪而成经乎！周书云：「辞尚体要，弗惟好异」，盖防文滥也。然文术多门，各适所好，明者弗授，学者弗师。於是习华随侈，流遁忘反。若能确乎正式，使文明以健，则风清骨峻，篇体光华。能研诸虑，何远之有哉！<风骨>
    107赞曰：情与气偕，辞共体并。文明以健，¤璋乃骋。蔚彼风力，严此骨鲠。才锋峻立，符采克炳。<风骨>
    108
113
          §《时序第四十五》
     时运交移，质文代变，古今情理，如可言乎？<时序>
    114昔在陶唐，德盛化钧，野老吐「何力」之谈，郊童含「不识」之歌。有虞继作，政阜民暇，「薰风」咏於元后，「烂云」歌於列臣。尽其美者何？乃心乐而声泰也。至大禹敷土，九序咏功，成汤圣敬，「猗欤」作颂。逮姬文之德盛，《周南》勤而不怨；大王之化淳，《¤风》乐而不淫。幽、厉昏而《板》《荡》怒，平王微而《黍离》哀。故知歌谣文理，与世推移，风动於上，而波震於下者也。<时序>
    115春秋以後，角战英雄，《六经》泥蟠，百家飚骇。方是时也，韩、魏力政，燕、赵任权；五蠹六虱，严於秦令；唯齐、楚两国，颇有文学。齐开庄衢之第，楚广兰台之宫，孟轲宾馆，荀卿宰邑，故稷下扇其清风，兰陵郁其茂俗，邹子以谈天飞誉，驺¤以雕龙驰响，屈平联藻於日月，宋玉交彩於风云。观其艳说，则笼罩《雅》《颂》，故知¤烨之奇意，出乎纵横之诡俗也。<时序>
    116爰至有汉，运接燔书，高祖尚武，戏儒简学，虽礼律草创，《诗》《书》未遑。然《大风》《鸿鹄》之歌，亦天纵之英作也。施及孝惠，迄於文、景，经术颇兴，而辞人勿用，贾谊抑而邹、枚沈，亦可知已。逮孝武崇儒，润色鸿业，礼乐争辉，辞藻竞骛：柏梁展朝¤之诗，金堤制恤民之咏，徵枚乘以蒲轮，申主父以鼎食，擢公孙之对策，叹儿宽之拟奏，买臣负薪而衣锦，相如涤器而被绣，於是史迁、寿王之徒，严、终、枚皋之属，应对固无方，篇章亦不匮，遗风余采，莫与比盛。
越昭及宣，实继武绩，驰骋石渠，暇豫文会，集雕篆之轶材，发绮¤之高喻，於是王¤之伦，底禄待诏。自元暨成，降意图籍，美玉屑之谭，清金马之路。子云锐思於千首，子政雠校於《六艺》，亦已美矣。爰自汉室，迄至成、哀，虽世渐百龄，辞人九变，而大抵所归，祖述《楚辞》，灵均余影，於是乎在。<时序>
    117自哀、平陵替，光武中兴，深怀图纤，颇略文华，然杜笃献诔以免刑，班彪参奏以补令，虽非旁求，亦不遐弃。及明章叠耀，崇爱儒术，肄礼璧堂，讲文虎观，孟坚珥笔於国史，贾逵给札於瑞颂；东平擅其懿文，沛王¤其通论；帝则藩仪，辉光相照矣。自安、和已下，迄至顺、桓，则有班、傅、三崔，王、马、张、蔡，磊落鸿儒，才不时乏，而文章之选，存而不论。然中兴之後，群才稍改前辙，华实所附，斟酌经辞，盖历政讲聚，故渐靡儒风者也。降及灵帝，时好辞制，造羲皇之书，开鸿都之赋，而乐松之徒，招集浅陋，故杨赐号为¤兜，蔡邕比之俳优，其余风遗文，盖蔑如也。<时序>
    118自献帝播迁，文学蓬转，建安之末，区宇方辑。魏武以相王之尊，雅爱诗章；文帝以副君之重，妙善辞赋；陈思以公子之豪，下笔琳琅；并体貌英逸，故俊才云蒸。仲宣委质於汉南，孔璋归命於河北，伟长从宦於青土，公干徇质於海隅；德琏综其斐然之思；元瑜展其翩翩之乐；文蔚、休伯之俦，于叔、德祖之侣。傲雅觞豆之前，雍容衽席之上，洒笔以成酣歌，和墨以藉谈笑。观其时文，雅好慷慨，良由世积乱离，风衰俗怨，并志深而笔长，故梗概而多气也。<时序>
    119至明帝纂戎，制诗度曲，徵篇章之士，置崇文之观，何、刘群才，迭相照耀。少主相仍，唯高贵英雅，顾盼含章，动言成论。於时正始余风，篇体轻澹，而嵇、阮、应、缪，并驰文路矣。<时序>
    120逮晋宣始基，景文克构，并迹沈儒雅，而务深方术。至武帝惟新，承平受命，而胶序篇章，弗简皇虑。降及怀、愍，缀旒而已。然晋虽不文，人才实盛：茂先摇笔而散珠，太冲动墨而横锦，岳、湛曜联璧之华，机、云标二俊之采。应、傅、三张之徒，孙、挚、成公之属，并结藻清英，流韵绮靡。前史以为运涉季世，人未尽才，诚哉斯谈，可为叹息。<时序>
    121元皇中兴，披文建学，刘、刁礼吏而宠荣，景纯文敏而优擢。逮明帝秉哲，雅好文会，升储御极，孳孳讲¤，练情於诰策，振采於辞赋，庾以笔才愈亲，温以文思益厚，揄扬风流，亦彼时之汉武也。及成、康促龄，穆、哀短祚。简文勃兴，渊乎清峻，微言精理，亟满玄席；澹思浓采，时洒文囿。至孝武不嗣，安恭已矣。其文史则有袁、殷之曹，孙、干之辈，虽才或浅深，¤璋足用。自中朝贵玄，江左称盛，因谈余气，流成文体。是以世极¤¤，而辞意夷泰，诗必柱下之旨归，赋乃漆园之义疏。故知文变染乎世情，兴废系乎时序，原始以要终，虽百世可知也。<时序>
    122自宋武爱文，文帝彬雅，秉文之德，孝武多才，英采云构。自明帝以下，文理替矣。尔其缙绅之林，霞蔚而飚起。王、袁联宗以龙章，颜、谢重叶以凤采，何、范、张、沈之徒，亦不可胜数也。盖闻之於世，故略举大较。<时序>
    123暨皇齐驭宝，运集休明：太祖以圣武膺¤，世祖以睿文纂业，文帝以贰离含章，高宗以上哲兴运，并文明自天，缉熙景祚。今圣历方兴，文思光被，海岳降神，才英秀发，驭飞龙於天衢，驾骐骥於万里。经典礼章，跨周轹汉，唐、虞之文，其鼎盛乎！鸿风懿采，短笔敢陈？扬言赞时，请寄明哲！<时序>
    124赞曰：蔚映十代，辞采九变。枢中所动，环流无倦。质文沿时，崇替在选。终古虽远，¤焉如面。<时序>
    125
          §《书记第二十五》
    大舜云：「书用识哉」，所以记时事也。盖圣贤言辞，总为之书，书之为体，主言者也。扬雄曰：「言，心声也；书，心画也。声画形，君子小人见矣」。故书者，舒也。舒布其言，陈之简牍，取象於¤，贵在明决而已。<书记>
    126三代政暇，文翰颇疏。春秋聘繁，书介弥盛。绕朝赠士会以策，子家与赵宣以书。巫臣之遗子反，子产之谏范宣，详观四书，辞若对面。又子叔敬叔进吊书於滕君，固知行人挈辞，多被翰墨矣。及七国献书，诡丽辐凑；汉来笔札，辞气纷纭。观史迁之《报任安》，东方之《难公孙》，杨恽之《酬会宗》，子云之《答刘歆》，志气盘桓，各含殊采；并杼轴乎尺素，抑扬乎寸心。逮後汉书记，则崔瑗尤善。魏之元瑜，号称翩翩；文举属章，半简必录；休琏好事，留意词翰；抑其次也。嵇康《绝交》，实志高而文伟矣；赵至叙离，乃少年之激切也。至如陈遵占辞，百封各意；弥衡代书，亲疏得宜，斯又尺牍之偏才也。<书记>
    127详总书体，本在尽言，所以散郁陶，托风采，故宜条畅以任气，优柔以怿怀。文明从容，亦心声之献酬也。若夫尊贵差序，则肃以节文。战国以前，君臣同书，秦汉立仪，始有表奏，王公国内，亦称奏书，张敞奏书於胶后，其义美矣。迄至後汉，稍有名品，公府奏记，而郡将奏¤。<书记>
    128记之言志，进己志也。¤者，表也，表识其情也。崔¤奏记於公府，则崇让之德音矣；黄香奏¤於江夏，亦肃恭之遗式矣。公干¤记，文丽而规益，子桓弗论，故世所共遗，若略名取实，则有美於为诗矣。刘¤谢恩，喻切以至，陆机自理，情周而巧，¤之善者也。原¤记之为式，既上窥乎表，亦下睨乎书，使敬而不慑，简而无傲，清美以惠其才，彪蔚以文其响，盖¤记之分也。<书记>
    129夫书记广大，衣被事体，笔¤杂名，古今多品。是以总领黎庶，则有谱、籍、簿、录；医历星筮，则有方、术、占、式；申宪述兵，则有律、令、法、制；朝市徵信，则有符、契、券、疏；百官询事，则有关、刺、解、牒；万民达志，则有状、列、辞、谚。并述理於心，著言於翰，虽艺文之末品，而政事之先务也。<书记>
    130「谱」者，普也。注序世统，事资周普，郑氏谱《诗》，盖取乎此。「籍」者，借也。岁借民力，条之於版，春秋司籍，即其事也。「簿」者，圃也。草木区别，文书类聚，张汤、李广，为吏所簿，别情伪也。「录」者，领也。古史世本，编以简策，领其名数，故曰录也。<书记>
    131「方」者，隅也。医药攻病，各有所主，专精一隅，故药术称方。「术」者，路也。算历极数，见路乃明，《九章》积微，故称为术，《淮南》《万毕》，皆其类也。「占」者，觇也。星辰飞伏，伺候乃见，登观书云，故曰占也。「式」者，则也。阴阳盈虚，五行消息，变虽不常，而稽之有则也。<书记>
    132「律」者，中也。黄钟调起，五音以正，法律驭民，八刑克平，以律为名，取中正也。「令」者，命也。出命申禁，有若自天，管仲下令如流水，使民从也。「法」者，象也。兵谋无方，而奇正有象，故曰法也。「制」者，裁也。上行於下，如匠之制器也。<书记>
    133「符」者，孚也。徵召防伪，事资中孚。三代玉瑞，汉世金竹，末代从省，易以书翰矣。「契」者，结也。上古纯质，结绳执契，今羌胡徵数，负贩记缗，其遗风欤！「券」者，束也。明白约束，以备情伪，字形半分，故周称判书。古有铁券，以坚信誓；王褒髯奴，则券之谐也。「疏」者，布也。布置物类，撮题近意，故小券短书，号为疏也。<书记>
    134「关」者，闭也。出入由门，关闭当审；庶务在政，通塞应详。韩非云：「孙¤回，圣相也，而关於州部」，盖谓此也。「刺」者，达也。诗人讽刺，周礼三刺，事叙相达，若针之通结矣。「解」者，释也。解释结滞，徵事以对也。「牒」者，叶也。短简编牒，如叶在枝，温舒截蒲，即其事也。议政未定，故短牒咨谋。牒之尤密，谓之为签。签者，纤密者也。<书记>
    135「状」者，貌也。体貌本原，取其事实，先贤表谥，并有行状，状之大者也。「列」者，陈也。陈列事情，昭然可见也。「辞」者，舌端之文，通己於人。子产有辞，诸侯所赖，不可已也。「谚」者，直语也。丧言亦不及文，故吊亦称谚。廛路浅言，有实无华。邹穆公云：「囊漏储中」，皆其类也。《牧誓》云：「古人有言，『牝鸡无晨』」。《小雅》云：「人亦有言：『惟忧用老』」。并上古遗谚，《诗》《书》所引者也。至於陈琳谏辞，称「掩目捕雀」，潘岳哀辞，称「掌珠伉俪」。并引俗说而为文辞者也。夫文辞鄙俚，莫过於谚，而圣贤《诗》《书》，采以为谈，况¤於此，岂可忽哉！<书记>
    136观此众条，并书记所总：或事本相通，而文意各异，或全任质素，或杂用文绮，随事立体，贵乎精要，意少一字则义阙，句长一言则辞妨，并有司之实务，而浮藻之所忽也。然才冠鸿笔，多疏尺牍，譬九方堙之识骏足，而不知毛色牝牡也。言既身文，信亦邦瑞，翰林之士，思理实焉。<书记>
    137赞曰：文藻条流，托在笔札。既驰金相，亦运木讷。万古声荐，千里应拔。庶务纷纶，因书乃察。<书记>
    138
          §《神思第二十六》
    古人云：「形在江海之上，心存魏阙之下」，神思之谓也。文之思也，其神远矣。
故寂然凝虑，思接千载；悄焉动容，视通万里；吟咏之间，吐纳珠玉之声；眉睫之前，卷舒风云之色；其思理之致乎！<神思>
    139故思理为妙，神与物游。神居胸臆，而志气统其关键；物沿耳目，而辞令管其枢机。枢机方通，则物无隐貌；关键将塞，则神有¤心。是以陶钧文思，贵在虚静，疏瀹五藏，澡雪精神；积学以储宝，酌理以富才，研阅以穷照，驯致以绎辞。然後使玄解之宰，寻声律而定墨；独照之匠，¤意象而运斤；此盖驭文之首术，谋篇之大端。<神思>
    140夫神思方运，万涂竞萌，规矩虚位，刻镂无形。登山则情满於山，观海则意溢於海，我才之多少，将与风云而并驱矣。方其搦翰，意倍辞前，暨乎篇成，半折心始。何则？意翻空而易奇，言微实而难巧也。是以意授於思，言授於意；密则无际，疏则千里，或理在方寸而求之域表，或义在咫尺而思隔山河。是以养心秉术，无务苦虑；含章司契，不必劳情也。<神思>
    141人之禀才，迟速异分，文之制体，大小殊功：相如含笔而腐毫，扬雄辍翰而惊梦，桓谭疾感於苦思，王充气竭於思虑，张衡研《京》以十年，左思练《都》以一纪。虽有巨文，亦思之缓也。淮南崇朝而赋《骚》，枚缬诏而成赋，子建援牍如口诵，仲宣举笔似宿构，阮¤据案而制书，祢衡当食而草奏，虽有短篇，亦思之速也。<神思>
    142若夫骏发之士，心总要术，敏在虑前，应机立断；覃思之人，情饶歧路，疑在虑後，研鉴方定。机敏故造次而成功，鉴疑故愈久而致绩。难易虽殊，并资博练。若学浅而空迟，才疏而徒速，以斯成器，未之前闻。是以临篇缀虑，必有二患：理郁者苦贫，辞溺者伤乱；然则博见为馈贫之粮，贯一为拯乱之药，博而能一，亦有助乎心力矣。<神思>
    143若情数诡杂，体变迁贸，拙辞或孕於巧义，庸事或萌於新意；视布於麻，虽云未费，杼轴献功，焕然乃珍。至於思表纤旨，文外曲致，言所不追，笔固知止。至精而後阐其妙，至变而後通其数，伊挚不能言鼎，轮扁不能语斤，其微矣乎！<神思>
    144赞曰：神用象通，情变所孕。物心貌求，心以理媵。刻镂声律，萌芽比兴。结虑司契，垂帷制胜。<神思>
    145
          §《祝盟第十》
    天地定位，祀遍群神，六宗既¤，三望咸秩；甘雨和风，是生黍稷，兆民所仰，美报兴焉！牺盛惟馨，本於明德；祝史陈信，资乎文辞。<祝盟>
    146昔伊耆始蜡，以祭八神。其辞云：「土反其宅，水归其壑，昆虫毋作，草木归其泽。」则上皇祝文，爰在兹矣！舜之祠田云：「荷此长耜，耕彼南亩，四海俱有。」利民之志，颇形於言矣。至於商履，圣敬日跻，玄牡告天，以万方罪己，即郊¤之词也；素车祷旱，以六事责躬，则雩¤之文也。及周之大祝，掌六祝之辞。是以庶物咸生，陈於天地之郊；旁作穆穆，唱於迎日之拜；夙兴夜处，言於¤庙之祝；多福无疆，布於少牢之馈；宜社类¤，莫不有文。所以寅虔於神只，严恭於宗庙也。自春秋已下，黩祀谄祭，祝币史辞，靡神不至。至於张老贺室，致善於歌哭之颂。蒯¤临战，获佑於筋骨之请；虽造次颠沛，必於祝矣。若夫《楚辞・招魂》，可谓祝辞之组丽者也。逮汉之群祀，肃其百礼，既总硕儒之义，亦参方士之术。所以秘祝移过，异於成汤之心，¤子¤疫，同乎越巫之祝，礼失之渐也<祝盟>
    147至如黄帝有《祝邪》之文，东方朔有《骂鬼》之书，於是後之谴咒，务於善骂；唯陈思《诘咎》，裁以正义矣。若乃礼之祭祝，事止告飨；而中代祭文，兼赞言行。祭而兼赞，盖引伸而作也。又汉代山陵，哀策流文；周丧盛姬，内史执策。然则策本书¤，因哀而为文也。是以义同於诔，而文实告神，诔首而哀末，颂体而祝仪，太史所读之赞，固周之祝文也。<祝盟>
    148凡群言务华，而降神务实，修辞立诚，在於无¤。祈祷之式，必诚以敬；祭奠之楷，宜恭且哀；此其大较也。班固之《祀涿山》，祈祷之诚敬也，潘岳之《祭庾妇》，祭奠之恭哀也，举汇而求，昭然可鉴矣。<祝盟>
    149盟者，明也。¤旄白马，珠盘玉敦，陈辞乎方明之下，祝告於神明者也。在昔三王，诅盟不及，时有要誓，结言而退。周衰屡盟，弊及要劫，始之以曹沫，终之以毛遂。及秦昭盟夷，设黄龙之诅；汉祖建侯，定山河之誓。然义存则克终，道废则渝始，崇替在人，祝何预焉？<祝盟>
    150若夫臧洪歃辞，气截云¤；刘琨铁誓，精贯霏霜；而无补於汉晋，反为仇雠。故知信不由衷，盟无益也。<祝盟>
    151夫盟之大体，必序危机，奖忠孝，共存亡，戮心力，祈幽灵以取鉴，指九天以为正，感激以立诚，切至以敷辞，此其所同也。然非辞之难，处辞为难。後之君子，宜存殷鉴。忠信可矣，无恃神焉。<祝盟>
    152赞曰：毖祀歃血，祝史惟谈。立诚在肃，修辞必甘。季代弥饰，绚言朱蓝，神之来格，所贵无惭。<祝盟>
    153
          §《情采第三十一》
    圣贤书辞，总称文章，非采而何！夫水性虚而沦漪结，木体实而花萼振，文附质也。虎豹无文，则¤同犬羊；犀兕有皮，而色资丹漆；质待文也。若乃综述性灵，敷写器象，镂心鸟迹之中，织辞鱼网之上，其为彪炳，缛采名矣。故立文之道，其理有三：一曰形文，五色是也；二曰声文，五音是也；三曰情文，五性是也。五色杂而成黼黻，五音比而成《韶夏》，五性发而为辞章，神理之数也。《孝经》垂典，丧言不文；故知君子常言未尝质也。老子疾伪，故称「美言不信」，而五千精妙，则非弃美矣。庄周云：「辩雕万物」，谓藻饰也。韩非云：「艳乎辩说」，谓绮丽也。绮丽以艳说，藻饰以辩雕，文辞之变，於斯极矣。研味《孝》、《老》，则知文质附乎性情；详览《庄》、《韩》，则见华实过乎淫侈。若择源於泾渭之流，按辔於邪正之路，亦可以驭文采矣。夫铅黛所以饰容，而盼倩生於淑姿；文采所以饰言，而辩丽本於情性。故情者，文之经，辞者，理之纬；经正而後纬成，理定而後辞畅，此立文之本源也。<情采>
    154昔诗人什篇，为情而造文；辞人赋颂，为文而造情。何以明其然？盖风、雅之兴，志思蓄愤，而吟咏情性，以讽其上，此为情而造文也；诸子之徒，心非郁陶，苟驰夸饰，鬻声钓世，此为文而造情也；故为情者要约而写真，为文者淫丽而烦滥。而後之作者，采滥忽真，远弃风、雅，近师辞赋，故体情之制日疏，逐文之篇愈盛。故有志深轩冕，而泛咏皋壤。心缠几务，而虚述人外，真宰弗存，翩其反矣。<情采>
    155夫桃李不言而成蹊，有实存也；男子树兰而不芳，无其情也。夫以草木之微，依情待实；况乎文章，述志为本！言与志反，文岂足徵？是以联辞结采，将欲明理，采滥辞诡，则心理愈翳。固知翠纶桂饵，反所以失鱼。「言隐荣华」，殆谓此也。是以衣锦¤衣，恶文太章；贲象穷白，贵乎反本。<情采>
    156夫能设模以位理，拟地以置心，心定而後结音，理正而後¤藻，使文不灭质，博不溺心，正采耀乎朱蓝，间色屏於红紫，乃可谓雕琢其章，彬彬君子矣。<情采>
    157赞曰：言以文远，诚哉斯验。心术既形，英华乃赡。吴锦好渝，舜英徒艳。繁采寡情，味之必厌。<情采>
    158
          §《通变第二十九》
    夫设文之体有常，变文之数无方，何以明其然耶？凡诗、赋、书、记，名理相因，此有常之体也；文辞气力，通变则久，此无方之数也。名理有常，体必资於故实；通变无方，数必酌於新声；故能骋无穷之路，饮不竭之源。然绠短者衔渴，足疲者辍涂，非文理之数尽，乃通变之术疏耳。故论文之方，譬诸草木，根干丽土而同性，臭味¤阳而异品矣。<通变>
    159是以九代咏歌，志合文别。黄歌《断竹》，质之至也；唐歌《载蜡》，则广於黄世；虞歌《卿云》，则文於唐时；夏歌《雕墙》，缛於虞代；商、周篇什，丽於夏年；至於序志述时，其揆一也。暨楚之《骚》文，矩式周人；汉之赋颂，影写楚世；魏之篇制，顾慕汉风；晋之辞章，瞻望魏采。¤而论之，则黄、唐淳而质，虞、夏质而辨，商、周丽而雅，楚、汉侈而艳，魏、晋浅而绮，宋初讹而新。从质及讹，弥近弥澹，何则？竞今疏古，风末气衰也。<通变>
    160今才颖之士，刻意学文，多略汉篇，师范宋集，虽古今备阅，然近附而远疏矣。夫青生於蓝，绛生於¤，虽¤本色，不能复化。桓君山云：「予见新进丽文，美而无采；及见刘、扬言辞，常辄有得」；此其验也。故练青濯绛，必归蓝¤；矫讹翻浅，还宗经诰。斯斟酌乎质文之间，而¤括乎雅俗之际，可与言通变矣。<通变>
    161夫夸张声貌，则汉初已极，自兹厥後，循环相因，虽轩翥出辙，而终入笼内。枚乘《七发》云：「通望兮东海，虹洞兮苍天」。相如《上林》云：「视之无端，察之无涯，日出东沼，入乎西陂」。扬雄《羽猎》云：「出入日月，天与地沓」。马融《广成》云：「天地虹洞，固无端涯，大明出东，月生西陂」。张衡《西京》云：「日月於乎出入，象扶桑与蒙汜」。此并广寓极状，而五家如一。诸如此类，莫不相循，参伍因革，通变之数也。<通变>
    162是以规略文统，宜宏大体；先博览以精阅，总纲纪而摄契；然後拓衢路，置关键，长辔远驭，从容按节，凭情以会通，负气以适变。采如宛虹之奋¤，光若长离之振翼，乃颖脱之文矣。若乃龌龊於偏解，矜激乎一致，此庭间之回骤，岂万里之逸步哉！<通变>
    163赞曰：文律运周，日新其业。变则堪久，通则不乏。趋时必果，乘机无怯。望今制奇，参古定法。<通变>
    164
          §《章句第三十四》
    夫设情有宅，置言有位；宅情曰章，位言曰句。故章者，明也；句者，局也。局言者，联字以分疆；明情者，总义以包体。区畛相异，而衢路交通矣。夫人之立言，因字而生句，积句而为章，积章而成篇。篇之彪炳，章无疵也；章之明靡，句无玷也；句之清英，字不妄也。振本而末从，知一而万毕矣。<章句>
    165夫裁文匠笔，篇有大小；离章合句，调有缓急；随变适会，莫见定准。句司数字，待相接以为用；章总一义，须意穷而成体。其控引情理，送迎际会，譬舞容回环，而有缀兆之位；歌声靡曼，而有抗坠之节也。寻诗人拟喻，虽断章取义，然章句在篇，如茧之抽绪，原始要终，体必鳞次。启行之辞，逆萌中篇之意；绝笔之言，追媵前句之旨；故能外文绮交，内义脉注，跗萼相衔，首尾一体。若辞失其朋，则羁旅而无友，事乖其次，则飘寓而不安。是以搜句忌於颠倒，裁章贵於顺序，斯固情趣之指归，文笔之同致也。<章句>
    166若夫章句无常，而字数有条，四字密而不促，六字裕而非缓，或变之以三五，盖应机之权节也。至於《诗颂》大体，以四言为正，唯《祈父》《肇¤》，以二言为句。寻二言肇於黄世，《竹弹》之谣是也；三言兴於虞时，《元首》之诗是也；四言广於夏年，《洛¤之歌》是也；五言见於周代，《行露》之章是也。六言七言，杂出《诗》《骚》；而两体之篇，成於西汉。情数运周，随时代用矣。<章句>
    167若乃改韵从调，所以节文辞气。贾谊、枚乘，两韵辄易；刘歆、桓谭，百句不迁；亦各有其志也。昔魏武论赋，嫌於积韵，而善於贸代。陆云亦称：「四言转句，以四句为佳。」观彼制韵，志同枚、贾。然两韵辄易，则声韵微躁；百句不迁，则唇吻告劳；。妙才激扬，虽触思利贞，曷若折之中和，庶保无咎。<章句>
    168又诗人以兮字入於句限，《楚辞》用之，字出於句外。寻兮字承句，乃语助余声。舜咏《南风》，用之久矣，而魏武弗好，岂不以无益文义耶！至於「夫惟盖故」者，发端之首唱；「之而於以」者，乃¤句之旧体；「乎哉矣也」者，亦送末之常科。据事似闲，在用实切。巧者回运，弥缝文体，将令数句之外，得一字之助矣。外字难谬，况章句欤。<章句>
    169赞曰：断章有检，积句不恒。理资配主，辞忌失朋。环情革调，宛转相腾。离同合异，以尽厥能。<章句>
    170
          §《章表第二十二》
    夫设官分职，高卑联事。天子垂珠以听，诸侯鸣玉以朝。「敷奏以言，明试以功」。故尧咨四岳，舜命八元，固辞再让之请，俞往钦哉之授，并陈辞帝庭，匪假书翰。然则「敷奏以言」，则章表之义也；「明试以功」，即授爵之典也。至太甲既立，伊尹书诫，思庸归亳，又作书以赞。文翰献替，事斯见矣。<章表>
    171周监二代，文理弥盛，再拜稽首，对扬休命，承文受册，敢当丕显，虽言笔未分，而陈谢可见。降及七国，未变古式，言事於王，皆称上书。秦初定制，改书曰奏。汉定礼仪，则有四品：一曰章，二曰奏，三曰表，四曰议。章以谢恩，奏以按劾，表以陈请，议以执异。章者，明也。《诗》云：「为章於天」，谓文明也。其在文物，赤白曰章。表者，标也。《礼》有《表记》，谓德见於仪，其在器式，揆景曰表。章表之目，盖取诸此也。按《七略》《艺文》，谣咏必录；章表奏议，经国之枢机，然阙而不纂者，乃各有故事，而布在职司也。<章表>
    172前汉表谢，遗篇寡存。及後汉察举，必试章奏。左雄奏议，台阁为式；胡广章奏，天下第一；并当时之杰笔也。观伯始谒陵之章，足见其典文之美焉。昔晋文受策，三辞从命，是以汉末让表，以三为断。曹公称：「为表不必三让」，又「勿得浮华」。所以魏初表章，指事造实，求其靡丽，则未足美矣。至如文举之荐祢衡，气扬采飞；孔明之辞後主，志尽文壮；虽华实异旨，并表之英也。琳、¤章表，有誉当时；孔璋称健，则其标也。陈思之表，独冠群才。观其体赡而律调，辞清而志显，应物制巧，随变生趣，执辔有余，故能缓急应节矣。逮晋初笔札，则张华为俊。其三让公封，理周辞要，引义比事，必得其偶，世珍《鹪鹩》，莫顾章表。及羊公之《辞开府》，有誉於前谈；庾公之《让中书》，信美於往载。序志联类，有文雅焉。刘琨《劝进》，张骏《自序》，文致耿介，并陈事之美表也。原夫章表之为用也，所以对扬王庭，昭明心曲。既其身文，且亦国华。章以造阙，风矩应明，表以致策，骨采宜耀。循名课实，以文为本者也。是以章式炳贲，志在典谟；使要而非略，明而不浅。表体多包，情位屡迁。必雅义以扇其风，清文以驰其丽。然恳恻者辞为心使，浮侈者情为文屈，必使繁约得正，华实相胜，唇吻不滞，则中律矣。子贡云：「心以制之，言以结之」，盖一辞意也。荀卿以为「观人美辞，丽於黼黻文章」，亦可以喻於斯乎？<章表>
    173赞曰：敷表降阙，献替黼¤。言必贞明，义则弘伟。肃恭节文，条理首尾。君子秉文，辞令有斐。<章表>
    174
          §《程器第四十九》
    《周书》论士，方之梓材，盖贵器用而兼文采也。是以朴¤成而丹¤施，垣墉立而雕圬附。而近代词人，务华弃实；故魏文以为：「古今文人，类不护细行。」韦诞所评，又历诋群才，後人雷同，混之一贯，吁可悲矣！<程器>
    175略观文士之疵：相如窃妻而受金，扬雄嗜酒而少算，敬通之不修廉隅，杜笃之请求无厌，班固谄窦以作威，马融党梁而黩货，文举傲诞以速诛，正平狂憨以致戮，仲宣轻脱以躁竞，孔璋偬恫以粗疏，丁仪贪婪以乞货，路粹¤啜而无耻，潘岳诡祷於愍、怀，陆机倾仄於贾、郭，傅玄刚隘而詈台，孙楚狠愎而讼府。诸有此类，并文士之瑕累。<程器>
    176文既有之，武亦宜然。古之将相，疵咎实多。至如管仲之盗窃，吴起之贪淫，陈平之污点，绛灌之谗嫉，沿兹以下，不可胜数。孔光负衡据鼎，而仄媚董贤，况班、马之贱职，潘岳之下位哉？王戎开国上秩，而鬻官嚣俗；况马、杜之磐悬，丁、路之贫薄哉？然子夏无亏於名儒，浚冲不尘乎竹林者，名崇而讥减也。若夫屈、贾之忠贞，邹、枚之机觉，黄香之淳孝，徐干之沈默，岂曰文士，必其玷欤？盖人禀五材，修短殊用，自非上哲，难以求备。然将相以位隆特达，文士以职卑多诮，此江河所以腾涌，涓流所以寸折者也。<程器>
    177名之抑扬，既其然矣；位之通塞，亦有以焉。盖士之登庸，以成务为用。鲁之敬姜，妇人之聪明耳；然推其机综，以方治国；安有丈夫学文，而不达於政事哉？彼扬、马之徒，有文无质，所以终乎下位也。昔庾元规才华清英，勋庸有声，故文¤不称；若非台岳，则正以文才也。<程器>
    178文武之术，左右惟宜。却¤敦《书》，故举为元帅，岂以好文而不练武哉？孙武《兵经》，辞如珠玉，岂以习武而不晓文也？<程器>
    179是以君子藏器，待时而动。发挥事业，固宜蓄素以¤中，散采以彪外，¤¤其质，
豫章其干；¤文必在纬军国，负重必在任栋梁；穷则独善以垂文，达则奉时以骋绩，若此文人，应《梓材》之士矣。<程器>
    180赞曰：瞻彼前修，有懿文德。声昭楚南，采动梁北。雕而不器，贞干谁则。岂无华身，亦有光国。<程器>
    181
          §《诏策第十九》
    皇帝御宇，其言也神。渊嘿黼¤，而响盈四表，其唯诏策乎！昔轩辕、唐、虞，同称为「命」。命之为义，制姓之本也。其在三代，事兼诰誓。誓以训戎，诰以敷政，命喻自天，故授官锡胤。《易》之《¤象》：「后以施命诰四方」。诰命动民，若天下之有风矣！降及七国，并称曰命。命者，使也。秦并天下，改命曰制。汉初定仪则，则命有四品：一曰策书，二曰制书，三曰诏书，四曰戒敕。敕戒州部，诏诰百官，制施赦命，策封王侯。策者，简也。制者，裁也。诏者，告也。敕者，正也。《诗》云：「畏此简书」，《易》称：「君子以制度数」，《礼》称：「明神之诏」，《书》称：「敕天之命」，并本经典以立名目。远诏近命，习秦制也。<诏策>
    182记称丝纶，所以应接群后。虞重纳言，周贵喉舌，故两汉诏诰，职在尚书。王言之大，动入史策，其出如¤，不反若汗。是以淮南有英才，武帝使相如视草；陇右多文士，光武加意於书辞；岂直取美当时，亦以敬慎来叶矣。观文、景以前，诏体浮杂，武帝崇儒，选言弘奥。策封三王，文同训典；劝戒渊雅，垂范後代；及制诏严助，即云：「厌承明庐」，盖宠才之恩也。孝宣玺书，「偿博于陈遂」，亦故旧之厚也。逮光武拨乱，留意斯文，而造次喜怒，时或偏滥。诏赐邓禹，称：「司徒为尧」；敕责侯霸，称：「黄钺一下」。若斯之类，实乖宪章。暨明章崇学，雅诏间出。安和政弛，礼阁鲜才，每为诏敕，假手外请。建安之末，文理代兴，潘勖《九锡》，典雅逸群。卫觊《禅诰》，符采炳耀，弗可加已。自魏晋诰策，职在中书。刘放、张华，并管斯任，施令发号，洋洋盈耳。魏文帝下诏，辞义多伟。至於作威作福，其万虑之一弊乎！晋氏中兴，唯明帝崇才，以温峤文清，故引入中书。自斯以後，体宪风流矣。<诏策>
    183夫王言崇秘，大观在上，所以百辟其刑，万邦作孚。故授官选贤，则义炳重离之辉；优文封策，则气含风雨之润；敕戒恒诰，则笔吐星汉之华；治戎燮伐，则声存¤雷之威；眚灾肆赦，则文有春露之滋；明罚敕法，则辞有秋霜之烈；此诏策之大略也。<诏策>
    184「戒敕」为文，实诏之切者，周穆命郊父受敕宪，此其事也。魏武称：「作敕戒，当指事而语，勿得依违」，晓治要矣。及晋武敕戒，备告百官；敕都督以兵要，戒州牧以董司，警郡守以恤隐，勒牙门以御卫，有训典焉。「戒」者，慎也，禹称：「戒之用休」。君父至尊，在三同极。汉高祖之敕太子，东方朔之戒子》，亦顾命之作也。及马援已下，各贻家戒。班姬《女戒》，足称母师矣。「教」者，效也，出言而民效也。契敷五教，故王侯称教。昔郑弘之守南阳，条教为後所述，乃事绪明也。孔融之守北海，文教丽而罕施，乃治体乖也。若诸葛孔明之详约，庾稚恭之明断，并理得而辞中，教之善也。自「教」以下，则又有「命」。《诗》云：「有命自天」，明命为重也。《周礼》曰：「师氏诏王」，明诏为轻也。今诏重而命轻者，古今之变也。<诏策>
    185赞曰：皇王施令，寅严宗诰。我有丝言，兆民伊好。辉音峻举，鸿风远蹈。腾义飞辞，涣其大号。<诏策>
    186
199
          §《铭箴第十一》
    昔帝轩刻舆几以弼违，大禹勒笋¤而招谏，成汤盘盂，著日新之规。武王户席，题必诫之训，周公慎言於金人，仲尼革容於¤器，列圣鉴戒，其来久矣。<铭箴>
    200故铭者，名也，观器必名焉，正名审用，贵乎慎德。盖臧武仲之论铭也，曰：「天子令德，诸侯计功，大夫称伐」。夏铸九牧之金鼎，周勒肃慎之¤矢，令德之事也；吕望铭功於昆吾，仲山镂绩於庸器，计功之义也；魏颗纪勋於景钟，孔悝表勤於卫鼎，称伐之类也。若乃飞廉有石棺之锡，灵公有夺里之谥，铭发幽石，噫可怪矣！赵灵勒迹於番吾，秦昭刻博於华山，夸诞示後，吁可笑也！详观众例，铭义见矣。<铭箴>
    201至於始皇勒岳，政暴而文泽，亦有疏通之美焉。若班固《燕然》之勒，张昶《华阴》之碣，序亦盛矣。蔡邕铭思，独冠古今。桥公之钺，吐纳典谟；朱穆之鼎，全成碑文，溺所长也。至如敬通杂器，准¤武铭，而事非其物，繁略违中。崔¤品物，赞多戒少，李尤积篇，义俭辞碎。蓍龟神物，而居博奕之中，衡斛嘉量，而在杵臼之末；曾名品之未暇，何事理之能闲哉！魏文九宝，器利辞钝。唯张载《剑阁》，其才清采。迅足¤¤，後发前至，诏勒岷汉，得其宜矣。<铭箴>
    202箴者，针也，所以攻疾防患，喻¤石也。斯文之兴，盛於三代，夏商二箴，余句颇存。及周之辛甲，百官箴阙，唯《虞箴》一篇，体义备焉。<铭箴>
    203迄至春秋，微而未绝。故魏绛讽君於后羿，楚子训人於在勤，战代以来，弃德务功，铭辞代兴，箴文萎绝，至扬雄稽古，始范《虞箴》，作《卿尹》《州牧》二十五篇。及崔胡补缀，总称《百官》。指事配位，¤监有徵，可谓追清风於前古，攀辛甲於後代者也。至於潘勖《符节》，要而失浅；温峤《侍臣》，博而患繁；王济《国子》，引多而事寡；潘尼《乘舆》，义正而体芜，凡斯继作，鲜有克衷。至於王朗《杂箴》，乃置巾履，得其戒慎，而失其所施。观其约文举要，宪章武铭，而水火井灶，繁辞不已，志有偏也。<铭箴>
    204夫箴诵於官，铭题於器，名目虽异，而警戒实同。箴全御过，故文资确切；铭兼¤赞，故体贵弘润；其取事也必核以辨，其¤文也必简而深，此其大要也。然矢言之道盖阙，庸器之制久沦，所以箴铭寡用，罕施後代，惟秉文君子，宜酌其远大者焉。<铭箴>
    205赞曰：铭实器表，箴惟德轨。有佩於言，无鉴於水。秉兹贞厉，警乎立履。义典则弘，文约为美。<铭箴>
    206
          §《徵圣第二》
    夫作者曰圣，述者曰明，陶铸性情，功在上哲，夫子文章，可得而闻，则圣人之情，见乎辞矣。先王声教，布在方册，夫子风采，溢於格言。是以远称唐世，则焕乎为盛；近¤周代，则郁哉可从。此政化贵文之徵也。郑伯入陈，以立辞为功，宋置折俎，以多文举礼。此事绩贵文之徵也。¤美子产，则云：「言以足志，文以足言」；泛论君子，则云：「情欲信，辞欲巧」。此修身贵文之徵也。然则志足而言文，情信而辞巧，乃含章之玉牒，秉文之金科矣。<徵圣>
    207夫鉴周日月，妙极机神；文成规矩，思合符契；或简言以达旨，或博文以该情，或明理以立体，或隐义以藏用。故《春秋》一字以褒贬，《丧服》举轻以包重，此简言以达旨也。《¤诗》联章以积句，《儒行》缛说以繁辞，此博文以该情也。书契决断以象¤，文章昭晰以效离，此明理以立体也。《四象》精义以曲隐，《五例》微辞以婉晦，此隐义以藏用也。故知繁略殊制，隐显异术，抑引随时，变通适会，徵之周孔，则文有师矣。<徵圣>
    208是以论文必徵於圣；窥圣必宗於经。《易》称：「辨物正言，断辞则备」，《书》云：「辞尚体要，不惟好异」。故知正言所以立辨，体要所以成辞，辞成无好异之尤，辨立则有断辞之美。虽精义曲隐，无伤其正言；微辞婉晦，不害其体要。体要与微辞偕通，正言共精义并用；圣人之文章，亦可见也。颜阖以为：「仲尼饰羽而画，从事华辞。」虽欲訾圣，弗，弗可得已。然则圣文之雅丽，固衔华而佩实者也。天道难闻，犹或钻仰；文章可见，胡宁勿思？徵圣立言，则文其庶矣。<徵圣>
    209赞曰：妙极生知，睿哲惟宰。精理为文，秀气成采。鉴悬日月，辞富山海。百龄影徂，千载心在。<徵圣>
    210
215
          §《练字三十九》
    夫文爻象列而结绳移，鸟迹明而书契作，斯乃言语之体貌，而文章之宅宇也。苍颉造之，鬼哭粟飞；黄帝用之，官治民察。先王声教，书必同文，¤轩之使，纪言殊俗，所以一字体，总异音。《周礼》保氏，掌教六书。秦灭旧章，以吏为师。及李斯删籀而秦篆兴，程邈造隶而古文废。<练字>
    216汉初草律，明著厥法。太史教试，学童八体；又吏民上书，字谬辄劾；是以马字缺画，而石建惧死，虽云性慎，亦时重文也。至孝武之世，则相如撰篇。及宣、平二帝，徵集小学，张敞以正读传业，扬雄以奇字纂训，并贯练雅颉，总阅音义，鸿笔之徒，莫不洞晓。且多赋京苑，假借形声，是以前汉小学，率多玮字，非独制异，乃共晓难也。暨乎後汉，小学转疏，复文隐训，臧否亦半。及魏代缀藻，则字有常检，追观汉作，翻成阻奥。故陈思称：「扬、马之作，趣幽旨深，读者非师传不能析其辞，非博学不能综其理」。岂直才悬，抑亦字隐。自晋来用字，率从简易，时并习易，人谁取难。今一字诡异，则群句震惊，三人弗识，则将成字妖矣。後世所同晓者，虽难斯易，时所共废，虽易斯难，趣舍之间，不可不察。<练字>
    217夫《尔雅》者，孔徒之所纂，而《诗》《书》之襟带也；《仓颉》者，李斯之所辑，而鸟籀之遗体也；《雅》以渊源诂训，《颉》以苑囿奇文，异体相资，如左右肩股，该旧而知新，亦可以属文。若夫义训古今，兴废殊用，字形单复，妍媸异体，心既托声於言，言亦寄形於字，讽诵则绩在宫商，临文则能归字形矣。是以缀字属篇，必须捡择：一避诡异，二省联边，三权重出，四调单复。诡异者，字体¤怪者也。曹摅诗称：「岂不愿斯游，褊心恶¤呶。」两字诡异，大疵美篇，况乃过此，其可观乎！联边者，半字同文者也。状貌山川，古今咸用，施於常文，则龃龉为瑕，如不获免，可至三接，三接之外，其字林乎！重出者，同字相犯者也。《诗》《骚》适会，而近世忌同，若两字俱要，则宁在相犯。故善为文者，富於万篇，贫於一字，一字非少，相避为难也。单复者，字形肥瘠者也。瘠字累句，则纤疏而行劣；肥字积文，则黯¤而篇¤，善酌字者，参伍单复，磊落如珠矣。凡此四条，虽文不必有，而体非不无。若值而莫悟，则非精解。<练字>
    218至於经典隐暧，方册纷纶，简蠹帛裂，三写易字，或以音讹，或以文变。子思弟子，於穆不似，音讹之异也。晋之史记，三豕渡河，文变之谬也。《尚书大传》有别风淮雨，《帝王世纪》云：列风淫雨。「别」「列」「淮」「淫」，字似潜移。「淫」「列」义当而不奇，「淮」「别」理乖而新异。傅毅制诔，已用「淮雨」；元长作序，亦用「别风」，固知爱奇之心，古今一也。史之阙文，圣人所慎，若依义弃奇，则可与正文字矣。<练字>
    219赞曰：篆隶相熔，《苍》《雅》品训。古今殊迹，妍媸异分。字靡易流，文阻难运。声画昭精，墨采腾奋。<练字>
    220
          §《诸子第十七》
    ¤诸子者，入道见志之书。太上立德，其次立言。百姓之群居，苦纷杂而莫显；君子之处世，疾名德之不章。唯英才特达，则炳曜垂文，腾其姓氏，悬诸日月焉。<诸子>
    221昔风后、力牧、伊尹，咸其流也。篇述者，盖上古遗语，而战代所记者也。至鬻熊知道，而文王谘询，余文遗事，录为《鬻子》。子自肇始，莫先於兹。及伯阳识礼，而仲尼访问，爰序道德，以冠百氏。然则鬻惟文友，李实孔师，圣贤并世，而经子异流矣。逮及七国力政，俊¤蜂起。孟轲膺儒以磬折，庄周述道以翱翔。墨翟执俭确之教，尹文课名实之符，野老治国於地利，驺子养政於天文，申商刀锯以制理，鬼谷唇吻以策勋，尸佼兼总於杂术，青史曲缀於街谈，承流而枝附者，不可胜算。并飞辩以驰术，餍禄而余荣矣。暨於暴秦烈火，势炎昆冈，而烟燎之毒，不及诸子。逮汉成留思，子政雠校，於是《七略》芬菲，九流鳞萃。杀青所编，百有八十余家矣。迄至魏晋，作者间出，谰言兼存，¤语必录，类聚而求，亦充箱照轸矣。<诸子>
    222然繁辞虽积，而本体易总，述道言治，枝条《五经》。其纯粹者入矩，¤驳者出规。《礼记・月令》，取乎吕氏之纪。《三年问》丧，写乎《荀子》之书，此纯粹之类也。若乃汤之问棘，云蚊睫有雷霆之声；惠施对梁王，云蜗角有伏尸之战；《列子》有移山跨海之谈，《淮南》有倾天折地之说，此¤驳之类也。是以世疾诸子鸿洞虚诞。按归藏之经，大明迂怪，乃称羿毙十日，嫦娥奔月。殷《易》如兹，况诸子乎！至如商、韩之《六虱》《五蠹》，弃孝废仁，¤药之祸，非虚至也。公孙之白马、孤犊，辞巧理拙，魏牟比之¤鸟，非妄贬也。昔东平求诸子、《史记》，而汉朝不与。盖以《史记》多兵谋，而诸子杂诡术也。然洽闻之士，宜撮纲要，览华而食实，弃邪而采正，极睇参差，亦学家之壮观也。<诸子>
    223研夫孟、荀所述，理懿而辞雅；管、晏属篇，事核而言练；列御寇之书，气伟而采奇；邹子之说，心奢而辞壮；墨翟、随巢，意显而语质；尸佼、尉缭，术通而文钝；¤冠绵绵，亟发深言；鬼谷眇眇，每环奥义；情辨以泽，文子擅其能；辞约而精，尹文得其要；慎到析密理之巧，韩非著博喻之富；吕氏鉴远而体周，淮南采泛而文丽，斯则得百氏之华采，而辞气之大略也。若夫陆贾《典语》，贾谊《新书》，扬雄《法言》，刘向《说苑》，王符《潜夫》，崔¤《政论》，仲长《昌言》，杜夷《幽求》，或叙经典，或明政术，虽标论名，归乎诸子。何者？博明万事为子，适辨一理为论，彼皆蔓延杂说，故入诸子之流。<诸子>
    224¤夫自六国以前，去圣未远，故能越世高谈，自开户牖。两汉以後，体势漫弱，虽明乎坦途，而类多依采，此远近之渐变也。嗟夫！身与时舛，志共道申，标心於万古之上，而送怀於千载之下，金石靡矣，声其销乎！<诸子>
    225赞曰：大夫处世，怀宝挺秀。辩雕万物，智周宇宙。立德何隐，含道必授。条流殊述，若有区囿。<诸子>
    226
          §《论说第十八》
    圣哲彝训曰经，述经叙理曰论。论者，伦也；伦理无爽，则圣意不坠。昔仲尼微言，门人追记，故抑其经目，称为《论语》；盖群论立名，始於兹矣。自《论语》已前，《经》无论字；《六韬》二论，後人追题乎！<论说>
    227详观论体，条流多品：陈政，则与「议说」合契；释《经》，则与「传注」参体；辨史，则与「赞评」齐行；铨文，则与「叙引」共纪。故「议」者宜言；「说」者说语；「传」者转师，「注」者主解；「赞」者明意；「评」者平理；「序」者次事；「引」者胤辞；八名区分，一揆宗论。<论说>
    228论也者，弥纶群言，而研精一理者也。是以庄周《齐物》，以论为名，不韦《春秋》，六论昭列，至石渠论艺，白虎讲聚，述圣通《经》，论家之正体也。及班彪《王命》，严尤《三将》，敷述昭情，善入史体。魏之初霸，术兼名法。傅嘏、王粲，校练名理。迄至正始，无欲守文；何晏之徒，始盛玄论。於是聃、周当路，与尼父争涂矣。详观兰石之《才性》，仲宣之《去伐》，叔夜之《辨声》，太初之《本无》，辅嗣之两《例》，平叔之二《论》，并师心独见，锋颖精密，盖论之英也。至如李康《运命》，同《论衡》而过之；陆机《辨亡》，效《过秦》而不及；然亦其美矣。次及宋岱、郭象，锐思於几神之区；夷甫、裴¤，交辨於有无之域；并独步当时，流声後代。然滞有者，全系於形用；贵无者，专守於寂寥；徒锐偏解，莫诣正理；动极神源，其般若之绝境乎。逮江左群谈，惟玄是务；虽有日新，而多抽前绪矣。至如张衡《讥世》，颇似俳说；孔融《孝廉》，但谈嘲戏；曹植《辨道》，体同书抄，才不持论，宁如其已。<论说>
    229原夫论之为体，所以辨正然否；穷于有数，追于无形，钻坚求通，钩深取极；乃百虑之筌蹄，万事之权衡也。故其义贵圆通，辞忌枝碎，必使心与理合，弥缝莫见其隙；辞共心密，敌人不知所乘；斯其要也。是以论如析薪，贵能破理。斤利者，越理而横断；辞辨者，反义而取通；览文虽巧，而检迹知妄。唯君子能通天下之志，安可以曲论哉。若夫注释为词，解散论体，离文虽异，总会是同。若秦延君之注《尧典》，十余万字；朱文公之解《尚书》，四十万言，所以通人恶烦，羞学章句。若毛公之训《诗》，安国之传《书》。郑君之释《礼》，王弼之解《易》，要约明畅，可为式矣。<论说>
    230说者，悦也；兑为口舌，故言资悦怿；过悦必伪，故舜惊谗说。说之善者：伊尹以论味隆殷；太公以辨钓兴周；及烛武行而纾郑；端木出而存鲁；亦其美也。暨战国争雄，辨士云涌；从横参谋，长短角势；转丸骋其巧辞，飞钳伏其精术；一人之辨，重於九鼎之宝，三寸之舌，强於百万之师；六印磊落以佩，五都隐赈而封。至汉定秦  楚，辨士弭节；郦君既毙於齐镬，蒯子几入乎汉鼎；虽复陆贾籍甚，张释傅会，杜钦文辨，楼护唇舌，颉颃万乘之阶，抵戏公卿之席，并顺风以托势，莫能逆波而¤洄矣。<论说>
    231夫说贵抚会，弛张相随，不专缓颊，亦在刀笔。范睢之言疑事，李斯之止逐客，并顺情入机，动言中务，虽批逆鳞，而功成计合，此上书之善说也。至於邹阳之说吴、梁，喻巧而理至，故虽危而无咎矣。敬通之说鲍、邓，事缓而文繁，所以历骋而罕遇也。<论说>
    232凡说之枢要：必使时利而义贞，进有契於成务，退无阻於荣身；自非谲敌，则唯忠与信。披肝胆以献主，飞文敏以济辞，此说之本也；而陆氏直称：「说炜晔以谲诳」，何哉？<论说>
    233赞曰：理形於言，叙理成论。词深人天，致远方寸。阴阳莫忒，鬼神靡¤。说尔飞钳，呼吸沮劝。<论说>
    234
          §《养气第四十二》
    昔王充著述，制《养气》之篇，验己而作，岂虚造哉！夫耳目鼻口，生之役也；心虑言辞，神之用也。率志委和，则理融而情畅；钻砺过分，则神疲而气衰；此性情之数也。<养气>
    235夫三皇辞质，心绝於道华；帝世始文，言贵於敷奏；三代春秋，虽沿世弥缛，并适分胸臆，非牵课才外也。战代技诈，攻奇饰说；汉世迄今，辞务日新，争光鬻采，虑亦竭矣。故淳言以比浇辞，文质悬乎千载；率志以方竭情，劳逸差於万里；古人所以余裕，後进所以莫遑也。<养气>
    236凡童少鉴浅而志盛，长艾识坚而气衰，志盛者思锐以胜劳，气衰者虑密以伤神，斯实中人之常资，岁时之大较也。若夫器分有限，智用无涯；或惭凫企鹤，沥辞镌思；於是精气内销，有似尾闾之波；神志外伤，同乎牛山之木；怛惕之成疾，亦可推矣。至如仲任置砚以综述，叔通怀笔以专业，既暄之以岁序，又煎之以日时，是以曹公惧为文之伤命，陆云叹用思之困神，非虚谈也。<养气>
    237夫学业在勤，故有锥股自厉；至於文也，则申写郁滞，故宜从容率情，优柔适会。若销铄精胆，蹙迫和气，秉牍以驱龄，洒翰以伐性，岂圣贤之素心，会文之直理哉！且夫思有利钝，时有通塞，沐则心覆，且或反常；神之方昏，再三愈黩。是以吐纳文艺，务在节宣，清和其心，调畅其气，烦而即舍，勿使壅滞，意得则舒怀以命笔，理伏则投笔以卷怀，逍遥以针劳，谈笑以药倦，常弄闲於才锋，贾余於文勇，使刃发如新，腠理无滞，虽非胎息之万术，斯亦卫气之一方也。<养气>
    238赞曰：纷哉万象，劳矣千想。玄神宜宝，素气资养。水停以鉴，火静而朗。无扰文虑，郁此精爽。<养气>
    239
          §《谐¤第十五》
    芮良夫之诗云：「自有肺肠，俾民卒狂」。夫心险如山，口壅若川，怨怒之情不一，欢谑之言无方。昔华元弃甲，城者发¤目之讴；臧纥丧师，国人造侏儒之歌；并嗤戏形貌，内怨为俳也。又蚕蟹鄙谚，狸首淫哇，苟可箴戒，载於礼典，故知谐辞¤言，亦无弃矣。<谐¤>
    240谐之言皆也，辞浅会俗，皆悦笑也。昔齐威酣乐，而淳于说《甘酒》；楚襄¤集，而宋玉赋《好色》。意在微讽，有足观者。及优旃之讽漆城，优孟之谏葬马，并谲辞饰说，抑止昏暴。是以子长编史，列传《滑稽》，以其辞虽倾回，意归义正也。<谐¤>
    241但本体不雅，其流易弊。於是东方、枚皋，¤糟啜¤，无所匡正，而诋¤¤弄，故其自称：「为赋，乃亦俳也，见视如倡」，亦有悔矣。至魏人因俳说以著《笑书》，薛综凭宴会而发嘲调，虽拚笑衽席，而无益时用矣。然而懿文之士，未免枉辔。潘岳《丑妇》之属，束皙《卖饼》之类，尤而效之，盖以百数。魏晋滑稽，盛相驱扇。遂乃应¤之鼻，方於盗削卵；张华之形，比乎握舂杵；曾是莠言，有亏德音，岂非溺者之妄笑，胥靡之狂歌欤？<谐¤>
    242¤者，隐也。¤辞以隐意，谲譬以指事也。昔还社求拯于楚师，喻眢井而称麦麴；叔仪乞粮于鲁人，歌佩玉而呼庚癸；伍举刺荆王以大鸟；齐客讥薛公以海鱼；庄侄托辞于龙尾；臧文谬书于羊裘。隐语之用，被于纪传，大者兴治济身，其次弼违晓惑。盖意生於权谲，而事出于机急，与夫谐辞，可相表里者也。<谐¤>
    243汉世《隐书》，十有八篇，歆、固编文，录之赋末。昔楚庄、齐威，性好隐语。至东方曼倩，尤巧辞述。但谬辞诋戏，无益规补。自魏代以来，颇非俳优；而君子喜隐，化为谜语。<谐¤>
    244谜也者，回互其辞，使昏迷也。或体目文字，或图象品物，纤巧以弄思，浅察以¤辞；义欲婉而正，辞欲隐而显。荀卿《蚕赋》，已兆其体。至魏文、陈思，约而密之；高贵乡公，博举品物，虽有小巧，用乖远大。夫观古之为隐，理周要务，岂为童稚之戏谑，搏髀而拚笑哉！然文辞之有谐¤，譬九流之有小说，盖稗官所采，以广视听。若效而不已，则髡、朔之室，旃、孟之石交乎？<谐¤>
    245赞曰：古之嘲隐，振危释惫。虽有丝麻，无弃菅蒯。会义适时，颇益讽诫。空戏滑稽，德音大坏。<谐¤>
    246
          §《辨骚第五》
    自《风》、《雅》寝声，莫或抽绪，奇文郁起，其《离骚》哉！固已轩翥诗人之後，奋飞辞家之前，岂去圣之未远，而楚人之多才乎！<辨骚>
    247昔汉武爱《骚》，而淮南作《传》，以为：「《国风》好色而不淫，《小雅》怨诽而不乱，若《离骚》者，可谓兼之。蝉蜕秽浊之中，浮游尘埃之外，¤然涅而不缁，虽与日月争光可也。」班固以为：「露才扬己，忿怼沉江。羿浇二姚，与左氏不合；昆仑悬圃，非《经》义所载；然其文辞丽雅，为词赋之宗，虽非明哲，可谓妙才。」王逸以为：「诗人提耳，屈原婉顺，《离骚》之文，依《经》立义。驷¤乘¤，则时乘六龙；昆仑流沙，则《禹贡》敷土；名儒辞赋，莫不拟其仪表，所谓『金相玉质，百世无匹』者也。」及汉宣嗟叹，以为：「皆合《经》传》」。扬雄讽味，亦言：「体同《诗》《雅》」。四家举以方《经》，而孟坚谓不合《传》，¤贬任声，抑扬过实，可谓鉴而弗精，¤而未核者也。<辨骚>
    248将核其论，必徵言焉：故其陈尧舜之耿介，称汤武之祗敬，典诰之体也；讥桀、纣之猖披，伤羿、浇之颠陨，规讽之旨也；虬龙以喻君子，云霓以譬谗邪，比兴之义也；每一顾而掩涕，叹君门之九重，忠恕之辞也；观兹四事，同於《风》、《雅》者也。至於托云龙，说迂怪，驾丰隆，求宓妃，凭鸩鸟，媒¤女，诡异之辞也；康回倾地，夷羿¤日，木夫九首，土伯三目，谲怪之谈也；依彭咸之遗则，从子胥以自适，狷狭之志也；士女杂坐，乱而不分，指以为乐，娱酒不废，沉湎日夜，举以为¤，荒淫之意也；摘此四事，异乎经典者也。故论其典诰则如彼，语其夸诞则如此，固知《楚辞》者，体宪於三代，而风杂於战国，乃《雅》、《颂》之博徒，而词赋之英杰也。<辨骚>
    249观其骨鲠所树，肌肤所附，虽取熔《经》旨，亦自铸伟辞。故《骚经》、《九章》，朗丽以哀志；《九歌》、《九辩》，绮靡以伤情；《远游》、《天问》，ü疃慧巧，《招魂》、《大招》，耀艳而采深华；《卜居》标放言之致，《渔父》寄独往之才。故能气往轹古，辞来切今，惊采绝艳，难与并能矣。<辨骚>
    250自《九怀》以下，遽蹑其迹，而屈、宋逸步，莫之能追。故其叙情怨，则郁伊而易感。述离居，则怆怏而难怀；论山水，则循声而得貌；言节侯，则披文而见时。是以枚、贾追风以入丽，马、扬沿波而得奇，其衣被词人，非一代也。故才高者菀其鸿裁，中巧者猎其艳辞，吟讽者衔其山川，童蒙者拾其香草。若能凭轼以倚《雅》、《颂》，悬辔以驭楚篇，酌奇而不失其贞，¤华而不坠其实；则顾盼可以驱辞力，¤唾可以穷文致，亦不复乞灵於长卿，假宠於子渊矣。<辨骚>
    251赞曰：不有屈原，岂见《离骚》。惊才风逸，壮志烟高。山川无极，情理实劳，金相玉式，艳溢锱亳。<辨骚>
    252
          §《檄移第二十》
    震雷始於曜电，出师先乎威声；故观电而惧雷壮，听声而惧兵威，兵先乎声，其来已久。昔有虞始戒於国，夏后初誓於军，殷誓军门之外，周将交刃而誓之；故知帝世戒兵，三王誓师，宣训我众，未及敌人也。至周穆西征，祭公谋父称：「古有威让之令，令有文告之辞」，即檄之本源也。及春秋征伐，自诸侯出，惧敌弗服，故兵出须名。振此威风，暴彼昏乱，刘献公之所谓：「告之以文辞，董之以武师」者也。齐桓征楚，诘菁茅之阙；晋厉伐秦，责箕郜之焚；管仲、吕相，奉辞先路，详其意义，即今之檄文。暨乎战国，始称为檄。<檄移>
    253檄者，¤也。宣布於外，¤然明白也。张仪檄楚，书以尺二，明白之文，或称露布。露布者，盖露板不封，布诸视听也。夫兵以定乱，莫敢自专，天子亲戎，则称：「恭行天罚」；诸侯御师，则云：「肃将王诛」。故分阃推毂，奉辞伐罪，非唯致果为毅，亦且厉辞为武；使声如冲风所击，气似¤枪所扫，奋其武怒，总其罪人，徵其恶稔之时，显其贯盈之数，摇奸宄之胆，订信顺之心，使百尺之冲，摧折於咫书；万雉之城，颠坠於一檄者也。<檄移>
    254观隗嚣之檄亡新，布其三逆，文不雕饰，而意切事明；陇右文士，得檄之体矣！陈琳之檄豫州，壮有骨鲠；虽奸阉携养，章实太甚，发丘摸金，诬过其虐，然抗辞书衅，¤然暴露敢矣！指曹公之锋，幸哉！免袁党之戮也。锺会檄蜀，徵验甚明；桓温檄胡，观衅尤切，并壮笔也。<檄移>
    255凡檄之大体，或述此休明，或叙彼苛虐。指天时，审人事，算强弱，角权势，标蓍龟于前验，悬¤监于已然；虽本国信，实参兵诈，谲诡以驰旨，炜晔以腾说。凡此众条，莫之或违者也。故其植义扬辞，务在刚健；插羽以示迅，不可使辞缓；露板以宣众，不可使义隐。必事昭而理辨，气盛而辞断，此其要也。若曲趣密巧，无所取材矣。又州郡徵吏，亦称为檄，固明举之义也。<檄移>
    256移者，易也。移风易俗，令往而民随者也。相如之《难蜀老》，文晓而喻博，有移檄之骨焉。及刘歆之《移太常》，辞刚而义辨，文移之首也；陆机之《移百官》，言约而事显，武移之要者也。<檄移>
    257故檄移为用，事兼文武；其在金革，则逆党用檄，顺命资移；所以洗濯民心，坚同符契。意用小异，而体义大同，与檄参伍，故不重论也。<檄移>
    258赞曰：三驱弛网，九伐先话。¤监吉凶，蓍龟成败。摧压鲸鲵，抵落蜂虿。移风易俗，草偃风迈。<檄移>
    259
          §《总术第四十四》
    今之常言，有文有笔，以为无韵者笔也，有韵者文也。夫文以足言，理兼《诗》《书》，别目两名，自近代耳。颜延年以为：「笔之为体，言之文也；经典则言而非笔，传记则笔而非言。」请夺彼矛，还攻其¤矣。何者？《易》之《文言》，岂非言文；若笔果言文，不得云经典非笔矣。将以立论，未见其论立也。予以为：「发口为言，属翰曰笔，常道曰经，述经曰传。经传之体，出言入笔，笔为言使，可强可弱。《六经》以典奥为不刊，非以言笔为优劣也。」昔陆氏《文赋》，号为曲尽，然泛论纤悉，而实体未该。故知九变之贯匪穷，知言之选难备矣。<总术>
    260凡精虑造文，各竞新丽，多欲练辞，莫肯研术。落落之玉，或乱乎石；碌碌之石，时似乎玉。精者要约，匮者亦鲜；博者该赡，芜者亦繁；辩者昭晰，浅者亦露；奥者复隐，诡者亦曲。或义华而声悴，或理拙而文泽。知夫调钟未易，张琴实难。伶人告和，不必尽窕¤之中；动用挥羽，何必穷初终之韵；魏文比篇章於音乐，盖有徵矣。<总术>
    261夫不截盘根，无以验利器；不剖文奥，无以辨通才。才之能通，必资晓术，自非圆鉴区域，大判条例，岂能控引情源，制胜文苑哉！是以执术驭篇，似善弈之穷数；弃术任心，如博塞之邀遇。故博塞之文，借巧傥来，虽前驱有功，而後援难继，少既无以相接，多亦不知所删，乃多少之并惑，何妍蚩之能制乎！若夫善弈之文，则术有恒数，按部整伍，以待情会，因时顺机，动不失正。数逢其极，机入其巧，则义味腾跃而生，辞气丛杂而至。视之则锦绘，听之则丝簧，味之则甘腴，佩之则芬芳，断章之功，於斯盛矣。<总术>
    262夫骥足虽骏，¤牵忌长，以万分一累，且废千里。况文体多术，共相弥纶，一物携贰，莫不解体。所以列在一篇，备总情变，譬三十之辐，共成一毂，虽未足观，亦鄙夫之见也。<总术>
    263赞曰：文场笔苑，有术有门。务先大体，监必穷源。乘一总万，家治繁。思无定契，理有恒存。<总术>
    264
          §《声律第三十三》
    夫音律所始，本於人声者也。声含宫商，肇自血气，先王因之，以制乐歌。故知器写人声，声非学器者也。故言语者，文章关键，神明枢机，吐纳律吕，唇吻而已。古之教歌，先揆以法，使疾呼中宫，徐呼中徵。夫徵羽响高，宫商声下；抗喉矫舌之差，攒唇激齿之异，廉肉相准，皎然可分。今操琴不调，必知改张，¤文乖张，而不识所调。响在彼弦，乃得克谐，声萌我心，更失和律，其故何哉？良由外听易为巧，而内听难为聪也。故外听之易，弦以手定，内听之难，声与心纷；可以数求，难以辞逐。<声律>
    265凡声有飞沈，响有双叠，双声隔字而每舛，叠韵离句而必睽；沈则响发而断，飞则声扬不还，并辘轳交往，逆鳞相比，迕其际会，则往蹇来连，其为疾病，亦文家之吃也。夫吃文为患，生於好诡，逐新趣异，故喉唇纠纷；将欲解结，务在刚断。左碍而寻右，末滞而讨前，则声转於吻，玲玲如振玉；辞靡於耳，累累如贯珠矣。是以声画妍蚩，寄在吟咏，滋味流於下句，风力穷於和韵。异音相从谓之和，同声相应谓之韵。韵气一定，故余声易遣；和体抑扬，故遗响难契。属笔易巧，选和至难，缀文难精，而作韵甚易，虽纤意曲变，非可缕言，然振其大纲，不出兹论。<声律>
    266若夫宫商大和，譬诸吹龠；翻回取均，颇似调瑟。瑟资移柱，故有时而乖贰；龠含定管，故无往而不壹。陈思、潘岳，吹龠之调也；陆机、左思，瑟柱之和也。概举而推，可以类见。又诗人综韵，率多清切，《楚辞》辞楚，故讹韵实繁。及张华论韵，谓士衡多楚，《文赋》亦称：「取足不易」，可谓衔灵均之余声，失黄锺之正响也。凡切韵之动，势若转圜；讹音之作，甚於枘方，免乎枘方，则无大过矣。练才洞鉴，剖字钻响，识疏阔略，随音所遇，若长风之过籁，南郭之吹竽耳。古之佩玉，左宫右徵，以节其步，声不失序。音以律文，其可忽哉！<声律>
    267赞曰：标情务远，比音则近。吹律胸臆，调锺唇吻。声得盐梅，响滑榆槿。割弃支离，宫商难隐。<声律>
    268
          §《隐秀第四十》
     夫心术之动远矣，文情之变深矣，源奥而派生，根盛而颖峻，是以文之英蕤，有隐有秀。隐也者，文外之重旨者也；秀也者，篇中之独拔者也。隐以复意为工，秀以卓绝为巧，斯乃旧章之懿绩，才情之嘉会也。<隐秀>
    269夫隐之为体，义生文外，秘响旁通，伏采潜发，譬爻象之变互体，川渎之韫珠玉也。故互体变爻，而化成四象；珠玉潜水，而澜表方圆。（¤始正而末奇，内明而外润，使¤之者无穷，味之者不厌矣。彼波起辞间，是谓之秀。纤手丽音，宛乎逸态，若远山之浮烟霭，娈女之靓容华。然烟霭天成，不劳於妆点；容华格定，无待於裁熔；深浅而各奇，¤纤而俱妙，若挥之则有余，而揽之则不足矣。<隐秀>
    270夫立意之士，务欲造奇，每驰心於玄默之表；工辞之人，必欲臻美，恒溺思於佳丽之乡。呕心吐胆，不足语穷；锻岁炼年，奚能喻苦？故能藏颖词间，昏迷於庸目；露锋文外，惊绝乎妙心。使酝藉者蓄隐而意愉，英锐者抱秀而心悦，譬诸裁云制霞，不让乎天工；¤卉刻葩，有同乎神匠矣。若篇中乏隐，等宿儒之无学，或一叩而语穷，句间鲜秀，如巨室之少珍，若百诘而色沮；斯并不足於才思，而亦有¤於文辞矣。<隐秀>
    271将欲徵隐，聊可指篇：古诗之离别，乐府之长城，词怨旨深，而复兼乎比兴；陈思之《黄雀》，公轩之《青松》，格刚才劲，而并长於讽谕；叔夜之□□，嗣宗之《咏怀》，境玄思澹，而独得乎优闲；士衡之□□，彭泽之□□，心密语澄，而俱适乎□□［壮采］？如欲辨秀，亦惟摘句：「常恐秋节至，凉飙夺炎热。」意凄而词婉，此匹妇之无聊也；「临河濯长缨，念子怅悠悠」，志高而言壮，此丈夫之不遂也；「东西安所之，徘徊以旁皇」，心孤而情惧，此闺房之悲极也）；「朔风动秋草，边马有归心」，气寒而事伤，此羁旅之怨曲也。<隐秀>
    272凡文集胜篇，不盈十一，篇章秀句，裁可百二；并思合而自逢，非研虑之所课也，或有晦塞为深，虽奥非隐，雕削取巧，虽美非秀矣。故自然会妙，譬卉木之耀英华；润色取美，譬缯帛之染朱绿。朱绿染缯，深而繁鲜；英华曜树，浅而炜烨，隐秀所以照文苑，盖以此也。<隐秀>
    273赞曰：文隐深蔚，余味曲包。辞生互体，有似变爻。言之秀矣，万虑一交。动心惊耳，逸响笙匏。<隐秀>
    274
          §《熔裁第三十二》
     情理设位，文采行乎其中。刚柔以立本，变通以趋时。立本有体，意或偏长；趋时无方，辞或繁杂。蹊要所司，职在熔裁，¤括情理，矫揉文采也。规范本体谓之熔，剪截浮词谓之裁。裁则芜秽不生，熔则纲领昭畅，譬绳墨之审分，斧斤之¤削矣。骈拇枝指，由侈於性；附赘悬¤，实侈於形。一意两出，义之骈枝也；同辞重句，文之¤赘也。<熔裁>
    275凡思绪初发，辞采苦杂，心非权衡，势必轻重。是以草创鸿笔，先标三准：履端於始，则设情以位体；举正於中，则酌事以取类；归余於终，则撮辞以举要。然後舒华布实，献替节文，绳墨以外，美材既¤，故能首尾圆合，条贯统序。若术不素定，而委心逐辞，异端丛至，骈赘必多。<熔裁>
    276故三准既定，次讨字句。句有可削，足见其疏；字不得减，乃知其密。精论要语，极略之体；游心窜句，极繁之体。谓繁与略，适分所好。引而申之，则两句敷为一章，约以贯之，则一章删成两句。思赡者善敷，才核者善删，善删者字去而意留，善敷者辞殊而义显。字删而意阙，则短乏而非核；辞敷而言重，则芜秽而非赡。<熔裁>
    277昔谢艾、王济，西河文士，张骏以为：「艾繁而不可删，济略而不可益」，若二子者，可谓练熔裁而晓繁略矣。至如士衡才优，而缀辞尤繁；士龙思劣，而雅好清省。及云之论机，亟恨其多，而称「清新相接，不以为病」，盖崇友于耳。夫美锦制衣，修短有度，虽¤其采，不倍领袖，巧犹难繁，况在乎拙。而《文赋》以为「榛¤勿剪，庸音足曲」，其识非不鉴，乃情苦芟繁也。<熔裁>
    278夫百节成体，共资荣卫；万趣会文，不离辞情。若情周而不繁，辞运而不滥，非夫熔裁，何以行之乎？<熔裁>
    279赞曰：篇章户牖，左右相瞰。辞如川流，溢则泛滥。权衡损益，斟酌浓淡。芟繁剪秽，弛於负担。<熔裁>
    280
          §《杂文第十四》
     智术之子，博雅之人，藻溢於辞，辩盈乎气。苑囿文情，故日新殊致。宋玉含才，颇亦负俗，始造《对问》，以申其志，放怀寥廓，气实使文。及枚乘¤艳，首制《七发》，腴辞云构，夸丽风骇。盖七窍所发，发乎嗜欲，始邪末正，所以戒膏粱之子也。扬雄覃思文阁，业深综述，碎文¤语，肇为《连珠》，其辞虽小而明润矣。凡此三者，文章之枝派，暇豫之末造也。<杂文>
    281自《对问》以後，东方朔效而广之，名为《客难》，托古慰志，疏而有辨。扬雄《解嘲》，杂以谐谑，回环自释，颇亦为工。班固《宾戏》，含懿采之华；崔¤《达旨》，吐典言之式。张衡《应间》，密而兼雅；崔实《答讥》，整而微质，蔡邕《释诲》，体奥而文炳；郭璞《客傲》，情见而采蔚；虽迭相祖述，然属篇之高者也。至於陈思《答问》，辞高而理疏；庾¤《客咨》，意荣而文悴。斯类甚众，无所取才矣。原兹文之设，乃发愤以表志。身挫凭乎道胜，时屯寄於情泰，莫不渊岳其心，麟凤其采，此立体之大要也。<杂文>
    282自《七发》以下，作者继踵，观枚氏首唱，信独拔而伟丽矣。及傅毅《七激》，会清要之工；崔¤《七依》，入博雅之巧；张衡《七辨》，结采绵靡；崔瑗《七苏》，植义纯正；陈思《七启》，取美於宏壮；仲宣《七释》，致辨於事理。自桓麟《七说》以下，左思《七讽》以上，枝附影从，十有余家。或文丽而义暌，或理粹而辞驳。观其大抵所归，莫不高谈宫馆，壮语畋猎。穷瑰奇之服馔，极蛊媚之声色。甘意摇骨髓，艳词动魂识，虽始之以淫侈，而终之以居正。然讽一劝百，势不自反。子云所谓「犹骋郑、卫之声，曲终而奏雅」者也。唯《七厉》叙贤，归以儒道，虽文非拔群，而意实卓尔矣。<杂文>
    283自《连珠》以下，拟者间出。杜笃、贾逵之曹，刘珍、潘勖之辈，欲穿明珠，多贯鱼目。可谓寿陵匍匐，非复邯郸之步，里丑捧心，不关西施之¤矣。唯士衡运思，理新文敏，而裁章置句，广於旧篇，岂慕朱仲四寸之¤乎！夫文小易周，思闲可赡。足使义明而词净，事圆而音泽，磊磊自转，可称珠耳。<杂文>
    284详夫汉来杂文，名号多品。或典、诰、誓、问，或览、略、篇、章，或曲、操、弄、引，或吟、讽、谣、咏。总括其名，并归杂文之区；甄别其义，各入讨论之域；类聚有贯，故不曲述也。<杂文>
    285赞曰：伟矣前修，学坚才饱。负文余力，飞靡弄巧。枝辞攒映，¤若参昴。慕¤之徒，心焉只搅。<杂文>
    286
   《丽辞第三十五》造化赋形，支体必双，神理为用，事不孤立。夫心生文辞，运裁百虑，高下相须，自然成对。<丽辞>
    287唐、虞之世，辞未极文，而皋陶赞云：「罪疑惟轻，功疑惟重」。益陈谟云：「满招损，谦受益」。岂营丽辞，率然对尔。《易》之《文》《系》，圣人之妙思也。序《乾》四德，则句句相衔；龙虎类感，则字字相俪；乾坤易简，则宛转相承；日月往来，则隔行悬合；虽句字或殊，而偶意一也。至於诗人偶章，大夫联辞，奇偶适变，不劳经营。自扬、马、张、蔡，崇盛丽辞，如宋画吴冶，刻形镂法，丽句与深采并流，偶意共逸韵俱发。至魏晋群才，析句弥密，联字合趣，剖毫析厘。然契机者入巧，浮假者无功。<丽辞>
    288故丽辞之体，凡有四对：言对为易，事对为难；反对为优，正对为劣。言对者，双比空辞者也；事对者，并举人验者也；反对者，理殊趣合者也；正对者，事异义同者也。长卿《上林赋》云：「修容乎礼园，翱翔乎书圃」，此言对之类也；宋玉《神女赋》云：「毛嫱鄣袂，不足程式，西施掩面，比之无色。」此事对之类也；仲宣《登楼赋》云：「锺仪幽而楚奏，庄舄显而越吟」，此反对之类也；孟阳《七哀》云：「汉祖想¤榆，光武思白水」，此正对之类也。凡偶辞胸臆，言对所以为易也；徵人资学，事对所以为难也；幽显同志，反对所以为优也；并贵共心，正对所以为劣也。又以言对事对，各有反正，指类而求，万条自昭然矣。<丽辞>
    289张华诗称：「游¤比翼翔，归鸿知接翮。」刘琨诗言「宣尼悲获麟，西狩泣孔邱。
」若斯重出，即对句之骈枝也。是以言对为美，贵在精巧；事对所先，务在允当。若两言相配，而优劣不均，是骥在左骖，驽为右服也。若夫事或孤立，莫与相偶，是夔之一足，¤踔而行也。若气无奇类，文乏异采，碌碌丽辞，则昏睡耳目。必使理圆事密，联璧其章。迭用奇偶，节以杂佩，乃其贵耳。类此而思，理斯见也。<丽辞>
    290赞曰：体植必两，辞动有配。左提右挈，精末兼载。炳烁联华，镜静含态。玉润双流，如彼珩佩。<丽辞>
    291
          §《议对第二十四》
    周爰咨谋，是谓为议。议之言宜，审事宜也。《易》之《节卦》：「君子以制数度，议德行」。《周书》曰：「议事以制，政乃弗迷」。议贵节制，经典之体也。<议对>
    292昔管仲称：「轩辕有明台之议」，则其来远矣。洪水之难，尧咨四岳，百揆之举，舜畴五人，三代所兴，询及刍荛。春秋释宋，鲁桓预议。及赵灵胡服，而季父争论；商鞅变法，而甘龙交辩；虽宪章无算，而同异足观。迄至有汉，始立驳议。驳者，杂也。杂议不纯，故曰驳也。自两汉文明，楷式昭备，蔼蔼多士，发言盈庭；若贾谊之遍代诸生，可谓捷於议也。至如吾丘之驳挟弓，安国之辩匈奴，贾捐之之陈于珠崖，刘歆之辨於祖宗，虽质文不同，得事要矣。若乃张敏之断轻侮，郭躬之议擅诛。程晓之驳校事，司马芝之议货钱，何曾蠲出女之科，秦秀定贾充之谥，事实允当，可谓达议体矣。汉世善驳，则应劭为首。晋代能议，则傅咸为宗。然仲瑗博古，而铨贯有叙。长虞识治，而属辞枝繁。及陆机断议，亦有锋颖，而腴辞弗剪，颇累文骨。亦各有美，风格存焉。<议对>
    293夫动先拟议，明用稽疑，所以敬慎群务，弛张治术。故其大体所资，必枢纽经典，采故实於前代，观通变於当今；理不谬摇其枝，字不妄舒其藻。又郊祀必洞於礼，戎事宜练於兵，田谷先晓於农，断讼务精於律。然後标以显义，约以正辞，文以辨洁为能，不以繁缛为巧；事以明核为美，不以环隐为奇，此纲领之大要也。若不达政体，而舞笔弄文，支离构辞，穿凿会巧，空骋其华，固为事实所摈，设得其理，亦为游辞所埋矣。昔秦女嫁晋，从文衣之媵，晋人贵媵而贱女；楚珠鬻郑，为薰桂之椟，郑人买椟而还珠；若文浮於理，末胜其本，则秦女楚珠，复存於兹矣。<议对>
    294又「对策」者，应诏而陈政也；「射策」者，探事而献说也。言中理准，譬射侯中的，二名虽殊，即「议」之别体也。古者造士，选事考言。汉文中年，始举贤良，晁错对策，蔚为举首。及孝武益明，旁求俊¤，对策者，以第一登庸，射策者，以甲科入仕，斯固选贤要术也。观晁氏之对，验古明今，辞裁以辨，事通而赡，超升高第，信有徵矣。仲舒之对，祖述《春秋》，本阴阳之化，究列代之变，烦而不¤者，事理明也。公孙之对，简而未博，然总要以约文，事切而情举，所以太常居下，而天子擢上也。杜钦之对，略而指事，辞以治宣，不为文作。及後汉鲁丕，辞气质素，以儒雅中策，独入高第。凡此五家，并前代之明范也。魏晋已来，稍务文丽，以文纪实，所失已多，及其来选，又称疾不会，虽欲求文，弗可得也。是以汉饮博士，而雉集乎堂，晋策秀才，而¤兴於前，无他怪也，选失之异耳。<议对>
    295夫「驳议」偏辨，各执异见；对策揄扬，大明治道。使事深於政术，理密於时务，酌三五以熔世，而非迂缓之高谈；驭权变以拯俗，而非刻薄之伪论；风恢恢而能远，流洋洋而不溢，王庭之美对也。难矣哉，士之为才也！或练治而寡文，或工文而疏治。对策所选，实属通才，志足文远，不其鲜欤！<议对>
    296赞曰：议惟畴政，名实相课。断理必刚，¤辞无懦。对策王庭，同时酌和。治体高秉，雅谟远播。<议对>
    297
          §《体性第二十七》
     夫情动而言形，理发而文见；盖沿隐以至显，因内而符外者也。然才有庸俊，气有刚柔，学有浅深，习有雅郑；并情性所铄，陶染所凝，是以笔区云谲，文苑波诡者矣。故辞理庸俊，莫能翻其才；风趣刚柔，宁或改其气；事义浅深，未闻乖其学；体式雅郑，鲜有反其习；各师成心，其异如面。<体性>
    298若总其归涂，则数穷八体：一曰典雅，二曰远奥，三曰精约，四曰显附，五曰繁缛，六曰壮丽，七曰新奇，八曰轻靡。典雅者，熔式经诰，方轨儒门者也；远奥者，复采曲文，经理玄宗者也；精约者，核字省句，剖析毫厘者也；显附者，辞直义畅，切理厌心者也；繁缛者，博喻¤采，炜烨枝派者也；壮丽者，高论宏裁，卓烁异采者也；新奇者，摈古竞今，危侧趣诡者也；轻靡者，浮文弱植，缥缈附俗者也。故雅与奇反，奥与显殊，繁与约舛，壮与轻乖，文辞根叶，苑囿其中矣。<体性>
    299若夫八体屡迁，功以学成；才力居中，肇自血气；气以实志，志以定言，吐纳英华，莫非情性。是以贾生俊发，故文洁而体清；长卿傲诞，故理侈而辞溢；子云沈寂，故志隐而味深；子政简易，故趣昭而事博；孟坚雅懿，故裁密而思靡；平子淹通，故虑周而藻密；仲宣躁竞，故颖出而才果；公干气褊，故言壮而情骇；嗣宗¤傥，故响逸而调远；叔夜俊侠，故兴高而采烈；安仁轻敏，故锋发而韵流；士衡矜重，故情繁而辞隐；触类以推，表里必符。岂非自然之恒资，才气之大略哉！<体性>
    300夫才由天资，学慎始习，¤梓染丝，功在初化，器成彩定，难可翻移。故童子雕琢，必先雅制，沿根讨叶，思转自圆。八体虽殊，会通合数，得其环中，则辐辏相成。故宜摹体以定习，因性以练才，文之司南，用此道也。<体性>
    301赞曰：才性异区，文体繁诡。辞为肌肤，志实骨髓。雅丽黼黻，淫巧未紫。习亦凝真，功沿渐靡。<体性>
    302
          §《诔碑第十二》
    周世盛德，有铭诔之文。大夫之材，临丧能诔。诔者，累也，累其德行，旌之不朽也。<诔碑>
    303夏商已前，其词靡闻。周虽有诔，未被于士。又贱不诔贵，幼不诔长，其在万乘，则称天以诔之。读诔定谥，其节文大矣。自鲁庄战乘丘，始及于士；逮尼父卒，哀公作诔，观其¤遗之辞，呜呼之叹，虽非¤作，古式存焉。至柳妻之诔惠子，则辞哀而韵长矣。
暨乎汉世，承流而作。扬雄之诔元后，文实繁秽，沙鹿撮其要，而挚疑成篇，安有累德述尊，而阔略四句乎！杜笃之诔，有誉前代，吴诔虽工，而他篇颇疏，岂以见称光武，而改眄千金哉！傅毅所制，文体伦序！苏顺、崔瑗，辨¤相参，观其序事如传，辞靡律调，固诔之才也。潘岳构思，专师孝山，巧於序悲，易入新切，所以隔代相望，能徵厥声者也。至如崔¤《诔赵》，刘陶《诔黄》，并得宪章，工在简要。陈思叨名，而体实繁缓。《文皇诔》末，百言自陈，其乖甚矣！<诔碑>
    304若夫殷臣咏汤，追¤玄鸟之祚，周史歌文，上阐后稷之烈，诔述祖宗，盖诗人之则也。至於序述哀情，则触类而长。傅毅之诔北海，云：「白日幽光，¤雾杳冥。」始序致感，遂为後式，影而效者，弥取於工矣。<诔碑>
    305详夫诔之为制，盖选言录行，传体而颂文，荣始而哀终。论其人也，暧乎若可觌，道其哀也，凄焉如可伤，此其旨也。<诔碑>
    306碑者，埤也。上古帝皇，纪号封禅，树石埤岳，故曰碑也。<诔碑>
    307周穆纪迹于¤山之石，亦碑之意也。又宗庙有碑，树之两楹，事止丽牲，未勒勋绩，而庸器渐缺，故後代用碑，以石代金，同乎不朽，自庙徂坟，犹封墓也。自後汉以来，碑碣云起；才锋所断，莫高蔡邕。观杨赐之碑，骨鲠训典，陈、郭二文，句无择言，周乎众碑，莫非精允。其叙事也该而要，其缀采也雅而泽，清词转而不穷，巧义出而卓立；察其为才，自然而至矣。孔融所创，有摹伯喈；张、陈两文，辨给足采，亦其亚也。及孙绰为文，志在於碑。温、王、郗、庾，辞多枝杂；《桓彝》一篇，最为辨模矣裁。<诔碑>
    308夫属碑之体，资乎史才。其序则传，其文则铭。标序盛德，必见清风之华；昭纪鸿懿，必见峻伟之烈；此碑之制也。夫碑实铭器，铭实碑文，因器立名，事先於诔。是以勒器赞勋者，入铭之域，树碑述亡者，同诔之区焉。<诔碑>
    309赞曰：写远追虚，碑诔以立。铭德纂行，光采允集。观风似面，听辞如泣。石墨镌华，颓影岂忒。<诔碑>


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
