余视山海经及禹贡尔雅说文地志虽曰悉备各有所不载者作略说出所不见粗言远方陈山川位象吉凶有征诸国境界犬牙相入春秋之后并相侵伐其土地不可具详其山川地泽略而言之正国十二博物之士览而鉴焉
                                                    
地理略自魏氏日已前夏禹治四方而制之
河图括地象曰地南北三亿三万五千五百里地部之位起形高大者有昆仑山广万里高万一千里神物之所生圣人仙人之所集也出五色云气五色流水其泉南流入中国名曰河也其山中应于天最居中八十城布绕之中国东南隅居其一分是奸城也
中国之城左滨海右通流沙方而言之万五千里东至蓬莱西至陇右后跨京北前及衡岳尧舜时万里三代时七千里亦无常随德劣优也 
尧别九州舜为十二
秦前有蓝田之镇后有胡苑之塞左崤函右陇蜀西通流沙险阻之国也 
蜀汉之土与秦同域南跨邛笮北阻褒斜西即隈碍隔以剑阁穷险极峻独守之国也
周在中枢西阻崤谷东望荆山南面少室北有太岳三河之分雷风所起四险之国也
魏前枕黄河背漳水瞻王屋望梁山有蓝田之宝浮池之渊也
赵东临九州西瞻恒岳有沃瀑之流飞壶井陉之险至于颍阳涿鹿之野
燕却背沙漠进临易水西至君都东至于辽长蛇带塞险陆相乘也
齐南有长城巨防阳关之险北有河济足以为固越海而东通于九夷西界岱岳配林之险坂固之国也
鲁前有淮水后有岱岳蒙羽之向洙泗之流大野广土曲阜尼丘
宋北有泗水南迄睢阌忻现钪泽砀山之塞也
楚后背方城前及衡岳左则彭蠡右则九疑有江汉之流实险阻之国也
南越之国与楚为邻五岭已前至于南海负海之邦交趾之土谓之南裔
吴左洞庭右彭蠡后滨长江南至豫章水戒险阻之国也
东越通海处南北尾闾之间三江流入南海通东治嵩海深险绝之国也
卫南跨于河北得洪水南过汉上左通鲁泽右指黎山
赞曰
地理广大  四海八方  遐远别域  略以难详
侯王设险  守国保疆  远遮川塞  近备城隍  
司察奸非  禁御不良  勿恃危i  恣其淫荒 
无德则败  有德则昌  安屋犹惧  乃可不亡
进用忠直  社稷永康  教民以孝  舜化以彰        
   
地 
天地初不足故女娲氏炼五色石以补其阙断鳌足以立四极其后共工氏与颛顼争帝而怒触不周之山折天柱绝地维故天后倾西北日月星辰就焉地不满东南故百川水注焉
昆仑山北地转下三千六百里有八玄幽都方二十里地下有四柱四柱广十万里地有三千六百轴犬牙相举
泰山一曰天孙言为天帝孙也主召人魂魄东方万物始成知人生命之长短
考灵曜曰地有四游冬至地上北而西三万里夏至地下南而东三万里春秋二分其中矣地常动不止譬如人在舟而坐舟行而人不觉七戎六蛮九夷八狄经总而言之谓之四海言皆近海海之言晦昏无所睹也※
※ 南海短狄未及西南夷以穷断今渡南海至交趾者不绝也
史记封禅书云威宣燕昭遣人乘舟入海有蓬莱方丈瀛州三神山神人所集欲采仙药盖言先有至之者其鸟兽皆白金银为宫阙悉在渤海中去人不远
……八流亦出名山渭出鸟鼠汉出筅Ｂ宄鲂芏泾出少室汝出燕泉泗出涪尾沔出月台沃出太山水有五色有浊有清汝南有黄冰华山有黑水泞水渊或生明珠而岸不枯山泽通气以兴雷云气触石肤寸而合不崇朝以雨※
…故地动臣叛名山崩王道讫川竭神去国随已亡海投九仞之鱼流水涸国之大诫也泽浮舟川水溢臣盛君衰百川沸腾山冢卒崩高岸为谷深谷为陵小人握命君子陵迟白黑不别大乱之征也※
※东南之人食水产西北之人食陆畜食水产者龟蛤螺蚌以为珍味不觉其腥臊也食陆畜者狸兔鼠雀以为珍味不觉其膻也※
※山居之民多瘿肿疾由于饮泉之不流者今荆南诸山郡东多此疾~由践土之无卤者今江外诸山县偏多此病也                                      
地性含水土山泉者引地气也山有沙者生金有谷者生玉名山生神芝不死之草上芝为车马中芝为人形下芝为六畜土山多云铁山多石五土所宜黄白宜种禾黑坟宜麦黍苍赤宜菽芋下泉宜稻得其宜则利百倍※               
※名山大川孔穴相内和气所出则生石脂玉膏食之不死神龙灵龟行于穴中矣
神宫在高石沼中有神人多麒麟其芝神草有英泉饮之眠三百岁乃觉不死去琅琊四万五千里
员丘山上有不死树食之乃寿有赤泉饮之不老多大蛇为人害不得居也

夷海内西北有轩辕国在穷山之际其不寿者八百岁渚沃之野鸾自舞民食凤卵饮甘露
白民国有乘黄状如狐背上有角乘之寿三千岁
君子国人衣冠带剑使两虎民衣野丝好礼让不争土千里多熏华之草民多疾风气故人不蕃息好让故为君子国※
※大人国其人孕三十六年生白头其儿则长大能乘云而不能走盖龙类去会稽四万六千里
厌光国民光出口中形尽似j猴黑色
结胸国有灭蒙鸟奇肱民善为拭扛以杀百禽能为飞车从风远行汤时西风至吹其车至豫州汤破其车不以视民十年东风至乃复作车遣返而其国去玉门关四万里
羽民国民有翼飞不远多鸾鸟民食其卵去九疑四万三千里
……二龙降之禹使范成光御之行域外既周而还至南海经房风房风之神二臣以涂山之戮见禹便怒而射之迅风雪雨二龙升去二臣恐以刃自贯其心而死禹哀之乃拔其刃疗以不死之草是为穿胸民※
※无启民居穴食土无男女死埋之其心不朽百年还化为人细民其肝不朽百年而化为人皆穴居处二国同类也
蒙双民昔高阳氏有同产而为夫妇帝放之此野相抱而死神鸟以不死草覆之七年男女皆活同颈二头四手是蒙双民
有一国亦在海中纯女无男又说得一布衣从海浮出其身如中国人衣两袖长二丈又得一破船随波出在海岸边有一人项中复有面生得与语不相通不食而死其地皆在沃沮东大海中
南海外有鲛人水居如鱼不废织绩其眠能泣珠※
※越之东有骇沐之国其长子生则解而食之谓之宜弟父死则负其母而弃之言鬼妻不可与同居周日用曰既其母为?妻则其为?子亦合弃之矣
楚之南有炎人之国其亲戚死朽之肉而弃之然后埋其骨乃为孝也
秦之西有义渠国其亲戚死聚柴积而焚之熏之即烟上谓之登遐然后为孝此上以为政下以为俗中国未足为非也此事见墨子
荆州极西南界至蜀诸民曰獠子妇人娠七月而产临水生儿便置水中浮则取养之沉便弃之然千百多浮既长皆拔去上齿牙各一以为身饰
丘俭遣王领追高句丽王宫尽沃沮东界问其耆老言国人常乘船捕鱼遭风吹数十日东得一岛上有人言语不相晓其俗常以七夕取童女沉海
交州夷名曰俚子俚子弓长数尺箭长尺余以魍为镝涂毒药于镝锋中人即死不时敛藏即膨胀沸烂须臾肌肉都尽唯骨耳其俗誓不以此药法语人治之饮妇人月水及粪汁时有差者唯射猪犬者无他周日用曰此事庶几佛国之法宜如是乎中国之徒不如是也以其食粪故也魍者故烧器其长老唯别魍声以物杵之徐听其声得鞫菊弑阍淙∫晕箭镝
景初中苍梧吏到京云广州西南接交州数郡桂林晋兴宁浦间人有病将死便有飞虫大如小麦或云有甲在舍上人气~来食亡者虽复扑杀有斗斛而来者如风雨前后相寻续不可断截肌肉都尽唯余骨在便去尽贫家无相s者或殡殓不时皆受此弊有物力者则以衣服布帛五六重裹亡者此虫恶梓木气即以板鄣防左右并以作器此虫便不敢近也入交界便无转近郡亦有但微少耳
异产
汉武帝时弱水西国有人乘毛车以渡弱水来献香者帝谓是常香非中国之所乏不礼其使留久之帝幸上林苑西使至乘舆间并奏其香帝取之看大如燕卵三枚与枣相似帝不悦以付外库后长安中大疫宫中皆疫病帝不举乐西使乞见请烧所贡香一枚以辟疫气帝不得已听之宫中病者登日并差长安中百里咸闻香气芳积九十余日香由不歇帝乃厚礼发遣饯送
一说汉制献香不满斤西使临去乃发香物如大豆者拭着宫门香气闻长安数十里经数月乃歇
汉武帝时西海国有献胶五两者帝以付外库余胶半两西使佩以自随后从武帝射于甘泉宫帝弓弦断从者欲更张弦西使乃进乞以所送余胶续之座上左右莫不怪西使乃以口濡胶为水注断弦两头相连注弦遂相着帝乃使力士各引其一头终不相离西使曰可以射终日不断帝大怪左右称奇因名曰续弦胶
周书曰西域献火浣布昆吾氏献切玉刀火浣布污则烧之则洁刀切玉如布汉世有献者刀则未闻
魏文帝黄初三年武都西都尉王褒献石胆二十斤四年献三斤
临邛火井一所从广五尺深二三丈井在县南百里昔时人以竹木投以取火诸葛丞相往视之后火转盛热盆盖井上煮盐得盐入以家火即灭讫今不复燃也酒泉延寿县南山名火泉火出如炬
徐公曰西域使王畅说石流黄出足弥山去高昌八百里有石流黄数十丈从广五六十亩有取流黄昼视孔中上状如烟而高数尺夜视皆如灯光明高尺余畅所亲见之也言时气不和皆往保此山
异兽
汉武帝时大宛之北胡人有献一物大如狗然声能惊人鸡犬闻之皆走名曰猛兽帝见之怪其细小及出苑中欲使虎狼食之虎见此兽即低头着地帝为反观见虎如此谓欲下头作势起搏杀之而此兽见虎甚喜舐唇摇尾径往虎头上立因搦虎面虎乃闭目低头匍匐不敢动搦鼻下去下去之后虎尾下头起此兽顾之虎辄闭目
后魏武帝伐冒顿经白狼山逢师子使人格之杀伤甚众王乃自率常从军数百击之师子哮吼奋起左右咸惊王忽见一物从林中出如狸起上王车轭师子将至此兽便跳起在师子头上即伏不敢起于是遂杀之得师子一还来至洛阳三千里鸡犬皆伏无鸣吠
九真有神牛乃生溪上\出时共斗即海沸黄或出斗岸上家牛皆怖人或遮则霹雳号曰神牛
昔日南贡四象各有雌雄其一雄死于九w乃至南海百有余日其雌涂土著身不饮食空草长史问其所以闻之辄流涕
越`国有牛稍割取肉牛不死经日肉生如故
大宛国有汗血马天马种汉魏西域时有献者
文马赤Q身白似若黄金即古之\黄今谓之露犬也能飞食虎豹
蜀山南高山上有物如猕猴长七尺能人行健走名曰猴P一名化或曰oP同行道妇女有好者辄盗之以去人不得知行者或每过其旁皆以长绳相引乃得免此得男子气自死故取女也取去为室家其年少者终身不得还十年之后形皆类之意亦迷惑不复思归有子者辄俱送还其家产子皆如人有不食养者其母辄死故无不敢养也及长与人无异皆以杨为姓故今蜀中西界多谓杨率皆oP马化之子孙大约皆有P爪也
小山有兽其形如鼓一足如蠡泽有委蛇状如毂长如辕见之者霸
猩猩若黄狗人面能言
异鸟
崇丘山有鸟一足一翼一目相得而飞名曰虻见则吉良乘之寿千岁
比翼鸟一青一赤在参飞
有鸟如乌文首白喙赤足曰精卫故精卫常取西山之木石以填东海
越地深山有鸟如鸠青色名曰冶鸟穿大树作巢如升器其户口径数寸周饰以土垩赤白相次状如射侯伐木见此树即避之去或夜冥人不见鸟鸟亦知人不见己也鸣曰咄咄上去明日便宜急上树去咄咄下去明日便宜急下若使去但言笑而不已者可止伐也若有秽恶及犯其止者则虎通夕来守人不知者即害人此鸟白日见其形鸟也夜听其鸣人也时观乐便作人悲喜形长三尺涧中取石蟹就人火间炙之不可犯也越人谓此鸟为越祝之祖
异虫
南方有落头虫其头能飞其种人常有所祭祀其虫即至故因取之焉其飞因晚便去以耳为翼将晓还复着体沂蓖往得此虫也
江南山溪水中射工虫甲类也长一二寸口中有弩形气射人影随所着处发疮不治则杀人今鹦螋虫溺人影亦随所着处生疮
蝮蛇秋月毒盛无所蜇螫啮草木以泄其气草木即死人樵采设为草木所伤刺者亦杀人毒甚于蝮啮谓之蛇迹也
华山有蛇名肥遗六足四翼见则天下大旱
常山之蛇名率然有两头触其一头头至触其中则两头俱至孙武以喻善用兵者
异鱼
南海有鳄鱼状似鼍斩其头而干之去齿而更生如此者三乃止
东海中有牛体鱼其形状如牛剥其皮悬之潮水至则毛起潮水去则毛伏
东海蛟错鱼生子子惊还入母肠寻复出
彝踅行食有余弃于中流化为鱼今鱼中有名彝貅余者长数寸大者如箸犹有形
广陵陈登食脍作病华佗下之脍头皆成虫尾犹是脍
东海有物状如凝血从广数尺方员名曰鱼无头目处所内无脏众虾附之随其东西人煮食之
异草木
太原晋阳以北生屏风草
海上有草焉名N其实食之如大麦七月稔熟名曰自然谷或曰禹余粮
尧时有屈轶草生于庭佞人入朝则屈而指之一名指佞草
右詹山草帝女所化其叶郁茂其萼黄实如豆服者媚于人
止些山多竹长千仞L食其实去九疑万八千里
江南诸山郡中大树断倒者经春夏生菌谓之椹食之有味而每毒杀人云此物往往自生有毒者或云蛇所着之枫树生者啖之令人笑不得止治之饮土浆即愈
物性
九窍者胎化八窍者卵生龟鳖皆此类咸卵生影伏
白o雄雌相视则孕或曰雄鸣上风则雌孕
兔舐毫望月而孕口中吐子旧有此说余目所未见也
大腰无雄龟鼍类也无雄与蛇通气则孕细腰无雌蜂类也无雌则负别虫于空木中七日而化盖取桑蚕即阜螽子舛成子诗云螟蛉有子蜾蠃负之是也
蚕三化先孕而后交不交者亦产子子后为皆无眉目易伤收采亦薄
鸟雌雄不可别翼右掩左雄左掩右雌二足而翼谓之禽四足而毛谓之兽
鹊巢门户背太岁向太乙智也
M雉长毛雨雪惜其尾栖高树杪不敢下食往往饿死闻魏景初中时人所说
鹳水鸟也伏卵时则不鸣卵冷取N石周绕卵以时助燥气故方术家以鹳巢中N石山鸡有美毛自爱其色终日映水目眩则溺死
龟三千岁游于莲叶巢于卷耳之上
屠龟解其肌肉唯肠连其头而经日不死犹能啮物鸟往食之则为所得渔者或以张鸟遇神蛇复续
蛴螬以背行快于用足
周官云C不渡汶水Y鹆不渡济水鲁国无Y鹆来巢记异也
橘渡江北化为枳今之江东甚有枳橘
百足一名马p中断成两段各行而去
物理
凡月晕随灰画之随所画而阙
麒麟斗而日蚀鲸鱼死而彗星出婴儿号而母乳出
庄子云地三年种蜀黍其后七年多蛇
积艾草三年后烧津液下流成`锡已试有验
煎麻油水气尽无烟不复沸则还冷可内手搅之得水则焰起散卒而灭此亦试之有验
庭州灞水以金银铁器盛之皆漏唯瓠叶则不漏
龙肉以醢渍之则文章生
积油满万石则自然生火武帝泰始中武库火积油所致也
物类
烧铅锡成胡粉犹类也
烧丹朱成水银则不类物同类异用者
魏文帝所记诸物相似乱w者IQ怪石似美玉蛇床乱蘼芜荠s乱人参杜衡乱细辛雄黄似石流黄鳊鱼相乱以有大小相异敌休乱门冬百部似门冬房葵似狼毒钩吻草与荇华相似拔a与萆Z相似一名狗脊
药物
乌头天雄附子一物春秋冬夏采各异也
R志苗曰小草根曰R志
芎苗曰江蓠根曰芎
菊有二种苗花如一唯味小异苦者不中食
父鹗持杀人家葛种之三年不收后旅生亦不可食
神仙传云松嘀入地千年化为茯苓茯苓化为琥珀琥珀一名江珠今泰山出茯苓而无琥珀益州永昌出琥珀而无茯苓或云烧蜂巢所作未详此二说
地黄蓝首断心分根复种皆生女萝寄生兔丝兔丝寄生木上生根不着地
槿花朝生夕死
药论
神农经曰上药养命谓五石之练形六芝之延年也中药养性合欢蠲忿萱草忘忧下药治病谓大黄除实当归止痛夫命之所以延性之所以利痛之所以止当其药应以病也违其药失其应即怨天尤人设鬼神矣
神农经曰药物有大毒不可入口鼻耳目者入即杀人一曰钩吻
神农经曰药种有五毒一曰狼毒占斯解之二曰巴豆藿汁解之三曰黎卢汤解之四曰天雄乌头大豆解之五曰班茅戎盐解之毒菜害小儿乳汁解先食饮二升
食忌
人啖豆三年则身重行止难
啖榆则眠不欲觉
啖麦稼令人有力健行
饮w茶令人少眠
人常食小豆令人肌肥燥
食燕麦令人骨节断解
人食燕肉不可入水为蛟龙所吞
人食冬葵为狗所啮疮不差或致死
马食谷则足重不能行
e食粟则翼重不能飞
药术
胡粉白石灰等以水和之涂鬓须不白涂讫着油单裹令温候欲燥未燥间洗之汤则不得着则多折用暖汤洗讫泽涂之欲染当熟洗鬓须有腻不着药临染时亦当拭须燥温之
陈葵子微火炒令爆咤散着熟地遍蹋之朝种暮生R不过经宿耳
陈葵子秋种覆盖令经冬不死春有子也
烧马蹄羊角成灰春夏散着湿地生罗勒
漆相合成为神仙药服食方云
戏术
削炅钤簿僖韵蛉找园于后承其影则得火
取火法如用珠取火多有说者此未试
神农本草云鸡卵可作琥珀其法取伏卵黄白浑杂者煮及尚软随意刻作物以苦酒渍数宿既坚内着粉中佳者乃乱w矣此世所恒用作无不成者
烧白石作白灰既讫积着地经日都冷遇雨及水浇即更燃烟焰起
五月五日埋蜻蜓头于西向户下埋至三日不蚀则化成青w珠又云埋于正中门
蜥蜴或名i蜒以器养之食以朱砂体尽赤所食满七斤治捣万杵点女人肢体终身不灭唯房室事则灭故号守宫传云东方朔语汉武帝试之有验
取鳖挫令如子大捣赤苋汁和合厚以茅苞五六月中作投地中经旬脔脔尽成鳖也
方士
魏武帝好养性法亦解方药招引四方之术士如左元放华佗之徒无不毕至
魏王所集方士名
上党王w      陇西封君达    
甘陵甘始      鲁女生
谯国华佗字符化    东郭延年
唐           冷寿光
河南卜式       张貂
蓟子训         汝南费长房
鲜奴辜         魏国军吏河南赵圣卿
阳城郄俭字孟节  庐江左慈字符放
右十六人魏文帝东阿王仲长统所说皆能断谷不食分形隐没出入不由门户左慈能变形幻人视听厌刻鬼魅皆此类也周礼所谓怪民王制称挟左道者也
魏时方士甘陵甘始庐江有左慈阳城有郄俭始能行气导引慈晓房中之术善辟谷不食悉号二百岁人凡如此之徒武帝皆集之于魏不使游散甘始老而少容曹子建密问其所行始言本师姓韩字世雄尝与师于南海作金投数万斤于海又取鲤一双一鲤傅药游釜中若处渊其无药者已熟而食言此药去此uR万里已不可行人不能得也
皇甫隆遇青牛道士姓封名君达其余养性法皆可仿用大略云体欲常少劳无过虚食去肥浓节酸咸减思虑损喜怒除驰逐慎房室春夏泄泻秋冬闭藏详别篇武帝行之有效
文帝典论曰陈思王曹植辩道论云世有方士悉招至之甘陵有甘始庐江有左慈阳城有郄俭始能行气俭善辟谷悉号三百岁人自王与太子及余之兄弟咸以为调笑不全信之然^试郄俭辟谷百日同与寝处行步起居自若也夫人不食七日则死而俭乃能如是左慈修房中之术可以善终命然非有至情莫能行也甘始老而少容自诸术士咸共归之王使郄孟节主领诸人
近魏明帝时河东有焦生者裸而不衣处火不魅胨不冻杜恕为太守亲所闻见皆有实事
颍川陈元方韩元长时之通才也所以并信有仙者其儿时所传闻河南密县有成公其人出行不知所至复来还语其家云我得仙因与家人辞诀而去其步渐高良久乃没而不见至今密县传其仙去二君并信有仙盖由此也
桓谭新论说方士有董仲君罪系狱佯死臭自陷出既而复生
黄帝问天老曰天地所生岂有食之令人不死者乎天老曰太阳之草名曰黄精饵而食之可以长生太阴之草名曰钩吻不可食入口立死人信钩吻之杀人不信黄精之益寿不亦惑乎
服食
左元放荒年法择大豆细调匀必煮熟按之令有光焰气彻豆心内先不食一日以冷水顿服讫其鱼肉菜果不得复经口渴即饮水慎不可暖饮初小困十数日后体力壮健不复思食
鲛法服三升为剂亦当随人先食多少损之丰年欲复食者煮葵子及脂苏服肉}渐渐饮之须豆下乃可食豆未尽而以实物塞肠则杀人矣此未试或可以然
孔子家语曰食水者乃耐寒而善浮食土者无心而不息食木者多力而不治食石者肥泽而不老食草者善走而愚食桑者有绪而蛾食肉者勇毅而悍食气者神明而寿食谷者智能而夭不食者不死而神仙传曰杂食者百病妖邪之所钟焉
西域有蒲萄酒积年不败彼俗云可十年饮之醉弥月乃解
所食逾少心逾开所食逾多心逾塞年逾损焉
辨方士
汉淮南王谋反被诛亦云得道轻举
钩弋夫人被杀于云阳而言尸解柩空
文帝典论云议郎李覃学郄俭辟谷食茯苓饮水中寒泄痢殆至殒命军祭酒弘农董芬学甘始鸱视狼顾呼吸吐纳为之过差气闭不通良久乃苏寺人严峻就左慈学补导之术阉竖w无事于斯而逐声若此
又云王仲统云甘始左元放东郭延年行容成御妇人法并为丞相所h间行其术亦得其验降就道士刘景受云母九子元方年三百岁莫知所在武帝恒御此药亦云有验刘德治淮南王狱得枕中鸿秘书及子向咸而g之信黄白之术可成谓神仙之道可致卒亦无验乃以罹罪也
刘根不觉饥渴或谓能忍盈虚王仲都当盛夏之月十垆火炙之不热当严冬之时裸之而不寒恒山君以为性耐寒暑恒山以为无仙道好奇者为之前者已述焉
司马迁云无尧以天下让许由事扬雄亦云夸大者为之扬雄又云无仙道桓谭亦同
人名考
昔彼高阳是生伯鲧职典水土取帝之息壤以填洪水
殷三仁微子箕子比干
文王四友南宫括散宜生闳夭太颠仲尼四友颜渊子贡子路子张
曹参字敬伯
蔡伯喈母袁公妹曜卿姑也
古之善射者甘蝇蝇之弟子曰飞卫
平原管辂善卜筮解鸟语
蔡邕有书万卷汉末年载数车与王粲粲亡后相国掾魏讽谋反粲子与焉既被诛邕所与粲书悉入粲族子叶字长绪即正宗父正宗即辅嗣兄也初粲与族兄凯避地荆州依刘表表有女表爱粲才欲以妻之嫌其形陋周率乃谓曰君才过人而体貌躁非女俨趴有风貌乃妻凯生叶即女所生
太丘长陈子鸿胪卿纪纪子司空tt子泰四世于汉魏二朝有重名而其德渐少减故时人为之语曰公惭卿卿惭长
文籍考
圣人制作曰经贤者著述曰传郑玄注毛诗曰笺不解此意或云毛公尝为北海郡守玄是此郡人故以为敬
何休注公羊传云何氏学有不能解者或答云休谦词受学于师乃宣此义不出于己此言为允
太古书今见存有神农经山海经或云禹所作周易蔡邕云礼记月令周公作
谥法司马法周公所作
余友下邳陈德龙谓余言曰灵光殿赋南郡宜城王子山所作子山尝之泰山从鲍子w学算过鲁国见都殿赋之还归本州溺死湘水时年二十余也
地理考
周自后稷至于文武皆都K中号为宗周秦为阿房殿在长安西南二十里殿东西千步南北三百步上可以坐万人庭中受十万人二世为赵高所杀于宜春宫在杜城南三里葬于旁
尧时德泽盛蒿大以为宫柱名曰蒿宫
姜祠在雍城长安西南三十里
盗跖冢在太阳县西
赵鞅冢在临水县西
始皇陵在骊山之北{数十丈周回六七里今在阴盘县界此陵虽{大不足以销六十万人积年之功其用功力或隐不见不见者骊山水泉本北流者陂障使东西流又此山有土无石于渭北诸山运取大石故歌曰运石甘泉口渭水为不流千人唱万人钩今陵下余石大如p其余功力皆如此类
旧洛阳字作水边各火行也忌水故去水而加佳又魏于行次为土水得土而流土得水而柔故复去佳加水变雒为洛焉
洞庭君山帝之二女居之曰湘夫人又荆州图经曰湘君所游故曰君山
南荆赋江陵有台甚大而有一柱众木皆拱之
典礼考
三让一曰礼让二曰固让三曰终让
汉承秦t臣上书皆曰昧死言王莽盗位慕古法昧死曰稽首光武因而不改
肉刑明王之制荀卿每论之至汉文帝感太仓公女之言而废之班固着论宜复迄汉末魏初陈纪又论宜申古制孔融亦云可复欲申之钟繇王朗不同遂寝夏侯玄李胜曹羲丁谧建私议各有彼此多云时未可复故遂寝焉
上公备物九锡一大辂各一玄牡二驷二衮冕之服赤舄副之三轩悬之乐六佾之舞四朱户以居五纳陛以登六虎贲之士三百人七a钺各一八彤弓一彤矢百S弓十S矢千九鬯一卣瓒副之
乐考
汉末丧乱无金石之乐魏武帝至汉中得杜夔旧法始复设轩悬钟磬至于今用之依夔也
服饰考
汉末丧乱~无玉佩始复作之今之玉佩受于王粲
古者男子皆丝衣有故乃素服又有冠无帻故虽凶事皆着冠也
汉中兴士人皆冠葛巾建安中魏武帝造白于是遂废唯二学书生犹着也
器名考
剑名钝钩湛卢豪曹鱼肠巨阙五剑皆欧冶子所作龙泉太阿工市三剑皆楚王所问者风胡子因仪敫山欧冶子作干将阳龙文莫邪阴漫理此二剑彝跏垢山作莫邪干将妻也
赤刀周之器也
物名考
古骏马有飞兔腰
周穆王八骏赤骥飞黄白蚁华骝J耳me渠黄盗骊
唐公有XZ
项羽有骓
周穆王有犬名忻白
晋灵公有畜狗名獒
韩国有\犬名卢
宋有骏犬曰隹
犬四尺为獒
张骞使西域还乃得胡桃种
徐州人谓尘土为蓬块胰宋桨系
异闻
昔夏禹观河见长人鱼身出曰吾河精岂河伯也
冯夷华阴潼乡人也得仙道化为河伯岂道同哉仙夷乘龙虎水神乘鱼龙其行恍惚万里如室
夏桀之时为长夜宫于深谷之中男女杂处十旬不出听政天乃大风扬沙一夕填此宫谷又为石室瑶台K龙逄谏桀言曰吾之有民如天之有日日亡我则亡以龙逄为妖言而杀之其后复于山谷下作宫在上耆老相与谏桀又以为妖言而杀之
夏桀之时费昌之河上见二日在东者烂烂将起在西者沉沉将灭若疾雷之声昌问于冯夷曰何者为殷何者为夏冯夷曰西夏东殷于是费昌徙族归殷
武王伐纣至盟津渡河大风波武王操戈秉麾麾之风波立霁
鲁阳公与韩战酣而日暮援戈麾之日返三舍
太公为灌坛令武王梦妇人当道夜哭问之曰吾是东海神女嫁于西海神童今灌坛令当道废我行我行必有大风雨而太公有德吾不敢以暴风雨过以毁君德武王明日召太公三日三夜果有疾风暴雨从太公邑外过
晋文公出大蛇当道如拱文公反修德使吏守蛇吏梦天杀蛇曰何故当圣君道觉而视蛇则自死也
齐景公伐宋过泰山梦二人怒公谓太公之神晏子谓宋柏汤与伊尹也为言其状汤容多发伊尹\而短即所梦也景公进军不听军鼓毁乃散师不果伐
徐偃王志云徐君宫人娠而生卵以为不祥弃之水M独孤母有犬名鹄苍猎于水M得所弃卵衔以东归独孤母以为异覆暖之遂沸成儿生时正偃故以为名徐君宫中闻之乃更h取长而仁智袭君徐国后鹄苍临死生角而九尾实黄龙也偃王乃葬之徐界中今见云狗垄偃王既主其国仁义着闻欲舟行上国乃通沟陈蔡之间得朱弓矢以己得天瑞遂因名为弓自称徐偃王江淮诸侯皆伏从伏从者三十六国周王闻遣使乘驿一日至楚使伐之偃王仁不忍斗害其民为楚所败逃走彭城武原县东山下百姓随之者以万数后遂名其山为徐山山上立石室有神灵民人祈祷今皆见存
海水西夸父与日相逐走渴饮于河谓不足北饮大泽未至渴而死弃其策杖化为邓林
澹台子羽渡河赍千金之璧河伯欲之至中流阳侯波起两鲛挟船子羽左掺璧右操剑击鲛皆死既渡三投璧于河伯河伯跃而归之子羽毁而去
荆轲字次非渡河鲛夹船次非不走断其头而风波静除
东阿王勇士有蕃丘欣过神渊使饮马马沉欣朝服拔剑入水二日一夜杀二蛟一龙而出雷随击之七日夜眇其左目
汉滕公薨出葬东都门外公卿送丧驷马不行局地悲鸣跑蹄下地得石室有铭曰佳城郁郁三千年见白日吁嗟滕公居此室遂葬焉
卫灵公葬得石椁铭曰不逢箕子灵公夺我里
汉西都时南宫寝殿内有醇儒王史威长死葬铭曰明明哲士知存知亡崇陇原非宁非康不封不树作灵乘光厥铭何依王史威长
元始元年中谒者沛郡史岑上书讼王宏夺董贤玺绶之功灵帝和光元年辽西太守黄翻上言海边有流尸露冠衣体貌完全后翻感梦云我伯夷之弟孤竹君也海水参峁组で蠹掩藏民有襁褓视者无疾而卒
汉末K中大乱有发前汉时冢者宫人犹活既出平复如旧魏郭后爱念之h着宫内常置左右问汉时宫中事说之了了皆有次序后崩哭泣过礼遂死焉
汉末发范明友冢奴犹活明友霍光女{说光家事废立之际多与汉书相似此奴常游走于民间无止住处今不知所在或云尚在余闻之于人可信而目不可见也
大司马曹休所统中郎谢璋部曲义兵奚侬息女年四岁病疫故埋葬五日复生太和三年诏令休使父母同时送女来视其年四月三日病死四日埋葬至八日向墟邑采桑闻儿生活今能饮食如常
京兆都张潜客居辽东还后为驸马都尉K内侯表言故为诸生太学时闻故太尉常山张颢为梁相天新雨后有鸟如山鹊飞翔近地市人掷之稍下堕民争取之即为一员石言县府颢令破之得一金印文曰忠孝侯印颢表上之藏于官库后议郎汝南樊行夷校书东观表上言尧舜之时旧有此官今天降印宜可复置
孝武建元四年天雨粟孝元竟宁元年南阳阳郡雨谷小者如黍粟而青\味苦大者如大豆赤黄味如麦下三日生根叶状如大豆初生时也
代城始筑立板干一旦亡西南四五十板于泽中自立结草为外门因就营筑焉故其城直周三十七里为九门故城处为东城
史补
黄帝登仙其臣左彻者削木象黄帝帅诸侯以朝之七年不还左彻乃立颛顼左彻亦仙去也
尧之二女舜之二妃曰湘夫人舜崩二妃啼以涕挥竹竹尽斑
处士东鬼槐责禹乱天下事禹退作三章强者攻弱者守攻城围郭盖禹始也
太姒梦见商之庭产棘乃小子发取周庭梓树树之于阙间梓化为松柏ё蹙蹙以告文王文王曰慎勿言冬日之阳夏日之阴不召而万物自来天道尚左日月西移地道尚右水潦东流天不享于殷自发之生于今十年夷羊在牧水潦东流天下飞蝗满该之在周其信然乎
武王伐殷舍于畿逢大雨焉革舆三百乘甲三千一日一夜行三百里以战于牧野
成王冠周公使祝雍曰辞达而勿多也祝雍曰近于民R于佞近于义啬于时惠于财任贤使能陛下は韵鹊酃庖以奉皇天之嘉禄钦顺仲夏之吉日遵并大道郊域康阜万国之休灵始加元服推R童稚之幼志弘积文武之宠德肃ジ咦嬷清庙六合之内靡不蒙德岁岁与天无极右孝昭周成王冠辞
止雨祝曰天生五谷以养人民今天雨不止用伤五谷如何如何灵而不幸杀牲以赛神灵雨则不止鸣鼓攻之朱v绳萦而胁之
请雨曰皇皇上天照临下土集地之灵神降甘雨庶物t生咸得其所
礼记曰孔子少孤不知其父墓母亡问于邹曼父之母乃合葬于防防墓又崩门人后至孔子问来何迟门人实对孔子不应如是者三乃潸然流涕而止曰古不修墓蒋济何晏夏侯玄王肃皆云无此事注记者谬时贤咸从之
孔子东游见二小儿辩斗问其故一小儿曰我以日始出时去人近而日中时R也一小儿曰我以日出时R而日中时近一小儿曰日初出时大如车盖及日中时如盘盂此不为R者小而近者大乎一小儿曰日初出沧沧凉凉及其中如探汤此不为近者热而R者凉乎孔子不能决两小儿笑曰孰谓汝多知乎亦出列子
子路与子贡过郑神社社树有鸟神牵率子路子贡说之乃止
春秋哀公十有四年春西狩获麟公羊传曰有以告者孔子曰孰为来哉孰为来哉
左传曰叔孙氏之车子I商获麟以为不祥
燕太子丹质于秦秦王遇之无礼不得意思欲归请于秦王王不听谬言曰令乌头白马生角乃可丹仰而叹乌即头白俯而嗟马生角秦王不得已而遣之为机发之桥欲陷丹丹驱驰过之而桥不发遁到KK门不开丹为鸡鸣于是众鸡悉鸣遂归
詹何以独茧丝为纶芒针为钩荆筱为竿割粒为饵引盈车之鱼于百仞之渊汨流之中纶不~钩不申竿不挠
薛谭学讴于秦青未穷青之旨于一日遂辞归秦青乃饯于郊衢抚节悲歌声震林木响遏行云薛谭乃谢求返终身不敢言归秦青顾谓其友曰昔韩娥东之齐匮粮过雍门鬻歌假食而去余响v梁三日不~左右叹其神妙去过逆旅凡人辱之韩娥因曼声哀哭一里老幼喜欢忭舞弗能自禁乃厚赂而遣之故雍门人至今善歌哭效娥之遗声也
赵襄子率徒十万狩于中山藉艿燔林扇赫百里有人从石壁中出随烟上下若无所经涉者襄子以为物徐察之乃人也问其奚道而处石奚道而入火其人曰奚物为石火襄子曰而向之所出者石也所入者火也其人曰不知也魏文侯闻之问于子夏曰彼何人哉子夏曰以商所闻于夫子和者同于物物无得而伤阅者游金石之间及蹈于水火皆可也文侯曰吾子奚不为之子夏曰刳心去智商未能也虽试语之而即暇矣文侯曰夫子奚不为之子夏曰夫子能而不为文侯大悦
更羸谓魏王曰臣能射为虚发而下鸟王曰然可试于此乎适闻有鸟从东来羸虚发而下之也
澹台子羽子溺水死欲葬之灭明曰此命也与蝼蚁何亲与鱼鳖何雠遂使勿葬
列传云聂政刺韩相白虹为之贯日要离刺庆忌彗星袭月专诸刺彝趿庞セ鞯钌
齐桓公出因与管仲故道自炖煌西涉流沙往外国沙石千余里中无水时则有沃流处人莫能知皆乘骆驼骆驼知水脉遇其处辄停不肯行以足蹋地人于其蹋处掘之辄得水
楚熊渠子夜行射寝石以为虎伏矢为没羽
汉武帝好仙道祭祀名山大泽以求神仙之道时西王母遣使乘白鹿告帝当来乃供帐九华殿以待之七月七日夜漏七刻王母乘紫云车而至于殿西南面东向头上太华髻青气郁郁如云有三青鸟如乌大立侍母旁时设九微灯帝东面西向王母索七桃大如弹丸以五枚与帝母食二枚帝食桃辄以核着膝前母曰取此核将何为帝曰此桃甘美欲种之母笑曰此桃三千年一生实唯帝与母对坐其从者皆不得进时东方朔窃从殿南厢朱鸟牖中窥母母顾之谓帝曰此窥牖小儿尝三来盗吾此桃帝乃大怪之由此世人谓方朔神仙也
君山有道与野山潜通上有美酒数斗得饮者不死汉武帝斋七日遣男女数十人至君山得酒欲饮之东方朔曰臣识此酒请视之因一饮至尽帝欲杀之朔乃曰杀朔若死此为不验以其有验杀亦不死乃赦之
杂说上
老子云万民皆付西王母唯王圣人真人仙人道人之命上属九天君耳
黄帝治天下百年而死民畏其神百年以其数百年故曰黄帝三百年上古男三十而妻女二十而嫁子曰弟子不学古知之矣贫者不胜其忧富者不胜其乐
昔西夏仁而去兵城郭不修武士无位唐伐之西夏亡昔者玄都贤鬼神道废人事其谋臣不用龟k是从忠臣无禄神巫用国
榆K氏之君孤而无徒曲沃进伐之以亡
昔有巢氏有臣而贵任之专国主断已而夺之臣怒而生变有巢氏以亡昔者清阳强力贵美女不治国而亡
昔有洛氏宫室无常囿池广大人民困匮商伐之有洛以亡
神仙传曰说上据箕尾为宿岁星降为东方朔傅说死后有此宿东方生无岁星
子曰好我者知吾美矣恶我者知吾恶矣
思士不妻而感思女不夫而孕后稷生乎巨迹伊尹生乎空桑
箕子居朝鲜其后伐燕复之朝鲜亡入海为鲜国师两妻墨色珥两青蛇盖勾芒也
汉兴多瑞应至武帝之世特甚麟L数见王莽时郡国多称瑞应岁岁相寻皆由顺时之欲承旨求媚多无实应乃使人猜疑
子胥伐楚燔其府库破其九龙之钟
蓍一千岁而三百茎其本以老故知吉凶蓍末大于本为上吉筮必沐浴斋洁焚香每月望浴蓍必五浴之浴龟亦然明夷曰昔夏后筮乘飞龙而登于天而使华陶占之陶曰吉昔夏启筮徙九鼎启果徙之
昔舜筮登天为神占之有黄龙神曰不吉武王伐殷而占于蓍老蓍老曰吉桀筮伐唐而占于荧惑曰不吉昔鲧筮注洪水而占于大明曰不吉有初无后
蓍末大于本为上吉次蒿次荆皆如是龟蓍皆月望浴之
水之怪为龙罔象木石之怪为i魍魉土之怪为坟羊火之怪为宋无忌
斗战死亡之处其人马血积年化为磷磷着地及草木如露略不可见行人或有触者着人体便有光拂拭便分散无数愈甚有细咤声如炒豆唯静住良久乃灭后其人忽忽如失魂经日乃差今人梳头着髻时有随梳解结有光者亦有咤声
风山之首方高三百里风穴如电突深三十里春风自此而出也何以知还风也假令东风云反从西来诜诜而疾此不旋踵立西风矣所以然者诸风皆从上而下或薄于云云行疾下虽有微风不能胜上上风来则反矣
春秋书鼷鼠食郊牛牛死鼷鼠类最小者食物当时不觉痛世传云亦食人项肥厚皮处亦不觉或名甘鼠俗人讳此所啮衰病之征
鼠食巴豆三年重三十斤
杂说下
妇人娠未满三月着僖鹿谄降┳筮v井三匝Ｏ暧岸去勿反顾勿令人知见必生男
妇人娠不欲令见丑恶物异类鸟兽食当避其异常味不欲令见熊罴虎豹并及射鸟射雉食牛心白犬肉鲤鱼头席不正不坐割不正不食听诵诗书讽咏之音不听淫声不视邪色以此产子必贤明端正寿考所谓父母胎教之法故古者妇人娠必慎所感感于善则善感于恶则恶矣娠者不可啖兔肉又不可见兔令儿唇缺又不可啖生姜令儿多指
异说云瞽瞍夫妇凶顽而生舜叔梁纥淫夫也征在失行也加又野合而生仲尼焉安在有胎教也
豫章郡衣冠人有数妇暴面于道寻道争分铢以给其夫舆马衣资及举孝更取富者一切皆给先者虽有数年之勤妇子满堂室犹放黜以避后人
诸R方山郡幽僻处出蜜人往往以桶聚蜂每年一取
R方诸山蜜处以木为器中开小孔以蜜腊涂器内外令遍春月蜂将生育时捕取三两头着器中蜂飞去寻将伴来经日渐益遂持器归
人藉带眠者则梦蛇
鸟衔人之发梦飞
王┱藕饴砭皆冒重雾行一人无恙一人病一人死问其故无恙人曰我饮酒病者食死者空腹
人以冷水自渍至膝可顿啖数十枚瓜渍至腰啖转多至颈可啖百余枚所渍水皆作瓜气味此事未试人中酒不解治之以汤自渍即愈汤亦作酒气味也
昔刘玄石于中山酒家沽酒酒家与千日酒忘言其节度归至家当醉而家人不知以为死也权葬之酒家计千日满乃忆玄石前来酤酒醉向醒耳往视之云玄石亡来三年已葬于是开棺醉始醒俗云玄石饮酒一醉千日
旧说云天河与海通近世有人居海渚者年年八月有浮槎去来不失期人有奇志立飞阁于槎上多赍粮乘槎而去十余日中犹观星月日辰自后茫茫忽忽亦不觉昼夜去十余日奄至一处有城郭状屋舍甚严遥望宫中多织妇见一丈夫牵牛渚次饮之牵牛人乃惊问曰何由至此此人具说来意并问此是何处答曰君还至蜀郡访严君平则知之竟不上岸因还如期后至蜀问君平曰某年月日有客星犯牵牛宿计年月正是此人到天河时也
人有山行堕深涧者无出路饥饿欲死左右见龟蛇甚多朝暮引颈向东方人因伏地学之遂不饥体殊轻便能登岩岸经数年后竦身举臂遂超出涧上即得还家颜色悦怿颇更黠慧胜故还食谷啖滋味百余日中复本质
天门郡有幽山峻谷而其土人有从下经过者忽然踊出林表状如飞仙遂~迹谷中如此甚数遂名此处为仙谷有乐道好事者入此谷中洗沐以求飞仙往往得去有长生意思人疑恐是妖怪乃以大石自坠牵一犬入谷中犬复飞去其人还告乡里募数十人执杖揭山草伐木至山顶观之遥见一物长数十丈其高隐人耳如簸箕格射刺杀之所吞人骨积此左右已成封其蟒开口广丈余前后失人皆此蟒气所q上于是此地遂安稳无患

