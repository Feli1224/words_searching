卷一
古语有之曰古者有夫妻荒年菜食而死俱化成青绛故俗呼美人虹郭云虹为雩俗呼为美人
晋义熙初晋陵薛愿有虹饮其釜澳须臾q响便竭愿辇酒灌之随投随涸便吐金满釜于是灾弊日祛而丰富岁臻
太原温湛婢见一妪向婢流涕无孔窍婢骇怖告湛湛遂抽刀逐之化成一物如紫虹形宛然长舒上没霄汉
长沙王道怜子义庆在广陵卧病食次忽有白虹入室就饮其粥义庆掷器于阶遂作风雨声振于庭户良久不见
衡阳山九嶷山皆有舜庙每太守修理祀祭洁敬则闻弦歌之声汉章帝时零陵文学奚景于冷道县祠下得笙白玉管舜时西王母献
衡山有三峰极秀其一名华盖又名紫盖澄天明景辄有一双白鹤回翔其上一峰名石锵率室中尝闻讽诵声清响亮彻一峰名芙蓉最为竦杰自非清霁素朝不可望见峰上有泉飞f如一幅绢分映青林直注山下
长沙罗县有屈原自投之川山明水净异于常处民为立庙在汨潭之西岸侧盘石马迹尚存相传云原投川之日乘白骥而来
浔阳姑石山在江之坻初桓玄至西下令人登之中岭便闻长啸声甚清澈及至峰顶见一人箕踞石上
会稽天台山虽非远遐自非卒生忘形则不能跻也赤城阻其径瀑布激其冲石有莓苔之险渊有不测之深
乌程卞山本名土山有项籍庙自号卞王因改名山山足有一石柜高数尺陈郡殷康尝往开之风雨晦冥乃止
钓矶山者陶侃钓于此山下水中得一织梭还挂壁上有顷雷雨梭变成赤龙从空而去其山石上犹有侃迹存焉
乘矶山下临清川昔有渔父宿于川夜半闻水中有弦歌之音宫商和畅清弄谐密
百丈山上有石房内有石案置石书二卷
永宁县涛山有河水色红赤有自然石桥多鱼獭异禽阴雨时尝闻鼗角声甚亮
凉州西有沙山俗云昔有覆师于此者积尸数万从是有大风吹沙覆其上遂成山阜因名沙山时闻有鼓角声
吴孙权赤乌八年遣校尉陈勋漕句容中道凿破窑掘得一异物无有首尾形如数百斛船长数十丈蠢蠢而动有顷悉融液成汁时人莫能识得此之后遂获泉源或谓是水脉每至大旱余渎皆竭惟此巨流焉
东乡太湖吴庚申岁于此有一军士五百人将破堰先以酒肉祈神约令水涸夜梦人云塘水速竭若见巨鳞慎勿杀也又有铜釜并不可发明往见水翕然而尽得白鱼形状非常小人贪利剖而治之见昨所祭余食充溢肠内须臾复得釜又取发水便暴出五百人一时没溺唯督监得存具说事状于今犹名此湖为五百陂
永嘉郡有百簿濑郡人断水捕鱼宰生祷祭以祈多获逾时了无所得众侣忿怨弃业将罢其夕并梦见一老公云诸君且可小停要思其宜夜忽闻有跳跃声惊起共看乃是大鱼v以为脍顿获百簿故因以百簿名濑
晋吴隶为鱼塞于云湖有大鱼化为人语隶云晚有大鱼攻塞切勿杀隶许之须臾有大鱼至群鱼从之隶同侣误杀大鱼是夕风雨晦冥鱼悉飞上木间因号为飞鱼径
兰陵昌虑县\城有华山山上有井鸟巢其中金喙黑色而团翅此鸟见则大水井又不可窥窥者不盈一岁辄死
浔阳昙椿世居长沙宅有古井每夜辄闻有如炮竹声相承谓之龙咤
句容县有延陵季子庙庙前井及渎恒自涌沸故曰沸井于今犹然亦曰沸潭
陈郡谢晦字宣明宅南路上有古井以元嘉二年汲者忽见二龙甚分明行道住观莫不嗟异有人入井始知是砖隐起作龙形
元嘉初武溪蛮人射鹿逐入石穴u容人蛮人入穴见其旁有梯因上梯豁然开朗桑果蔚然行人翱翔亦不以怪此蛮于路斫树为记其后茫然无复仿佛
河东丘俭字仲恭尝征沃沮使王颀穷其东界耆老云曾有一破船随波流出在海岸边有一人项中复有面生得之与语不相通不食而死又得一布衣从海中浮出其身如中国人衣但两袖顿长三丈

卷二
魏时殿前大钟无故大鸣人皆异之以问张华华曰此蜀郡铜山崩故钟鸣应之耳寻蜀郡上其事果如华言
晋武帝时吴郡临平岸崩出一石鼓打之无声以问张华华云可取蜀中桐材刻作鱼形打之则鸣矣于是如言音闻数十里
晋中朝有人畜铜澡盘晨夕恒鸣如人扣乃问张华华曰此盘与洛钟宫商相应宫中朝暮撞钟故声相应耳可错令轻则韵乖鸣自止也如其言后不复鸣
豫章有石黄白色而理疏以水灌之便热加鼎于上炊足以熟冷则灌之雷焕以问张华华曰此燃石也
元康中有人入嵩高山下得竹简一枚上有两行科斗书台中外传以相示莫有知者司空张华以问博士束皙曰此明帝显节陵中策文也检校果然
晋惠帝元康五年武库火烧汉高祖斩百蛇剑孔子履王莽头等三物中书监张茂先惧难作列兵陈卫咸见此剑穿屋飞去莫知所向
晋康帝建元中有渔父垂钓得一金锁引锁尽见金牛急挽出牛断犹得锁长二尺
晋太元中桂阳临武徐孙江行见岸有钱溢出即辇着船中须臾悉变成土
晋义熙中庞猗为宜都太守御人牧马于野见一铜炉上焰带锁而行持归以呈猗遂槛盛逸下荆州无都北乃忽风雨有叫声火光烛天径来趋船失炉所在
义熙中新野黄舒耕田得一舡金卜者云三年勿用长守富也舒不能从遂成土壤
晋时钱塘浙江有樟林桁大船每有乘者辄漂荡摇扬而不可禁常鸣鼓钱塘江头凌浪如故惟船吏章粤能相制伏及粤死遂废去
海西太和中会稽山阴县起仓凿得两大船船中有钱皆轮文时日向暮凿者驰以告官官夜遣防守甚严至明旦失钱所在惟有船存视其状悉有钱处
苻坚建元年中长安樵人于城内见金鼎走白坚坚遣载取到化为铜鼎入门又变成大铎
西河有钟在水中晦朔辄鸣声响悲激羁客闻而凄怆
越v门会元县有元马河有铜钫船河畔有祠中有碧珠若不祭祀取之不祥
长山朱郭夫妻采藻涧滨见二铜釜沿流而下取之而归有员盖满中铜器光辉曜目自然作声郭惧运盖北山埋之而后卖釜与人共载出为货船无故自覆失釜所在
上党侯亮之于江都城下获一石磨下有铜马
弘农杨子阳闻土中有声掘得玉○长可尺许屋栋间乃自漏秫米如此三年昼夜不息米坠既止忽有一青蛇长数尺住在梁上每落粪辄成碎银子阳获银米遂为富儿银作器货卖倍售余家市者随以破灭
永康王旷井上有洗石时见赤气后有二胡人寄宿忽求买之旷怪所以未及度钱子妇孙氏睹二黄鸟`于石上疾往掩取变成黄金胡人不知索市愈急既得撞破内空有二鸟处
西域苟夷国山上有石骆驼腹下出水以金铁及手承取即便对过唯瓠芦盛之者则得饮之令人身体香净而升仙其国神秘不可数遇
月支国有佛发盛以琉璃罂
南康归美山石城内有甘橘橙柚就食其实任意取足脱持归者便遇大蛇或颠仆失径家人啖之辄病
阳羡县小吏吴龛于溪中见五色浮石因取内床头至夜化成女子
河内司马元胤元嘉中为新釜令丧官月旦设祭柑化而为鸢
晋惠帝元康二年巴西郡界竹生花紫色结实如麦外皮青中赤白味甚甘
晋太元中南郡忻陵县有枣树一年忽生桃李枣三种花子
汉兴平元年九月桑再椹时刘玄德军于沛年荒谷贵士众皆饥仰以为粮
北方有白桑椹长数寸食之甘美
建安有JY竹节中有人长尺许头足皆具
元嘉四年，东阳流一作留道先家中筋竹林忽生连理。野人无知谓之祸祟欲斫杀之。
汉安帝元初三年平陆有瓜异处同O共生一瓜时以为嘉瓜
晋武帝太康八年六月王浚园生瓜三茎一实
晋安平有越王余g长尺许白者似骨黑者如角古云越王行海曾于舟中作筹g有余者弃之于水生焉
薯蓣一名山芋根既可入药又复可食野人谓之土若欲掘取默然则获唱名者便不可得人有植者随所种之物而像之也
人参一名土精生上党者佳人形皆具能作儿啼昔有人掘之始下铧便闻土中呻吟声寻音而取果得人参
交州诸菌以叶涂人躯便举体菌生生既遍便就朽烂肌肉消腐
隋县永阳有山壁立千仞岩上有石室古名为神农窟窟前有百药丛茂莫不毕备又别有异物藤花形似菱菜朝紫中绿晡黄暮青夜赤五色迭耀

卷三
晋太康二年冬大寒南洲人见二白鹤语于桥下曰今兹寒不减尧崩年也于是飞去
Y宾国王买得一鸾欲其鸣不可致饰金繁飨珍羞对之愈戚三年不鸣夫人曰尝闻鸾见类则鸣何不悬镜照之王从其言鸾睹影悲鸣冲霄一奋而绝
张华有白鹦鹉华每出行还辄说僮仆善恶后寂无言华问其故答曰见藏瓮中何由得知公后在外令唤鹦鹉鹦鹉曰昨夜梦恶不宜出户公犹强之至庭为r所搏教其啄r脚仅而获免
有鹦鹉飞集他山山中禽兽辄相贵重鹦鹉自念虽乐不可久也便去后数月山中大火鹦鹉遥见便入水濡羽飞而洒之天神言汝虽有志意何足云也对曰虽知不能救然尝侨居是山禽兽行善皆为兄弟不忍见耳天神嘉感即为灭火
五月五日剪鸲鹆舌教令学人语声尤清越虽鹦鹉不能过也
晋司空桓豁在荆州有参军五月五日剪鸲鹆舌每教令学人语遂无所不名与人相顾问参军善弹琵琶鸲鹆每听辄移时
山鸡爱其毛羽映水则舞魏武时南方献之帝欲其鸣舞而无由公子苍舒令置大镜其前鸡鉴形而舞不知止遂乏死韦仲将为之赋其事
晋义熙三年，朱猗戍寿阳，婢炊饭，忽有群乌集灶，竞来啄n，驱逐不去。有猎犬咋杀两乌，余乌因共咋杀犬，又n其肉，唯余骨存。
杜鹃始阳相催而鸣先鸣者吐血死常有人山行见一群寂然聊学其声便呕血而死初鸣先听其声者主离别厕上听其声不祥厌之法当为大声以应之
晋兖州刺史沛国宋处宗尝买得一长鸣鸡爱养甚至恒笼置窗间鸡遂作人语与处宗谈论极有言致终日不辍处宗由此玄言大进
晋义熙中羌主姚毗于洛阳阴沟取砖得一双雄鹅并金色交颈长鸣声闻于九皋养之此沟
傅承为江夏守有一双鹅失之三年忽引导得三十余头来向承家
武陵龙阳虞德流寓溢阳，止主人夏蛮舍中。忽见有白纸一幅，长尺余，标蛮女头，乃起扳取，俄顷有虎到户而退。寻见何老母标如初，德又取之。如斯三返，乃具以语蛮。于是相与执杖，伺候须臾，虎至，即格杀之。同县黄期具说如此。
彭城刘广雅以晋太元元年为京府佐被使还都路经竹里亭于逻宿此逻多虎刘极自防卫系马于户前手执戟布于地上中宵与士庶同睡虎乘间跳入跨越人畜独取刘而去
晋太元末徐桓以太元中出门仿佛见一女子因言曲相调便要桓入草中桓悦其色乃随去女子忽然变成虎负桓着背上径向深山其家左右寻觅惟见虎迹旬日虎送桓下着门外
扶南王D寻常畜虎五六头及鳄鱼十头若有讼未知曲直便投与鱼虎鱼虎不食则为有理秽貊之人祭虎为神将有以也
永初中邵都梁冯恭醉卧于山路夜有虎来以头枕其背恭中宵展转以手搏之复大寝向晓始醒犹见虎蹲在脚后若有宿命非智力所及也
熊兽藏于山穴穴里不得见秽及伤残见则舍穴外死人欲捕者便令一人卧其藏内余伴执杖隐在崖侧熊辄共舆出人不致伤损傍人仍得骋其矛
熊无穴或居大树孔中东土呼熊为子路以物击树云子路可起于是便下不呼则不动也
元嘉初青州刘幡射得一剖腹藏以草塞之蹶然起走幡从而拔塞须臾复还倒如此三焉幡密求此种类治伤痍多愈
始兴郡阳山县有人行田忽遇一象以鼻卷之遥入深山见一象脚有巨刺此人牵挽得出病者即起相与躅陆状若欢喜前象复载人就一污湿地以鼻掘出数条长牙送还本处彼境田稼常为象所困其象俗呼为大客因语云我田稼在此恒为大客所犯若念我者勿复见侵便见踯躅如有驯解于是一家业田绝无其患
晋义熙十三年余为长沙景王骠骑参军在西州得一黄牛时将货之便昼夜衔草不食淹泪瘦瘠
苻坚为慕容冲所袭坚驰m马坠而落涧追兵几及计无由出马即踟蹰临涧垂鞍与坚坚不能及马又跪而受焉坚援之得登岸而西走庐江
晋隆安初东海何澹之屡入关中后还得一犬壮大非常每出入辄已知处澹之后抱疾犬亦疾寻及于亡
楚王与群臣猎于云梦纵良犬逐狡兔三日而获之其肠似铁良工曰可以为剑
西域有鼠王国鼠之大者如狗中者如兔小者如常大鼠头悉已白然带金环枷商估有经过其国不先祈祀者则苋艘律岩驳蒙趁胖湓父获无他释道安昔至西方亲见如此俗谚云鼠得死人目睛则为王
拱鼠形如常鼠行田野中见人即拱手而立人近欲捕之跳跃而去秦川有之
义鼠形如鼠短尾每行递相咬尾三五为群惊之则散俗云见之者当有吉兆成都有之
唐鼠形如鼠稍长青黑色腹边有余物如肠时亦污落亦名易肠鼠昔仙人唐P拔宅升天鸡犬皆去唯鼠坠下不死而肠出数寸三年易之俗呼为唐鼠城固川中有之
前废帝景和中，东阳大水。永康蔡喜夫避雨南陇，夜有大鼠形如○子，浮水而来，径伏喜夫奴床角。奴愍而不犯，每食辄以余饭与之。水势既退，喜夫得返故居，鼠以前脚捧青囊，囊有三寸许珠，留置奴床前，啾啾状如欲语，从此去来不绝。亦能隐形，又知人祸福。后同县吕庆祖牵狗野猎，暂过，遂啮杀之。
貂出句丽国常有一物共居穴或见之形貌类人长三尺能制貂爱乐刀子其俗人欲得貂皮以刀投穴口此物夜出穴置皮刀边须人持皮去乃敢取刀
吴孙皓时临海得毛人山海经云山精如人而有毛此蒋山精也故抱朴子曰山之精形如小儿而独足足向后喜来犯人其名曰T知而呼之即当自却耳一名曰超空可兼呼之又或如鼓赤色一足其名曰浑又或如人长九尺衣裘戴笠名曰金累又或如龙有五色赤角名曰飞龙见之皆可呼其名不敢为害玄中记山精如人一足长三四尺食山蟹夜出昼藏
陆机尝饷张华于时宾客满座华发器便曰此龙肉也众未之信华曰试以苦酒濯之必有异既而五色光起机还问主果云园中茅积下得一鱼质状非常乃以作过美故以相献
张永家地有泉出小龙在焉从此遂为富室逾年因雨腾跃而去于是生赀日不暇给俗说云与龙共居不知神龙效矣
晋太元中东阳西寺七佛屋龛下有一物出头如鹿有法献道人迫而观之于是吐沫喷洒气若云雾至元嘉十四年四月七日此头复出寻觅其处亦无孔穴年年有声殷若小雷
晋义熙中江陵赵姥以酤酒为业居室内地忽自隆起姥察为异朝夕以酒酹之尝有一物出头似驴而地初无孔穴及姥死邻人闻土下有声如哭后人掘地见一异物蠢蠢而动不测大小须臾失之俗谓之土龙
赵牙行船于阖庐见水际有大槎人牵不动牙往举得之以着船船破槎变为龙浮水而去
永阳人李增行经大溪见二蛟浮于水上发矢射之一蛟中焉增归因复出市有女子素服衔泪持所射箭增怪而问焉女答曰何用问焉为暴若是便以相还授矢而灭增恶而骤走未达家暴死于路
荆州上明浦沔水隈，潭极深，常有蛟杀人，浴汲死者不脱岁。升平中，陈郡邓遐字应遥，为襄阳太守，素勇健，愤而入水，觅蛟得之，便举拳曳着岸，欲斫杀，母语云：“蛟是神物，宁忍杀之。今可饬钗鸶次患。”遐舛放焉。自兹迄今，遂无此患。一云遐拔剑入水，蛟绕其足，遐自挥剑截蛟数段，流血水丹，勇冠当时，于后遂无蛟患。
鲁国中牟县蒙山上有寺废久民欲架屋者辄大蛇数十丈出来惊人故莫得安焉
新野苏卷与妇佃于野舍，每至饭时，辄有一物来，其形似蛇，长七尺五寸，色甚光采，卷异而饷之。遂经数载，产业加厚。妇后密打杀，即得能食病，日进三斛饭，犹不为饱，少时而死。
晋中朝武库内封闭甚密忽有雉g时人咸谓为怪张司空云此必蛇之所化耳即使搜库中雉侧果得蛇蜕
司马轨之字道援善射雉太元中将媒下翳此媒屡g野雉亦应试令寻觅所应者头翅已成雉半身故是蛇
晋太元中汝南人入山伐竹见一竹中蛇形已成上枝叶如故又吴郡桐庐人常伐余除遗竹见一竹竿雉头颈尽就身犹未变此亦竹为蛇蛇为雉也
丹阳钟忠以元嘉冬月晨行见有一蛇长二尺许文色似青琉璃头有双角白如玉感而畜之于是赀业日登经年蛇自亡去忠及二子相继殒毙此蛇来吉去凶其唯龙乎
昔有田父耕地值见伤蛇在焉有一蛇衔草着疮上经日伤蛇走田父取其草余叶以治疮皆验本不知草名因以蛇衔为名抱朴子云蛇衔能续已断之指如故是也
海曲有物名蛇公形如覆莲花正白
吴孙权时永康县有人入山遇一大龟即束之以归龟便言曰游不量时为君所得人甚怪之担出欲上吴王夜泊越里缆舟于大桑树宵中树忽呼龟曰劳乎元绪奚事尔耶龟曰我被拘系方见烹G虽然尽南山之樵不能溃我树曰诸葛元逊博识必致相苦令求如我之徒计从安绻暝蛔用魑薅啻腔鼋及尔树寂而止既至建业权命煮之焚柴万车语犹如故诸葛恪曰燃以老桑树乃熟献者乃说龟树共言权使人伐桑树煮之龟乃立烂今烹龟犹多用桑薪野人故呼龟为元绪
元嘉初益州刺史遣三人入山伐樵路迷或见一龟大如车轮四足各摄一小龟而行又有百余黄龟从其后三人叩头请示出路龟乃伸头若有意焉因共随逐即得出路一人无故取小龟割以为G食之须臾暴死惟不啖者无恙
○鱼凡诸鱼欲产○辄以头冲其腹○鱼自欲生者亦更相撞触故世人谓为众鱼之生母也
晋义熙五年庐循自广州下泊船江西众多疫死事平之后人往蔡州见死人发变而为@今上镇西参军与司马张逝瞻河际有一棺棺头有@众试令拨看都是发亦有未即化者一说云生以秫渖沐死则发变为@又昔有人食不能无@死后改棺○满棺中○即@也
司马休遣文武千余人迎家人达南郡值风泊船上岸伐薪见聚肉有数百斤乃割取还以镬煮之烫欲热皆变成数千虾蟆
蝴蝶变作J
鹦鹉螺形似鸟故以为名常脱壳而游朝出则有虫类如蜘蛛入其壳中螺夕还则此虫出庾阐所谓鹦鹉内游寄居负壳者也
晋明帝尝欲肆眚闭而不谋乃屏曲室去左右下帷草诏有大苍蝇触帐而入萃于笔端须臾亡去帝窃异焉令人寻看即蝇所集处辄传有诏喧然已桃
有小虫形色如大豆饬钸低酚饬钔卵皆从所教如似请放稽颡辄七十而有声故俗呼为叩头虫也
缢女虫也，一名蚬，长寸许，头赤身黑，恒吐丝自悬。昔齐东郭姜既乱崔杼之室，庆封杀其二子，姜亦自经。俗传此妇骸化为虫，故以缢女名虫。

卷四
蜀郡临邛县有火井汉室之隆则炎赫弥炽暨桓灵之际火势渐微诸葛亮一瞰而更盛至景曜元年人以烛投即灭其年蜀并于魏
孙钟富春人坚父也与母居至孝笃性种瓜为业忽有三年少容服妍丽诣钟乞瓜钟为设食出瓜礼敬殷ト人临去曰我等司命郎感君接见之厚欲连世封侯欲数世天子钟曰数世天子故当所乐因为钟定墓地出门悉化成白鹄一云孙坚丧父行葬地忽有一人曰君欲百世诸侯乎欲四世帝乎笑曰欲帝此人因指一处喜悦而没坚异而从之时富春有沙涨暴出及坚为监丞邻党相送于上父老谓曰此沙狭而长子后将为长沙矣果起义兵于长沙
泰山高堂隆字升平尝刻邺宫屋材柱云后若干年当有天子居此宫及晋惠帝幸邺宫治屋者土剥更泥始见刻字计年正合
王敦既为逆顿军姑孰晋明帝躬往觇之敦时昼寝梦日环其城乃卓然惊寤曰营中有黄头鲜卑奴来何不缚取帝所生母荀氏燕国人故貌类焉
晋简文既废世子道生次子郁又早卒而未有息濮阳令在帝前祷至三更忽有黄气自西南来逆室前尔夜幸李太后而生孝武皇帝
刘曜隐居管涔之山夜中忽有一童子入跪曰管涔王使小臣奉谒赵皇帝献剑一口置前再拜而去以烛视之剑长二尺光泽非常赤玉为饰背有铭云神剑服御除众毒
石勒为郭敬客时襄国有谶曰力在左革在右让无言或入口让去言为襄字或入口乃国字也勒后遂都襄国
石勒伐刘曜于洛阳从大河南济时河冻将合军至而冰自泮舟楫无阂遂生擒曜谓是神灵之助命曰灵昌津
晋时长安谣曰秦川城中血没l惟有凉州倚柱看及惠愍之间关内歼破浮血飘舟张轨拥众一方威恩共着
凉州张骏字公彦九年天雨五谷于武威炖煌植之悉生因名天麦
凉州张祚伪和平中有神见于玄武殿自称玄冥与人言语祚日夜祈之神言与之福利祚甚信之
凉州张重华遣谢艾伐麻狄引师出振武夜有二枭鸣于牙中艾曰枭者邀也六博得枭者胜今枭鸣牙中克敌之兆果大破之
宋武帝裕字德舆小字寄奴微时伐荻新洲见大蛇长数丈射之伤明日复至洲里闻有杵臼声往视之见童子数人皆青衣捣药问其故答曰我王为刘寄奴所射合散傅之帝曰王神何不杀之答曰刘寄奴王者不死不可杀帝叱之皆散乃收药而返
临淄牛山下有女水齐人谚曰世治则女水流世乱则女水竭慕容超时干涸弥载及天兵薄伐乃激洪流
秦世有谣曰秦始皇何僵梁开吾户据吾床饮吾酒唾吾浆飧吾饭以为粮张吾弓射东墙前至沙丘当灭亡始皇既坑儒焚典乃发孔子墓欲取诸经传圹既启于是悉如谣者之言又言谣文刊在冢壁政甚恶之乃远沙丘而循别路见一群小儿辇沙为阜问云沙丘从此得病
晋武帝太康五年五月宣帝庙地陷裂梁无故自折凡宗庙所以承祖先嗣永世不刊安居摧陷是○绝之祥也
晋惠帝时人有得一鸟毛长三丈以示张华华惨然叹曰所谓海凫毛也此毛出则天下土崩矣果如其言
晋惠帝永康元年帝纳皇后羊氏后将入宫衣中忽有火光众咸怪之自后蕃臣构兵洛阳失御后为刘曜所嫔
晋永嘉元年车骑大将军东瀛王司马腾字符迈自并州迁镇邺行次真定时久积雪而当其门前方十数步独液不积腾怪而掘之得玉马高尺许口齿皆缺腾以为马者国姓称吉祥焉或谓马无齿则不得食未几晋遂大乱腾后为汲桑所杀
董养字仲道陈留浚仪人泰始初到洛下不干禄求荣永嘉中洛城东北角步广里中地陷有二鹅出焉其苍者飞去白者不能飞奉闻叹曰昔周时所盟会狄泉即此地也今有二鹅苍者胡象后胡当入洛白者不能飞此国讳也
晋孝武太元末帝每闻手巾箱中有鼓吹鼙角之音于是请僧斋会夜见一臂长三丈许手长数尺来摸经案是岁帝崩天下大乱晋室自此而衰
晋孝武太元末有谶曰修起会稽其后卢修果从会稽叛
晋义熙十一年京都火灾大行吴界尤甚火防甚峻犹自不绝时王弘守吴郡昼坐厅视事忽见天上有一赤物下状如信幡遥集南人家屋上须臾火遂大发弘知天为之灾故不罪始火之家识者知晋室微弱之象也
隆安初吴郡治下狗常夜吠聚皋桥上人家狗有限而吠声甚众或有夜觇视之见一狗有两三头者皆前向乱吠无几有孙恩之乱
晋海西公时有贵人会因藏_有一手间在众臂之中修骨巨指毛色黑举坐咸惊寻为桓大司马所杀旧传藏令人生离斯验深矣
苻坚建元十二年高陵县民穿井得大龟三尺六寸背文负八卦古字坚命作石池养之食以粟后死藏其骨于太庙其夜庙丞高虏梦龟谓之曰我本出将归江南遭时不遇陨命秦庭即有人梦中谓虏曰龟三千六百岁而终终必妖兴亡国之征也未几为谢玄破于淮淝自缢新城浮图中
慕容出畋见一老父曰此非猎所王宜还也明晨复去值有白兔驰马射之坠石而卒
西秦乞伏炽盘都长安端门外有一井人常宿汲水亭之下而夜闻磕磕有声惊起照视瓮中如血中有丹鱼长可三寸而有寸光时东羌西虏共相攻伐国寻灭亡
佛佛虏凶虐暴恶常自言国名佛佛则是佛中之佛寻被震死既葬而复就冢中霹雳其柩引身出外题背四字表其凶逆而然也国少时为涉去所袭元嘉十九年京口霹雳杀人亦自题背
凉州张字安逊夜寝忽见屋梁间有人像无头久而乃灭甚恶之寻为左右所害
卢龙将寇乱京师谣言曰十丈瓦屋芦作柱薤作栏未几而败
文帝元嘉末长广人病差便能食而不得卧一饭辄觉身长如此数日头遂出屋段究为刺史度之为三丈复还渐缩如旧经日而亡俄而文帝为元凶所害
陈仲弓从诸子侄造荀季和父子于时德星聚太史奏五百里内有贤人聚
陶侃左手有文直达中指上横节便止有相者师圭谓侃曰君左手中指有竖理若彻于上位在无极侃以针挑令彻血流弹壁乃作公字又取纸裹公迹愈明
桓玄生而有光照室善占者云此儿生有奇曜宜目为天人宣武嫌其三文复言为神灵宝犹复用三既难重前却减神一字名曰灵宝
任城魏肇之初生有雀飞入其手占者以为封爵之祥
东莞刘穆之字道和小字道人世居京口隆安中凤凰集其庭相人韦薮谓之曰子必协赞大猷
徐羡之年少时尝有一人来谓曰我是汝祖羡之拜此人曰汝有贵相而有大厄宜以钱二十八文埋宅四角可以免灾过此位极人臣后羡之随亲之县住在县内尝暂出而贼自后破县县内人无免者鸡犬亦尽惟羡之在外获全
晋陵韦朗家在延陵元嘉初忽见庭前井中有人出齐长尺余被带组甲麾伍相应相随出门良久乃尽朗兄薮颇善占筮尝云吾子当至刺史后朗历刺青广二州
晋贾谧字长渊充子也元康九年六月夜暴雷震谧斋屋柱陷入地压毁床帐飘风吹其朝服上天数百丈久之乃坠于中丞台又蛇出其被中谧甚恐明年伏诛
晋孝武太元元年刘波字道则移居京口昼寝闻屏风外悒咤声开屏风见一狗蹲地而语语毕自去波隗孙也后为前将军败见杀
晋太始中豫州刺史彭城刘德愿镇寿阳住内屋闭户未合辄有人头进门扉窥看户内是丈夫露髻团面内人惊告把火搜觅了不见人刘明年竟被诛
河南褚裒字季野将北伐军士忽同时唱言可各持两J复相谓曰一人焉用两J为及败北抛戈弃甲两手各持一J蒙首而奔
晋安帝义熙三年殷仲文为东阳太守尝照镜不见其面俄而难及
元帝永昌元年丹阳甘卓将袭王敦既而中止及还家多变怪自照镜不见其头乃视庭树而头在树上心甚恶之先时历阳陈训私谓所亲曰甘侯头低而视仰相法名为[刀又目有赤脉自外而入不出十年必以兵死不领兵则可以免至是果为敦所袭
东晋谢安字安石于后府接宾妇刘氏见狗衔谢头来久之乃失所在妇具说之谢容色无易是月而薨
晋阮明泊舟西浦见一青衣女子弯弓射之女即轩云而去明寻被害
义熙中王愉字茂和在庭中行帽忽自落仍乘空如人所着及愉母丧月朝上祭酒器在几上须臾下地复还登床寻而第三儿缓怀贰伏诛
晋隆安中高惠清为太傅主簿忽一日有群鼠更相衔尾自屋梁相连至地清寻得痖疾数日而亡
晋桓振在淮南夜闻人登床声振听之隐然有声求火看之见大聚血俄为义师所灭桓振玄从父之弟也
义熙中刘毅镇江州为卢循所败ㄓ饩缂搬憔Ｖ菀娓粹筲蟪⑸熘阶魇樵疾拷王亮储兵作逆忽风展纸不得书毅仰天大诟风遂吹纸入空须臾碎裂如飞雪纷下未几高祖南讨毅败擒斩
永初中北地傅亮为护军兄子珍住府西斋夜忽见北外树下有一物面广三尺眼横竖状若方相珍遑遽以被自蒙久乃自灭后亮被诛
元嘉中高平檀道济镇浔阳十二年入朝与家分别顾瞻城阙[欷逾深识者是知道济之不南旋也故时人为其歌曰生人作死别荼毒当奈何济将发舟所养孔雀来衔其衣驱去复来如此数焉以十三年三月入伏诛道济未下少时有人施罟于柴桑江收之得大船孔凿若新使匠作舴艋勿加鄹工人误截两头檀以为不祥杀三巧手欲以塞匠违约加坌渍紫裙挂
檀道济居清溪第二儿夜忽见人来缚己欲呼不得至晓乃解犹见绳痕在此宅先是吴将步阐所居谚云扬州青是鬼营清溪青扬是也自步及檀皆被诛
东海徐羡之字宗文尝行经山中见黑龙长丈余头有角前两足皆具无后足曳尾而行后文帝立羡之竟以凶终
太元中王公妇女必缓鬓倾髻以为盛饰用发既多不可恒戴乃先于木及笼上装之名曰假髻或名假头至于贫家不能自办自号无头就人借头
文帝元嘉四年太原王徽之字伯猷为交州刺史在道有客命索酒炙言未讫而炙至徽之取自割终不食投地大怒少顷顾视向炙已变为徽之头矣乃大惊愕反属目睹其首在空中挥霍而没至州便殒
彭城刘敬宣字万寿尝夜与僚佐宴坐空中有投一只芒履于座坠敬宣食盘上长三尺五寸已经人着耳鼻间并欲坏顷之而败
安固李道豫元嘉中其家狗卧于当路豫蹴之狗曰汝即死何以蹋我未几豫死
卞伯玉作东阳郡灶正炽火有鸡遥从口入良久乃冲突而出毛羽不焦鸣啄如故伯玉寻病殒
张仲舒为司空在广陵城北以元嘉十七年七月中晨夕间辄见门侧有赤气赫然后空中忽雨罗于其庭广七八分长五六寸皆以笺纸系之纸广长亦与罗等纷纷甚驶仲舒恶而焚之犹自数生府州多相传示张经宿暴疾而死
谢灵运以元嘉五年忽见谢晦手提其头来坐别床血色淋漓不可忍视又所服豹皮裘血淹满箧及为临川郡饭中_有大虫谢遂被诛
谢晦在荆州见壁角间有一赤鬼长可三尺来至其前手擎铜盘满中是血晦得乃纸盘须臾而没
元嘉五年秋夕豫章胡充有大蜈蚣长三尺落充妇与妹前令婢挟掷婢u出户忽睹一姥衣服臭败两目无精到六年三月合门时患死亡相继
新野庾妻毛氏尝于五月五日曝荐席忽见其三岁女在席上卧惊怛便灭女真形在别床如故不旬日而夭世传仲夏忌移床

卷五
秦时丹阳县湖侧有梅姑庙姑生时有道术能着履行水上后负道法倥杀之投尸于水乃随流波漂至今庙处铃下巫人当令殡殓不须坟瘗实时有方头漆棺在祠堂下晦朔之日时见水雾中暧然有着履形庙左右不得取鱼射猎辄有迷径没溺之患巫云姑既伤死所以恶见残杀也
宫亭湖庙神甚有灵验商旅经过若有祷请则一时能使湖中分风沿皆举帆利涉无虞
秦时中宿县十里外有观亭江神祠坛甚灵异经过有不恪者必狂走入山变为虎晋中朝有质子将归洛反路见一行旅寄其书云吾家在观亭亭庙前石间有悬藤即是也君至但扣藤自有应者及归如言果有二人从水中出取书而没寻还云河伯欲见君此人亦不觉随去便睹屋宇精丽饮食鲜香言语接对无异世间今俗咸言观亭有江伯神也
汉武帝时夜郎竹王神者名兴初有女子浣于豚水见三节大竹流入足间推之不去闻其中有号声持破之得一男儿及长有才武遂雄夷獠氏自立为夜郎侯以竹为姓所破之竹弃之于野即生成林王尝从人止石上命作羹从者曰无水王以剑击石泉便涌出今竹王水及破竹成林并存后汉使唐蒙开柯郡斩竹王首夷獠咸欣以竹王非血气所生甚重之求为立后太守吴霸以闻帝封三子为侯死配食父庙今夜郎县有竹王三郎祠是其神也
吴郡桐庐有徐君庙吴时所立左右有为劫盗非法者便如拘缚终致讨执东阳长山县吏李义熙中遭事在郡妇出料理过庙请乞恩拔银钗为愿未至富阳有白鱼跳落妇前剖腹得所愿钗夫事寻散
晋永嘉中吴相伍员庙吴郡人叔父为台郎在洛值京都倾覆归途阻塞当济江南风不得进既投奏即日得渡
陶侃曾如厕见数十人悉持大印有一人朱衣平上帻自称后帝云以君长者故来相报三载勿言富贵至极侃便起旋失所在有大印作公字当其秽处杂五行书曰厕神曰后帝
侃家童千余人尝得胡奴不喜言尝默坐侃一日出郊奴执鞭以随胡僧见而惊礼云此海山使者也侃异之至夜失奴所在
晋丹阳县有袁双庙真第四子也真为桓宣武所诛便失所在灵怪太元中形见于丹阳求立庙未既就功大有虎灾被害之家辄梦双至催功甚急百姓立祠堂于是猛暴用息今道俗常以二月晦鼓舞祈祠尔日风雨忽至元嘉五年设奠讫村人丘都于庙后见一物人面龟身葛巾七孔端正而有酒气未知双之神为是物凭也
青溪小姑庙云是蒋侯第三妹庙中有大谷扶E鸟尝产育其上晋太元中陈郡谢庆执弹乘马缴杀数头即觉体中栗然至夜梦一女子衣裳楚楚怒云此鸟是我所养何故见侵经日谢卒庆名奂灵运父也
余杭县有仇王庙由来多神异晋隆安初县人树伯道为吏得假将归于汝南湾觅载见一朱舸中有贵人因求寄须臾如睡犹闻有声若剧甚雨俄而至家以问船工亦云仇王也伯道拜谢而还
隆安中吴兴有人年可二十自号圣公姓谢死已百年忽诣陈氏宅言是己旧宅可见还不尔烧汝一夕火发荡尽因有鸟毛插地绕宅周匝数重百姓乃起庙
晋义熙中虞道施乘车出行忽有一人着乌衣径来上车云令寄载十许里耳道施试视此人头上有光口目皆赤面悉是毛异于始时既不敢遣行十里中如言而去临别语道施曰我是驱除大将军感汝兼容因赠银铎一双而灭
晋时信安郑徽年少时登前桥仿佛见一老翁以一囊与徽云此是君命慎勿令零落若有破碎便为凶兆言讫忽失所在徽密开看是一挺炭意甚秘之虽家人不之知也后遭卢龙寇乱恒保录之至宋永初三年徽年八十三病笃语子弟云吾齿尽矣可试启此囊见炭悉碎折于是遂绝
陈虞字君度妇庐江杜氏常事鬼子母罗女乐以娱神后一夕复会弦管无声歌者凄忾杜氏尝梦鬼子母遑遽涕泗云凶人将来婢先与外人通以梯布垣登之入神被服将剥夺毕加取影像焚v而后去
世有紫姑神古来相传云是人家妾为大妇所嫉每以秽事相次役正月十五日感激而死故世人以其日作其形夜于厕间或猪栏边迎之祝曰子胥不在是其婿名也曹姑亦归曹即其大妇也小姑可出戏投者觉重便是神来奠设酒果亦觉貌辉辉有色即跳躞不住能占众事卜未来蚕桑又善射钩好则大恶便仰眠平昌孟氏恒不信躬试往投便自跃茅屋而去永失所在也
乌伤陈氏有女未醮着屐径上大枫树颠了无危惧顾曰我应为神今便长去惟左苍右黄当暂归耳家人悉出见之举手辞诀于是飘耸轻越极睇乃没人不了苍黄之意每春辄以苍狗秋黄犬设祀于树下
剡县西乡有杨郎庙县有一人先事之后就祭酒侯褚求入大道遇谯郡楼无陇诣褚共至神舍烧神座器服无陇乞将一扇经岁无陇闻有乘马人呼楼无陇数四声云汝故不还杨明府扇耶言毕回骑而去陇遂得痿病死
晋武太始初萧惠明为吴兴太守郡界有卞山山下有项羽庙相传云羽多居郡厅事前后太守不敢上厅惠明谓纲纪曰孔季恭曾为此郡未闻有灾遂命盛设筵榻接宾未几惠明忽见一人长丈余张弓挟矢向之既而不见因发背旬日而殒
元嘉九年二月二十四日长山张舒奄见一人着朱衣平上帻手捉青柄马鞭云如汝可教便随我去见素丝绳系长梯来下舒上梯乃造大城绮堂洞室地如黄金有一人长大不巾帻独坐绛纱帐中语舒曰主者误取汝赐汝秘术卜占勿贪钱贿舒亦不觉受之
元嘉四年五月三日会稽余姚钱佑夜出屋后为虎所取十八日乃自还说虎初取之时至一宫府入重门见一人凭几而坐形貌伟壮左右使者三十余人谓曰吾欲使汝知术数之法故令虎迎汝汝无惧也留十五昼夜语诸要术尽教道之方佑受法毕便遣令还而不知道即使人送出门乃见归路既得还家大知卜占无幽不验经年乃卒
十二棋卜出自张文成受法于黄石公行师用兵万不失一逮至东方朔密以占众事自此以后秘而不传晋康初襄城寺法味道人忽遇一老公着黄皮衣竹筒盛此书以授法味无何失所在遂复流传于世云
历阳石秀之有一人着平巾F褶语之云闻君巧侔班匠刻几尤妙太山府君相召秀之自陈云刘政能造其人乃去数旬而刘殒石氏犹存刘作几有名遂以致毙
会稽石亭埭有大枫树其中空朽每雨水辄满溢有估客载生@至此聊放一头于朽树中以为狡狯村民见之以鱼@非树中之物咸谓是神乃依树起屋宰牲祭祀未尝虚日因遂名@父庙人有祈请及秽慢则祸福立至后估客返见其如此即取作G于是遂绝
吴猛还豫章附载客船一宿行千里同行客视船下有两龙载之船不着水
陶侃字士行微时遭父艰有人长九尺端悦通刺字不可识心怪非常出庭拜送此人告侃曰吾是王子晋君有巨相故来相看于是脱衣服仙羽升鹄而腾扬
晋太元末湘东姚祖为郡吏经衡山望下有数年少并执笔作书祖谓是行侣休息乃枉道过之未至百许步少年相与翻然飞扬遗一纸书在坐处前数句古时字自后皆鸟迹
东阳徐公居在长山下常登岭见二人坐于山崖对饮公索之二人乃与一小杯公饮之遂醉后常不食亦不饥
昔有人乘马山行遥望岫里有二老翁相对樗蒲遂下马造焉以策注地而观之自谓俄顷视其马鞭摧然已烂顾瞻其马鞍骸枯朽既还至家无复亲属一恸而绝
陈思王曹植字子建尝登鱼山临东阿忽闻i岫里有诵经声清通深亮远谷流响肃然有灵气不觉敛衿祗敬便有终焉之志即效而则之今之梵唱皆植依拟所造一云陈思王游山忽闻空里诵经声清远遒亮解音者则而写之为神仙声道士效之作步虚声也
沙门释慧远栖神庐岳常有游龙翔其前远公有奴以石掷中乃腾跃上升有顷风云飚烨公知是龙之所兴登山烧香会僧齐声唱偈于是霹雳回向投龙之石云雨乃除
沙门竺慧炽新野人住江陵四层佛寺永初二年卒弟子为设七日会其日将夕烧香竟沙门道贤因往视炽弟子至房前忽暧暧若人形详视乃慧炽也容貌衣服不异生时谓贤曰君旦食肉美否曰美炽曰我生不能断肉今落饿鬼地狱道贤惧未及得答炽复言汝若不信试看我背后乃回背示贤见三黄狗形半似驴眼甚赤光照户内状欲啮炽而复止贤骇怖闷绝良久乃苏
灵味寺在建康钟山蒋林里永初三年沙门法意起造晋末有高逸沙门莫显名迹i栖谷隐常在钟山之阿一夜忽闻怪石崩坠声振林薄明旦履行惟见清泉湛然聚徒结宇号曰灵味
武陵宗超之奉经好道宋元嘉中亡将葬犹未阖棺其从兄简之来会葬启盖视之但见双屐在棺中云
元嘉中丹阳多宝寺画佛堂作金刚寺主奴婢恶戏以刀刮其目眼辄见一人甚壮五色彩衣持小刀挑目精数夜眼烂于今永盲
汲郡卫士度苦行居士也其母尝诵经长斋非道不行家常饭僧时日将中母出斋堂与诸尼僧逍遥眺望忽见空中有一物下正落母前乃是天钵中满香饭举坐肃然一时礼敬母自分行斋人食之皆七日不饥此钵犹云尚存士度以惠怀之际得道
太原王玄谟字彦德始将见杀梦人告曰诵观世音千淘蛎庑谟梦中曰何可竟也乃见授既觉诵之且得千堂魅战刑诵之不辍忽传唱停刑
释僧群清贫守节蔬食持经居罗江县之霍山构立茅屋孤在海中上有石盂水深六尺常有清泉古来相传是群仙所宅群因绝粒其庵舍去石盂隔一小涧日夕往还以木为梁由之以汲水年至一百三十忽见一折翅鸭舒翼当梁头就唼群永不得过欲举锡杖拨之恐有转伤因此回遂绝水经数日死临死向人说年少时曾折一鸭翅验此以为现报
卷六
晋宣帝诛王陵后寝疾日见陵来逼帝呼曰彦云缓我身上便有打处贾逵亦为祟少日遂薨初陵既被执过贾逵庙呼曰贾梁道王陵魏之忠臣唯尔有神知之故逵助焉
晋夏侯玄字太初以当时才望为司马景王所忌而杀之宗族为之设祭见玄来灵坐上脱头置其傍悉取果食鱼肉之属以内颈中毕还自安其头既而言曰吾得诉于上帝矣司马子元无嗣也寻有永嘉之乱军还世宗殂而无子后有巫见帝涕泗云国家倾覆正由曹爽夏侯玄诉怨得伸故也爽以势族致诛玄以时望被戮
晋嵇中散常于夜中灯火下弹琴有一人入室初来时面甚小斯须渐大遂长丈余颜色甚黑单衣草带嵇熟视良久乃吹火灭曰耻与魑魅争光
晋邹湛南阳人初湛常见一人自称甄舒仲余无所言如此非一久之乃悟曰吾宅西有积土败瓦其中必有死人甄舒仲者予舍西土瓦中人也检之果然乃厚加殡殓毕梦此人来谢
晋清河陆机初入洛次河南之偃师时久结阴望道左若有民居因往投宿见一年少神姿端远置易投壶与机言论妙得玄微机心服其能无以酹抗乃提纬古今总验名实此年少不甚欣解既晓便去税骖逆旅问逆旅妪妪曰此东数十里无村落止有山阳王家冢尔机乃怪怅还睇昨路空野霾云拱木蔽日方知昨所遇者信王弼也
一说陆云独行逗宿故人家夜暗迷路莫知所从忽望草中有火光云时饥乏因而诣前至一家墙院甚整便寄宿见一年少可二十余丰姿甚嘉论叙平生不异于人寻共说老子极有辞致云出临别语云我是山阳王辅嗣云出门回望向处止是一冢云始谓俄顷已经三日乃大怪怅
晋永嘉中朱彦居永宁披荒入舍便闻管弦之声及小儿啼呼之音夜见一人身甚壮大呼杀其犬彦素胆勇不以为惧即不移居亦无后患
晋永嘉中李谦素善琵琶元嘉初往广州夜集坐倦悉寝惟谦独挥弹未辍便闻窗外有唱佳声每至契会无不击节谦怪语曰何不进耶对曰遗生已久无宜干突始悟是鬼
刘聪建元三年并州祭酒桓回于途遇一老父问之云昔乐工成凭今居何职我与其人有旧为致清谈得察孝廉君若相见令知消息回问姓字曰我吴郡麻子轩也言毕而失回见凭具宣其意凭叹曰昔有此人计去世近五十年中郎荀彦舒闻之为造祝文令凭设酒饭祀于通衢之下
晋太元中桓轨为巴东太守留家江陵妻乳母姓陈儿道生随轨之郡坠濑死道生形见云今获在河伯左右蒙假二十日得还母哀至辄有一黑乌以翅掩其口舌上遂生一瘤从此便不得复哭
晋颖川荀泽以太元中亡恒形见还与妇鲁国孔氏魍癯耒阉煊焉十月而产产悉是水别房作酱泽曰汝知丧家不当作酱而故为之今上官责我数豆致劬不复堪经少时而绝
晋时会稽严猛妇出采薪为虎所害后一年猛行至蒿中忽见妇云君今日行必遭不善我当相免也既而俱前忽逢一虎跳踉向猛猛妇举手指肿慈缯诨ば媵в幸缓人荷戟而过妇因指之虎即击胡倌说妹
晋新野庾绍之字道遐与南阳宋协中表之亲情好绸缪桓玄时庾为湘东太守病亡义熙中忽见形诣协一小儿通云庾湘东来须臾便至两脚着械既至脱械置地而坐协问何由得顾答云蒙假归与卿亲好故相过耳协问鬼神之事绍辄漫略不甚谐对具问亲戚因谈世事末复求酒协时时饵茱萸酒因为设之酒至执杯还置云有茱萸气协曰卿恶之耶绍云上官皆畏之非独我也绍为人语声高壮此言论时不异恒日有顷协儿邃之来绍闻屐声极有惧色乃谓协曰生气见陵不复得住与卿三年别耳因贯械而起出户便灭协后为正员郎果三年而卒
晋义熙三年山阴徐琦每出门见一女子貌极艳丽琦便解银钤赠之女曰感君佳贶以青铜镜与琦便结为伉俪
晋义熙中乌伤葛辉夫在女家宿至三更竟有两人把火至阶前疑是凶人往打之欲下杖悉变为蝴蝶缤纷飞散忽有一物冲辉夫腋下便倒地少时死
义熙中高平檀茂崇丧亡其母沛郡刘氏昼眠梦见崇手执团扇云崇年命未尽横被灾厉上永违离今以此扇奉别母流涕惊觉果于屏风间得扇上皆如蜘蛛网络抚执悲恸
义熙中长山唐邦闻扣门声出视见两朱衣吏云官欲得汝遂将至县东岗殷安冢中冢中有人语吏云本取唐福何以滥取唐邦敕鞭之遣将出唐福少时而死
晋孝武太元中琅琊王轲之家有鬼歌子夜殷允为章郡侨人庾僧度家亦有鬼歌子夜
晋太元中吴兴许寂之忽有鬼于空中语笑或歌或哭至夜偏盛寂之有灵车鬼共牵走车为坏寂之有长刀乃以摄置瓮中有大镜亦摄以纳器中
晋元兴中东阳太守朱牙之忽有一老公从其妾董床下出着黄裳衿帽所出之缮趸泽有泉遂与董交好若有吉凶遂以告牙之儿疾疟公曰此应得虎卵服之持戟向山果得虎阴尚余暖气使儿炙n疟即断绝公常使董梳头发如野猪毛牙之后诣祭酒上章于是绝迹乃作沸汤试浇此删虻檬斛大蚁不日村人捉大刀野行逢一丈夫见刀操黄金一饼求以易刀及授刀奄失其人所在重察向金乃是牛粪计此乃牙之家鬼
沛郡人秦树者家在曲阿小辛村尝自京归未至二十里许天暗失道遥望火光往投之宿见一女子秉烛出云女弱独居不得宿客树曰欲进路碍夜不可前去乞寄外住女然之树既进坐竟以此女独居一室虑其夫至不敢安眠女曰何似过嫌保无虞不相误也为树设食食物悉是陈久树曰承未出适我亦未婚欲接大义能相顾否女笑曰自顾鄙薄岂足伉俪遂与寝止向晨树去乃俱起执别女泣曰与君一睹后面无期以指环一双赠之结置衣带相送出门树低头急去数十步顾其宿处乃是冢墓居数日亡其指环结带如故
南平国蛮兵在姑孰便有鬼附之声呦呦细长或在檐宇之际或在庭树上每占吉凶t先索琵琶随弹而言事事有验时郄倚为长史问当迁官云不久持节也寻为南蛮校尉予为国郎中亲领此土荆州俗谚或云是老鼠所作名曰灵侯
昔有老姥雨夜纺绩断失其○所在姥独骂云何物鬼担去户外即有应声言暂借避雨实不偷○宜就觅之姥惊惧窥外略无所见  ○亦寻获
吴兴袁乞妻临终执乞手云我死君再婚否乞言不忍也既而服竟更娶乞白日见其死妇语之云君先结誓云何负言因以刀割其阳道虽不致死人性永废
临川聂包死数年忽诣南丰相沉道袭作歌其歌笑甚有伦次每歌辄作花上盈盈正闻行当归不闻死复生事异辞怪
琅琊王凝之字叔平妻左将军夫人谢氏弈之女也尝频亡二男悼惜甚过哭泣累年若居至艰后忽见二儿俱还皆着锁械慰免其母宜自宽割儿并有罪若垂哀怜可为作福于是哀痛稍止而勤功德
琅邪王骋之妻陈郡谢氏生一男小字奴子经年后王以妇婢招利为妾谢元嘉八年病终王之墓在会稽假瘗建康东冈既窆反虞舆灵入屋凭几忽于空中掷地便有_声曰何不作挽歌令我寂寂上道耶骋之云非为永葬故不具仪耳
沙门有支法存者本自胡人生长广州妙善医术遂成巨富有八尺翕毛登毛光彩耀目作百种形象又有沉香八尺板床居常香馥太原王琰为广州刺史大儿邵之屡求二物法存不与王因状法存豪纵乃杀而藉没家财焉法存死后形见于府内辄打阁下鼓似若称冤如此经日王寻得病恒见法存守之少时遂亡邵之比至扬都亦丧
河内司马惟之奴天雄死后还其妇来喜闻体有鞭痕而脚着锁问云有何过至如此曰曾因醉窃骂大家今受此罪
陈郡颜延之字延年有爱妾死延之痛惜甚至以冬日临哭忽见妾排屏风以压延之延之惧坠地因病卒
永初中张骥于都丧亡司马茂之往哭见骥凭几而坐以箸刺s食之
元嘉二十六年豫章胡庇之尝为武昌郡入厩中便有鬼怪中宵笼月户牖少开有人倚立户外状似小儿户闭便闻人行如着木屐声看则无所见如此甚数二十八年三月举家悉得时病既而渐差
刘元字幼祖少与武帝善而轻何无忌遂不相得乃去游吴郡虎丘山心欲留焉夜临风长啸对月鼓琴于剑池上忽闻环佩音一女子衣紫罗之衣垂钿带谓元曰吴王爱女愿来相访元曰吴王爱女岂非韩重妻紫玉耶遂与元偕行谓元曰闻君与刘裕相得裕是王者然与何无忌不善此人恐为君患若北还仕魏朝官亦不减牧伯言讫忽不见乃在一大陵松树下约去虎丘三里许元乃北去仕魏累官青州刺史
元嘉二十年王怀之丁母忧葬毕忽见树上有妪头戴大发身披白罗裙足不践柯亭然虚立还家叙述其女遂得暴疾面乃变作向树杪鬼状乃与麝香服之寻复如常世云麝香辟恶此其验也
元嘉中魏郡张承吉息元庆年十二见一鬼长三尺一足而鸟爪背有鳞甲来招元庆恍惚如狂游走非所父母挞之俄闻空中云是我所教幸勿与罚张有二卷羊中敬书忽失所在鬼于梁上掷还一卷少裂坏乃为补治王家嫁女就张借鬼求纸笔代答张素工巧常造一弹弓鬼借之明日送还而皆折坏
元嘉中颖川宋寂昼忽有一足鬼长三尺许为寂驱使欲与邻人樗蒲而无五木鬼乃取刀斫庭中杨枝于户间作之即烧灼黑白虽分明但朴耳
元嘉十二年长山郭悖病亡后孙儿见悖着帻布裙在灵床上呼孙与语云今得七日假假满将去二小鬼捉i在门可就取也孙求i即得又云汝叔从都还得B犁E可试取看便以呈之仍以两铁加苍苍作声语孙曰我无复归缘从此而绝
黄州治下有黄父鬼缭蛭祟所着衣袷皆黄至人家张口而笑必得疫疠长短无定随篱高下自不出已十余年土俗畏怖惶恐不绝
庐陵人郭庆之有家生婢名采薇年少有美色宋孝建年中忽有一人自称山灵如人裸身形长丈余胸臂皆有黄色肤貌端洁言音周正呼为黄父鬼来通此婢婢云意事如人鬼遂数来常隐其身时或露形形变无常乍大乍小或似咽气或为石或为小鬼或为妇人或如鸟兽足迹或如人长二尺许或似鹅迹掌大如盘开户闭牖其入如神与婢戏笑如人也
元嘉十四年徐道饶忽见一鬼自言是其先人于时冬日天气清朗先积稻屋下云汝明日可曝谷天方大雨未有晴时饶从其教鬼亦助辇后果霖雨时有见者形如猕猴饶就道士请符悬着窗中见便大笑云欲以此断我我自能从狗窦中入虽则此语而不复进经数日叹云徐叔宝来吾不宜见之后日果至于是遂绝
安定梁清字道修居扬州右尚方间桓徐州故宅元嘉十四年二月数有异光仍闻擘萝声令婢子松罗往看见一人问云姓华名芙蓉为六甲至尊所使从太微紫宫下来过旧居乃留不去或鸟头人身举面是毛掷洒粪秽引弓射之应弦而灭并有绛汁染箭又睹一物形如猴悬在树标令人刺中其髀堕地淹没经日反从屋上跛行就婢乞食团饭授之顿进二升经日众鬼群至丑恶不可称论松罗床帐尘石飞扬累晨不息婢采菊路逢一鬼着衣帻乘马卫从数十谓采菊曰我是天上仙人勿名作鬼问何以恒掷秽污答曰粪污者钱财之象也投掷者速迁之征也顷之清果为扬武将军北鲁郡太守清厌毒既久乃呼外国道人波罗鬯馕募诸鬼怖惧u垣穴壁而走皆作鸟声于此都绝在郡少时夜中松罗复见威仪器械人众数十一人戴帻送书粗纸有七十许字笔迹婉媚拟羲献又歌云坐侬孔雀楼遥闻凤凰鼓下我邹山头仿佛见梁鲁鬼有叔操丧哭泣答吊不异世人鬼传教曾乞松罗一函书题云故孔修之死罪白笺以吊其叔丧叙致哀情甚有铨次复云近往西方见一沙门自名大摩刹问君消息寄五丸香以相与之清先奉使炖煌忆见此僧清有婢产于此遂绝
   句章人一无人字吴平，州门前忽生一株青桐树，上有谣歌之声，平恶而斫杀。平随军北征，首尾三载，死桐_自还立于故根之上。又闻树巅空中歌曰：“死桐今更青，吴平寻当归，适闻杀此树，已复有光辉。”平寻复归如鬼谣。

卷七
汉武帝冢里先有玉箱瑶杖各一是西胡康渠王所献帝平素常玩之故入梓宫中其后四年有人于扶风d市买得此二物帝左右识而认之说卖者形状乃帝也
魏武北征蹋顿升岭眺瞩见一山冈不生草木王粲曰必是古冢此人在世服生矾石死而石气蒸出外故卉木焦灭即令凿看果得大墓有矾石满莹仲宣博识强记皆此类也一说粲在荆州从刘表登障山而见此异魏武之平乌桓粲犹在江南此言为谲
苍梧王士燮汉末死于交趾遂葬南境而墓常蒙雾灵异不恒屡经离乱不复发掘晋与宁中太原温放之为刺史躬乘骑往开之还即坠马而卒
剡县陈务妻少与二子寡居好饮茶茗宅中先有古冢每日作茗饮先辄祀之二子患之曰古冢何知徒以劳祀欲掘去之母苦禁而止及夜母梦一人曰吾止此冢二百余年谬蒙惠泽卿二子恒欲见毁赖相保护又飨吾佳茗虽泉壤朽骨岂忘翳桑之报遂觉明日晨兴乃于庭内获钱十万似久埋者而贯皆新提还告其儿儿并有惭色从是祷酹愈至
晋隆安中颜从尝起新屋夜梦人语云君何坏吾冢明日床前亟掘之遂见一棺从便为设祭云今当移好处别作小冢明朝一人诣门求通姓朱名护列坐乃言我居四十年昨蒙厚贶相感何如今是吉日便可出棺矣仆巾箱中有金镜愿以相助遂于棺头巾箱中取金镜三枚赠从忽然不见
晋司空郗方回葬妇于骊山使会稽郡吏史泽治墓多平夷古坟后坏一冢构制甚伟器物殊盛冢发闻鼓角声
颖川诸葛闾字道明墓在扬州庄蒋山之西每至阴雨冢中t有弦歌之声
朱文绣与罗子钟为友俱仕于梁绣既死子钟哭之其夜亦亡梁南七里有鸡山绣葬于其中北九里有雉涧埋钟于其内绣神灵变为鸡钟魂魄化为雉清鸣哀响往来不绝故诗曰鸡山别飞向雉涧和清音
武昌戴熙家道贫陋墓在樊山间占者云有王气宣武仗钺西下停武昌令凿之得一物大如水牛青色无头脚时亦动摇斫刺不陷乃纵着江中得水便有声如雷响发长川熙后嗣沦胥殆尽
元嘉中豫章胡家奴开昌邑王冢青州人开齐襄公冢并得金钩而尸骸露在岩中俨然兹亦未必有凭而然也京房尸至义熙中犹完具僵尸人肉堪为药军士分割之
海陵如皋县东城村边海岸崩坏见一古墓有方头漆棺以朱题上云七百年堕水元嘉二十载三月坠于悬t和盖从潮漂沉辄流还依本处村人朱护等异而启之见一老姥年可七十许皤头着O鬓发皓白不如殊生人钗髻衣服粲然若新送葬器物枕履悉存护乃赍酒脯施于柩侧尔夜护妇梦见姥云向获名贶感至无巳但我墙屋毁废形骸飘露今以值一千乞为治护也置钱便去明觉果得即用改殓移于高阜
广陵郡东界有黄公冢高坟二所前有一井面广数尺每旱不竭有人于其中得铜釜及各一又云江都郡东界有黄公坟三所阴天恒闻有S角之声
即墨有古冢或发之有金牛塞埏门不可移动犯之则大祸
嵇康字叔夜谯国人也少常昼寝梦人身长丈余自称黄帝伶人骸骨在公舍东三里林中为人发露乞为葬埋当厚相报康至其处果有白骨胫长三尺遂收葬之其夜复梦长人来授以广陵散曲及觉抚琴而作其声正妙都不遗忘高贵乡公时康为中散大夫后为钟会所谗司马文王诛之
晋会稽张茂字伟康尝梦得大象以问万雅雅曰君当为大郡守而不能善终大象者大兽也取诸其音兽者守也故为大郡然象以齿焚其身后必为人所杀茂永昌中为吴兴太守值王敦问鼎执正不移敦遣沉充杀之而取其郡
郑艾庙在京口新城有一草屋毁已久晋安北将军司马恬于病中梦见一老翁曰我邓公也屋舍倾坏君为治之后访之乃知邓庙为立瓦屋
晋明帝时献马者梦河神请之及至与帝梦同遂投河以奉神始太傅褚褒亦好此马帝云已与河神及褚公卒军人见公乘此马矣
陶侃梦生八翼飞翔冲天见天门九重已入其八惟一门不得进以翼搏天阍者以杖击之因堕地折其左翼惊悟左腋犹痛其后都督八州威果振主潜有窥拟之志每忆折翼之祥抑心而止
晋温峤至牛渚矶闻水底有音乐之声水深不可测傅言下多怪物乃燃犀角而照之须臾见水族覆火奇形异状或乘马车着赤衣帻其夜梦人谓曰与君幽明道隔何意相照耶峤甚恶之未几卒
符坚将欲南师也梦葵生城内明以问妇妇曰若征军远行难为将也坚又梦地东南倾复以问云江左不可平也君无南行必败之象也坚不从卒以败
晋咸和初徐精远行梦与妻寝有身明年归妻果产后如其言
晋武太元二年沙门竺慧猷夜梦读诗五首其一篇后曰陌南酸枣树名为六奇木遣人以伐取载还柱马屋
太元中太原王戎为郁林太守泊船新亭眠梦有人以七枚椹子与之着衣襟中既觉得之占曰椹桑子也自后男女大小凡七丧
晋荆州刺史桓豁所住斋中见一人长丈余梦曰我龙山之神来无好意使君既贞固我当自去耳
晋义熙初乌伤黄蔡于查溪岸照射见水际有物眼光彻其间相去三尺许形如大斗引弩射之应弦而中便闻从流奔惊波浪砰磕不知所向经年与伴共至一处名为竹落岗去先所二十许里有骨可长三丈余见昔射箭贯在其中因语伴云此是我往年所射物乃死于此拔矢而归其夕梦见一长人责诮之曰我在洲渚之间无关人事而横见杀害怨苦莫伸连时觅汝今始相得眠寤患腹痛而殒
晋太原郭澄之字仲靖义熙初诸葛长民欲取为辅国谘议澄之不乐后为南康太守卢循之反自广州长民以其无先告因骋私恶收澄之以付延尉将致大辟夜梦见一神人以乌角如意与之虽是寤中殊自指的既觉便在其头侧可长尺余形制甚陋澄之遂得无恙后从入关赍以自随忽失所在
义熙中商灵均为桂阳太守梦人来缚其身将去形神乖散复有一人云且置之须作衡阳当取之耳商惊寤惆怅永初三年除衡阳守知冥理难逃辞不得免果卒官
商仲堪在丹徒梦一人曰君有济物之心岂能移我在高燥处则恩及枯骨矣明日果有一棺逐水流下仲堪取而葬之于高冈酹以酒食其夕梦见其人来拜谢一云仲堪游于江滨见流棺接而葬焉旬日间门前之沟忽起为岸其夕有人通仲堪自称徐伯玄云感君之惠无以报也仲堪因问门前之岸是何祥乎对曰水中有岸其名为洲君将为州言终而没
蒋道支于水侧见一浮楂取为研制形象鱼有道家符谶及纸皆内鱼研中常以自随二十余年忽失之梦人云吾暂游湘水过湘君庙为二妃所留今复还可于水际见寻也道支诘旦至水侧见罾者得一鲤鱼买剖之得先时符谶及纸方悟是所梦人弃之俄而雷雨屋上有五色气直上入云后人有过湘君庙见此鱼研在二妃侧
刘穆之东莞人世居京口初为琅琊府主簿尝梦与武帝泛海遇大风惊俯视船下见二白龙夹船既而至一山山峰耸秀意甚悦又尝渡杨子江宿梦合两船为舫上施华盖仪饰甚盛以升天既晓有一老姥问曰君昨夜有佳梦否穆之乃具说之姥曰君必位居端揆言讫不见后官至仆射丹阳尹以元功也
景平中颖川荀茂远至南康夜梦一人头有一角为远筮曰君若至都必得官问是何职答曰官生于水于是而寤未解所说因复寐又梦部伍至扬州水门堕水而死作棺既成远入中自试恨小既见殡殓葬之渚次怅然惊觉以告母兄船至水门过果落江而殒丧仪一如其梦
吴兴沉庆之字弘先废帝遣从子攸之赍药赐死时年八十是岁旦庆之梦有人以两疋绢与之谓曰此绢足度寤而谓人曰老子今年不免矣两疋八十尺也足度无盈余矣遂死初庆之尝梦引卤簿入厕中庆之甚恶入厕之鄙时有善占梦者为解之曰君必大富贵然未在旦夕问其故答云卤簿固是富贵容厕中所谓后帝也知君富贵不在今日
临川太守谢灵运初钱塘杜明师夜梦东南有人来入其馆是夕即灵运生于会稽旬日而谢玄亡其家以子孙难得送灵运于杜治养之十五方还都故名客儿
卷八
后汉时姑苏忽有男子衣白衣冠白冠形神修励从者六七人遍扰居民欲掩害之即有风雨郡兵不能掩术士赵晃闻之往白郡守曰此妖也欲见之乎乃净水焚香长啸一声大风疾至闻室中数十人响应晃掷手中符如风顷若有人持物来者晃曰何敢幻惑如此随复旋风拥去晃谓守曰可视之使者出门人已报云去此百步有大白蛇长三丈断首路旁其六七从者皆身首异处亦鼋鼍之属
乐广字彦辅南阳U阳人晋惠帝时为河南尹先是官舍多妖怪前尹皆于廊下督邮传中治事无敢在厅事者惟广处之不疑常白日外户自开二子凯横等皆惊怖广独自若顾见墙有孔使人掘墙得狸而杀之其怪遂绝
晋怀帝永嘉中徐]出行田见一女子姿色鲜白就]言调女因吟曰畴昔聆好音日月心延伫如何遇良人中怀邈无绪]情既谐欣然延至一屋女施设饮食而多鱼遂经日不返兄弟追觅至湖边见与女相对坐兄以藤杖击女即化成白鹤翻然高飞]恍惚年余乃差
晋太元中桓谦字敬祖忽有人皆长寸余悉被铠持槊乘具装马从钪谐鼍光耀目游走宅上数百为群部障指麾更相撞刺马既轻快人亦便捷能缘几登灶寻饮食之所或有切肉则来丛聚力所能胜者以槊刺取径入穴中蒋山道士朱应子令作沸汤浇所入处寂不复出因掘之有斛许大蚁死在穴中谦后以门衅同灭
太元中吴与沉霸梦女子来就寝同伴密察惟见牝狗每待霸眠辄来依床疑为魅因杀而食之霸后梦青衣人责之曰我本以女与君共事若不合怀自可见语何忽乃加耻杀可以骨见还明日收骨葬冈上从是乃平复
晋孝武太元十二年吴郡寿颁道志边水为居渚次忽生一双物状若青藤而无枝叶数日盈拱试共伐之即有血出声在空中如雄鹅叫两音相应腹中得一卵形如鸭子其根头似蛇面眼
吴郡岑渊为吴郡时大司农卿碑注在江东湖西太元中村人见龟载从田中出还其先处萍藻犹着腹下
晋太元末徐寂之尝野行见一女子操荷举手麾寂之寂之悦而延住此后来往如旧寂之便患瘦瘠时或言见华房深宇芳茵广筵寂之与女觞肴宴乐数年其弟之闻屋内群语潜往窥之见数女子从后户出惟余一者隐在篑边之径入寂之怒曰今方欢乐何故唐突忽复共言云篑中有人之即发看有一牝猴遂杀之寂之病遂瘥
义熙中东海徐氏婢兰忽患羸黄而拂拭异常共伺察之见扫帚从壁角来趣婢床乃取而焚之婢即平复
晋义熙中乌伤人孙乞赍父书到郡达石亭天雨日暮顾见一女戴青伞年可十六七姿容丰艳通身紫衣尔夕电光照室乃是大狸乞因抽刀杀伞是荷叶
晋义熙中永嘉松阳赵翼与大儿鲜共伐山桃树有血流惊而止后忽失第三息所在经十日自归空中有语声或歌或哭翼语之曰汝既是神何不与相见答曰我正气耳舍北有大枫树南有孤峰名曰石楼四壁绝立人兽莫履小有失意便取此儿着树杪及石楼上举家叩头请之然后得下
晋有士人买得鲜卑女名怀顺自说其姑女为赤苋所魅始见一丈夫容质妍净着赤衣自云家在厕北女于是恒歌谣自得每至将夕辄结束去屋后其家伺候唯见有一株赤苋女手指环挂其苋上芟之而女号泣经宿遂死
高祖永初中张春为武昌太守时人有嫁女未及升车女忽然失性出外殴击人乃自云己不乐嫁俗人巫云是邪魅将女至江际遂击鼓以术饬拼阂晕欺惑百姓刻期须得妖魅翼日有一青蛇来到巫所即以大钉钉其头至日中时复见大龟从江来伏于巫前巫以朱书龟背作符更遣入江至暮有大白鼍从江中出乍沉乍浮龟随后催逼鼍自分死冒来先入幔与女辞诀女遂痛哭云失其姻好于是渐差或问巫曰魅者归于一物今安得有三巫云蛇是传通龟是媒人鼍是其对所获三物悉以示春春始知灵验皆杀之
元嘉初建康大夏营寡妇严有人称华督与严结好街卒夜见一丈夫行造护军府府在建阳门内街卒呵问答曰我华督造府径沿西墙而入街卒以其犯夜邀击之乃变为鼍察其所出入处甚莹滑通府中池池先有鼍窟岁久因能为魅杀之乃绝
文帝元嘉初益州王双忽不欲见明常取水沃地以菰蒋覆上眠息饮食悉入其中云恒有一女子着青裙白须来就其寝每听闻荐下有声历历发之见一青色白缨蚯蚓长二尺许云此女常以一奁香见遗气甚清芬奁乃螺壳香则菖蒲根于时咸谓双暂同阜螽矣
河东常丑奴将一小儿湖边拔蒲暮恒宿空田舍中时日向瞑见一少女子姿容极美乘小船载莼径前投丑奴舍寄住因卧觉有臊气女已知人意便求缁外变为獭
陈郡殷家养子名琅与一婢结好经年婢死后犹来往不绝心绪昏错其母深察焉后夕见大蜘蛛形如斗样缘床就琅便宴尔怡悦母取而杀之琅性理遂复
元嘉十八年广陵下市县人张方女道香送其夫婿北行日暮宿祠门下夜有一物假作其婿来云离情难遣不能便去道香俄昏惑失常时有海陵王纂者能疗邪疑道香被魅请治之始下一针有一獭从女被内走入前港道香疾便愈
元嘉十九年长山留元寂曾捕得一狸剖腹复得一狸又剖之更获一狸方见五脏三狸虽相包怀而大小不殊元寂不以为怪以皮挂于屋后其夜有群狸绕之号呼失皮所在元寂家亦无他
余姚县仓封印完全既而开之觉大损耗后伺之乃是富阳县桓王陵上双石龟所食即密令毁龟口于是不复损耗
琅琊费县民家恒患失物谓是偷者每以扃钥为意常周行宅内后果见篱一穿穴可容人臂甚滑泽有踪迹乃作绳放穿穴口夜中忽闻有摆扑声往掩得一髻长三尺许从此无复所失
永康舒寿夫与同里猎于远山群犬吠深茂处异而看之见树下有一老公长可三尺头须蒙然面皱齿落通身黄服裁能动摇因问为是何人而来在此直云我有三女姿容兼多技艺弹琴歌诗闲究五典寿夫等共缚束令出女公曰我女居深房洞庭之中非自往唤不可得来请解我绳当呼女也猎人犹不置俄而变成一兽黄色四足其形似皋又复似狐头长三尺额生一角耳高于顶面如故寿夫等大惧狼狈放解倏忽失处
晋广州太守冯孝将男马子梦一女人年十八九岁言我乃前太守徐玄方女不幸早亡亡来四年为鬼所枉杀按生乃寿至八十余今听我更生还为君妻能从所委见救活否马子掘开棺视之其女已活遂为夫妇生二男一女
鄢阳陈忠女名丰邻人葛勃有美姿丰与村中数女共聚络丝戏相谓曰若得婿如葛勃无所恨也
临海乐安章沉年二十余死经数日将敛而苏云被录到天曹天曹主者是其外兄断理得免初到时有少年女子同被录送立住门外女子见沉事散知有力助因泣涕脱金钏一只及臂上杂宝托沉与主者求见救济沉即为请之并进钏物良久出语沉已论秋英亦同遣去秋英即此女之名也于是俱去脚痛疲顿殊不堪行会日亦暮止道侧小窟状若客舍而不见主人沈共宿鹘痈相问次女曰我姓徐家在吴县乌门临渎为居门前倒枣树即是也明晨各去遂并活沉先为护府军吏依假出都经吴乃到乌门依此寻索得徐氏舍与主人叙阔问秋英何在主人云女初不出入君何知其名沉因说昔日魂相见之由秋英先说之所言因得主人乃悟甚羞不及寝髦事而其邻人或知以语徐氏徐氏试令侍婢数人递出示沉沉曰非也乃令秋英见之则如旧识徐氏谓为天意遂以妻沈生子名曰天赐
瞽瞍生舜征在生孔子其有胎教也哉妇人妊孕未满三月着婿衣冠平旦左绕井三匝映井水详观影而去勿返顾勿令婿见必生男
晋安帝义熙中魏兴李宣妻樊氏怀妊过期不孕而额上有疮儿穿之以出长为将今犹存名胡儿
元嘉中高平平丘孝妇怀妊生一团水得日便消液成水
魏郡徐逮字君及妇平昌孟氏生儿头有一角一脚头正仰向通身尽赤落地无声乘虚而去
太原温盘石母怀身三年然后生堕地便坐而笑发覆面牙齿皆具
丹阳县骆庆妇生一男一虎一狸狸虎毛色斑黑牙爪皆备即杀之儿经六日死母无他异
长山赵宣母身如常而髀上痒搔之成疮儿从疮出母子平安
刘毅讨桓修之，桓遣人擒得毅妻郭美，送与玄。遂宠擅，诸姬有身，及玄败，郭还，遂产一儿一鼠。毅怒杀儿，鼠走枯莽中。其后郭病死，方殓，鼠忽来，跳入棺内。
元嘉中沛国武漂之妻林氏怀身得病而死俗忌含胎入柩中要须割出妻乳母伤痛之乃抚尸而祝曰若天道有灵无令死被擘裂须臾尸面赧然上色于是呼婢共扶之俄顷儿堕而尸倒
汉末大乱宫人小黄门上墓树上避兵食松柏实遂不复饥举体生毛长尺许乱离既平魏武闻而收养还食谷齿落头白
吴天门张某冬月与村人共猎见大树下有蓬庵似寝息处而无烟火须臾见一人形长七尺毛而不衣负数头死猿与语不应因将归闭空屋中十余日复送故处
晋咸宁中鄱阳乐安有人姓彭世以射猎为业每入山与子俱行后忽蹶然而倒化成白鹿见悲号鹿跳跃远去遂失所在其子终身不复弋猎至孙复习其事后忽射一白鹿乃于两角间得道家七星符并有其祖姓名及乡居年月在焉睹之悔懊乃烧弓矢永断射猎
晋太康中荣阳郑袭为广陵太守门下驺忽如狂奄失其所在经日寻得裸身呼吟肤血淋漓问其故云社公令其作虎以斑皮衣之辞以执鞭之士不堪跃神怒还使剥皮皮已着肉疮毁惨痛旬日乃差
晋时豫章郡吏易拔义熙中受番还家远遁不返郡遣追见拔言语如常亦为设食使者催令束装拔因语曰汝看我面乃见眼目角张身有黄斑色便竖一足径出门去家先依山为居至林麓即变成三足大虎所竖一足即成其尾也
晋太元十九年鄱阳桓阐杀犬祭乡里绥山煮肉不熟神怒即下教于巫曰桓阐以肉生贻我当谪令自食也其年忽变作虎作虎之始见人以斑皮衣之即能跳跃噬逐
胡道洽者自云广陵人好音乐医术之事体有臊气恒以名香自防唯忌猛犬自审死日诫弟子曰气绝便殡勿令狗见我尸也死于山阳殓毕觉棺空即开看不见尸体时人咸谓狐也
元嘉三年邵陵高平黄秀无故入山经日不还其儿根生寻觅见秀蹲空树中从头至腰毛色如熊问其何故答云天谪我如此汝但自去儿哀恸而归逾年伐山人见之其形尽为熊也
陈郡谢石字石奴太元中少患面疮诸治莫愈梦日环其城乃自匿远山卧于岩下中宵有物来舔其疮随舔随除既不见形意为是龙而舔处悉白故世呼为谢白面
元嘉中章安有人n鸭肉乃成瘕病胸满面赤不得饮食医令服秫米渖须臾烦闷吐一鸭雏身啄翅皆已成就惟左脚故缀昔所食肉病遂获差
山阴有人尝食牛肉左髀便作牛鸣每劳辄剧食乃止
有人误吞发便得病但欲咽猪脂张口时见喉中有一头出受膏乃取小钩为饵而引得一物长三尺余其形似蛇而悉是猪脂悬于屋间旬日融尽惟发在焉
卷九
后汉郑玄字康成师马融三载无闻融鄙而遣还玄过树阴假寝梦一老父以刀开腹心倾墨汁着内曰子可以学矣于是寤而即返遂精洞典籍融叹曰诗书礼乐皆巳东矣潜欲杀玄玄知而窃去融推式以算玄玄当在土木上躬骑马袭之玄入一桥下俯伏柱上融踟蹰桥侧云土木之间此则当矣有水非也从此而归玄用免焉
一说玄在马融门下三年不相见高足弟子传授而已常算浑天不合问诸弟子弟子莫能解或言玄融召令算一转便决众咸骇服及玄业成辞归融心忌焉玄亦疑有追者乃坐桥下在水上据屐融果转式逐之告左右曰玄在土下水上而据木此必死矣遂罢追玄竟以免
管辂洞晓术数初有妇人亡牛从之卜曰当在西面穷墙中可视诸丘冢中牛当悬头上向既而果得妇人反疑辂为藏己牛告官按验乃知是术数所推
洛中小人失妻者辂为卜教使明旦于东阳城门中伺担豚人牵与共斗具如其言豚逸走即共追之豚入人舍突破主人瓮妇从瓮中出
中书令纪玄龙辂乡里人也辂在田舍尝候远邻主人苦频失火辂卜教使明日于南陌上伺当有一角巾诸生驾黑牛从东来必引留为设宾主此能消之后果有此生来玄龙因留之宿生有急求去不听遂留当宿意大不安以为图己主人罢入生乃持刀出门外倚两薪积间侧立假寐忽有一物直来过前状如兽手中持火以口吹之生惊举刀斫便死视之则狐自是主人不复有灾
时有利漕治下屯民捕鹿者获之为人所窃诣辂为卦语云此有盗者是汝东巷中第三家也汝径往门前候无人时取一瓦子密发其碓屋东头第七椽以瓦着下不过明日食时自送还汝其夜盗者父忽患头痛壮热烦疼亦来诣辂卜辂为发祟盗者具服令担皮肉还藏着故处病当自愈乃密教鹿主往取又语使复往如前举椽弃瓦盗父亦差
都尉治内史有失物者辂使明晨于寺门外看当逢一人令指天画地举手四向自当得之暮果获于故处
安德令刘长仁闻辂晓鸟鸣初不信之须臾有鸣鹊来在阁屋上其声甚急辂曰鹊言东北有妇昨杀夫牵引西家人夫娄离候不过日在虞洲之际告者至矣到时果有东北同伍民来告如辂言
辂尝至郭恩家有飞鸠来在梁头鸣甚悲辂曰当有老公从东方来携肫一头酒一壶来候主人虽喜当有小故明日果有客如所占而射鸡作食箭从树间激中数岁女子手流血惊怖
馆陶令诸葛原字景春迁新与太守辂往饯之宾客并会原自取燕卵蜂窠蜘蛛着器中使射覆卦成辂曰第一物含气须变依乎宇堂雄雌以形翅翼舒张此燕卵也第二物家室倒悬门户众多藏精畜毒得秋乃化此蜂窠也第三物觳觫长足吐丝成罗寻网得食利在昏夜此蜘蛛也举坐惊喜
平原太守刘字令清取印囊及山鸡毛置器中使辂筮之辂曰内方外圆五色成文含宝守信出则有章此印囊也高岳岩岩有鸟朱身羽翼玄黄鸣不失晨此山鸡毛也曰此郡官舍连有变怪使人恐怖其理何由辂曰或因汉末之乱兵马扰攘军尸流血污染丘山故因昏夕多有怪形也明府道德高妙自天佑之愿安百禄以光休宠
 清河王经字君备去官还家辂与相见经曰近有一怪大不喜之欲烦作卦卦成辂曰爻吉不为怪也君夜在堂户前有一流光如燕雀者入君怀中殷殷有声内神不安解衣彷徉招呼妇人觅索余光经大笑曰实如君言辂曰吉迁官之征也顷之为江夏太守
晋南阳赵侯少好诸异术姿形悴陋长不满数尺以盆盛水闭目吹气作禁鱼龙立见侯有白米为鼠所盗乃披发持刀画地作狱四面开门向东长啸群鼠俱到庵曰凡非n者过去盗者令止止者十余剖腹看有米在焉会徒跣须履因仰头微吟双履自至人有D其形容者便佯说以酒杯向口即掩鼻不脱乃稽颡谢过着地不举永康有骑石山山上有石人骑石马侯以印指之人马一时落首今犹在山下
颖川庾嘉德善于筮蔡之事有人失一婢庾卦云君可出东陵口伺候有姓曹乘车者无问识否但就其载得与不得殆一理也旦出郭果有曹郎上墓径便升车曹大骇呼牛惊奔入草刺一死尸下视乃其婢也
北海任诩字彦期从军十年乃归临还握粟出卜师云非屋莫宿非食时莫沐诩结伴数十共行暮遇雷雨不可蒙冒相与庇于岩下窃意非屋莫宿戒遂负担栉休岩崩压停者悉死至家妻先与外人通情谋共杀之请以湿发为识妇宵则劝诩令沐复忆非食时莫沐之忌收发而止妇惭愧负怍乃自沐焉散发同寝通者夜来不知妇人也斩首而去
河间沐坚字壁强石勒时监作水田御下苛虐百姓怨毒乃为坚形以V矛斫刺饬畹贡屑嵫暗貌】啾淮犯钣谑撬扉
晋咸宁中高阳新城叟为泾祠妖幻署置百官又以水自鉴辄见所署置之人衣冠俨然百姓信惑京都翕集收而斩之
扶南国治生皆用黄金僦船东西远近雇一斤时有不至所届欲减金数舡主便作幻诳使船底砥折状欲沦滞海中进退不动众人惶怖还请赛船合如初
元嘉初上虞孙溪奴多诸幻伎叛入建安治中后出民间破宿瘦辟遥径彻腹内而令不痛治人头风流血滂沲嘘之便断疮又即敛虎伤蛇噬烦毒垂死禁护皆差向空长啸则群鹊来萃夜馕抿迪そ运赖怪潦三年乃于长山为本主所得知有禁术虑必亡叛的缚枷极为重复少日已失所在
永嘉阳童孙权时俗师也尝独乘船往建宁泊在渚次宵中忽有一鬼来欲击童童因起谓曰谁敢近阳童者鬼即稽颡云实不知是阳使者童便仁钩舜船飞迅驶有过猛帆至县乃遣之
荥阳郑鲜之字道子为尚书左仆射女脚患挛癖就王仆阳医仆阳请水浇之余浇庭中枯衰树树既生女脚亦差
卷十
介子推逃禄隐迹抱树烧死文公拊木哀嗟伐而制屐每怀割股之功俯视其屐曰悲乎足下足下之称将起于此
田文母嬖也五月五日生文父辛钗蘧倌杆骄傥某こ赏以实告之遂启父曰不举五月子何也父云生及户损父文曰受命于天岂受命于户若受命于户何不高其户谁能至其户耶父知其贤立为嗣齐封为孟尝君俗以五月为恶月故忌
魏安厘王观翔m而乐之曰寡人得如m之飞视天下如芥也吴客有隐游者闻之作木m而献之王王曰此有形无用者也夫作无用之器世之奸民也召隐游欲加刑焉隐游曰臣闻大王之好飞也故敢献m安知大王之恶此也可谓知有用之m鸟未悟无用之m鸟也今臣请为大王翔之乃取而骑焉遂翻然飞去莫知所之
东阳颜乌以纯孝着闻后有群乌衔鼓集颜所居之村乌口皆伤一境以为颜至孝故慈乌来萃衔鼓之兴欲令聋者远闻即于鼓处置县而名为乌伤王莽改为乌孝以彰其行迹云
孝女曹娥者会稽上虞人也父旰能弦歌为巫汉安帝二年五月五日于县江涛迎婆娑神溺死不得尸骸娥年十四乃缘江号哭昼夜不绝声七日遂投江而死三日后与父尸俱缰猎嘉元年县长度尚改葬娥于江南道傍为立碑焉陈留蔡邕字伯喈避难过吴读曹娥碑文以为诗人之作无诡妄也因刻石旁作黄绢幼妇外孙齑臼八字魏武见而不能了以问群僚莫有解者有妇人浣于江渚曰第四车解既而祢正平也衡即以离合义解之或谓此妇人即娥灵也
管宁字幼安避难辽东后还泛海遭风船垂倾没宁潜思良久曰吾尝一朝科头三晨晏起今天怒猥集过恐在此
魏徐邈字景山，为尚书郎时，禁酒而邈私饮，至于沉醉。从事赵达问以曹事，邈曰：“中圣人。”达白太祖，太祖甚怒徐邈，鲜于辅进曰：“醉客谓清酒为圣人，浊酒为贤人。邈性修慎，偶醉言耳。”由是得免。后文帝幸许昌，见邈问曰：“颇复中圣人否？”对曰：“昔子反毙于谷阳，御叔罚于饮酒，臣嗜同二子，不能自惩，时复中之。”帝大笑，顾左右曰：“名不虚立。”
贾充字公闾，平阳襄陵人也。妻郭氏为人凶，生儿烂瘢年始三岁，乳母抱之当阁，烂窦充外入，喜笑。充就乳母怀中呜撮，郭遥见，谓充爱乳母，即鞭杀之。儿恒啼泣，不食他乳，经日遂死。郭于是终身无子。
晋司隶校尉高平满奋字武秋丰肥肉溃肤裂每至暑夏则膏汗流溢其有爱妾夜取以燃照炎灼发于屋表奋大恶之悉盛而埋之暨永嘉之乱为胡贼所烧皎若烛光
晋滕放太元初夏枕文石枕卧忽暴雨雷震其枕枕四解傍人莫不怖惧而放独自若云微觉有声不足为惊
浔阳周字孟威晋宁康中镇于巴西为苻坚所获守节不屈坚使使者道清道躬治逵陌谓使者曰烦君与语氐贼苻坚何至仰烦国士如此又潜图袭坚坚闻之曰貉子正欲觅死杀之适足成其名耳乃苦加拷楚不食而卒敛已经旬坚怒犹未歇剖棺临视尸忽回眸断齿鬓髭张列睛瞳明亮乃盼瞩坚坚睹而喜称乃厚加赠赙
汝南殷陶市同县张南宅掘地得钱百万金千斤即以还南南曰君至德感神宝为君出终不肯受陶送付县
河内荀儒字君林乘晔【耸舷莺佣死兄伦字君文求尸积日不得设祭瓴嘤旨阌牒硬投笺一宿岸侧昕尸手执浮出伦又笺谢
蜀郡张贞行船覆溺死贞妇黄因投江就之积十四日执夫手俱浮出
顺阳南乡杨丰与息名香于田护粟因为虎所噬香年十四手无寸V直~虎颈丰遂得免香以诚孝至感猛兽为之逡巡太守平昌孟肇之赐贷之谷旌其门闾焉
崔景贤为平昌郡守有惠民政尝悬一蒲鞭而未尝用
任城王六月沉饮忽失所在人以为中酒毒而化
东莞刘邕性嗜食疮痂以为味似鳆鱼尝诣孟灵休灵休先患灸疮痂落在床邕取食之灵休大惊痂未落者悉l取饴邕南康国吏二百许人不问有罪无罪递与鞭疮痂常以给膳
太原孙广头上不得有虱大者便遭期丧大功小则小功缌服
有人姓刘在朱方人不得共语若与之言必遭祸难或本身死疾唯一士谓无此理偶值人有屯塞耳刘闻之忻然而往自说被谤君能见明答云世人雷同亦何足恤须臾火燎资蓄服玩荡尽于是举世号为刘鸺m脱遇诸涂皆闭车走马掩目奔避刘亦杜门自守岁时一出则人惊散过于见鬼
晋陵曲阿扬贝免财数千万三吴人多取其直为商贾治生辄得倍直或行长江卒遇暴风及劫盗者若投贝免钱多获免济贝免死后先所埋金皆移去邻人陈家陈尝晨起见门外忽有百许万镪封题是扬贝免姓字然后知财物聚散必由天运乎



1


