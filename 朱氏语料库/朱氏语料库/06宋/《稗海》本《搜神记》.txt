《稗海》本《搜神记》
卷一
1 管辂字公明，善解诸术，得知未来过去之事。于五月，行至南阳平原，见一少年在田中割麦。辂嗟叹之而过。少年问曰：“老丈有何事，失声嗟叹而过？”辂曰：“汝何姓？”对曰：“姓赵，名颜。”辂曰：“适来无别事，见少年儿寿不逾二十，多是夭亡，所以叹。”赵子闻之叩头，随而请问。辂曰：“命在于天，非我能救也。”赵子闻之，奔走告父。父乃奔往，不逾十里，遂及管辂。颜父子下马而参拜：“适来某小儿蒙圣人之言‘不逾二十而夭亡’。圣人如何延命，终当报之。”辂曰：“命不我与，为之奈何？然子恳诚，且为救诸。子且归家，觅取清酒一}，鹿脯一斤，吾卯日小食时必至君家，且方便求请，未知得否。”其父归舍，觅酒脯而专候之。辂果依时而至，语颜子曰：“汝卯日割麦地南大桑树下，有二人围棋次，汝但满将此酒脯往，一边酌酒残，致脯于前，他自饮之，饮尽便斟，以尽为度。若问汝，汝但拜之，慎勿言也。必合有人救汝。吾在此专候于汝。”乃依辂言而往，果见二人围棋次。前往侍从非常。赵颜致脯斟酒于前。其人贪戏，但饮酒食脯，不顾颜子。饮数巡已，戏终，北边坐者举首，忽见颜在侍立，大怒，叱曰：“何故在此？”颜惟拜之，不对。南面坐人语北面坐人曰：“夫人食他一物而有愧色，适来已饮他酒脯，宁无情乎！”北边坐人曰：“文书已定，不可辄移。”南边坐人曰：“借文书看之。”见赵子寿可十九岁，语曰：“易矣，可改之。”乃取笔挑上。颜顾，喜之。乃语颜曰：“救汝至九十年活。”颜闻而喜不自胜，拜而回家。见管辂，辂语颜曰：“大助子喜，且得增寿。于后记取：北边坐人是北斗，南边坐人是南斗。南斗注生，北斗注死。凡人受胎，皆南斗过北斗，所有祈求，皆向北斗矣。”颜父备束帛鉴金而谢之,辂一无所受。
2 晋悯帝时，零陵太守赵子元出门，见一女子，姿容甚美，年可十五。子元见而诣之曰：“汝何人之子，而敢独行，又无伴侣？”女子曰：“我是客人，寄居城外，抛离父母，又无伴侣，孤行独处。何以问之？”子元不疑是鬼，又问曰：“既无依倚，还善制衣否？”女子对：“善制衣。”子元曰：“可为吾作衣，吾与汝钱。”女曰：“诺。”乃使入宅中，每作一衣，与钱一百文。经三年，往来宅内，大小悯之，或造衣服而多与酬之。忽一日来告辞，子元悯之，与金  镊子一枚，金钗子一只，细绢二疋。女子受得，拜辞太守：“明日必归乡里，不复来也。”太守乃使人送出城外别，不辞而去。不行数步，倏然不见，家人怪之。时有人出城，便同往寻问，约二百馀步，见有一冢，询访近邻，云是一女子墓。不旬日，其父母发取女尸于祖父茔内安葬，开冢出棺改敛，见铜钱无数，并有金钗子一只、金镊子一枚、细绢二疋，甚异之。后问其由，方知是太守与之。太守方知造衣女子是鬼。在此时，人信鬼神变易不可及。
3 昔陇西有辛道度者，游学他方，粮食乏尽。行至雍州城西五里北，见一宅，厅馆门庭，有一青衣女子在门。道度饥馁。乃诣门下，欲求{而过。语女子曰：“仆是陇西人，姓辛，名道度，游学他方，粮食乏尽，凭女子与报，欲求一{，可否惟命。”女子入告秦女，女曰：“既游远地他方，将寻高艺，此贤人也。可宜命入，吾与之语。”女子出来，引客而入。道度趋入阁中，疑非生人，a仰之间，已被召见。秦女于西榻而坐，道度即称名而叙起居。既毕，命道度于东榻而坐，即具饭馔。食讫，女谓度曰：“我秦闵王女，出聘曹国，不幸无夫而亡。亡来已二十三年，独居此宅。今日君来，愿为夫妇，君意若何？”道度曰：“女所贵戚，焉敢乎？”女即相逼为夫妇。经三宿三日，俄女即自言曰：“君是生人，我鬼也。共君宿契，此会只可三宵，不可久居，当有祸矣。然兹信宿，未悉绸缪。既已分飞，将何表信于郎？”乃取床后J子开之，取金枕一枚与度为信。度是贫士，悦而受之。乃分袂泣别，即遣青衣送出门外，未逾数步，不见舍宇，惟有一冢，荆棘森天。度当时慌怕，冲忙走出，视其金枕，怀乃无异。萄爸燎毓，既以枕于市货之。恰遇秦妃车游．亲见度卖金枕，疑而索看，语度：“何处得来？”度具以实告。妃闻，悲泣不能自胜，然向疑耳。乃遣人发冢，启柩观之，原葬诸物悉在，惟不见金枕。解体看之，情交宛若。秦妃始信之，叹曰：“我女大圣，死经二十三年，犹能与生人交往。此是我真女婿也。”遂封道度为驸马都尉，赐其金帛车马，令还本国。因此以来，后人名女婿为“驸马”。今之国婿亦为驸马矣。
4 扁鹊善明医术，游行虢国时，遇虢君太子早夭，经七日。鹊闻之，请入而吊。吊讫出门，知太子有命，语左右曰：“太子莫不要却生否？”左右闻之，奔告虢君，云：“扁鹊出门，语臣云：‘莫要太子生否？’”君闻之，速召而入，令活太子。鹊乃施妙术，用医太子却活。王大与金帛绘Z赠之，辞而不受。王曰：“蒙君妙医，已活太子。寡人无所酬之，君何不受？”对曰：“太子命自未尽，非臣所能。”遂揖而去。
5 刘安，河中人也。少时得病，死经三日却活。冥中见天帝，命为师，可通鬼道，未来之事皆预知之。河间有一赵广家，槽上马忽变作人面。全家大惊，往问刘安，曰：“此大恶也。君急归家，去宅三里，披发大叫，即可免之。”广乃依言，披发大叫。广家中大小，一时走出，惊怕看之。堂内无人，堂屋一时崩倒，全家得免，不损一人。乃赠财贿与安，重问：“此灾何有？”安曰：“堂屋西壁下深三尺，当有三个石柱。今已灾过，慎勿发看。若视之，必大贫。若不看，必大富贵。此神龙也。”后广不依，即掘看之，验其虚实。果有一物，赤色，大如屋柱，飞出他去。后广大贫，一如其言也。
6 昔晋侯有疾，渐重，无能治者。晋与秦国亲姻之故，闻秦有良医，发使往请。秦王乃命缓速赴晋。医缓将至晋国，晋君夜梦二鬼相谓曰：“秦使医缓来，我等何逃？若住，必当有杀。若去，亦获其死。二途何适？”一鬼答曰：“此事何忧乎？我等二人，但居膏之上，肓之下，若我何？”一鬼又问：“何者为膏肓，而免此难？”答曰：“心上为膏，心下为肓，此处针灸不能及，汤药不能至。”二鬼相喜，各居其处。旬日医至，察其容，候其脉，良久叹曰：“此病不可疗也。其疾在膏肓，药饵不可及，针灸不能至。”晋侯闻之，嗟曰：“此良医也，今古罕有。”遂与百金，令还本国。晋侯不逾十日而薨矣。
7 后魏洛阳阜财里有开善寺，京兆人韦英宅也。英早卒，其妻梁氏不治丧而嫁，更纳河内向子集为夫。虽云改嫁，仍居英宅。英闻梁嫁，白日来归，乘马，将数人，至于庭前，乎曰：“阿梁，卿忘我也？”子集惊怖，张弓射之，应箭而倒，即变为桃人。所骑之马，亦化为茅马。从者数人，尽为蒲人。梁氏惶惧，舍宅为寺。
卷二
8 王子珍，太原人也。父母怜爱，叹曰：“我儿立身未曾学问，可往定州边孝先先生处习业。”孝先，陈留信义人也，广涉稽古，应对无穷。自孔子没后，惟孝先一人，领徒三年，尽知归服，未有胜者。是以四海之内，皆往就之学习。子珍承父之命，即日登途。行至定州界内，去州三百馀里，于路傍树阴憩歇。续有一鬼，化为生人，后来，同与子珍憩歇。子珍不疑也。乃诘子珍姓氏，从何而来，复往何处，子珍曰：“父母以子珍寡学，遣于定州边孝先先生处学业，馀无事。子珍，即太原王子珍也。”鬼曰：“我渤海郡人也，姓李名玄石。父母早亡，兄弟异居，见玄石少学，遣往边先生处求学。既得遣行，便为同学兄弟。”子珍曰：“君必年长，请以兄事之。”玄石曰：“敬闻命矣。”遂即同行。至定州主人处，饮酒食肉，盟曰：“死生贵贱，情皆一之。”誓讫，往边先生处，同拜起居。先生诘其由，即以实告。乃授以经业。三年以来，玄石才艺过于先生。先生曰：“玄石岂非圣人乎？何故聪明即过某矣？今已老耄无能，子有何术，愿示于予。”玄石曰：“某因宿会，得事先生，所授之业，不可知也。实以目之一览，更无遗漏，亦非圣人也。”寻以子珍辞义不解，即教授之。子珍敬之如父，畏之如师。子珍学业，因此得就。后有太子舍人王仲祥经过，亦是太原人也，与子珍同宗。便即谒先生，迨暮延宿，仲祥知李玄石是鬼。及旦，与子珍执别，语曰：“某与弟连枝，有事不可不说。弟今朋友李玄石，是鬼耳，实非生人。”子珍曰：“玄石是上圣之圣，经书靡不该博，先生犹推叹之，何得不是生人乎？”祥曰：“我之所论，岂言才艺。且弟是生人，玄石是鬼，生死殊别，焉得为好人哉？弟若不信，今宿可新叶铺于席下，令卧之。弟与别榻，旦而看之，便知虚实。弟之卧处，其叶即实，鬼之卧处，其叶即虚。”言讫而别。子珍乃复疑。迨夜，一依仲祥所言铺之。及晓，果如前说。因尔方知玄石是鬼。翊曰咨玄石：“外言兄是鬼物，子珍闻此语，故咨兄。”玄石曰：“我实鬼矣。向弟言者，是仲祥也。弟今既知，须话元由。昨缘冥司举我为泰山主簿，任职年久。业满，合舍此司迁于胜处。王铨一人，以当其职。铨定无之，人皆不可。乃唤玄石云：‘吾观汝之才量，堪赴此任。然安寡学，未能该通。汝且人间边孝先处求业，业成早来，委汝泰山主簿。’我恐世惧我，即为生人，与弟同师。不经一年，学问已成。任泰山主簿二年矣。与弟情深，眷恋相伴。今弟既知，固难久处，即当分别。然有一事，须令弟知。我前者患背上痛时，为弟父冤家经王陈诉，称弟父杀我生孙，食我兄弟，累有状。主者客情，不为区断。王见此状，怒不施行，笞我一百，是我背痛。王今追弟父，亲自讯问，判入死籍。弟今火急归家看父，父若有气，宜当救之。但以清酒鹿脯，于郊首边祭我，三呼我名，我当必至。若也气绝，无可救耳。弟之学问已成，但知努力谋立身之事。我当助弟延年，请于上帝，与弟官荣，保无疾病。”子珍拜辞，即便分别。子珍乃辞先生归宁。至家，见父在床，犹有气，火急致酒脯钱财，于郊祭之。三呼其名，即见玄石乘白马，着朱衣，冠盖，前后骑从数十人，别有青衣二人执节前行，呵殿而至。子珍相见，一似旧之时。语子珍曰：“弟可合眼，须弟见父。”珍即闭目，须臾之间，至阎罗王处，门向北而安。玄石语子珍曰：“向来将弟欲见弟父，今在牢狱，形容毁恶，不可看之。弟父冤家须臾即至，着白跣足，头戴紫巾，手把文书一卷者，即是弟父冤家。其人晡时入衙证问，令与弟取弓箭，于此专候之。见来，当射之死，弟父必活。不然，难救也。”言语之间，其冤家果至。玄石目曰：“是此矣，宜审射之。我须入衙决判事，在此他人有疑。”石入衙视事。未几，冤家直来案前陈诉，有词深雠。即射中左眼，遗却文书奔走。即验文书读看，并是论父之事。珍泣告。玄石曰：“射着何处？”珍曰：“射着左眼。”石曰：“不着要紧处，眼差，更来相讼甚矣。然弟宜归家寻觅冤家杀之，弟父必瘥。”珍曰：“何人也？”石曰：“见有似适来射者，即杀之。”珍当与石言别，匆匆不解问得冤家姓名，归舍思石之言，不得更见也。忧悒之间，七日不食。家人报失一白公鸡，七日未知去处。众共寻，乃见白鸡在架墙上而坐，害左眼。珍见，思此物是我父之冤家也。白衣者毛也，紫巾者鸡冠也，跣足者鸡足也，瞎左眼者所射中也。有是，更于何处觅之！乃烹作羹以食父，因此平瘥。珍后受太原郡掾，汉景帝拜光刺史，寿年一百三十八岁而终。皆李玄石佑之。故云：“鸡不三年，犬不六载；白鸡白犬，不可食之。”害生也。
9 段孝直，汉景帝时举孝廉，为长安令。孝直志性清慎，美声远闻。直所乘m驳马一疋，日行五百里。雍州刺史梁纬，与帝连婚，时恃形势，见孝直马好，每索之。直答云：“亡考所乘之马，不忍舍之，不敢辄奉，伏愿使君照悉。”梁纬因此致恨，密k孝直取受赃事，乃教下狱，不令家人通往。直知屈枉，不免此难，使人告妻曰：“刺史阴谋欲夺我马，私捏人诉，意欲杀我，必死矣。嗟汝等幼冲，未解申雪。我屈死，汝各努力，但将取纸三百张，笔十管，墨五挺，安我墓里，我自申理。”不经旬，害于狱中致死。家人收而葬之，仍以纸笔安墓中。不经五十余日，遇景帝大会群臣，孝直于殿前上表云：“天地虽明，讵悉无辜之老；日月垂照，必鉴有滞之人。且臣早忝宦途，颇彰济慎，寻以论迂剧邑，稍免瑕疵。不谓刺史梁纬心纵贪婪，势连内戚，欲臣亡父之马，戮臣枉冤之刑，上诉皇天，许臣明雪。若不闻于陛下，罔以免此幽沉。并刺史梁纬行事二十一条，不依法令，一一条奏，别状以闻。伏愿陛下聪明，哀臣冤抑。”景帝览表读讫，忽然不见孝直，甚怪夫宇宙之内有此异事。遂有诏收梁纬付狱勘诘，事事不虚。及枉杀段孝直事奏帝。帝敕下，将梁纬往孝直墓所斩而祭之。仍追赠尚书郎，守长安令。故语云：“莫言鬼无身，杜伯射宣王；莫言鬼无形，孝直讼生人。”此之谓也。
10 秦始皇时，有王道平，长安人也。少小之时，与同村人唐叔偕女，小名父喻，容色俱美，誓为夫归。寻王道平被差征伐，落陷南国，九年不归。其父母见女长成，即聘与刘祥为妻。与道平言誓甚重，不肯改事。父母逼迫，不免出嫁刘祥。经三年，忽忽不乐，常思道平。忿怨之深，悒怏而死。死经三载，道平还家，乃诘乡人：“此女何在？”乡人曰：“此女意在于君，被父母凌逼，嫁与刘祥，今已死矣。”平问：“墓在何处？”乡人引往墓所。平悲号哽咽，三呼女名，绕墓悲苦，不能自止。平乃祝曰：“我与汝立誓天地，保其终身，岂料官有牵缠，致令乖隔，使汝父母嫁与刘祥。既不契于初心，死生永诀。然汝有灵圣，使我见汝平生之面；若无神灵，从兹而别。”言讫，又复哀泣。逡巡，其女魂灵自墓而出，问平：“何处而来？良久契阔。本与君誓为夫妇，以保终身。为父强逼，乃出聘刘祥，已经三年。日夕忆君成病，结恨致死，乖隔幽途。然念君宿愿不忘，再求相慰。妾身未损，可以再生，还为夫妇。且速开冢，破棺出我，必活。”道平审言，乃启墓门，扪看之，其女果活。乃结束随道平还家。其夫刘祥闻之惊怪，申诉州县，检律断之无条，乃录状奏王。王乃断还王道平为妻。寿年一百二十岁。实谓精贯于天地而获感应如此耳。
卷三
11 昔周宣王信谗言，杜伯无罪，王信佞而诛之。杜伯曰：“臣无罪而加戮，若死有知，臣将上报，不越三岁，必雪深冤矣。”王曰：“汝但努力，我是万乘君王，枉杀三五个之类，何有患乎？”乃戮之。经三年馀，宣王出猎，行至城外山泽之间，将欲布猎。忽见杜伯着朱衣，乘白马，冠盖，前后鬼兵数百，当道而来。弯弓执矢射王。王惧，无处避之。百僚悉见，射中王心。王即心痛，归宫至日而薨。故语云：“凡人不可枉滥，冤必至矣。”
12 昔隋侯因使入齐，路行深水沙边，见一小蛇，可长三尺，于热沙中宛转，头上血出。隋侯见而愍之，下马以鞭拨于水中，语曰：“汝若是神龙之子，当愿拥护于我。”言讫而去。至于齐国，经二月还，复经此道。忽有一小儿，手把一明珠，当道送与。隋侯曰：“谁家之子？而语吾。”答曰：“昔日深蒙救命，甚重感恩，聊以奉贶。”侯曰：“小儿之物，讵可受之？”不顾而去。至夜，又梦见小儿持珠与侯曰：“儿乃蛇也，早蒙救护生全，今日答恩，不见垂纳，请受之，无复疑焉。”侯惊异。迨旦，见一珠在床头，侯乃收之而感曰：“伤蛇犹解知恩重报，在人反不知恩乎？”侯归，持珠进纳，具述元由，终身食禄耳。
13 狄希，中山人也，能造千日酒，饮之亦千日醉。时有州人姓玄名石，好饮酒，欲饮于希家。翊日，往求之。希曰：“我酒发来未定，不敢饮君。”石曰：“纵未熟，且与一得否？”希闻此语，不免饮之。既复索，曰：“美哉！可更与之。”希曰：“且归，别日当来。只此一，可眠千日也。”石即别，似有怍色。旋至家，已醉死矣。家人不知疑，哭而葬之。经三年，希曰：“玄石必应酒醒，宜往问之。”既往石家，语曰：“石在否？”家人皆怪之，曰：“玄石亡来，服已阕矣。”希惊曰：“酒之美矣，而致醉眠千日。计日今合醒矣。”乃命家人凿冢，破棺看之。即见冢上汗气彻天，遂命发冢，方见开目张口，引声而言曰：“快哉！醉我也。”因问希曰：“你作何物也，令我一大醉，今日方醒。日高几许矣？”墓上人皆笑之。被石酒气冲入鼻中，亦各醉卧三月。世人之异事，可不录乎？
14 李信，陈留信义人也。为人道孝，善事父母。年三十八，忽夜梦司命使鬼使取信至阎罗王殿前。王即敕付所司，依处分。信启王曰：“少失父编居，今既命终，不敢有辞。哀信老母，无人侍奉。伏愿大王放信侍养，待母命终之日，与母同来。”王闻此言，亦甚哀悯，如斯孝道，足可延龄。乃召鬼官检信母寿，年九十，犹有二十九年，亦可矜放。鬼官对曰：“只如信之徒，世间极有。今若放此，后者举例。请下本司定罪，轻重取旨。”王依鬼官言，还令定罪。鬼官怒曰：“无知越诉，乱我宪章。”乃令鬼使擒付镬汤煮之。鬼使提信手足，抛入镬汤。方入汤中，身首已烂。王忽念之，言曰：“此士孝，浮世罕闻，且令放还，以旌孝行。”不复召鬼官议之，命鬼使唤信。闻王叹信，必知放还，乃令汤中拽出。见信首面浸烂，鬼使忙怕，恐王怒之，乃取一胡人头与信曰：“王今唤出，必放汝归。若见汝容貌坏烂，必不放去也。今且取一胡人头安之，所以得还。见王之时，宜低头应对，不许忽忽。若放汝归，却来与汝别觅一端正头安却。”信闻放还，欣喜，唱喏而受之。既至王前，便敕鬼使还归，不得更经本司。鬼使唱喏，不敢再返，亦不暇于鬼使处换头，忽然却活。梦觉，以手摸头面，并是胡。悲啼懊恼，语其妻曰：“汝识我语音否？”妻对曰：“今异也。闻君一音是汝，一音是胡，何也？”信曰：“我夜来甚有异梦，汝若天晓起，可将被覆我头面，莫使人见。若欲送食，致我床前，闭户而去，我自取食。”其妻依言，以被覆之。至饭时，忽思其语，何有此事？乃发看之，见一胡人卧在被底。其妻走出，告姑曰：“阿婆儿夜来不知何故，变作一胡人，在新妇床上卧？”姑闻此语，岂有此异事，乃令将棒来。揭被见之，惊异，便打信数十。分说不及，已打损头面。邻里闻之，求问其故。信方话其始末。始知是真儿，抱头大哭。妻亦哀号。乡社以状闻州，州以状奏。帝鉴览嗟叹，自古至今，未闻此事。虽是假胡人头，孝心通乎神明，可拜信为孝义大夫，仍赐束帛食亲。悲夫！神感之矣，乃见如斯。
15 昔高辛氏时，有房王作乱，忧国危亡。帝乃召募天下，有得房氏首者，赐金千斤，分赏美女。群臣见房氏兵强马壮，虽以获之。辛帝有犬，字曰盘瓠，其毛五色，常随帝出入，其日忽失此犬，经三日以上，不知所在。帝甚怪之。其犬走投房王。房王见之大悦，谓左右曰：“辛氏其丧乎？犬犹弃主投吾，吾必兴也。”房氏乃大张宴会，为犬作乐。其夜，房氏饮酒而卧，盘瓠咬王首而还。辛见犬衔房首，大悦，厚与肉糜饲之，竟不食，经一日，帝呼犬，亦不起。帝曰：“如何不食，呼又不来，莫是恨朕不赏乎？今当依召募赏汝物，得否？”盘瓠闻帝此言，即起跳跃。帝封盘瓠为会稽侯，美女五人，食会稽郡一千户。后生三男六女，其男当生之时，虽似人形，犹有犬尾。其后子孙昌益，号为犬戎之国。周幽王为犬戎所杀。只今土蕃，乃盘瓠之孕也。
16 昔武王时，雍州城南有一大神树，约高十丈，周回一里，荫其地土，人民悉奉。四时八节，牵羊负酒，祭祀不绝。武王出城，见众奉献。王言：“此树神何须损我百姓！”乃以兵围。正欲诛伐之，乃有神飞沙走石，雷电霹雳，武兵起众，瓦解星分，无令得近。时有一人被伤损脚，去树一百步，卧地不能自去。迨夜，有一人，着朱衣，乘马，与树神曰：“朝来武王伐子，不有损乎？”树神曰：“我雷公飞沙走石，伤武王兵士，兵士见之星分，不敢近我。我有威力如此。”赤衣人怒曰：“我教武王兵人，用生朱涂面，披发着朱衣，赤绳缚之，道灰百匝，以斧伐之，岂不损乎？”树神默然不对，赤衣人忽然纵辔而去。至明，军人向乡中父老语之，以状闻王。王遂依其言用物，以斧伐之，并无变动。伐树将倒，树中流血，变作一・牛，向址中走入丰水中。故树精百年化作青牛，后入学之，用灰及赤（下缺）
卷四
17 燕惠王墓上有狐狸，已经千馀岁，神变无比，世罕有之。闻晋司空张华博学多才，狐狸化为二少年书生，才容奇美，乘马而出。墓前过去，华表神谓曰：“子欲何之？”狸曰：“我闻晋司空张华博学多才，今欲诣门，与之论谈。”木精曰：“张司空之才难可比也，若去，非但丧汝二躯，我亦遭累。”狸曰：“纵伊广览 ，岂能胜予？终为之而旋为累子矣。”木精曰：“实谓‘自贻伊戚’，其可乎？不取吾言，终有悔日。”狸不答而去。乃持刺谒华。华引入谈论，三日不屈。华甚疑之：“此必妖也。”乃扫榻延留，留人防御。时雷孔章来访华，华以书生白之：“此必妖异。”孔章闻此语，忽然大笑曰：“公为国之栋梁，吐{纳士，贤者进用，不肖者黜退。何故妒贤嫉能，不以已之不才，而言人之妖异？如此为天下笑耳。”华益加防卫，勿遣东西。孔章曰：“若疑之，何不呼猎犬试之？”乃命犬以试，竟无惮色。狸曰：“我之才智，天地产之，反以为妖，以犬试我，遮莫千试万虑，其能为患乎？”华闻益怒，曰：“此必真妖也。”乃曰：“是百年之精，猎犬见之即变。若千年之妖，以千年神木火照之即变。”章曰：“千年神木何由可得？”华曰：“世说燕惠王冢前有华表木，已经千年。”发递马使，往取其木。使欲至木所，空中有一青衣小儿来，问使曰：“君何来也？”使曰：“张司空忽有二少年，多才巧辞，疑是妖异。使我取华表照之。”青衣曰：“老狸不智，不听我言，今日祸已及我，其可逃乎！”乃发声而泣，倏然不见。使乃伐其木，木中血流。使将木归，照之，其精乃变，华乃烹之。
18 汉时，东华郡陈司空死经周年，忽然还家，在床而坐，约束子孙，与平生无异。饮酒食肉，闲论幽冥事，历历来往不一。专事惑妇。子孙致敬，无异生前。忽一度还家饮酒，醉卧在床。子孙敢近前审窥，元是村中沽酒之家老犬也。从此便无踪由。
19 王莽篡汉平帝位，一十八年，德行不合乾坤，国祚将改。忽于南阳市中生一肉块，斫刺不入。诏令载归殿前，召荆房息来问曰：“殿前生此异物，为何祥？”房息对曰：“臣不识。有费长道，通人也，能识之。”莽遣费长道使发数日，房息曰：“臣启陛下：费长道至，必言不识。陛下但言：‘卿既不识，何故城东门外下马仰天而叹也？’”须臾，长道至。帝问何物，对曰：“荆房息向言不识，臣何知之？”帝曰：“卿即不识，何故东门外下马仰天而叹？”道曰：“臣叹荆将军推死与臣。”帝曰：“卿但实言忽隐，朕不罪卿。”道曰：“既奉进止，敢不遵承。此物一名肃，一名伏，中有铁券，长三尺六寸，道：‘王家衰，刘家再兴。’”莽曰：“如何得见？”道曰：“须得七岁女子尿之，可开也。”莽依言果然。迩后光武中兴，斯实徵矣。
20 昔太祖年七十，只养一子，年十三而夭。太祖与夫人昼夜悲泣不止。夫人忽一夜梦见亡儿来，谓母曰：“某今差在泰山五百日驱使，苦无暂休。今泰山府君取周王为狱宿，阿娘可为儿嘱王，安儿于乐处，免有驱役。”言讫，洒涕而别。其母睡觉，悲不自胜。太祖问有何故，具以事白。太祖曰：“梦以想成，生死殊道，漠漠然何可凭也？”翊日，昼寝，复自梦见亡子曰：“昨日请阿娘咨告知，何却以为无凭也？既若不信，但看周王三月十八日必死。若不死，即虚也。”太祖梦觉信之。明旦，唤文王来，语曰：“朕昨昼寝，梦见亡子云：‘被差问泰山府五百日驱使，今泰山府君取卿为宿。’今梦想之顷，朕亦不信。傥如所梦，卿即方便，安儿于乐处。”周王曰：“短长之数，岂可逃乎？然念永别清朝，将辞昭代。已审圣旨，岂敢违命。”泣涕交下，哀恋久之。太祖乃赐王绢十疋，以赎亡儿。果于三月十八日卒。经十余日，太祖又梦见儿，颜色和悦，谓父曰：“蒙托父王，文王任所职，迁儿于泰山府录事参军，不监印。差帝南人代役。仰荷君恩，敢不上报。”太祖梦觉，喜而复悲，即发人往问帝南人死虚实。使回云：“亡经十五日。”事验有实，方知鬼神之道昭然，不可谓之无矣。
21 张华为豫章太守，善《易》卦，明于政刑，下吏罪人畏之，不敢犯令。或当死者，悉放归辞父母。时有一人犯盗处死，克日欲诛，放归辞别，限满赴州就刑。其人在路号哭，经赵朔家。赵朔问：“何故哭？”答曰：“某拙谋为盗，犯法当死。昨蒙太守给假辞父母，限满赴州就刑，所以悲泣。”朔曰：“何不逃去？”答曰：“使君明于《易》筮，前后逃者皆获得，是以不敢违日。”朔曰：“汝不用哭，吾令汝生。但用吾计，自当获免。汝可取三遍到行渡河，即取竹筒，盛水三尺长，安于腹上，仍黄沙中卧，经三日，然后可还，终始擒汝不得也。”其人一依朔言。至假满，法司怪久违限，乃以名闻。华乃观《易》，六卦成，断曰：“何故腹上水深三尺，背卧黄沙？此人必投水死，更不用寻也。”此谓之善《易》。其人经一年，改名姓，处于乡里。既脱其死，即赏重赂，酬于朔，朔一无受焉。
22 昔泰山皇帝召募诸方秀士，遣司徒崔皓试之，问其妍否。皓见雍州秀士陈龙文多言巧辞，乃叹之曰：“子姓陈，与陈恒近远？”龙文应声答曰：“龙文与恒，还如公与杼间密相似。”崔皓憾之。异日，策问龙文曰：“鸱枭何以食母？弱水何以西流？武王何以伐纣？”龙文并皆不答，皓落下不第。龙文上表，称：“崔皓位正三台，治司万物，不能以风化下，而将逆事问臣，以臣无能，俾舍了第，伏乞陛下圣造，亲试否臧。”表至，帝召皓诘之。皓曰：“龙文无艺，何以堪之。”帝乃自召龙文，问其试目。对曰：“崔皓何不问臣慈乌返哺，而乃问臣鸱枭何以食母？何不问臣百川归于沧海，乃问臣弱水西流？何不问臣伯夷、叔齐让国，乃问臣武王伐纣？所问三条，皆是逆事。臣恐崔皓有异志也。臣是以不答。”帝召皓问之，皆如其说。乃封龙文为上卿。故谚语云：“巧言以免责。”此之谓也。
23 汉武帝与越王为亲，乃遣东方朔泛海求宝，惟命一周，朔经二载乃至。未至间，帝问左右：“朔久而不至，今寰中何人善卜？”对曰：“有孙宾者，极明《易》筮。”帝乃更庶服潜行，与左右赍绢二疋往卜。叩宾门，宾出迎而延坐，未之识也。帝乃启卜，卦成，知是帝，惶惧起拜。帝曰：“朕来觅物，卿勿言。”宾曰：“陛下非卜他物，乃卜东方朔也。朔行七日必至，今在海中，面西招水大叹。到日，请诘之。”至日，朔至。帝曰：“卿约一年，何故二载？”朔曰：“臣不敢稽程，探宝未得也。”帝曰：“七日前，卿在海中，面西招水大叹，何也？”朔曰：“臣非叹别事，叹孙宾不识天子，与帝对坐，因此而叹。”帝深异之。
24 世说云：五郡之人，各是异财而逢丧乱。常山一人，安定一人，襄陵一人，博陵一人，悉皆孤独，俱行卫国，同至树阴，因相问姓名，各言离乱状恻然。因相谓曰：“我等皆无骨肉，今日幸得聚会，亦天然也。可为兄弟已否？”众曰：“诺。”因结义为兄弟。长字仲伯；次名文仲；次名季仲；次名叔仲；次名雅仲。五人相将诣卫国市中，见一老母，孤单告乞。五人收养侍奉，敬如事亲母，孝心无二。已经三年，其母遇疾，五人忧愁，不能寝食。母曰：“吾是并州太原人董世台之女，嫁同郡张文贤为妻，任北海太守。因遭荒乱，文贤早亡，葬在太原赤山之下，八冢同行，东头第一冢是贤冢。吾死后，汝等若能与我送葬到冢侧，吾平生之愿毕矣。吾遭荒乱之日，有一子姓张名遗，年七岁，胸中有七靥，足下有通彻之纹，父丧，因流浪相失。汝等宜思记之，他日有如此子，即我子也，宜话吾之由。”言讫而卒。五人扶丧至太原，忽叔仲横被朝歌令禁击。时有一人，走投太守，言养母之状，述并葬之由。太守曰：“汝何姓氏？”具以对之，因话男之形状。太守闻之，号哭擗地：“此吾母也。吾以幼小，兵革离乱，母子相失迨今。”又哭之。乃发使往朝歌迎丧，并具表闻奏于魏帝，陈其流浪之由，并述五人孝状。善其人义重，可以旌之，各为太守：仲伯河中太守，文仲河东太守，叔仲河南太守，季仲河西太守，雅仲河北太守。并赙赠张遗母丧，追封太原县大夫人。仍迁张遗为魏府都护。噫！孝心动于天地，感应昭信矣。义乎！可传流千古。
卷五
25 昔晋使孺临政而戮赵同、赵括，及季年将疾，见大厉鬼披发及地，抟膺而踊，怒目大吒晋公曰：“杀余之孙而绝余祀，令我不得享，由尔使然，何不义之甚也！余得诉于上帝矣。今日之冤必雪，复何逃焉？”乃坏大门及寝门而入，似纵擒之状。公大骇，避于室内。及坏其户，将欲入。公曰：“戮子之子孙，又何干公也？”鬼曰：“致余不食，因尔之由，何谓不干我？”公曰：“请立祀，可乎？”曰：“不可，其已暮矣。然请于上帝，候尔来证知。”言讫不见。晋公染疾，不期月而终。悲夫！冤结之事，不可为也。今之君子，得不慎欤 ？
26 赵明甫，天水人也，名仁美，选三传擢第，授江表太兴县尉。累以政闻，迁授蒲县令。仁美素晓三命，能自知官禄寿。常谓人曰：“余官不过邑长，寿不过六十岁。今吾五十四岁矣，其不远也。然余有一女未适人，此为急务。”即请人于属邑中迁有德行学业者配之。未会间，有日者经过，乃趋谒赵令，因话令之禄寿，如仁美之言。令曰：“某亦自知耳。然一女子未从人，有此未了，馀则无事也。”未选得女婿间，先为女子觅一女仆使。忽一日，命扫庭，忽涕泪。令曰：“何故？”女仆曰：“某姓王，父尝为此邑令。某生此县中，因丧父母，不觉涕泪交下。”令问其父名，曰：“名德麟。”令思之，乃是亲戚，因即惨然。又曰：“何至如是？”女仆曰：“O角之时，遭兵革乱离之苦，被人掠卖，以至于斯。”令乃谓其妻曰：“彼我女不忧不嫁遣，且辍吾女妆奁之具，先嫁之。”乃于众言曰：“某近认得一侄女，今先聘人。”俄择邑客有善者从之。其所生之女，却未嫁之。忽一日，经过善相人复谒于令，见令大骇，曰：“昨观君容，其命将殂，今日观之，福禄与寿，未可言也。莫是在政别有异能？不然雪冤乱之事，方可获此果所。” 令曰：“某只守法清廉，固无出死入生之事。”曰：“必然之理，请细筹之。”令曰：“某别无能改。”因话嫁仆之事。答曰：“只此便是，更何求之。”乃贺令曰：“此禄寿长，未可测也。”是知阴功及物，当世有增延寿禄。后人观此，胡不动心乎？
27 彭蠡湖侧，有乡人李进驼撸以贩彭蠡湖鱼为业。常以大船满载其鱼于金陵及维扬肆中，积有年矣。一旦，复贩鱼于金陵，夜泊三山之浦。其夕，风静波澄，月色如昼。进湍瞬接诎恫啵闻船内有千万人诵经声。途而异之，伺听于岸，其音清亮非常。图吹侵鄄熘，乃船内鱼耳。进驮唬骸坝晌冶杉，贩易众生，轮回之身，不可测也。”因悉放鱼于江中。临放鱼时，言曰：“诸鱼既各通灵，他日某若困苦，敢希方便垂恩矣。”由是改业，贩鬻荻薪，数年之间。大作筏,载薪于金陵货之。未到间，值大风，吹溺筏，一时沉没。惟进投橛诮中不溺，足下如有所履。俄而被风s竹数竿，至于进蜕聿唷＝头龃酥穸稍获其济，乃见大鱼数百头，于进妥阆鲁酥，及有竹头，共拽竹而行。于时到于洲，乃得登岸。回顾诸鱼，各已散去。至夜，不得度江，即栖于洲上。将更深矣，进图炊雷愁苦，两泪迸洒，嗟身之蹇踬，一至于兹。忽见荻丛碎罅中，光芒然。进图匆允置之，获金二斤，乃袖于怀中，愁闷颇息。俄见一人着白衣，向波心踊立，谓进驮唬骸俺来得存性命及获金，乃于前者所放诸鱼，今各报子恩也。”言讫不见。待旦，即有鱼数十头，又拽一叶舟来，桡棹俱备。进鸵虻眉鞍抖归矣。余尝览佛书，见论十千天子报恩，何异于是乎？
28 昔楚僚至孝，内亲早亡，敬事后母，终身不失。忽母患一种成臃，形容日悴，人皆不识。僚欲呼医师针灸，恐母痛难忍，自以口于母肿上徐吮之，其肿自熟，血流出，迨夜即得安寝。乃梦一小儿语母曰：“若得鲤鱼食之，其病即瘥，可以延寿。若不得鲤鱼，久死矣。”母觉而告僚。僚闻之，悲懊无计，仰天叹曰：“我不孝，今是十二月凝结之日，何处求之？”僚即抱而哭：“我如何失母去得！”行坐悲泣，愿天效灵，乃脱衣上冰卧之。有一童子，决僚卧处冰开，送鲤一双与僚。僚得之喜悦，将归与母食之，其疾即愈，延寿一百三十三岁。盖僚至孝感天神，昭应如此。
29 昔吴王孙权时，有李信纯，是襄阳纪南人也。家养一犬，字曰“黑龙”，爱之犹甚，行坐相随，饮馔之间，皆分与食。忽一日，于城外饮酒大醉，归家不及，卧草中。时遇太守邓瑕出猎，见田草深，不知人在草中醉眠，遣人纵火k之。信纯卧处，恰当顺风。犬见火来，乃以口拽纯衣，纯亦不动。卧处北有一溪，相去三五十步，犬即奔往，入水湿身，走来卧处， 周回以身湿之。火至湿处即灭，获免主人大难。犬运水困乏，致毙于侧。俄尔信纯醒来，见犬已死，遍身毛湿，甚讶其事。因观四周 。睹犬踪迹，因尔恸哭。闻于太守，太守悯之，曰：“犬之报恩，甚于人。人不知恩，岂如犬乎！”即命具棺椁衣衾葬之。今纪南有义犬冢，高十馀丈。
卷六
30 元嘉中，有道士徐启玄隐居终南山中，道德尊重，人皆钦之。然通法术，逆知吉凶，前世之事，历历可闻。时有王大夫，只养一女，年可初笄，乃世之极色也，怜爱颇甚，乃名曰“金英”。徐启玄忽然一日闲游之次，经过王大夫宅门，见宅上有宿世冤雠，怨气亘天。启玄曰：“此谁宅？”阍者曰：“御史王大夫。”启玄曰：“大夫在否？”答曰：“在。”“可与余报之，云终南山徐启玄有切事，欲见大夫。”阍人入告。大夫闻话，令升厅。俄出见之。玄曰：“忽讶造次起居，然有事咨白，未知可否？”答曰：“望示及。”“玄适睹大夫宅上，有宿世重冤雠，欲伺其便而报之。大夫知否？”对曰：“非尊师，胡为知之。某凡俗肉眼，岂明此事。”玄曰：“请童仆男女等，遍观之。”皆言：“不是”。又曰：“宅上更有何人？”大夫曰：“某有一女，小字金英。幼小怜之，颇能羞凇！毙曰：“只此小娘子，便是大夫之冤家矣。可令出来。大夫将谬言令夫人召来。”夫人即往唤之。已见其女扃其房门，面壁而坐，叹曰：“我之宿世冤结，方欲伺便报雠。无赖道士，显我世事。”夫人闻之，惊告大夫。大夫惶惧，计无所出，乃礼启玄曰：“此宿世冤对相会，如何脱免？”玄曰：“此小事。”答曰：“倘蒙尊师慈恩，特垂救拔以生，以此何门报之？”又复再拜。玄曰：“勿在多言，即为却遣，与大夫变却。”取索水一盆，剑一口，左右手秉之，随大夫至阁内，令可开门。金英曰：“是我之冤，于尔何事？”玄曰：“道门以救拔为功，济人为上。曷不速变，安用多言。”乃步罡诀咒，以水e之，叱曰：“速变本形，无更居此。”咒讫，令备棺榇，逡巡而至。玄乃开门视之，已化为白骨。即令左右敛之，致灵车。诫曰：“可送出都门，行十里馀，遇大林木中弃之，急奔，勿更回顾。”左右依言，送出都门，可十里来，果有大林，便安其下，急奔而归。回至都门，方始回望。见大林红焰亘天，悉为烬。大夫与夫人惊哭拜谢，仍备珍宝财帛酬之，悉不顾而去。
31 昔晋太子申生仁孝，而遇骊姬之谮，缢于新城。及晋惠公复国，乃谥太子曰“恭”，葬以太子之礼。期月，太子御臣狐突过下国而遇太子申生于途。太子命突登车而御之，告突曰：“夷吾无礼而彰先君之恶，余得请于上帝矣。将以晋国与秦，秦将祀余。”突曰：“臣闻神不歆非类，民不祀非族。今令秦祀君，岂不谬乎？且民何罪而致乱亡？宗庙何故而不血食？请图之。”太子曰：“诺。待吾复请于上帝，七日可往新城西偏，于巫者之家见我焉。”突曰：“诺。”倏而不见，凡如梦醒。突复依期而往，又遇之。告曰：“上帝许我罚有罪矣。夷吾其毙于韩。”言讫而没。其后秦伐晋，晋果败于韩地而获晋侯。悲夫！申生为人之子，孝之至也；于死，孝心不忘耳。改葬封谥，彰先君之不德矣。实不欲父成其丑，子受其美哉。
32 昔德化张令，家业蔓延江淮间，累金积粟，不可胜数。秩满归京，仆马壮健，囊橐敦厚，常先一程致顿，海陆珍美，必挈而行。至华阴，仆夫施幄浚陈俎，既竟，庖豕炙羊始熟。有黄衫者一人，据盘而坐。仆连叱，神色不挠。店妪曰：“今五坊弋罗之辈，横行关内。此其流也，不可与竞。”仆夫方欲求人以责之，而张令至，具以事告。令曰：“容之，勿逐也。”乃揖而问曰：“来在何方？”黄衫者不言，但唯唯耳。促暖酒。酒至，令以大金盘饮之。虽不谢，似有愧色。饮讫，顾炙羊，目不暂舍。令自割以劝之，至尽，黄衫者亦未有饱色。令又于大盒中取饼十四五枚，以啖之。凡饮二升馀。酒既酣，谓令曰：“四十年已前，曾于东店得一醉，以至今日。”令甚讶之，乃动问姓名，曰：“某非人也，盖冥司送关 中死籍之吏耳。”曰：“可得一观乎？”曰：“窥亦何患。”于是解草囊，出一轴，其书云：“泰山主者牒金天府。”第三行书云：“贪财好杀，前德化县令张某。”即张君名也。令见名，泣告使者：“修短有限，谁敢惜死。某年始强壮，不为死备，家业浩大，未有所付，且有何术，得延其期？某囊中计其所有，不止数十万，尽可以酬之执事。”使者曰：“一饭之恩，诚宜报德。百万之赐，噫又何用。今有仙官刘纲者，谪居莲花峰下，唯足下匍匐径往，祈求奏章。除此难为，无计也。吾闻昨金天王与南岳博戏不胜，甚被逼逐。足下可诣岳庙，厚以利许之，必能施力于仙官。纵力不及，亦得路于莲花峰下，不尔，即无计矣。”于是径往，睹荆榛蒙密，川谷阻绝，杳无能往。令于是赍牲牢，驰献岳庙。又以千万许之。直往莲花峰下，转乘南，有一茆堂，见一道士，隐几而坐。问张令曰：“腐骨残肉，魂亡神耗者，安得至此？”令曰：“锺鸣漏尽，露唏顷刻，窃闻仙官，能复精魂于枯骨，致肌肉于朽尸。既有好生之心，岂无章奏之力？”道士曰：“吾顷为汉朝权臣一奏，便谪居此峰。今欲何得，欲陷吾为寒山之叟乎？”令哀请恳切，仙官神色甚怒。俄尔，有使者赍缄而至，则金天王札也。仙官览书，笑曰：“关节既到，难为不应。”召使者反报曰：“莫又违上帝谴责否？”乃启玉函，书一通，焚香再拜以遣之。经时，天符乃降，其上署“彻”字。真仙复焚香再拜以启之，书曰：“张某弃背祖宗，窃假名位，不顾礼法，苟偷官荣。而又鄙僻多藏，诡诈无实，百里之任，以是叨居，千乘之富，实因苟得。今按罪以实，待戮馀魂，何谓来章，延求厥命。但以扶危拯溺者，大道所向，缓刑宥过者，玄门是宗。徇尔一m，全我私贷。若其悛恶，恕乃自新。贪生者量延五年，奏章不能书罪。”仙官览讫，谓令曰：“太凡人寿，可数百岁而已。喜怒哀乐，役心之源，爱恶嗜欲，伐性之根。而又扬己之能，掩彼之长，颠倒方寸，顷刻万变。神倦思怠，难全天和。如彼淡泉，汩于五味，欲致不坏，其可得乎？勉道归途，无坠吾教。”令感拜辞，举足已失所在。复寻旧路，稍觉平易。步十里馀，见黄衣使者前贺。曰：“将欲奉报，愿知姓名。”“锺名，生为宣城脚力，夜卒于华阴，乃为幽冥所鉴。递符之役，痛苦如旧。”令曰：“何方以免报事之困？”曰：“但O金天王愿，请置予为阍人，则吾饱神盘飧矣。符已违半日，莫及淹留。”便乃挥别，入庄南柏树三五步而没。于是张令驼车华阴，决东归之计，O金天王愿，所费二千。乃语其仆曰：“二千可赡吾十舍之资粮矣。安有受祉于上帝，而私于土偶人乎？”明旦，乃乘而东去。旬馀至偃师。是夕，至于县馆，见黄衫吏赍牒排闼而进。吏叱曰：“何虚妄若是！今则祸无所逃，孽不可逭。由尔尝三峰之愿不决，俾吾酬一饭之恩无终。悒悒然痛如螫蛰。”言讫，失所在。顷刻张令有疾，乃留遣书于妻子，未盈半幅而终。悲夫！贪吝财货而轻生，是忘大德而背前言。如斯欲延厥命，其可得乎？兹卒宜哉，后之人可不慎欤！
卷七
33 昔僧志亥，河朔人也。工五步罡，持清洁戒行。不衣纱e，唯着布衣。行历州邑，不住城中寺宇，惟宿郭外山林。至绛州城东十里，夜宿于墓林下。月明如昼，忽见一野狐，于林下将枯骨髑髅安头上，便摇之，落者弃却。如此三四度，摇之不落，乃取草叶装束于身体，逡巡化为一女子，眉目如画，世间无比，着素衣。于行路立犹未定，忽闻东北有上鞍马行声，此女子便作哭泣，哀悲不堪听。俄有一人乘马而来，见女子哀泣，下马曰：“娘子深夜何故在此？意如何？仆愿闻之。”女子掩泣而对曰：“妾住易州，前年为父母聘与北门张氏为新妇，不幸妾夫去岁早亡，家事沦落，无所依投。尊堂远地，岂知此孤苦。妾思父母心切，拟归易州。缘女子不悉路途，所以悲恨。若何问之？”使人曰：“适将谓女子哀怨别事，某不敢言。若要还乡，亦小事。某是易州等职，昨因差使，今却返易州。娘子若不嫌鞭马稍粗，仆愿辄借，便请上马，赴前程。”女子乃收泪谢曰：“若能如此，负戴恩德，何可忘也。”言讫，请娘子上马之次，志玄从墓林而出，语军使曰：“此非人类，是妖狐化之。”军人曰：“和尚莫谩语相诬此女子。”志玄曰：“君若不信，可住少时，当与君变却。”军人曰：“是实否？”于是志玄结印，口诵真言，振锡大喝：“何不速变本形！”女子闷绝而倒，化为老狐而死，鲜血交流，枯髑髅草叶尚满其身。军人见之，方信是实，遂顶礼再拜，嗟讶而去。
34 张安儒，东洛人也。其家大富，贾贩淮南。永和年中，自广抵于洛下，既至而患肿，发使至陆浑，召命子。子闻父疾，星夜奔至洛阳。不逾一旬，安儒身死。男女哀擗。未及棺敛，忽有一女子，缟服重戴，莫睹其面，自门而入。仆使借问，亦不应。直至尸前，不去帽，乃尽哀泣，其声清怨，伤切不胜。男女亲姻，惊愕莫测其由。须臾，弃其帽见之，乃丑胡女鬼也。亲姻皆奔走，但看之，此鬼乃开其门。须臾，闻堂内与安儒尸言笑，又饮酒馔歌乐。食顷逡巡，又闻厉声啾唧，及相打殴击之声，良久方静。至暮，安儒子与亲戚家僮开户看之，见其尸与胡女俱化为灰矣。
35 李楚宾，楚人也。性刚傲，以畋猎为志，凡所出猎，无不大获。时有董元范，家住青山，母常染患。昼日安静，夜间却发，背如刀刺，兼殴打相似，不堪其苦。经一载以来，凡是医药针灸，并无救。时永明中，有善《易》者朱邯归豫，知路经元范舍，遇夜未宿。元范母至三更已，叫唤如被拷打相似。至晓，问元范曰：“太夫人何病如斯？”元范曰：“母患一载，医药无徵，莫知其患来处。”朱邯乃作卦看之，谓范曰：“君今日来，合遇其人。正未时，有一人持弓箭来，须具衫服，于道侧伺候求见。即须致敬，恳求再三，留宿此，必救得君母之患，及验其苦之源也。”言讫，告辞而去。范乃依言，具衫服，于路候之。果见李楚宾持弓箭游猎。范见，便叙寒温，乃屈楚宾：“愿过敝舍，无见外也。”楚宾曰：“我今游猎，一物未获，何苦相留？日势尚早，不可宿也。”范具说母疾，云：“有一日者，指引君子，令邀止宿，必愈母疾。”楚宾即往，便坐，范具酒馔饮之。饮讫，安楚宾于东房宿。此夜月明如昼，宾至二更以来，乃出房门徐行，忽见空中有一大鸟飞来，向母房上，将嘴便啄，忽闻堂中痛楚难忍。宾心口思惟：“此鸟莫是妖魅？”乃入房中取弓箭便射之，连中数箭。其鸟飞入，堂中痛声即止。及旦，宾向范曰：“某昨夜与君母除疾害讫。”范曰：“如何除得？”“某昨夜至更，出户徐行，忽见一大鸟，浑身朱色，两眼如金，飞向堂中，将嘴便啄，乃闻夫人痛声。某取弓箭射之，连箭飞去，堂中声便止。”范闻之，再三惊喜，相随绕宅寻觅，并不见物。忽见碓H上有两只箭，所中处皆流血。范以火焚之，精怪乃除，母患自此平复如故。持绢一束与楚宾，不受而去。
36 李汾，越州上虞县人也。性悦山水，乃居四明山山下。有百姓张老庄，其家大富，好养豕，积年不宰而纵之。永和末，中秋月圆，李汾步月于中庭，抚琴自适。忽听外有人嗟叹之声。或言或笑。李汾不测其由，诘曰：“何人夜久至此山院？”女笑曰：“惟好秀才之妙声。”汾开门而看之，见一女端正无比，惟觉口带高缁黑色。汾问：“娘子莫是神仙乎？”女对曰：“非也。儿是此山中张家女。今夕父母作客东村，窃来奉谒，希无见责也。”汾欣喜，谓娘子曰：“不弃荒居，便请升阶。”言讫，女子乃上阶煎茶，言笑相谑，汾莫能及。下帷背灯，琴瑟已尽，忽尔晨鸡报晓，女起告辞。汾恋慕惜别，即偷女青毡履子一只，藏衣笼中。汾恍忽睡着，女抚汾悲泣，求觅履子：“愿无留此，今夕再期。若收之，妾身必死，今拜谢君子，幸□留矣。”汾竟不与而睡，其女号泣而去。汾惊而觉，不见其女，只见床前鲜血满地。汾心异之，乃开笼，观其履子，已化为猪蹄壳，乃怕惧不已。寻血下山，直至张公圈内。其猪还见汾来，  嗔目咆哮。已而汾具以前事告于张公。公闻之惊怪，遂烹之。汾乃弃此山院，别游他邑矣。悲夫，妖怪之事显然，蛊惑之道彰尔，假人之形，媚人若此，是故妖艳之色，可不慎欤？
卷八
37 永平年中，有司勋张员外者，早著名显，常以词舌过人，同辈莫不畏惮，而禄秩不难荣进。及悬车之岁，有子四人，名德雄迈，位列清近。司勋忽患舌肿，须臾出于口外，其大如斗，瞑目而喘，殆不延于顷刻。子弟忧迫集议：“以此疾状，告方无录，人不知识，宜于名僧道士，求以异术治之，冀必有效。”诸子乃是易服章，散诸佛寺道观，遍以疾状访于识者。适遇老僧谓曰：“郎君不知业报乎？盍扶持员外行于坊市多人之处，明其疾状，博以求之，何虑无人识者。”诸子喜纳其说，乃徒步奉舆而行。于东市中，有一叟，须眉皓白，而颜若婴儿，见司勋之病，惊曰：“吾平生善疗此疾。今幸年九十八矣，方始一遇。大喜，愿以治之。”诸子拜泣而随，叟曰：“吾于宣平东门爱一小宅，乏于财货而不致，郎君即为吾治之。其家亦久欲卖，倘兼备以器用帷考待。其宅不逾三十万。”诸子遽便求访，果有，即时买之。叟有妻菜要质貌闲雅，年若十八九许，皂e淌祝绛缯束腰，曾无粉黛之饰，发泽肥净，光彩照人。与叟同赴新第，期明晨待司勋至。诸子铺设茵褥，帏幔馔具，无不精备，叟亦极喜。诸子及晓，待司勋至，叟前迎之。令其妻燃薪，具盐酪。叟请曰：“诸郎君宜以静伺远立，无至忧扰。”叟乃捻司  勋痛舌，有豚悬于舌根下，以金刀断之。后于绛囊中贮药，取少末而封焉。其舌重五六斤，叟令其妻脔而炙肉灼之，膏滴中，香气盈室。司勋忽开目燕津，所疾即愈。叟共菜妻相劝食其炙，须臾而尽。诸子狂喜候问，司勋云：“只忆初得疾时，后不省矣。适将欲悟，忽闻炙香，馁而思食，咽液而差。我不能晓其由也。”请饼・（饣甘），进数，若不有疾。叟曰：“疾既愈矣，请诸郎君侍待司勋回宅。”司勋谢曰：“此疾非老丈神术治之，即无瘥矣。感戴恩德，何日忘之。”叟曰：“某志在斯疾，幸惬平生之愿，何可言哉。”既归，诸子持金帛奴马，诘旦来献于叟，但见遍锁其门，器用帷幕之具，一皆在焉，悉不将去，惟叟与妻莫知所往。诸子奔回，具以事告。司勋举家号泣，焚香信敬之，方悟神仙来为治疾。识者曰：“司勋之疾，得不为多词之咎，而斯病诫之，后诸人岂不慎欤！”
38 虞乡猎人张可思，多力射，每逐兽入山，经旬不返。因雪中寻鹿，险阻绝远，忽见人迹，践履绝新。可思怪愕久之，即宛其踪，入危僻穷途。迹尽，抵长松，泥雪攀缘，分明历历。可思愈怀惊异。因又登焉。将树顶，乃有傍引大枝，横k岩上，视其人已度焉。可思则随度。宽平显敞，不类山中。俄至洞侧，又径入门，四周石阶，阶下苇帘中，有大石堂。堂内烟火薰灼，烹爨甚鲜。可思诣前，适见自外者负盐一囊，约百许斤，致之厨下，浣F濯足，因邀可思就火。俄闻磬声，皆曰：“诸真登堂矣。”即遣可思拜谒，可思就升，见金人玉人在左右，而身长丈余，皆衣鹤氅，仪状严美，声音朗畅，皆谓可思曰：“何由至此F天？”可思即述其来。遂坐可思于地，遍问人间之事。既而谓可思曰：“尔可记吾短章，傅之于代，亦可稍增其寿。词曰：‘天清地宁，人独营营。名利奔迫，喜怒交争。思永厥寿，弥丧其身。何不绝欲，端守尔精。’”言讫，谓可思曰：“可速归舍，无滞于此，当有谴责。”可思闻语，便即拜辞。于是命负盐者送出，即寻旧迳而归。他日，可思复来，道途乖矣。
39 永熙年中，青州从事、检校尚书、兵部朗中王宗仁者，羁游河北。时仆射李公镇守，宗仁与李公有族兄之分，而接之甚厚。因话鬼神之事，而李公谓为冥昧有无难测。宗仁曰：“有可信矣，何疑焉！如要明之，便可立顷召致。”李公因祈请之。宗仁曰：“公可率意暗书逝者名氏，识之付某，当即遣召。”公先从邺中大将从兄弟免学阵传射，时免始亡，公方轸念，即密书其名氏以付之。宗仁乃命香火，迎风而啸，遂以其名就焚于炉。良久，向门惊视，遽起挥揖，曰：“在左右间，当为通报。”因谓公曰：“不合轻召大将，宜速备酒食，尽敬辞谢之。”公如其言，致敬久之。乃曰：“幸已去矣。必欲见者，可更召平贱之辈，纵来无害也。”时公宅内新丧青衣，因书其名字付之，要当见矣。宗仁复命香火，迎风而啸，即以其名就k于炉火。顷刻笑语公曰：“如此老婢，追之何爽。”公大奇之，因令询问幽冥之事。宗仁曰：“固不可泄，泄之当两减其算耳。”久而遣去。宗仁常语公曰：“某终当为国相。但得石勒、刘聪为主，非若三台之正位也。”其后宗仁以青州y，主人卒后，因为陇右公纳之宾僚，寻僭号，而宗仁为左丞相矣。竟如其言。
40 泾之北鄙人李德用，啬衣食自给。元嘉中年元夜，有二盗逾墙而入，皆执利刀，德用不敢枝梧，而室内衣裘遗无有。德用一子，名阿七，甫六岁，方眠惊，因叫“有贼”，为盗所射，应弦而毙。德用庐外有二驴，紫色，亦为攘去。迟明，村人集聚，共商量捕逐之路。俄而阿七之魂登房门而号曰：“我死自是我命，那复多痛。所痛者永诀父家耳。”遂怨泣久之。邻里会者五六十人，皆为泣涕。因曰：“勿谋反逐，明年五月，当自送死。”乃召德用，附耳告之名氏，仍期勿泄。俄春作将至，德用谋生汲汲，无容加意。泊麦秋，德用有麦半顷，伺收拾。晨有二牛蹊践狼藉，归遍里中，曰：“恣女牛伤暴我苗，我已絷之。牛主尝责以购。不尔，吾将诣官焉。”里中共往视之，皆曰；“此非左侧人之素蓄者焉。”俄有二客至曰：“我牛也，昨暮奔迸，不虞至此。所损之苗，请酬陪价而归我畜焉。”里人共谓问所从来买牛契书，其用乃紫色驴交致焉。德用即悟阿七所言，及询姓名，乃皆如阿七所报，因即缚之。曰：“尔去冬射死我子，盗我财者人也。”二盗相顾不复隐，曰：“天也，命也，死不可逭。”即述其故曰：“我既行劫杀，乃北窜宁庆之郊，谓事已久，因买牛将归岐下。昨牛抵村北二十里，徘徊不进，伺夜黑过此。既寐，梦一小儿五六岁许，裸形乱舞，纷纭相迷，经宿方悟。及觉，二牛之縻不断，如被解释，则已矣。”


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
