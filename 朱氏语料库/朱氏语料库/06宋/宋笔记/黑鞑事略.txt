
    
    
     │ 黑鞑事略 │   宋・彭大雅撰  徐霆疏证
    

    黑鞑之国号大蒙古。沙漠之地有蒙古山，鞑语谓银曰蒙古。女真名其国曰大金，故鞑名其国曰大银。其主初僭皇帝号者，小名曰忒没真，僭号曰“成吉思皇帝”。今者小名曰兀窟<角┦>，其耦僭号者八人。
    其子曰阔端、曰阔除、曰河西<角┦>、曰合剌直；其相四人，曰按只<角┦>、曰移剌楚材、曰粘合重山，共理汉事，曰镇海，四人专理回回国事。
    其地出居庸则渐高渐阔，出沙井则西望平旷无际，天间有达，初若崇峻，近前则坡阜而已。
    其气候寒冽，无四时八节。四月、八月常雪，风色微变。近而居庸关北如官山、金莲川等处，虽六月亦雪。
    其产野草。四月始青，六月始茂，八月又枯，草之外咸无焉。
    其畜牛、犬、马、羊、橐驼，胡羊则毛而扇尾，汉羊则曰“骨律”，橐驼有双峰者、有孤峰者、无有峰。
    其居穹庐，无城壁栋宇，迁就水草，无常。鞑王日徙帐以从猎较，凡伪官属从行。日起营牛、马、橐驼以挽其车上室，可坐、可卧，谓之帐舆。舆之四角或植以杖，或交以板，用表敬天，谓之饮食车，派而五之，如蚁阵，萦纡延袤十五里，左右横距及其直之半。得水则止，谓之定营。主帐南向独居，前列妾妇，次之伪扈卫，及伪官属又次之。凡鞑主猎帐所在，皆曰“窝里陀”，其金帐故名。凡伪嫔妃与聚落群起，独曰“大窝里陀”者。其地卷阿负坡阜以杀风势，犹汉移跸之所，亦无定止，或一月，或一年迁。
    穹庐有二样。燕京之制用柳木为骨，止如南方罘ぜ可以卷舒，面前开门，上如伞骨，顶开一窍，谓之“天窗”，皆以毡为衣，马上可载。草地之制，用柳木织成硬圈，径用毡挽定，不可卷舒，车上载行，水草尽则移，初无定日。
    其食肉而不粒，猎而得者曰兔、曰鹿、曰野彘、曰黄鼠、曰顽羊、曰黄关、曰野马、曰河源之鱼。牧而庖者以羊为常，牛次之，非大宴会不刑马。火燎者十九，鼎烹者十二三，脔而先食，然后食人。其饮，食马乳与牛羊酪，凡初酌，甲必自饮，然后饮乙。乙将饮，则先与甲、丙、丁呷，谓之口到。甲不饮，则转以饮丙。丙饮讫，酌而饮乙，乙又未饮，而饮丁。如丙礼，乙才饮讫，酌而酬甲，甲又序酌以饮丙丁，谓之换盏。本以防毒，后习以为常，其味盐一而已。
    其爨草炭。
    其灯，草炭以为心，羊脂以为油；其俗射猎，凡其主打围，必大会众，挑土以为坑，插木以为表，维以毳索，系以毡羽，犹汉兔髦智，绵亘一二百里间。风飚羽飞，则兽皆惊骇，而不敢奔逸，然后蹙围攫击焉。
    其冠，被发而椎髻，冬帽而夏笠，妇顶故姑。
    其服，右衽而方领，旧以毡毳革，新以核拷鹣撸色用红紫、绀绿，纹以日月龙凤，无贵贱等差。
    其言语，有音而无字，多从借声，译而通之谓之“通事”。其所谓，有小名而无姓，心有所疑，则改之。
    其礼，交抱以揖，左跪以为拜。
    其位置以中为尊，右次之，左为下。
    其正朔，昔用十二支辰之象，今用六甲轮流，皆汉人、女真教之。若鞑之本俗，初不理会得，只是草青则为一年，新月初生则为一月。人问其庚甲若干，则倒指而数几青草。
    其择日行，则视月盈亏以为进止，见新月必拜。
    其事书之以木板，惊蛇屈蚓，如天书符篆，如曲谱五凡工尺，回回字殆兄弟也。
    其印曰“宣命之宝”，文字叠篆而方径三寸有奇，镇海主之，无封押以为之防。事无巨细，须伪酋自决。楚材、重山、镇海得同握鞑柄；凡四方之事，或未有鞑主之命，而生杀予夺之权已移于弄邱者之手。
    其占筮，则灼羊之枚子骨，验其文理之逆顺，而辨其吉凶。天弃人予，一决于此，信之甚笃，谓之“烧琵琶”。事无纤粟，必占，占不再四而已。
    其常谈，必曰“托着长生天底气力、皇帝底福荫”。彼所为之事，则曰“天教凭地”。人所已为之事，则曰“天识着”，无一事不归之天。自鞑主至于民，无不然。
    其赋敛差发，数马而乳，宰羊而食，皆视民户畜牧之多寡而征之，犹汉法之上供也。置蘸之法，则听诸酋头项自定。差使之久近汉民。除工匠外，不以男、女。岁课城市丁丝二十五两，牛羊丝五十两。乡农身丝百两，米则不以耕稼广狭，岁户四石；漕运银纲合诸道，岁二万铤。旁蹊曲径而科敷者不可胜言。
    其贸易，以羊马、金银、缣帛。
    其贾贩，则自鞑主以至伪太子、伪公主等，皆付回回以银，或货之民而行其息。一铤之本，展转十年后，其息一千二十四铤。或市百货而贸迁，或托夜偷而责偿于民。
    其官称，或“赞国王”，或“权皇帝”，或“郡王”，或“宣差”。诸国亡俘或曰“中书丞相”，或“将军”、或“侍郎”、或“宣抚运使”，随所自欲而盗其名。初无宣麻制诰之事。
    其民户，体统十人谓之排子头，自十而百，百而千，千而万，各有长。
    其国禁草生而坏兀遗火而鸩菡撸诛其家；拾遗者、履阈者、筮马之面目者、相与淫奔者，诛其身；食而噎者、口鼻之衄者，罪其心之不吉；轴毳帘而外者，责其心系鞑主之颈；骑而相向者，其左而过，则谓之相顺；食人以肉，而接以左手，则谓之相逆；酌乳酪而倾器者，谓之断后；遭雷与火者，尽弃其资畜而逃，必期年而后返。
    其赏罚，则俗以任事为当然，而不敢以为功。其相与以告戒，每曰其主遣我火里去、或水里去，则与之去，言及饥寒艰苦者，谓之<角┦>。故其国平时无赏，惟用兵战胜，则赏以马或金银牌，或竹丝缎。陷城则纵其掳掠子女、玉帛，掳掠之前后，视其功之等差，前者插箭于门，则后者不敢入，有过则杀之，谓之按打奚，不杀则充八都鲁军。或三次，然后免。其罪之至轻者，没其资之半。
    其犯寇者，杀之，没其妻子、畜产，以入受寇之家。或甲之奴盗乙之奴物，皆没甲与奴之妻子、畜产而杀其奴及甲，谓之断案主，其见物则谓之撒花，予之，则曰捺杀，因鞑语好也。不予，则曰冒，鞑语不好也。撒花者，汉语好也。
    其骑射，则孩时绳束以板，络之马上，随母出入；三岁索维之鞍，俾手有所执射，从众驰骋；四五岁挟小弓、短矢；及其长也，四时业田猎，凡其奔骤也，砹⒍不坐，故力在跗者八九，而在髀者一二。疾如飚至，劲如山压，左旋右折，如飞翼。故能左顾而射右，不持抹跚锒已。
    其步射，则八字脚步阔而腰蹲，故能有力而穿札。
    其马野牧，无刍粟。六月餍草始肥。牡者四齿则扇，故阔壮而有力，柔顺而无性，能风寒而久岁月。不扇，则反是耳。易嘶骇，不可设伏，蹄锲薄而怯石者，叶以铁或以板，谓之脚涩。凡驰骤勿饱，凡鞍解，必索之而仰其首，待其气调息平，四蹄冰冷，然后纵其水草，牧者谓之兀剌赤。回回居其三，汉人居其七。
    其军，即民之年十五以上者，有骑士而无步卒，人二三骑或六七骑谓之一纟斗。武酋、健奴自鸠为伍，专在主将之左右，谓之八都鲁军，曩攻河西女真诸国，驱其入而攻其城。
    其军器有柳叶甲、有罗圈甲、有顽羊角弓、有响箭、有驼骨箭、有批针，剡木以为栝，落鹏以为翎；有环刀，效回回样，轻便而犀利，靶小而褊，故运掉也易；有长、短枪，刃板如凿，故着物不滑，可穿重札；有防牌以革编绦，否则以柳，阔三十寸，而长则倍于阔之半；有团牌，时前锋臂之，下马而射，专为破敌之用；有铁团牌，以代兜鍪，取其入阵转旋之便；有拐子木牌，为攻城避炮之具。每天酋头项各有一旗，只一面而已，常卷常偃，凡遇督战，才舒即卷。攻城则有炮，炮有棚，棚有纲索以为挽索者之蔽，向打凤翔，专力打城之一角，尝立四百座，其余器具不一而足。其长技，弓矢为第一，环刀次之。
    其军粮，羊与致怼Ｂ碇初乳，日则听其驹之食，夜则聚之以郑贮以革器、Е洞数宿，微酸，始可饮。谓之“马奶子”。才犯他境，必务抄掠，孙武子曰“因粮于敌”是也。
    其行军常恐冲伏。虽偏师亦必先发精骑，四散而出，登高眺远，深哨一二百里间，掩捕居者、行者以审左右前后之虚实，如某道可进、某城可攻、某地可战、某处可营、某方敌兵、某所粮草，皆责辨哨马回报。如大势军马并力蛭讣，则先烧琵琶，决择一人以统诸部。
    其营必择高阜，主将驻帐必向东南，前置逻骑，鞑语“托落”者，分番警也。帐之左右与帐后诸部军马，各归头项，以席而营。营又贵分，务令疏旷，以便刍秣。营留二马，夜不解鞍，以防不测；营主之名即是夜号，一营有警，则旁营备马，以待追袭。余则整整不动也。惟哨马之营则异于是，主者中据，环兵曰表，传木刻以代夜逻。秣马营里，使无奔逸，未暮而营，其火谓之“火铺”。及夜则迁于人所不见之地，以防夜劫，而火铺则仍在于初营之所，达晓不动也。
    其阵利野战，不见利不进。动静之间，知敌强弱；百骑不挠，可里万众；千骑分张，可监百里；推坚陷阵，全藉前锋；衽革当先，例十之三。凡遇敌阵，则三三五五四五，断不簇聚，为敌所包。大率步宜整，而骑宜分。敌分亦分，敌合亦合，故其骑突也，或远或近，或多或少，或聚或散，或出或没，来如天坠，去如雷逝，谓之“鸦兵撒星阵。”其合而分，视马之所向；其分而合，听姑诡之声以自为号。自迩而远，俄顷千里。其夜聚。则望燎烟而知其所战。宜极寒而无雪，则磨石而祷天。
    其破敌，则登高眺远，先审地势，察敌情伪，专务乘乱。故交锋之始，每以骑队轻突敌阵，一冲才动，则不论众寡，长驱直入。敌虽十万，亦不能支。不动则前队横过，次队再冲。再不能入，则后队如之。方其冲敌之时，乃迁延时刻，为布兵左右与后之计。兵既四合，则最后至者一声姑诡，四方八面响应齐力，一时俱撞。此计之外，或臂团牌，下马步射。一步中镝，则两旁必溃，溃则必乱，从乱疾入。镝或见便以骑蹙步，则步后驻队驰敌迎击。敌或坚壁，百计不中，则必驱牛畜或鞭生马，以生马搅地，敌阵鲜有不败。敌或森戟外列，拒马绝其奔突，则环骑疏哨，时发一矢，使敌劳动。相持既久，必绝食或乏薪水，不容不动，则进兵相逼。或敌阵已动，故不遽击，待其疲困，然后冲入；待其兵寡，然后则先以土撒，后以木拖，使尘冲天地，疑兵众，每每自溃；不溃则冲，其破可必。或驱降俘，听其战败，乘敌力竭，击以精锐；或才交刃，佯北而走，诡弃辎重，故掷黄白，敌或谓是城败，逐北不止，冲其伏骑，往往全没。或因其败而巧计取胜，只在乎彼纵此横之间，有古法之所未言者。其胜则尾敌袭杀，不容逋逸。其败则四散迸，追之不及。
    其军马将帅，旧谓之十七头项。忒没真。伪大太子拙职，伪二太子茶合<角┦>，伪三太子兀窟<角┦>，伪四太子驼栾。忒没哥窝真、控只<角┦>、拨都马、暮花里国王、纥忒郡王、萧夫人、阿海、秃花、明安、刘伯林，兵数多寡，不得而知。但一夫而数妻，或一妻而数子，昔稀今稠，则有增而无减。今之头项，又不知其几，老酋宿将，死者过半。曩与京虏交兵，今关河之间，如速不<角┦>忒、没<角┦>忒、塔察尔、按察尔却尚无恙，然战不休，则续能兵者，又似不乏。
    其头项分戍，则窝真之兵在辽东，茶合<角┦>之兵在回回，拨都附马之兵在河西，各有后顾之忧。黑鞑万户八人，人不满万，但伯叔、兄弟、子侄、亲戚之兵不隶万户之数。万户四人，如严实之在郓州，则有山东之兵。史天翼之在真定，则有河东、河北之兵。张柔之在满城，则有燕南之兵。刘黑马之在天城，则有燕蓟山后之兵。他虽有领众者，俱不若此四人兵数之多，事力之强也。如辽东、河西、回回诸国之又在汉万户之外。
    其残虐诸国，已破而无事者，东南曰鞑金虏；西北曰奈蛮，曰乌鹆，曰速里，曰撒里鞑、白杌里；正北曰达塔，曰蔑里乞；正南曰西夏。已争而未竟者，东曰高丽，曰辽东万奴，厥相王贤佐，年余九十，有知来之明；东北曰妮叔，曰那海益律子；西南曰斛速益律子，曰木波；西北曰克鼻梢，初顺鞑，后叛去，阻水相抗。忒没真生前常曰：非十年工夫，不可了手，若待了手，则残金种类又毓盛矣。不如留苛合<角┦>镇守，且把残金绝后，然后理会。癸巳年，茶合<角┦>尝为太子所劫。曰胫{艹马}；正北曰辣吸绐。或削其国，或俘其众，如高丽、万奴、狗国、水鞑靼、木波皆可置而不问，惟克鼻梢一国稍武，余烬不扑，则有燎原之忧，此鞑人所必争者。
    其从军而死也，驼其尸以归，否则罄其资橐而瘗之。
    其墓无冢，以马践蹂，使如平地。若忒没真之墓，则插矢以为垣，逻骑以为衡。
    
    
    
    
    
    
       2000.11.07  尹小林整理
    =☆=

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
