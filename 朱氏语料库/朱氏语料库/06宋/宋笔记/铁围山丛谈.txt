
     │ 铁围山丛谈 │  宋・蔡绦
    

    ●卷一
    太祖皇帝应天顺人，肇有四海，受禅行八年矣。当乾德之五祀，而五星聚于奎，明大异常。奎下当曲阜之墟也。时太宗适为兖海节度使，则是太宗再受命。此所以国家传祚圣系，皆自太宗。应符既同乎汉祖，而卜年宜过于周历矣。
    仁庙晚未得嗣，天意颇无聊，稍事燕游。一日于后苑龙翔池南作两小亭，东一亭曰迎曙。未几，立皇侄为皇子，而赐名适与亭名合。不一年即位，是为英宗。
    神宗当宁，已负疾。一日，后苑池水忽沸，且久不已。神宗为睥睨而不乐。有抱延安郡王从旁过者，池沸辄止，莫不骇异。未几，延安郡王即位，是为哲宗。
    哲庙元府时，邓王薨，祈嗣于泰州徐守真世号“徐神翁”者。天意切至，徐曰：“上天已降嗣矣。”再三遣使迫询其故，即大书“吉人”二字上之，一时莫晓。后端王继立，始悟吉人者，太上皇御名也。
    政和间，东宫颇不安，其后日益甚。鲁公朝夕危惧，保持甚至。宣和庚子，有孙宗鉴者，时为紫微舍人，密语鲁公曰：“公毋虑。昔哲庙恶百官班联不肃，而后台吏号知班者必赞言端笏立定，又顷有八宝矣。今复增而九之，且名之曰‘定命宝’。春宫盖始封定王，世次则九，则立定之语，九宝之兆，天其命之矣。”鲁公颔之。后宗鉴之言果应。
    政和间，太上诸皇子日长大，宜就外第，于是择景龙门外地辟以建诸邸，时郓王有盛爱，故宦者童贯主之。视诸王所居，侈大为最，乃中为通衢，东西列诸位，则又共为一大门，锡名曰“蕃衍宅”，悉出贯意。时愚甚惧，盖取《诗》之《叙》“蕃衍盛大”而下句，则识者深疑之，亦知其旨意之属在郓邸而已。后及都城倾覆，然第三位乃今上，果中兴。
    宣和岁乙巳冬十二月，报北方寒盟。二十有三日，上皇有旨内禅。时去岁尽不数日。故事，天子即位逾年即改元，于是中书拟进，取“日靖四方，永康兆民”二句，请号年曰“靖康”焉。靖康之初，今上在康邸，因出使讲解而威德暴天下，故识者多疑以为靖康于字为“十二月立康”也。是后一年而中兴。
    太上皇既北狩，久不得中原音问，以宗社为念。久之，一旦命皇族之从行者食，御手亲御调羹，呼左右俾出市茴香。左右偶持一黄纸以包茴香来。太上就视之，乃中兴赦书也。始知其事，于是天意大喜，又谓：“夫茴香者，回乡也。岂非天乎？”于是从行者咸拜舞称庆。其后虽八骏忘返，然鸾舆竟还矣。中兴岁戊辰冬十有一月得之于韦侯许者，慈宁皇太后之犹子也。顷得罪高凉，召还，道过于此。副车弟尝得太祖赐后诏一以藏之。诏曰“朕亲提六师，问罪上党”云云，“未有回日，今七夕节在近，钱三贯与娘娘充作剧钱，千五与皇后、七百与妗子充节料”。问罪上党者，国初征李筠时也。娘娘即昭宪杜太后也。皇后即孝明王皇后也。呜呼，有以知圣祖不忘本者如此，是安得不兴。
    太上以政和六七年间，始讲汉武帝期门故事。初，出侍左右宦者必携从二物，以备不虞。其一玉拳，一则铁棒也。玉拳真于阗玉，大倍常人手拳，红锦为组以系之。铁棒者，乃艺祖仄微时以至受命后，所持铁杆棒也。棒纯铁尔，生平持握既久，而爪痕宛然。恭惟神武，得之艰难，一至斯乎？
    太宗始嗣位，思有以帖服中外。一日，辇下诸肆，有为丐者不得乞，因倚门大骂为无赖者。主人逊谢，久不得解。即有数十百众，方拥门聚观，中忽一人跃出，以刀刺丐者死，且遗其刀而去。会日已暮，追捕莫获。翌日奏闻，太宗大怒，谓是犹习五季乱，乃敢中都白昼杀人。即严索捕，期在必得。有司惧罪，久之，迹其事，是乃主人不胜其忿而杀之耳。狱将具，太宗喜曰：“卿能用心若是，虽然，第为朕第一覆，毋枉焉。且携其刀来。”不数日，尹再登对，以狱词并刀上。太宗问：“审乎？”曰：“审矣。”于是太宗顾旁小内侍，取吾鞘来。小内侍唯命，即奉刀内鞘中。因拂袖而起，入曰：“如此，宁不妄杀人。”
    仁宗圣度深远，临事不惧。当宝元、康定之时，西夏元昊始叛，而刘平败死，京师为雨血。及报败闻，上喜曰：“天下平安久，故兵将不知战。今既衄，必自警。宜少须之，当有人出矣。”后果胜，而元昊请服。上又曰：“国家竭力事西陲累数年，海内不无劳弊。今幸甫定，然宜防盗发，可诏天下为预防也。”会山东有王伦者焱起，转斗千余里，至淮南，郡县既多预备，故即得以杀捕矣。
    自秦汉以还，时主能享国多历年所者，独汉武帝在位五十四载。然末年巫蛊事起，成卫太子之祸。梁武帝在位四十八载，唐明皇在位四十四载。是二君者，亦终有侯景、禄山之乱。而我仁宗皇帝在位四十二年，始终若一。呜乎，休哉。
    哲宗即位甫十岁，于是宣仁高后垂帘而听断焉。及浸长，未尝有一言。宣仁在宫中，每语上曰：“彼大臣奏事，乃胸中且谓何，奈无一语耶？”上但曰：“娘娘已处分，俾臣道何语？”如是益恭默不言者九年。时又久已纳后。至是上年十有九矣，犹未复辟。一旦宣仁病且甚，尚时时出御小御，及将大渐，谓大臣曰：“太皇以久病，惧不能自还，为之奈何？”大臣同辞而奏：“愿供张大庆殿。”宣仁未及悖上于帘内忽出圣语，曰：“自有故事。”大臣语塞，既趋下，退相视曰：“我辈其获罪乎？”翌日，自上命轴帘。出御前殿，召宰辅，谕太皇太后服药，宣赦天下。不数日，宣仁登仙，上始亲政焉。上所以衔诸大臣者，匪独坐变更，后数数与臣僚论昔垂帘事，曰：“朕只见{殿肉}纭！甭彻顷为愚道之，亦深叹哲庙之英睿也。
    顷有老内侍为愚道，昭陵游幸后苑，每独置一茶床，列肴核以自酌。有得一杯汤赐饮者，时以为宠幸非常，乃张贵妃而已后追谥温成皇后者也。又有老吏，常主睿思殿文宇、外殿库事能言，偶得见泰陵时旧文簿注一行，曰：“绍圣三年八月十五日奉圣旨，教坊使丁仙现祗应有劳，特赐银钱一文。”呜乎，累圣俭德，类乃如此。
    国朝诸王弟多嗜富贵，独塘暝诜时玩好不凡。所事者惟笔研、丹青、图史、射御而已。当绍圣、元符间，年始十六七，于是盛名圣誉，布在人间，识者已疑其当璧矣。初与王晋卿亻先、宗室大年令穰往来。二人者，皆喜作文词，妙图画，而大年又善黄庭坚。故塘曜魍ゼ崾樘澹后自成一法也。时亦就端邸内知客吴元瑜弄丹青。元瑜者，画学崔白，书学薛稷，而青出于蓝者也。后人不知，往往谓塘昊本崔白，书学薛稷。凡斯失其源派矣。
    太上皇受命，灼无天人，盖多有祥兆，繇是善道家者流事。晚建上清宝砉，延接方士。一日帘前有刘栋者，上其所遇韩真人丹，以献天子。其状如蜡，以手指揭取而服之，翌日则又生无穷也。上曰：“汝师赐汝长年丹，而朕夺之，非朕志也。”当帘前还之。此与秦皇、汉武异矣，可谓盛德也哉。
    慈圣光献曹后佐佑仁庙定策，立英宗、神宗，乃本朝后妃间盛德之至者也。其在父母家时，与群女共为捻钱之戏，而后一钱独旋转盘中，凡三日乃止。及晚岁疾病急，顾左右问此为何日。左右对以十月二十日，实太祖大忌日也。后颔之，乃自语曰：“只此日去，只此日去，免烦他百官。”盖谓不欲别日立忌，使百官有司有奉慰行香之劳，就是日则免，于是以二十日崩。今人学道，号超脱非常，一旦于死生之际，未必能达变。后之始终若此，岂非天人乎哉。
    神庙当宁，慨然兴大有为之志，思欲问西北二境罪。一日被金甲诣慈寿宫，见太皇太后曰：“娘娘，臣著此好否？”曹后迎笑曰：“汝被甲甚好。虽然，使汝至衣此等物，则国家何堪矣。”神庙默然心服，遂御金甲。
    慈圣光献曹后以盛德著，而宣仁圣烈高后以严肃称。在治平时，英宗疾既愈，犹不得近嫔御。慈圣一日使亲近密以情镌谕之：“官家即位已久，今圣躬又痊平，岂得左右无一御侍耶？”宣仁不乐，曰：“奏知娘娘，新妇嫁十三团练尔，即不曾嫁他官家。”时多传于外朝。
    鲁公在北门为承旨，既草哲庙元符末命，于是太上从端邸始即大位，遂有垂帘之举。时钦圣宪肃向后命御药院内侍黄经臣传旨曰：“嗣君已长，本不应垂帘，以皇帝圣孝，宫中累日拜请泣涕不已，今姑循圣意。才竣国事稍定，即当还政，必不敢上同章宪明肃与宣仁圣烈二后，终身称制。卿可依此草诏，明示天下。”当是时，鲁公既唯命，即书所被旨，载诸学士院及家集。是后虽同听断，曾不半岁。永泰灵驾犹未发引，即还就东朝之养矣。外廷或讠寿张，且不知钦圣盛德之本旨如此。
    国朝禁中称乘舆及后妃多因唐人故事，谓至尊为“官家”，谓后为“圣人”，嫔妃为“娘子”，至谓母后亦同臣庶家，曰“娘娘”。又呼掌书命者曰“内侍省次直笔”。内官之贵者，则有曰“御侍”，曰“小殿直”，此率亲近供奉者也。御侍顶龙儿特髻衣眨小殿直皂软巾裹头，紫义衤阑窄衫，金束带，而作男子拜，乃有都知、押班、上名、长行之号。唐陆宣公《榜子集》“谏令浑访裹头内人”者是也，知其来旧矣。
    天子之制六玺。元丰间得玉矣，行制而未就，至大观时始成之，然但缪篆也。又元符初得汉传国玺，其文曰：“受命于天，既寿永昌。”（下有脱文）“承天福，延万亿，永无极”。是二者，塘暧肿苑挛之，悉鱼虫篆也。吴传国玺曰“受命宝”，九字玺曰“镇国宝”，合天子之制六玺，是为八宝。乃于大观戊子正月元会日受之，因大赦天下。本朝礼乐，于此百五十年矣，至是始备。及后，政和末，又新作一玺。上曰：“八宝者，国家之神器。今再创玺，乃我受命者也。”因诏于阗国上美玉焉。久而得之，为玺九寸，而鱼虫篆。其文曰：“范围天地，幽赞神明；保合太和，万寿无疆。”诏号“定命宝”。是岁戊戌元会，于大庆殿受之。
    太上始意作定命宝也，乃诏于阗国上美玉。一日绦赴朝请，在殿阁侍班，王内相安中因言，近于阗国上表，命译者释之，将为答诏，其表大有欢也。同班诸公喜，皆迫询曰；“甚愿闻之。”王内相因诵曰：“甚愿闻之。”王内相因诵曰：“日出东方，赫赫大光，照见西方，五百国中，绦贯主，阿舅黑汗王。表上日出东方，赫赫大光，照见四天下，四天下，绦、贯主，阿舅大官家：你前时要那玉，自家煞是用心。只被难得似你那尺寸底。我已令人寻讨，如是得似你那尺寸底，我便送去也。”于是一坐为ㄉ。吾因曰：“《裕陵实录》已载于阗国表文，大略同此。特文胜者，疑经史官手润色故尔。”众乃默然。其后，遂以玉来上，长径二尺，色逾截肪，诚昔未有也，遂制定命宝。岁余，玉人始告成，精巧视古无别矣。宝与检皆大九寸，盘螭为纽，鱼虫篆文，凡十有六字。于是定命宝合八宝，通号九宝，下诏以为乾元用九之义云。
    元圭者，古镇圭也。温润异常，又其色内赤外黑，非世所有，固无足疑。圭上锐而下方，然其末平直，非若后世礼图为圭之太锐也。两旁刻出十二山，正若古山尊制度，亦非若先儒所绘镇圭，乃于圭上刻山者也。凡制作精妙，又非若秦汉器玉所能及。上则皆云雷之文，下平无文，而中一窍，大足容指。其长尺有二寸，正合周尺，彷同晋尺。盖晋得舜庙玉尺，是以知同古尺也。有《制古元圭议》行于世，诚不诬已。元圭传乃丁晋公家物，流落出常卖檐上，士人王提举敏文者，以千七百金售得之，与宦者谭稹。稹得而上之，时政和二年也。上以付鲁公曰：“或谓此物古元圭，试为朕验之。”鲁公机务繁，又付之外兄徐若谷，谓吾曰：“元圭之制何可考，得非雷楔耶？然玉诚异常矣。”因置诸椟中，略不省。一日，吾与若谷读《礼记》，见《王制》言“王执镇圭”，释谓旁刻十二山。吾即谓若谷：“元圭者，旁有山，政若古器所谓山尊同，盍验之乎？”若谷笑去，就椟取圭出，如吾训，共数之，果十有二刻，始相与骇，因试以义推之，则罔不合。若谷又白伯氏，丐取太常历代尺度石刻来，则又合矣。吾与若谷大喜，以白鲁公，因以具奏，昔《元圭议》中鲁公第一札子是也。但有一窍，初忽之，且谓岂非后人不知而穿之作响板耶？及付外庭议，礼官又引天子圭中必绎，谓以组约其中央备失坠者。若谷与吾甚愧弗思，独是不满也。上得此喜，乃命宣示百官，则礼臣锦荐、色组、缫藉十袭，备极于崇奉，遂以是岁冬至御大庆殿受圭。因又降诏，归美神考哲宗，用告成功。上亲加上两朝徽号，令庙焉。时诏议元圭官并加秩，而若谷每笑谓吾曰：“我二人其介之推乎？”
    无圭既出，时晋阳上一石，有字曰“尧天正”。石绿色，方可三尺余，字当中，咸大如掌。其画端楷，政若人以手指画之者。“尧”字独居右，而“天正”两字缀行于左。朝廷验之于都堂，差官监视，命工磨砻焉。既去石三分，而字愈明，乃于“尧”字下又出一“瑞”字，盖曰“天正尧瑞”。若是，则四字相对，布置始匀正矣。“瑞”字其画独浅，未与三者配，则不敢更加砻。于是内外咸喜，谓：“晋阳，尧都。方元圭出，适有此瑞，信天意也。”
    政和初，内中降出大白玉璧一，赤玉璧一，俾鲁公考验。白璧大盈尺，镂文甚美，而璧羡外复起飞云行龙焉。赤玉璧则长几二尺，两首如棹刀头，中间为古文，殊极精巧，玉色则异甚，诚鸡冠之不足拟也。当时，诸儒谓璧羡云龙者，乃周公植璧之璧也；赤玉器则《顾命》所谓陈宝赤刀之宝也。吾窍笑诸儒之博会，且龙云在上，若植之，宁不倒置矣，岂非秦汉璧现属乎？至于赤刀宝，制作非常，三代之器无疑，玉色又如此，为希世之珍，谓之赤刀，若得之焉。其后于延福宫又得见一赤刀，同属所锡元圭，汉轵道所得传国玺，唐太宗之受命玺暨诸器列于殿中，为盛世之美瑞。唐太宗玺乃虞世南真书字，玉色不大佳，玺不方而长。其文曰：“受天景命，有德者昌。”
    崇宁甲申议作九鼎，有司即南郊为治，用中夜时上为致肃不寐，至是于寝望之，焚香而再拜焉，及既就寝，已仿四鼓矣。忽有神光达禁中，政烛福宁殿，红赤异常，宫殿于是尽明如昼，殆晓始熄。鼎一铸而成，乃取佑神观旁地立九成宫，随其方为室，成九室以奠鼎，命鲁公为奉安礼仪使。又方其讲事也，辄有群鹤几数千万飞其上，蔽空不散。翌日上幸之，而群鹤以千余又来，云为变色，五彩光艳。上亦随方入其室，焚香为再拜，从臣皆陪祀于下。先是，方士魏汉津议，其制各取九州之水土，常内鼎中。及上行礼至北方之宝鼎也，鼎忽漏水，流浸布地。且鼎金厚数寸，水又素贮鼎中，未始有罅隙，不当及上焚香时泄漏。漏乃旋止，故上深讶焉，鲁公为不乐。于是刘炳进曰：“鼎之水土，皆取于九州之地中，独宝鼎者取其水土于雄州白沟之界上，非幽燕之正方也。岂此乎？”故当时尤以为神，然厥后终以北方而致乱矣。又政和六年，用方士王仔昔建言，徙九鼎入于大内，作一阁而藏之。时鲁公为定鼎使。及帝鼐者行，亦有飞鹤之祥，云气如画卦之象。帝鼐后改曰“隆鼎”。既甚大，以万众曳之，然行觉不大用力。其去疾速，时人皆异之。
    政和初，中国势隆治极之际，地不爱宝，所在秦芝草者动三二万本，蕲黄间至有论一铺在二十五里，遍野而出。汝海诸近县，山石皆变玛瑙，动千百块，而致诸辇下。伊阳太和山崩，奏至，上与鲁公皆有惭色。及复上奏，山崩者，出水晶也。以木匣贮之进，匣可五十斤，而多至数十百匣来上。又长沙益阳县山溪流出生金，重十余斤，后又出一块，至重四十九斤，他多称是。
    太上即位之明年改元建中靖国者，盖垂帘之际，患熙、丰、元讨臣为党，故曰建中靖国。实兄弟为继，故踵太平兴国之故事也。明年亲政，则改元崇宁。崇宁也，崇熙宁也。崇宁至五年正月彗出，乃改明年为大观。大观者，取《易》“大观在上”，但美名也。大观至四年夏五月彗出，因又改明年为政和。政和者，取“庶政惟和”之义也。政和尽八年，时方士援汉武故事，谓黄帝得宝鼎神策，是岁己酉朔旦冬至，为得天之纪，而汉武但辛巳朔旦冬至，然今岁乃己酉朔旦冬至，真得天之纪矣。又太宗皇帝以在位二十年，因大赦天下。是时上在位已十有九年，明年当二十年。举是二者，乃下赦，改十一月冬至朔旦为重和元年。重和者，谓“和之又和”也。改号未几，会左丞范致虚言犯北朝年号。盖北先有重熙年号，时后主名禧，其国中因避“重熙”，凡称“重熙”则为“重和”，朝廷不乐。是年三月遽改重和二年为宣和元年。宣和改，上自以常所处殿名其年，然实欲掩前误也。自号宣和，人又谓一家有二日为不祥，及方腊起，连陷二浙数郡，上意弥欲易之，独难得美名。会寇甫平而止，七年冬遂内禅云。大抵名年既不应袭用前代，又当是时多忌讳，以是为难合，而古人已多穿凿，征兆有自来矣。至仁庙初始垂帘，儒臣迎合时事，年号天圣为“二人圣”，明道为“日月”，故后人咸祖述之。至若“元”字，谓神宗、哲宗以元符、元丰登遐，且本朝火德，不宜用水。若“治”字，又谓英庙治平不克久。凡十数义，或出于宦官女子之常谈尔。
    国朝故事，诸王仪物视宰相，张青绢伞，画绣鞍鞯，以亲事官呵哄而已。政和三年春二月，上出西郊，幸普安寺奠昭怀刘太后，百官陪伴。上谥册罢，还忄曷于琼林苑，御宝津楼。上垂帘，百官归，或不知，皆骑从大道繇楼下过，燕越二王亦同涂，然百官往往不甚引避。上讶之，因申严其分，乃赐二王三接青罗伞、七紫罗大掌扇、二金牖ò埃若茶燎水罐，凡仪物皆用涂金，加异锦为鞍焉，以壮维城之固。是后遂为故事，盖自政和三年始。又故事，诸王不施狨坐，宣和末亦赐之。
    国朝帝女封号，皆沿习汉唐。初封则有美号称“公主”，出降则封“某国公主”，兄弟又封“某国长公主”，姑又封“某国大长公主”，祖姑则封“两国大长公主”；而皇族则称“某郡主”、“某县主”。熙、丰间，尝议以乖义理，然终不克改作。政和三年，上又恶其不典。或欲追述，号公主为“帝嬴”、郡县主宜为“宗嬴”，乃合于前代矣。上曰：“此议虽近古，特不合时宜”。因谕大臣曰：“姬虽周姓，后世亦以为妇人之美称，盖不独为姓也，在我而已。”鲁公于榻前忽力争，上愕然，询其所以。鲁公谓：“臣乃姬姓也，惧有嫌，使小人得以议尔。”上笑而不从，乃降手诏，引熙宁欲厘革，而有司不克奉承，以至今日。周称王姬见于《诗》《雅》。姬虽周姓，考古立制，宜莫如周。今帝天下而以主封臣，可改公主为“帝姬”、郡主为“宗姬”、县主为“族姬”；其称大长者，可并依旧为“大长帝姬”，仍以美名二字易其国号，内两国者以四字。于是鲁公退而具书于《时政记》。当是时，执政者皆叹息鲁公伤弓，故虑患之深也。是后因又改郡县君号为七等；郡君等，为淑人、硕人、令人、恭人；县君者，室人、安人、孺人。俄又避太室人之目，因又改曰宜人。其制今犹存。
    唐有宏文、集贤、史馆，皆图册之府。本朝草昧，至熙宁始大备，乃直左升龙门建秘书省，聚书养贤。其间并三者皆在，故号三馆秘阁，以盛大一时，目之为木天也。中更天圣火，后更立，视旧亦甚伟。而秘书省之西，切近大庆殿，故于殿廊辟角门子以相通，遇乘舆出，必繇正寝而前。则秘书省官自角门子入而班于大庆殿下，迓车驾起居，及还内亦如之，可谓清切矣。以是诸学士多得繇角门子至大庆殿，纳凉于殿东偏。世传仁祖一日行从大庆殿，望见有醉人卧于殿陛间者，左右亟将呵遣，询之，曰：“石学士也。”乃石曼卿。仁庙遽止之，避从旁过。政和五年，因建明堂，有旨徙秘书省出于外，在宣德门之东，亦古东观类云。
    秘书省自政和末既徙于东观之下，宣和中始告落成。上因踵故事为幸之，御手亲持太祖皇帝天翰一轴，以赐三馆，语群臣曰：“世但谓艺祖以神武定天下，且弗知天纵圣学笔札之如是也。今付秘阁，永以为宝。”于是大臣近侍，因得瞻拜。太祖书札有类颜字，多带晚唐书味，时时作数行经子语，又间有小诗三四章，皆雄伟豪杰，动人耳目，宛见万乘气度。往往跋云“铁衣士书”，似仄微时游戏翰墨也。时因又赐阁下以小李将军《唐明皇幸蜀图》一横轴。吾立侍在班底睹之，胸中窍谓：御府名丹青，或顾、陆、曹、展而下不翅数十百，今忽出此，何不祥耶。古人之于朝觐会同，得观其容仪而知其休咎，则是举也厥有兆矣。邈在炎陬而北望黄云，书此疾首。
    天下曹务罔不张设条，如秘书省号三馆秘阁，实育才也，独不以吏事责，故许置棋局。然大内前后殿诸班卫士、宿直、寓舍，乃亦得之。盖秘书省本优贤俊，宿卫士则虑其终日端闲，俾不生他意。此咸出祖宗之深旨。
    祖宗时，朝班燕会多袭用唐制，枢密使乃宦官为之也，其位叙甚卑。故遇大燕则亲王一人伴食于客省，又燕设则亲王、宗室率不坐，以用倡故也。国朝枢密使乃儒士为之，实股肱大臣。至神庙时，谓用倡则君臣亦不合礼，始改为女童队、小儿队。于是枢密使、亲王、宗室皆得列坐而与燕会矣。
    阁门官者有东上、西上阁门使，号横行班，后改左右武大夫。然任上阁之职者则自称知东上阁门、知西上阁门事。又旧有通事舍人主赞唱，后改宣赞舍人。而阁门宣赦书白麻，旧制则皆为吟哦之声，政和间诏除去，但直道，勿吟焉。至今遵用之。
    汉魏以来，警夜之制不过五鼓，盖冬夏自酉戌至寅卯，斗杓之建盈缩终不过五辰，故言甲夜至戊夜，或言五更而已。然日入之后，未至甲夜，则又谓之昏刻；到五更已满，将晓之时，则又有谓之旦至，夜漏不尽刻。国朝文德殿钟鼓院于夜漏不尽刻，既天未晓，则但挝鼓六通而无更点也，故不知者乃谓禁中有六更。吾顷政和戊戌未得罪时，曾侍伺于宣和殿。深严之禁，尝备闻之。
    上元张灯，天下止三日，都邑旧亦然。后都邑独五夜，相传谓吴越钱王来朝，进钱若干买此两夜，因为故事，非也。盖乾德间，蜀孟氏初降，正当五年之春正月，太祖以年丰时平，使士民纵乐，诏开封增两夜，自是始。开宝末，吴越国王始来朝。
    国朝上元节烧灯盛于前代，为彩山峻极而对峙于端门。彩山，故隶开封府仪曹及仪鸾司共主之；崇宁后有殿中省，因又移隶殿中，与天府同治焉。大观元年，宋乔年尹开封，乃于彩山中间高揭大榜金字书，曰：“大观与民，同乐万寿。”彩山自是为故事。随年号而揭之，盖自宋尹始。
    国朝之制，立后、建储、命相，于是天子亲御内东门小殿，召见翰林学士面谕旨意，乃锁院草制，付外施行。其他除拜，但庙堂佥议进呈，事得允，然后中书入熟，第使御药院内侍一员，持中书熟状内降，封出宣押，当直学士院锁院竟，乃以内降付之，俾草制而已。故相位有阙，则中外侧耳耸听，一报供张小殿子，必知天子御内殿得，乃命相矣。太上自即位以来，尤深考慎，虽九重至密，亦不得预知，独自语学士以姓名而命之也。及晚岁，虽倦万机，然命相每犹自择日，在宣和殿亲札其姓名于小幅纸，缄封垂于玉柱斧子上，俾小铣种导驾于前，自内中出至小殿子，见学士始启封焉。以姓名垂玉柱斧子，政与唐人金瓯覆之何异。
    掖庭宫嫱，岁给帛多色彩尔。遇支赐俸稍绢应生白者多，即一束十端，必间有一端为红生绢，盖忌其纯白故也。此亦国朝太平一故事。
    国朝燕集，赐臣僚花有三品。生辰大燕，遇大辽人使在庭，则内用绢帛花，盖示之以礼俭，且祖宗旧程也。春秋二燕，则用罗帛花，为甚美丽。至凡大礼后恭谢，上元节游春，或幸金明池琼花，从臣皆扈跸而随车驾，有小燕谓之对御。凡对御则用滴粉缕金花，极其珍藿矣。又赐臣僚燕花，率从班品高下，莫不多寡有数；至滴粉缕金花为最，则倍于常所颁。此盛朝之故事云。
    政和初，上始躬揽权纲，不欲付诸大臣，因述艺祖故事，御马亲巡大内诸司务，在奉宸库古亲涎事中。又大内后拱宸门之左，对后苑东门，有一库无名号，但谓之苑东门库，乃贮毒药之所也。外官一员共监之，皆二广、川、蜀每三岁一贡。药有七等，野葛、胡蔓皆与，鸩乃在第三，其上者鼻嗅之立死。于是亲笔为诏，谓“取会到本库称，自建隆以来不曾有支遣。此皆前代杀不庭之臣，藉使臣果有不赦之罪，当明正典刑，岂宜用此。可罢其贡，废其库，将见在毒药焚弃，瘗于远郊，仍表识之，毋令牛畜犯焉”。乌乎，上圣至仁，大哉尧舜之用心也。
    国朝肆眚故事，三省枢管诸房吏，分陈其应行事，计诸官长，粗以为当，则宰辅于是共议于都堂而可否之，事目已定，始将上进御，乃入熟，降付翰林学士院命词，而宣付于外焉。其约束之辞，大致悉吏文也。独大观戊子元日受八宝，大赦，如罢重法、分宗室、升班行、省刑名、宽党锢，凡数十事，以事体既重，方赖朝廷彰明其制，不如吏文。时多出鲁公之手，故独为国朝之盛举。
    唐制，北门学士在内朝枢密使班，遇天子寿节，学士、待制自从枢密院先启建道场，罢散花宴。及寿节日，则宰臣预命直省官具帖子，请学士、待制赴尚书省锡宴斋筵。故中外文武百僚罔有不隶尚书省班属御史台者，独学士、待制不隶外省班，自属阁门，号称内朝官，又曰西班宫。则儒者清贵，其为世之荣如此。如熙陵时，亲御飞白，书“玉堂之署”四字，以赐承旨苏易简。及泰陵时，鲁公亦为承旨，以其下一字犯厚陵御讳，因奏请第摹“玉堂”二字，既榜于翰苑之正厅，且为儒林之荣，制曰“可”。于是锡上牌，燕近臣，馆阁毕集，天子宠赉非常，有逾故事，为一时之光华云。
    鲁公为北门承旨，时翰苑偶独员，当元符末，命召入内东门草哲庙遗制，既未发丧，事在秘密，独学士与宰执而已。于是知枢密使曾布捧研以度鲁公，左丞叔父文正公为磨墨，宰臣章妒肿怨┍识授公焉。鲁公后每曰：“始觉儒臣之贵也”。
    秘书省岁曝书，则有会号曰曝书会。侍从皆集，以爵为位叙。元丰中鲁公为中书舍人，叔父文正公为给事中。时青琐班在紫微上，文正公谓：“馆阁曝书会非朝廷燕设也，愿以兄弟为次。”遂坐鲁公下。是后成故事，世以为荣。
    国朝仪制：天子御前殿，则群臣皆立奏事，虽丞相亦然。后殿曰延和、曰迩英，二小殿乃有赐坐仪。既坐，则宣茶，又赐汤，此客礼也。延和之赐坐而茶汤者，遇拜相，正衙会百官，宣制才罢，则其人亲抱白麻见天子于延和，告免礼毕，召丞相升殿是也。迩英之赐坐而茶汤者，讲筵官春秋入侍，见天子坐而赐茶乃读，读而后讲，讲罢又赞赐汤是也。他皆不可得矣。
    枢密院故事，枢密使在院延见宾客，领武臣词讼，必以亲事官四人侍立，仍置天钱方尺二于领事案上。盖国初武臣，皆百战猛士，至密院多有所是非干请，故为之防微。
    宣和四年既开北边，度支异常，于是内外大匮，上心不乐。时王丞相既患失，遂用一老胥谋，始为免夫之制，均之天下。免夫者，谓燕山之役，天下应出夫调，今但令出免夫钱而已。御笔一行，鲁公为之垂涕，一日为上言曰：“今大臣非所以事陛下也。陛下圣仁，惠养元元，泽及四海。矧前日之政，但取地宝，走商贾，未尝及农亩。今大臣于穷百姓口中敛饭碗，以取州钱，地弗取。”上心亦悔，亟令改作圣旨行下，然无益矣。自是作俑，故动敷田亩，因习以为常。不但祖宗朝，盖崇观、政和之所无者。是时，天下免夫所入，凡六千二百余万缗，朝延椿以备缓急。至宣和七年春已用之，止余六百万缗尔，外二千二百余万缗，有司奏不知下落，此黼密以奉宴私者。盖自启北征，则省中创立一房，号经抚房。及告功，黼遽奏请，凡经抚房文籍尽取焚之，故不得而稽考也。
    国朝之制沿袭五季，始时武臣皆不丧其父母，至仁庙及诏崇班以上持丧，供奉官以下不持丧。政和初方讲太平故事，且亦顺人情，乃诏供奉官以下，愿持丧者听。当是时，雅惬众心，小使臣往往丧其父母者多矣。不二十年，世变风移，今罔睹不愿持丧者。
    ●卷二
    冠礼肇于古，国初草昧未能行，因循至政和讲之焉。是时，渊圣皇帝犹未入储宫也。初以皇长子而行冠，于是天子御文德殿，百僚在位，命官行三加礼毕，当命字，仪典甚盛。是日，方乐作行事，而日为之重轮也。先是，诸王冠止于宫中行世俗之礼，谓之“上头”而已。繇是而后，天子诸子咸冠于外庭，盖自渊圣始。
    乐曲凡有谓之均、谓之韵。均也者，宫、徵、商、羽、角、合、变徵为之。此七均也。变徵，或云殆始于周。如战国时，燕太子丹遣荆轲于易水之上，作变徵之音，是周已有之矣。韵也者，凡调各有韵，犹诗律有平仄之属，此韵也。律吕、阴阳，旋相为宫，则凡八十有四，是为八十四调。然自魏晋后至隋唐，已失徵、角二调之均韵矣。孟轲氏亦言“为我作君臣相说之乐”，盖徵招、角招是也。疑春秋时徵、角已亡，使不亡，何特言创作之哉。唐开元时，有《若望瀛法曲》者传于今，实黄钟之宫。夫黄钟之宫调，是为黄钟宫之均韵。可尔奏之，乃幺用中吕，视黄钟则为徵。既无徵调之正，乃独于黄钟宫调间用中吕管，方得见徵音之意而已。及政和间作燕乐，求徵、角调二均韵亦不可得，有独以黄钟宫调均韵中为曲，而但以林钟律卒也。是黄钟视林钟为徵，虽号徵调，然自是黄钟宫之均韵，非犹有黄钟以林钟为徵之均韵也。此犹多方以求之，稍近于理。自余凡谓之徵、角调，是又在二者外，甚谬悠矣。然二调之均韵，几千载竟不能得，徵角其终云。古之乐，备八音。八音谓金、石、土、革、丝、木、匏、竹。土则陶也。后世率不能全其克谐，至政和诏加讨论焉，乃作徵招、角招而补八音所阙者，曰石、曰陶、曰匏三焉。匏则加匏而为笙，陶乃埙也。遂损篪皆入用，而石则以玉或石为响，配故铁方响。普奏之亦甚韶美，谓之燕乐部八音，盖自政和始。
    玉辂始作自唐高宗，繇高宗、武后、明皇及圣朝真宗皇帝，凡三至岱宗，一至崧高，然行道摇顿，仁庙晚患之，诏创为一辂。及告成，因幸开宝寺，垂帘于寺门，命有司按行于通衢，亲视之焉。新辂既先，次引旧辂，而旧辂辄有声如牛鸣，不肯前，众力挽之，坚不动而止。仁庙未几登遐，终不克御前新辂也。其后，神祖苦风眩，每郊祀，益恶旧辂之不安。又诏别创之，乃更考古制，加以严饬甚美。新辂既就，天子未及御。元丰八年之元日，适大朝会，有司宿供张，设舆辂、仪物于大庆殿下，新辂在焉。迟明撤去蚰，屋坏，遂毁，玉辂为之碎，因杀伤仪鸾司士数十人。未几，神祖复登遐。是后有司乃不敢易，但进旧辂，以奉至尊。靖康中，议者将持玉辂以遗金人，然地远不得闻厥详，旧辂之能神否也，独书其所闻者。
    玉辂者，乃商人之大辂，古所谓“黄屋左纛”是也。色本尚黄，盖自隋暨唐讹而为青，疑以谓玉色为青苍，此因循缪尔。政和间，礼制局议改尚黄，而上曰：“朕乘此辂郊，而天真为之见时青色也，不可易以黄。”乃仍旧贯，有司遂不敢更，而玉辂尚青，至今讹也。
    国朝故事，天子诞节，则宰臣率文武百僚班紫宸殿下，拜舞称庆。宰相独登殿捧觞，上天子万寿，礼毕，赐百官茶汤罢，于是天子还内。则宰臣夫人在内亦率执政夫人以班福宁殿下，拜而称贺。宰臣夫人独登殿捧觞，上天子万寿，仍以红罗绡金须帕系天子臂，退复再拜，遂燕坐于殿廊之左。此儒臣之至荣。
    国朝垂拱殿常朝班有定制，故庭下皆著石位。日日引班，。则各有行缀，首尾而趋就石位。既谒罢，必直身立，俟本班之班首先行，因以次迤丽而去，谓之卷班。常朝官者，皆将相近臣与执事者而已，故仪矩便习。脱在外侍从尝为守帅，因事过阙还朝，若带学士、待制职名，则便当入缀本班。然帅守在外，以尊大自惯，乍入行缀，又况清禁严肃，率多周章失次。故在内从臣共指目之，每曰：“此下士官人又来也。”
    大观初鲁公进师臣，及后又第边功赏，无官可迁。时当宁意向有鱼水之欢，遂以玉带锡之，其锡乃排方玉带也。排方玉带，近乘舆所御，于是鲁公惶惧，力辞不能得，因诵韩退之诗：“不知官高卑，玉带悬金鱼。”谓唐人有此，遂奏请改制，为方围带而佩金鱼焉，不惟不敢近乘舆，且诸亲王佩玉鱼亦有间。上始可之，由是悉为故事。诸王佩玉鱼乃裕陵朝所创。
    政和间，鲁公以师臣为建明堂使，既考成，因进呈面奏曰：“臣已位极人臣矣，矧罔功，讵宜赏也。第群下之劳，日觊觎，不可用臣故绝其望。愿降旨，除臣外并次第推恩。”上曰：“明堂古盛典，繇祖宗来暨神考，究论弗及成。今赖卿力，俾朕获继先志，况为之使而泽不浃，岂朝廷所以待元老者哉？卿其毋辞。”而鲁公恳请不已。上不得已于公，始可之。乃自召公辅，共议所以赏鲁公者，即加陈鲁两国。公苦辞，且谓：“若祖宗以来有是故事，臣亦拜受；今既创作，苟受之，即他日赏臣，将何以为礼？第独有王爵尔，此决不可。是圣恩之隆异，适所以祸臣，且臣行年七十，愿留以为赠也。”上察公之诚，嘉叹不已，曰：“卿既如此，容朕做礼数尽。”于是三辞恩，数批答，乃亲笔褒谕，天语甚美而始俞焉。两国既许罢封，上因赐鲁公以三接青罗伞、涂金从物、涂金鞍、异锦鞯、马前围子二百人，大略皆亲王礼仪，独无行扇尔，鲁公乃拜。赐围子者，凡朝请使但止于皇城门外，盖惧小人之疑谤，时多公之得体也。至于两国之封，鲁公谓所以荣先，则不敢辞，于是，三代暨小君皆蒙两国之赠，今遂为故事。
    崇政殿说书，祖宗时有之。崇宁中初除二人，皆以隐逸起。蔡宝者，以嫡子能让其官与庶兄而不出，用其学行修饬召。吕险撸亦有盛名，隐居弗仕，数召不起，始起，仍遂其性，乃诏以方士服随班朝谒，入侍经筵焉。亦熙朝之盛举也。
    大观、政和之间，天下大治，四夷向风，广州泉南请建番学，高丽亦遣士就上庠，及其课养有成，于是天子召而廷试焉。上因策之以《洪范》之义，用武王访箕子故事。高丽，盖箕子国也。一时稽古之盛，蹈越汉唐矣。昔我先人鲁公遭逢圣主，立政建事以致康泰，每区区其间。有毛滂泽民者有时名，上一词。甚伟丽，而骤得进用。大观中有赵企企道者，以长短句显，如曰：“满怀离恨，付与落花啼鸟。”人多称道之，遂用为显官，俾以应制。会南丹纳土，企道之词曰：“闻道南丹风土美，流出溅溅五溪水。威仪尽识汉君臣，衣冠已变□番子。凯歌还，欢声载路，一曲春风里。不日万年觞，犭┤吮泵娉天子。”而鲁公深嘉之，然赵雅不乐以词曲进，公后不取焉。政和初，有江汉朝宗者，亦有声，献鲁公词曰：“升平无际，庆八载相业，君臣鱼水。镇抚风棱，调燮精神，合是圣朝房魏。凤山政好，还被画毂朱轮催起。按锦辔，映玉带金鱼，都人争指。丹陛，常注意，追念裕陵，元佐今无几。绣衮香浓，鼎槐风细，荣耀满门朱紫。四方具瞻师表，尽道一夔足矣。运化笔，又管领年年，烘春桃李。”时两学盛讴，播诸海内。鲁公喜，为将上进呈，命之以官，为大晟府制撰使，遇祥瑞时时作为歌曲焉。又有晁次膺者，先在韩师朴丞相中秋坐上作《听琵琶词》，为世所重。又有一曲曰：“深院锁春风，悄无人桃李自笑。”亦歌之，遂入大晟，亦为制撰。时燕乐初成，八音告备，因作徵招、角招，有曲名《黄河清》、《寿香明》，二者音调极韶美。次膺作一词曰：“晴景初升风细细，云疏天淡如洗。槛外凤凰双阙，匆匆佳气。朝罢香烟满袖，近臣报，天颜有喜。夜来连得封章，奏大河彻底清Г。君王寿与天齐，馨香动上穹，频降嘉端。《大晟》奏功，六乐初调轻纭：系畲悍缯ё？万花覆，千官尽醉。内家别敕，重开宴，未央宫里。”时天下无问迩遐小大，虽伟男髫女，皆争气唱之。是时海宇晏清，四夷向风，屈膝请命；天气亦氤氲异常，朝野无事，日惟讲礼乐庆祥瑞，可谓升平极盛之际。其后上心弗戒，群嫌檬隆Ｗ越ù⒑螅君臣多间，伯氏因背弛而大生异，吾遂得罪几死，于是鲁公束手有明哲之叹矣。盖自七十岁至八十，徒旦夜流涕不已。相继开边，小人为政，以致颠覆，惜哉！可为痛心。吾犹记歌次膺之词时政太平，追叹为好时节也。故书其始末以示后世云。
    大科始进文字，有合则召试秘书省，出六论题于九经诸子百家十七史及其传释中为目。而六论者，以五通为过焉。以是学士大夫自非性天明洽，笔阵豪异，则不能为之也。顷闻夏英公就试过，适天大风吹试卷去，不得所在，因令重作，亦得过。是乃造物者故显其记识华迈之敏妙尔。盖六论犹足，世独以不记出处为苦。昔东坡公同其季子由入省草试，而坡不得一，方对案长叹，且目子由。子由解意，把笔管一卓，而以口吹之。坡遂寤乃《管子注》也。又二公将就御试，共白厥父明允，虑一有黜落奈何。明允曰：“我能使汝皆得之，一和题一骂题也可。”繇是二人果皆中。噫，久不获见先达如此人物也。
    国朝科制，恩榜号特奏名，本录潦倒于场屋，以一命之服而收天下士心尔，亦时得遗才，但患此曹子日暮途远而罕砥砺者。又凡在中末之叙，得一文学助教之目而已，或应出仕，盖止许一任。异时有援例力诉诸鲁公，丐更一任，鲁公笑而谓之曰：“汝一任矣。”世至今遂以为口实也。
    国家初沿革五季，故纲纽未大备，而人患因循，至熙宁制度始张，于是凡百以法令从事矣。元丰时，又置一司敕令所，盖欲凡一司局务咸称一司局务之条式也。吾尝白鲁公，切谓为治恐勿在是。然自熙、丰迄今，大抵八九十年，而一司敕令终未成。
    政和甲午，有告人杀其父，天府狱具矣。塘暧肼彻深耻之，不欲泄，第命于狱赐尽焉。当是时号治平，万国和洽，君相日忧勤，以政化为念如此。乃后七八岁，忽有老父来府言：“我出外久，闻有人妄诉我子之杀其父者。今不见我子何往，惧有司之枉杀我子也。果若何？”于是天府大窘。时鲁公顿以退闲，而尹属皆屡易，而乾坤时浸入醉乡矣，遂廑得不治。信乎，狱讼之不可不惧者。故著之。
    古号百子帐者，北之穹庐也，今俗谓之毡帐。神庙时慨然有志于四方，思欲平二国，乃诏新作百子帐，将颁诸辅臣。未就，而泰陵继之，又弗及赐。至太上崇宁间，工人告落成。于是鲁公洎执政官始皆拜。其制度之华盛焉，为本朝之一故事矣。
    汾晋之俗悍而悖。当五代、国初时，号难攻取。昔太祖皇帝亲征，道过紫岩寺，乃焚香自誓，不杀一人。晋人闻之，于是坚拒不降。太祖亦不敢戮一人。久之，以盛夏诸军多泄疾，遂班师。后人或罪誓言之露机，且不寤太祖所以降下太原矣。又汾晋所恃而为吾患者，北援也。当是时，骤得继筠之捷，因逐北。班师之际，遂尽徙忻代之民于内地，六百里一无人烟。盖使北大军来则无饷，单师至必败。是太祖又已得太原，乌在举挺与刃而后言击灭之哉？其后太宗继伐，因一举围城，而天下始大一统矣。
    开宝初，车驾亲征伪汉，引汾水灌太原城。时属盛夏，艺祖露臂跣足，亦不裹头，手自持刀坐黄盖下，督兵吏运土筑堤，以堰汾河。城上望见，矢石雨坌，不避也。水浸城者，余数版而已。又命水军乘舟，且焚其谯门，几陷，会班师焉。其后北人有使于伪汉者，见水退而城始大圮，笑曰：“南朝知壅水灌城之利，且不知灌而决之则无太原矣。”人多其言。
    真庙时，澶渊之役与敌讲解，后命辅弼各具上其备御策。上曰：“朕求大臣计议，因自为之画付卿等，可面授诸将也。大致以真定为本，敌若犯河间，则中山策应，保塞、安肃捣虚而深入；若犯中山，则河间策应，保塞、安肃亦捣虚而深入；若犯真定，中山策应，河间、保塞、安肃悉捣其虚，分道而深入，真定大军勿轻动。敌果送死南来，直犯大名，则河间、中山皆捣其虚，而真定大军始徐蹑其后，大名挫其锐，然后真定大军悉力要击之。”此真庙之亲为图者甚悉。又神庙朝益修武备，边防虽糗鸨副暇撸岁必命中使就三帅，监出乾鸨福新旧以相易，且曝之焉，顾他器仗又可知矣。呜呼，累朝规模宏远，皆若是也。又后金人寒盟，所谓大臣者皆阿谀后进，而握兵柄主国论义者，又多宦人，略不知前朝区处用心，贻厥之谋，但茫然失措，束手待毙，遂终误国家大计，可伤也。
    西羌角氏久盗有古凉州地，号青唐，传子董毡死。其子弱，群下争强，遂大患边。一曰人多零丁，一曰青宜结鬼章。而人多零丁最黠，鬼章其亚也。元丰末，神庙诏诸将：“人多零丁ㄈ扰王土，既擅其国，则彼用兵之际，若旌轮属，岂无独异其状者？宜募猛士，如能杀之，或生捕得，若有官生白衣，并拜观察使。”不半载，有裨将彭孙者，果临阵，跃入，斩人多零丁，以其首献，诏拜彭孙观察使。于是鬼章之势孤，未几亦生得之。属元坛跻玻遂以其事奏告裕陵焉。擒鬼章之功，盖多得一时名臣文士歌咏，因大流播，然世独不知斩人多零丁，此青唐所以亡也。
    李丞相士美在北门，与吾同班缀。尝言将聘大辽，赴其花燕。时戎主坐御床上，后有乌熊皮蒙一物，颇高大。久而似疲，则以身倚之，意其如古设兆炊。俄于乌皮间时露一二人手足，则罔测其故也。及日晏时熟视，乃见数番小儿在其中。李为吾言而每哂之。吾即答曰：“此乃鲜卑之旧俗，如高欢立孝武皇，以黑毡覆七人以拜其上，而欢居其一。殆亦是类乎？”。罔然未识也。
    太上在政和初元时，遣童贯以节度使副尚书郑居中使辽人。鲁公时责居在钱塘，闻而密止，上则无及。当是时，上密报鲁公，则已有觇国之意矣。北伐盖自是而始。俄其国乱，有董龙儿者乘乱举兵，击斩牛栏寨之裨将，且函其首来。于是天意盛欲兴师，赖鲁公力请而格，时政和已六年矣。得浮沈逮宣和初，事益迫。鲁公语泄，为伯氏得而诉诸上，遂罢鲁公相，乃大鸠兵，又将命元帅，内外为大惧。师垂起，而狂寇方腊者作，连陷二浙数郡，适得倾兵旅，廑克殄平。上心亦深悔此举，因而罢海上结约。会童贯平方寇既归，与王丞相黼生隙。黼大惧，既患失，遂媚贯，奋当北伐事。宣和四年夏，不谋于众，兵乃遽起。鲁公时已退休，亟请对，具为上言，丐止，不可。未几，伯氏亦有宣抚命，于是鲁公垂涕顿首上前，曰：“臣不任北伐，宁自甘闲退。今臣子行诚无以晓天下，愿陛下保全老臣。”上不听，则曰：“臣请则以效括母及语伯氏，吾将哭师也。”及后燕山告功，鲁公以表贺上，其末云：“臣虑终而不虑始，知守而不知通，有腼初心，徒欣盛烈。”上览表时，喜见颜色，曰：“太师能自直守如此。”因以淆核酒醴颁赉甚宠，俾公庆伯氏之归也。及后北方寒盟，上为大惧。宦者梁师成自抱前后结约文牍于上前，上顾师成曰：“北事之起，他人皆误我，独太师首尾道不是。今至此，莫须问他否？”师成迫上耳密奏久之，上遂默然而止。呜呼，使群小人不阿罔，则宗国岂至是。故世但知鲁公之不主北伐，人或传公之诗有“百年信誓”之句，且未得其始末，故书其略，他尽见吾顷著《北征纪实》二卷。
    宣和岁壬寅，北伐事兴，夏五月出师。是日白虹贯日，童贯行而牙旗折。五月，伯氏继之，兵引去才次夕，所谓宣抚使招旗二，为执旗者怀而逃去，皆不获。又二帅既在雄州，地大震，已，天关地轴出现于厅事上，龟大如钱，蛇犹朱漆，相逐而行。二帅再拜，纳诸大银奁，而置城北楼真武祠中。翌日视之，天关地轴俱亡矣。识者咸知其不祥。
    靖康末，敌骑再犯阙下，粘罕一军始至河阳。河阳守臣遁去，而河阳溃。中原人多亡命者，皆直大河而南走。大河皆可涉也，敌逐北而追之，皆若导之而过河焉。吾得于避敌之亲尝者。大河自古未始可涉，独后魏尔朱兆自富平津亦涉渡而袭淮，大抵患在计臣之左谋，而俾小人因得归之于数，宁不痛哉。
    南俗尚鬼。狄武襄青征侬智高时，大兵始出桂林之南，道旁偶一大庙，人谓其庙甚神灵。武襄遽为驻节而祷之焉，因祝曰：“胜负无以为据。”乃取百钱自持之，且与神约：“果大捷，则投此，期尽钱面也。”左右或谏止，“一傥不如意，恐沮师。”武襄不听，万众方耸视，已挥手倏一掷，则百钱尽面矣。于是举军欢呼，声震林野，武襄亦大喜。顾左右取百钉来，即随钱疏密布地而钉帖之，加诸青纱笼覆，手自封焉，曰：“苟凯归，当偿谢神，始赎取钱。”其后，破昆仑关，败智高，平邕管。及师还，如言赎取钱，与群幕府士大夫共视之，乃两字钱也。诏封庙曰灵顺。吾道过时梦甚异，又得是事于其父老云。
    熙宁十年，交趾无故犯鄙，遂并陷钦、廉、邕三郡，多杀人民，系虏其子女。朝廷为赫怒，出大师行讨之。时将遣内侍李宪行，王舒公介甫力争其不可乃止，而介甫亦罢矣。于是吴丞相充、王岐公圭，皆以次当国，命帅郭宣徽逵而副以文臣赵Ι征焉，合西北锐旅暨江淮将士，多至十余万，辎重转输不在数也。及入蛮境，先锋将苗履燕逵径度富良江，一击散走其贼众，擒伪太子佛牙将，进破其国矣。逵闻而怒，亟追还之，欲斩二骁将于纛下，赖Ι救免。因屯师于蛮地，不战者六十余日，大为交人慢侮。逵第逊辞，仅取其要领，且纳赂得还，报中原人不习水土，加时热疫大起，于是十万大师瘴厉腹疾，死者八九。既上闻，神庙大不乐，命穷治厥繇。久之，乃得吴丞相与逵书札曰：“安南事宜以经久省便为佳。”。盖逵承望丞相风指，因致坐毙。事未竟，会吴丞相以疾薨于位，得不治。其后几三十年，当大观之初，吴丞相之二孙曰储、曰侔者，以同妖人张怀素有异谋，皆赐死，一时识者咸谓“安南之役，天之所报”云。呜呼，执事之人、主国家谋议者，可不慎哉，刹唤湓铡？章丞相缎院缆酰颇傲物，在相位数以道服接宾客，自八座而下，多不平之。然独见鲁公则否，亦自负章之不能以气凌公也。一日，诣丞相府。故事，宰执出政事堂归第，有宾吏白侍从官在客次，而大臣者既舍辔即不还家，径从断事所而下以延客。及是章丞相反，不揖客，行入舍，褫其公裳，特易以道服而后出。鲁公方趋上，适见之，则亟索去。于是章丞相作惭灼然而语公曰：“是必以衣服故得罪矣，然愿少留。”公曰：“某待罪禁林，实天下子私人，非公僚佐，藉人微，顾不辱公乎？”遂起，欲行去。章以手掠公，目使留，致恳到。会荐汤而从者以骑至，故公得而拂袖，因卧家，具章白其事，且以辱朝廷而待罪焉。哲庙览公奏，深多公之得体，亟诏释之。因有旨：“宰臣章妒晖七斤。”仍命立法，以戒后来。自是，鲁公终章丞相之在相位而不以私见也。噫，前朝侍从臣卓尔风立乃如此，后来罕见之。
    元棠，宣仁高后崩，是岁即改元绍圣。哲庙既亲政，首拜章丞相队移蜕洹９适拢拜相遣御药院内侍一员，赍诏宣押赴阙。章丞相后见鲁公论宣召事，因曰：“大有破除也。”盖前朝召大臣，如赍诏内侍遇所历郡县，凡土产名物，大臣必以书遗之，号“书送”者，次第至阙乃止。独章丞相能知此故事故也。其后，鲁公自钱塘复太师而召，上曰：“御药院皆老班，惧溷扰卿，特选命四方馆使童敏。此朕亲信，俾赍诏。”仍以御笔手书十幅，示意鲁公不得力辞。时公遂遵书送故事，亦稍厌劳费，笑谓吾曰：“赖吾得章丞相语尚有此，后人疑不复知前辈故事矣。”
    上清储祥宫者，乃太宗出藩邸时艺祖所锡予而建也。中遭焚毁，神庙时召方士募人将成之，未就。及宣仁高后垂帘，乃损其服御而考落焉，因诏东坡公为之记，而哲庙自为书其额。后泰陵亲政，元逃檬鲁嫉米铮遂毁其碑，又改命鲁公改更其辞。鲁公时为翰林学士承旨也。于是天子俾置局于宫中，上鲜人共主其事，号楮司者。凡三日一赴局，则供张甚盛，肴核备水陆，陈列诸香药珍物。公食罢，辄书丹于石者数十字则止，必有御香、龙涎、上尊、椽烛、珍瑰随锡以归。凡百余日碑成。既出，而金填其字，人因争取之，一本售五千焉。得数百本分赐群臣，馀诏藏之禁中。吾尝读《欧阳文忠公集》，见其为学士时钞国史，仁庙命赐黄封酒、凤团茶等，后入二府犹赐不绝。国家待遇儒臣类如此。
    大观之前，吾竹马岁与群儿戏。适道文太师、韩侍中，语才一语吐，，则翁姥长者辈必变色以戒曰：“小后生不得乱道。”当是时，去二公薨已数十年，犹凛凛然尊严，使人尚敬之若神，岂非朝廷崇养其望至是，盖不若是无以表天下，一其信从者，其祖宗之深虑也。及后，所谓大臣国事既不克自重，时吾已识事矣，则但睹朝野日骛党仇，更相反覆。于是士大夫进退之间犹驱马牛，不翅若使优儿街子动得以指讪之，曾不足以备缓急。私窍谓体貌重轻而然。
    宰相堂食，必一吏味味呼其名，听索而后供，此礼旧矣。独“菜羹”以其音颇类鲁公姓讳，故回避而曰“羹菜”，至今为故事。
    国朝礼大臣故事，亦与唐五季相踵。宰相遇诞日，必差官具口宣押赐礼物。其中有涂金镌花银盆四，此盛礼也。独文潞公自庆历八年入拜，厥后至绍圣岁丁丑，凡五十年，所谓间镀牖ㄒ盆固在。遇其庆诞，必罗列百数于座右，以侈君赐。当时衣冠传以为盛事。
    国朝之制，待制、中书舍人以上皆坐狨。杂学士以上，遇禁烟节至清明日，则赐新火。往往谓之快行家者，昧爽多就执政、侍从之门，茶肆民舍取火鹬颍执之以烧，才未及寸，殊有欢也。吾家隆盛时，出则联骑，列十二狨座，遇清明得新火者九枝，门户被天遇殊绝。政和初，至尊始踵唐德宗呼陆贽为“陆九”故事，目伯氏曰“蔡六”。是后，兄弟尽蒙用家人礼，而以行次呼之。至于嫔嫱宦寺，亦从天子称之，以为常也。目仲兄则曰“十哥”，季兄则曰“十一”，吾亦荷上圣呼之为“十三”。而内人又皆见谓“蔡家读书底”。呜呼，无以报称且奈何。
    宣和岁己亥夏，都邑大水，莫知所繇来。向非城西索水之北有新筑堤，初架水之通宫苑者，偶横阻得且止，微此，一夕灌城，悉为鱼鳖矣。时给事中许翰崧老语鲁公：“顷荧惑入天江，有谢中美者，谓后三年都邑必大水，今验矣。”鲁公因语吾，使访其人，且久，一日原庙属行香，吾适待罪从班，而待制缀行，政在百寮前略相近。有左司郎官李ギ西美亻探吾后，谓吾曰：“曩求谢中美不得，此其人也。”吾颔之，班退，亟邀谢中美归舍焉。当是时，世事亦可虑，狂妄每私忧过计，得见中美喜，因共商扌裉旃偈隆Ｖ忻雷晕剑繇唐以来治天官六世矣，六世外不可得而推。其家学大抵本太史公《天官书》，而占以《洪范》。太史公《天官书》者，譬世《六经》，视他天文犹百家耳。款叩中美，中美曰：“他占类不足道。独大观四年彗星逆行，从阁道入紫宫，再归帝座，此可畏者。”吾问：“占验果若何？”则曰：“仿佛汉中平末也。”即呼书吏开柜，取《东汉志》来，因共视之，见杀宦者、易弘农及献帝流离事，吾大骇惧。中美则以手摩拂书册，而言不必尽然，要概似之。又问其期，曰：“壬寅。”时辛丑春也。吾更汗慑，及壬寅不验，则曰：“当在乙巳。”后乙巳遂验云。又当癸卯岁，中美监染院罢，诣部授资州。一旦之任，执手言别曰：“愿公自爱，天下将乱矣。独蜀中良，后甚足终我之残龄焉。”未几，金人果寒盟，有诏内禅。靖康初，兵民杀内侍，其后两宫北狩，僭伪出，天下乱。于是新王天子中兴江左，四川独帖泰。当中兴雎阳时，许翰崧老者适拜副枢，而吾贬万里外，闻之，谓翰必能荐召中美，为中兴用矣。吾尝有所闻。中兴之八载，有刘公宝学子羽来，自川陕佐宣抚使得罪，吾与同处博白，始能道中美既罢资州，厥后死矣。亟问其子弟，刘公曰：“无儿，其书亦不传焉。今世略得其绪余者，独襄陵许翰崧老，次其粗则吾也。”惜哉。
    崇宁间，九重一夕有偷儿入内中，繇寝殿北，过后殿而西南，历诸嫔御阁又南，直崇恩太后宫而出。殆晓觉之，有司罔测。时鲁公当国，曰：“可捕治搭材士。仪鸾司有逃逸者乎？”有司曰：“是夕，仪鸾司独单和者逃。”鲁公：“亟捕单和来。”凡三日得于雍丘，自肩至踵皆金器也。鞫得其繇，盖和善飞梯，为仪鸾司第一手，常经入禁闼供奉，颇知曲折。是夕，用绳系横木，号软梯。
    ●卷三
    孟翊有古学而精于《易》。鲁公重之，用为学官。尝谓公言：“本朝火德，应中微，有再受命之象。宜更年号、官名，一变世事，以厌当之。不然，期将近，不可忽。”鲁公闻而不乐，屡止俾勿狂。大观三年夏五月，天子视朔于文德殿，百僚班欲退，翊于群班中出一轴，所画卦象赤白，解释如平时言，以笏张图内，唐突以献。上亦不乐，编管远方，而翊死。明年夏，彗星出，改元政和，时事稍稍更易。当是时，人疑为翊之言颇验，其后十七年金人始寒盟，十八年乃有中兴事。
    太上皇帝端邸时多征兆，心独自负。一日呼直省官者谓之曰：“汝于大相国寺迟其开寺时，持我命八字往，即诣卦肆，遍问以吉凶来。第言汝命，勿谓我也。”直省官如言，至历就诸肆问祸福，大抵常谈，尽不合。末见一人，穷悴蓝缕，坐诸肆后。试访，曰：“浙人陈彦也。”直省官笑之，黾勉又出年命以示彦。彦曰：“必非汝命，此天子命也。”直省官大骇，狼狈走归，不敢泄。翌日，还白端正。王默然，因又戒访：“汝迟开寺，宜再一往见。第言我命，不必更隐。”于是直省官乃复见彦，具为彦言。彦复咨嗟久之，即藉语顾直省官曰：“汝归可白王：王，天子命也。愿自爱。”逾年，太上皇帝即位，彦亦遭遇，后官至节度使。
    阴阳家流穷五行术数，不得为亡，至一切听之，反弃夫人事，斯失矣。是以古之人行道而委命，不敢用亿中以为信也。先鲁公生庆历之丁亥，月当壬寅，日当壬辰，时为辛亥。在昔幼时，言命者或不多取之，能道位极人臣则不过三数。及逢时遇主，君臣相鱼水，而后操术者人人争谈格局之高，推富贵之繇，徒足发贤者之一笑耳。大观初改元，岁复丁亥，东都顺天门内有郑氏者，货粉于市，家颇赡给，俗号“郑粉家”。偶以正月五日亥时生一子焉，岁月日时，适与鲁公合，于是其家大喜，极意抚爱，谓且必贵。时人亦为之倾耸。长则恣听其所欲为，斗鸡走犬，一切不禁也。始年十七八，当春末，携妓多从浮浪人，跃大马游金明，自苑中归，上下悉大醉矣。马忽骇，入波水中，浸而死。
    蜀人谢石，宣和岁壬寅到辇下，以术得名。善相字，使人书一字，即知人之用意，以卜吉凶，其应如响，遂得荣显。时宣和七年，亟求归，临别语吾曰：“石受恩者至今，以武弁获美官，犹衣锦，念无以报公德，惟有相字之术。诚无人，独可以传公。公其受之。”时吾得罪偃蹇，自揣决不能慎口诲果，更资以吉凶他术，是益取祸。故谢之，不肯听石。石又语吾曰：“自是天下其乱矣，独蜀犹尚在，二十年外则不知也。是时语公，期蜀中相见。”吾更默不敢答，未几流贬，俄中原倾覆。后二十有一年，吾在铁城，因故人有帅成都者得寓书，遂与石通寒温，则二十年外期相见者如是乎？然巧发奇中，殊有欢，故特疏其二三事于后。始石居市邸，人有失金带者，书一“庚”字以问石，石曰：“汝有所失乎？必金带也。然我知其人三日内始出。果如期出。鲁公知而召之焉，书一“公”字。石曰：“公师位极人臣，福寿若此，不必问所问吉凶。但表某微术者，公师当少年时尝更名尔。”鲁公笑而颔之。吾最晚生，盖不知此，然虽伯氏枢府为长，且亦不知也。太上皇闻而密俾之，尝为书一“朝”字，命示之。石曰：“此非人臣也。我见其人则言事。”询何自知，石曰：“大家天宁节以十月十日生，此‘朝’字十月十日也，岂非至尊乎？”上喜，乃召见。石有问辄中，且令中官索东宫书一字来，乃以“太”字进。又问石，石曰：“此天子也。”左右为大惧。上询谓何，石曰：“‘太’字点微横，此必太子也。他日移置诸上，岂非‘天’字耶？”上以金带赐之。后闻石贬官在成都，时国步艰难，诏天下科举分路类试，而四川士子萃于锦官。石曰：“我能知蜀中魁也，且亦知试题。”于是儒生之好事者，众醵金钱若干，俾石书所试题，又书上七人科第名氏，共缄识之。及榜出，取所书开视，无一不验。大凡石能道人胸腹间意所求望，与人决祸福吉凶，加劝戒以道理，纵横罔测。今岁益久矣，不知其存亡。
    元丰末，叔父文正知贡举。时以开宝寺为试场。方考，一夕寺火大发。鲁公以待制为天府尹，夜率有司趋拯焉。寺屋皆雄壮，而人力有不能施，穴寺庑大墙，而后文正公始得出，试官与执事者多焚而死。于是都人上下唱言：“烧得状元焦。”及再命试，其殿魁果焦蹈也。
    政和末，王安中骤迁中书舍人，往谢郑丞相居中。谓曰：“君作紫微舍人，首草者何人词耶？”安中答：“适一番官诰命尔。”郑丞相曰：“若尔，君必入政府。居中闻前辈言，入紫微为舍人，首草番官诰词者号利市，必预政柄。居中当时亦是。盖数已验，君其入二府乎？”后果然。
    昔江南李重光，染帛多为天水碧。天水，国姓也。当是时，艺祖方受命，言天水碧者，世谓逼迫之兆。未几，王师果下建邺。及政和之末复为天水碧，时争袭慕江南风流，然吾心独甚恶之。未几，金人寒盟，岂亦逼迫之兆乎？
    政和以后，道家者流始盛，羽士因援江南故事，林灵素等多赐号“金门羽客”，道士、居士者，必锡以涂金银牌，上有天篆，咸使佩之，以为外饰；或被异宠，又得金牌焉。及后金人之变，群酋长皆佩金银牌为兵号，始悟前兆何不祥也。
    洛阳古都，素号多怪。宣和间，忽有异物如人而黑，遇暮夜辄出犯人。相传谓掠食人家小儿，且喜人也。于是家家持杖待之，虽盛暑不敢启户出寝，号曰“黑汉”。繇是亦多有偷盗奸诈而为非者，逾岁乃止。此《五行志》所谓“黑眚”者是也。不数年，金国寒盟，遂有中土，两都皆覆。
    靖康改元，春正月敌骑始犯阙，王黼乃得罪，取道繇咸平县。时不欲杀大臣，而使若贼残之者。及中兴之后，伪楚张邦昌先黜居长沙，后以罪赐自尽焉。黼死于辅故村，邦昌死于平楚门下官舍。
    伪楚张邦昌始为中书舍人，梦乘太上辇，拥仪从出两山间，居辇上回视，见二马逐其后，能记其毛色也。后自燕山来，受伪封册，乃籍乘舆服御，回顾二马则如梦。伪齐刘豫者为小官时，梦至阙里拜仲尼，仲尼辄答其拜。又尝梦拜释氏，为之起。因独自负，遂果于僭。然二者皆不克终也。知梦兆幔世或有之，至吉凶则繇乎人。是以君子独能守其正而获其休矣。此昔人所以不贵乎征梦。吾得之邦昌之二侄、豫之乡人王寺丞忠臣云。
    赵安定王普，佐艺祖以揖让得天下，平僭乱，大一统。当其为相时，每朝廷遇一大事，定大议，才归第则亟闭户，自启一箧，取一书而读之，有终日者，虽其家人莫测也。及翌旦出，则是事必决矣。用是为常，故世议疑有若子房解后黄石公事，必得异书焉。及后王薨，家人始得开其箧而视之，则《论语》二十卷。
    江南徐铉归朝，后坐事出陕右。柳开时为州刺史。开性豪横，稍不礼铉。一日，太宗闻开喜生脍人肝，且多不法，谓尚仍五季乱习，怒甚，命郑文宝将漕陕部，因以治开罪。开得此大惧，知文宝素师事铉也，迟文宝垂至，始求于铉焉。铉曰：“彼昔为铉门弟子，然时异事背，弗能必其心如何，敢力辞也。”于是开再拜，曰：“先生但赐之一言足矣，毋恤其听不。”铉始诺之。顷文宝以其徒持狱具来，首不见开，即屏从者，步趋入巷，诣铉居以觐铉，立于庭下。铉徐出座上，文宝拜竟，升自西阶，通温冫青，复降拜。铉乃邀文宝上，立谈道旧者久之，且戒文宝以持节之重，而铉闲慢废，后勿复来也。文宝方力询其所欲，铉但曰：“柳开甚相畏尔。”文宝默然出，则其事立散。始吾待罪辇下时，于士大夫间得此而为Ａ１０。后又见陕右二三贤者，犹能道其事。噫，将历二百年矣，前辈敦尚风义凛凛如许，是宜不泯矣。
    张端公伯玉，仁庙朝人也。名重当时，号张百杯，又曰张百篇，言一饮酒百杯，一扫诗百篇故也有士人。颇强记自负，饮酒世鲜双。乃求朝士之有声价者，藉其书牍与先容。一旦持谒张，张得函启缄，喜曰：“君果多闻耶！又能敌吾饮。吾老矣，久无对，不意君之肯辱吾也。”遂命酒，共酌三十余杯。士人者雄辨益风生，而张略不为动。俄辞以醉，张笑之曰：“果可人！然量止此乎？老夫当为君独引矣。”遂自数十举，始以手指其室中四柜书曰：“吾衰病，不如昔。今所能记忆者独在是。君试自探一卷祝吾为子诵焉。”士人曰：“诺。”即柜中取视之，偶《仪礼》也，以白张。张又使士人“君宜自举其首”。士人如其言，张乃琅然诵之如流。士人于是始骇服，再拜：“端公真奇人也。”
    庞丞相籍以使相判太原。时司马温公适ヘ并州。一日被檄巡边，温公因便宜命诸将筑堡于穷鄙，而不以闻，遂为西羌败我师，破其堡，杀一副将焉。朝廷深讶庞擅兴，而诘责不已。庞既素重温公之贤，终略勿自言。久之遂落使相，以观文殿学士罢归。然庞公益默不一语，温公用是免。呜呼，庞公其真宰相，上接古人千载之风矣。
    郑尚明昂，老先生也，鲁公甚听爱，坐漏吾狂妄语获戾，竟老死乡井。顷为吾言：“昔昭陵在位已三十余载，时未有继嗣，而司马温公为并州通判，乃上书力言之，朝廷不罪也。又温成张后当盛宠，其叔父尧佐一日除节度、宣徽、景灵三使，而包孝肃公为中司，击焉。其白简□□骇人，不忍闻，而昭陵容之也。是以《仁庙实录》史臣独载温公书暨孝肃三章甚备。故都邑谚谓人之不正者，曰：‘汝司马家耶？’目人之有玷缺者，必曰：‘有包弹矣。’‘包弹’之语，遂布天下。人臣立节，要使后世著闻若此，始近谏诤之风。”吾志吾老先生语，而后每书诸绅也。
    仁庙至和初暴得疾。时皇嗣未建，中外大恐，及既康复，小大交章，而仁庙慨然寤。大臣于是共白天子，以韩魏公厚重，可属大事，请召之，除枢密使。未几，富丞相丁内艰，魏公乃进，独当国，因力请建立。于是制诏以英宗自团练使为皇子，封钜鹿郡公。几年，仁庙登遐，英宗即位，日。以悲伤得疾，国步方艰，万机惧旷，而慈圣光献曹后因垂帘视事者久之。魏公度上疾瘳矣，时旱甚，乃援故事，请天子以素仗出祷雨。当是时，都人争瞩目欢呼，大慰中外望。魏公遂得藉是执奏，丐归政天子。后许矣，未坚也。一旦，魏公袖诏书帘前曰：“皇太后圣德光大，顷许复辟。今书诏在是，请付外施行。”后未及答，即顾左右曰：“撤帘。”后乃还宫。时郑公方为枢密，班继执政而上。将奏事，则见帘已卷，天子独当宁殿上矣，既下而怒。魏公曰：“非敢外富公也。惧不合则归政未有期。”其后，熙宁中魏公薨于乡郡，而郑公不吊祭。识者以为盛德之歉。
    王舒公介甫被遇神庙，方眷仗至深，忽一旦为人发其私书者。介甫惭，于是丐罢累表，不待报，径出东水门，中使宣押不复还矣。神庙大不乐，遂复听其去，然重其操节，且约再召期。当是时，既出，挈其家且登舟，而元泽为从者，误破其呙嫱吲瑁因复命市之，则亦一瓦盆也。其父子无嗜欲，自奉质素如此，与段文昌金莲华濯足大异矣。吾得之于鲁公。
    王舒公介甫，熙宁末复坐政事堂，每语叔父文正公曰：“天不生才且奈何！是孰可继吾执国柄者乎？”乃举手作屈指状，数之曰：“独儿子也。”盖谓元泽。因下一指，又曰：“次贤也。”又下一指，即又曰：“贤兄如何？”谓鲁公。则又下一指，沉吟者久之，始再曰：“吉甫如何？且作一人。”遂更下一指，则曰：“无矣。”当是时，元泽未病，吉甫则已隙云。及鲁公久位公台，厌机务劳，自政和后盖数悔叹，亦患才难，网罗者未尽善，常曰：“相门出将，将门出相。我阅人多矣，罔敢不力，且略无可继我者，天下事将奈何！”既莫用为之计，至叩方士王老志，、苦求人物。老志因举二人，皆宰相也，李森、李弥逊。公大喜，于是亟召用之，又不慰公意。是后日掣其肘，竟付仗失当。俄群小大用事，公志益弗伸，而沦胥矣。此吾备聆公语，目其事，亦伤哉。
    鲁公号知人，每语其人修短，大略多验。大观初，有诣都省投牒诉改官者，鲁公召上听事所，曰：“改官匪难，当别有骤进用，径入侍从行缀矣。然反复不常，惟畏慎作摸棱态过当，卒致身辅相。”吾笑之，而鲁公不以为憾，乃伪楚也。
    鲁公以崇宁五年罢相印归，时国柄独刘公路逵主之，逵为中书侍郎故也。未几，鲁公复相，而逵被黜。时堂中诸吏咸祖于门。逵曰：“诸君何患。逵年未五十，太师六十岁人矣。”俄而逵物故，鲁公复相，每叹息，常训吾曰：“逵白骨已久，而我犹享荣禄。人之用心，宜不当尔。可不戒哉。”
    吕司空公著生重牙，亦异常人也。当元唐秸戮国重事时，鲁公以待制从外镇罢，召过阙。吕司空邀鲁公诣东府，列诸子侍其右，而谓鲁公曰：“蔡君，公著阅人多矣，无如蔡君者。”则以手自抚其座曰：“君他日必据此座，愿以子孙托也。”鲁公后每谓吾言，惜以党锢事愧不能力副其意者。吾且谓人之不知也。及在博白，一日，吕公之孙切问来，因为道是，而切问曰：“顷鲁公居从班时，《祭司空公文》盖备之矣。”于是相与得申其契好。噫，前辈识鉴，类多如此。
    鲁公宇量迈古人，世所共悉也。元符初上巳，锡铺臣侍从宴。故事，公裳簪御花。早集竟，时有旨宣侍臣以新龙舟。而龙舟既就岸，于是侍臣以次登舟。至鲁公适前，而龙舟忽远开去，势大且不可回，鲁公遂堕于金明池，万众喧骇，仓卒召善泅水者。未及用，而鲁公自出水，得浮木而凭之矣，宛若神助。既得济岸，入次舍，方一身淋漓，蒋公颖叔之奇唁公曰：“元长幸免潇湘之役。”鲁公颜色不变，犹拍手大笑，答曰：“几同洛浦之游。”一时服公之伟度也。公时为翰林学士承旨，蒋时为翰林学士云。
    鲁公拜维垣，亲客来贺。公略无德色，且笑语犹常时，因语客曰：“某仕宦已久，皆悉之矣。今位极人臣，则亦可人，所谓骰子选尔。人间荣辱，顾何足算。”骰子选者，盖自公始为太庙斋郎。登上第，调钱塘县尉，绵历内外，而后至太师也。足见公之度。
    顷客为吾言，靖康末有避乱於顺昌山中者，深入得茅舍，主人风神甚远。即之语，士君子也。怪而问之，曰：“诸君何事挈孥能至是耶？”因语之故，主人曰：“乱何自而起乎？”众争为言，于是主人者嗟恻久之，曰：“我父乃仁宗朝人也。自嘉棠┘炔肥蔷樱因不复出。以我所闻，但知有熙宁号，他则不审校今为几何年矣。”客又告以本朝传叙纪年次第，主人但颔。而留数日，伺知贼退，乃出山散去。吾闻客言，胸次为豁如者经夕，且此山中主人定不知世间有熙、丰、元淌欠且印３⑽轿嶂罪咎，深有愧乎士大夫，然士大夫者，似亦愧我山中主人。因作顺昌山中主人说。
    大观末，鲁公责宫祠，归浙右。吾侍公舟行，一日过新开湖，睹渔艇往还上下。鲁公命吾呼得一艇来，戏焦鱼可二十鬣，小大又勿齐。问其直，曰：“三十金也。”吾使左右如数以金畀之焉。去来未几，忽遥见桨艇甚急，飞趁大舟矣。吾与公咸愕然，谓：“此必得大鱼乎？将喜而复来耶？”顷已及，则曰：“始货其鱼，约三十金也。今乃多其一，用是来归尔。”鲁公笑而却之，再三不可，竟还一钱而后去。吾时年十四矣，白鲁公：“此岂非隐者耶？”公曰：“江湖间人不近市廛者，类如此。”吾每以思之，今人被朱紫，多道先王法，言号士君子，又从驺哄坐堂上曰“贵人”；及一触利害，校秋毫，则其所守未必能尽附新开湖渔人也。故书。
    刘尚书赓，法家也。崇宁间为大司寇，一日来诣东府见鲁公。公时在便坐，与魏先生汉津对，因延刘尚书弛公裳，即燕坐焉。刘公立，不肯就位，责鲁公曰：“司空仆射，实百僚之仪表也。奈何与黥卒坐对？赓窃不取，愿退。”鲁公大笑，亟揖汉津曰：“先生可归矣。”自是，刘公不敢与汉津并见。汉津铸九鼎，作《大晟》，上甚礼听之。当是时，侍从之臣犹强正，而宰辅之臣能涵容，风俗如此乎，此吾亲见也。
    林中书彦振摅，气宇轩昂，有王陵之少戆。罢政事去，不得意，寓扬州，丧其偶。久之，忽于几筵坐上，时时见形，饮食言语如平生状，仍决责奴婢甚苦。彦振徐察非是，乃微伺其踪，则掘地得大穴，破之，罗捕六七老狐。中一狐尤耄而白，且解人语言，向彦振求哀曰：“幸毋见杀，必厚报。”彦振勿顾，悉命杀之，迄无他。及宣和岁庚子，鲁公以弗合罢，而北征将兴，上积闻摅杀狐并使北二事，乃召之守北门，将付以北伐事，为黼沮罢，遂落节钺而归。使北者，始圣旨与辽人聘问往来，北使至我，则阁门吏必诣都亭驿，俾使习其仪，翌日乃引见，惧使鄙不能乎朝故也。及我使至彼，则亦有阁门吏来，但说仪而已，不必习而见。摅时奉使至北，而北主已骄纵，则必欲令我亦习其仪也，摅不从。因力强，不可，于是大怒，绝不与饮食。我虽汲，亦为北以不洁污其井。一旦，又出兵刃拥摅出，从者泣，摅亦不为动。既出即郊野，乃视摅以虎圈，命观虎而已，且谓：“何如？”摅衬渴又，曰：“此特吾南朝之狗尔。何足畏？”北素讳狗呼，闻之气阻。摅竟不屈还。
    蒋八座猷，贤者也。尝为中司，有端直声。政和初，上赍鲁公以女乐二八。蒋公曰：“唐李晟、马燧用武夫要宠私。晋魏绛实陪卿，以和戎得金石。公今出大儒，盖自周公，制礼作乐，方致太平，不应下同此辈。宜塞其渐，愿公力辞焉。”鲁公大喜之，然不克用。及政和末，伯氏既联姻戚里，后大辟第，开河路，作复道，以通宫禁。蒋时与吾俱在书局，数大蹙额而唁吾曰：“约之，奈何公家而吾言不克用？徒以狂妄几死而已。”祸乱后痛始定，每怀蒋八座语，君子哉。
    范元实温，吾所畏友，然不护细行。吾以时士议勉之，元实怒曰：“我不解今时士大夫，不使人明目张胆直道而行，率要作匿情诡行，似王莽日事沽吊。是谁倡此！岂世美事耶？”吾每首肯焉。又尝与吾论时势及开元、天宝之末流。元实曰：“不然。天宝之势，土崩瓦解，异乎今日鱼烂也。”时鲁公亦痛悔，一日喟然而叹，数谓吾曰：“今复得陈稀⒘跗髦来，意若可救药乎？”吾语元实。元实大喜，语吾曰：“公之大人有此心，岂独海内，乃公之福。第恐难得好汤，使多咽不下尔。”元实亟持其书报二公，而二公是岁皆下世。元实亦为其宠妾红鸾所困，俄得伤寒，不数日殂，可伤哉。书此，俾世知时不乏人。
    伯父君谟，号“美髯须”。仁宗一日属清闲之燕，偶顾问曰：“卿髯甚美，长夜覆之于衾下乎？将置之于外乎？”君谟无以对。归舍，暮就寝，思圣语，以髯置之内外悉不安，遂一夕不能寝。盖无心与有意，相去有间。凡事如此。
    童贯彪形燕颔，亦略有髭，瞻视炯炯，不类宦人，项下一片皮，骨如铁。王黼美风姿，极便辟，面如傅粉，然须发。与目中精色尽金黄，张口能自纳其拳。大抵皆人妖也。吾识黼于未得志时，鲁公独忽之，后常有愧色于吾。黼始因何丞相执中进，后改事郑丞相居中，然黼首恃奥援，父事宦者梁师成，盖已不能遏。
    翟参政公巽汝文，有文名。对人辞语华畅，虽谈笑，历历皆可听，然不妄吐也。政和间为给事中，每见殿庭宣赞称“不要拜，上殿祗候”，必咄咄曰：“不要拜，此何等语。”旁问之：“君俾为何言乎？”公巽曰：“宣赞有旨勿拜。”时蔡安世靖、陈应贤邦光，同在门下外省，安世位公巽之上，而应贤坐其下。每相与谈论，二人必交辟之。一日辞屈，于是叹曰：“嗟乎，遂厄于陈、蔡之间。”
    范温元实，议论卓尔过人。当宣和初，尝为吾言：“孙皓曰：‘昔与汝为邻，今与汝为臣。劝汝一杯酒，令汝寿万春。’武帝悔之。及陈后主上隋文帝诗曰：‘日月光天德，山河壮帝居。太平无以报，愿上登封书。’且一种降王，就中后主真驽才。”
    外兄徐若谷，字应叟，贤德君子也。常以吾清浊太分，是非太明为戒。尝论古人：“若阮嗣宗口不臧否人物，号为长看；至于对人作青白眼，则更甚于臧否。”吾服其语。
    鹿溪生黄氵允，钦人也。从学陈莹中、黄鲁直，文字固不凡。与吾谈经，每叹今时为《春秋》者，不探圣人之志，但计数其后，逐传则论鲁三桓、郑七穆，穷经则会计书甲子者若干，书侵、书战者为几，皆繇汉二刘、唐武平一启其端。是犹世愚者皆学佛，而诵《金刚经纂》。吾未晓，迫问之，则曰：“有一十三，恒河沙，三十八，何以故。”
    国朝实录、诸史，凡书事皆备《春秋》之义，隐而显。若至贵者以不善终，则多曰：“无疾而崩”，大臣亲王则曰“暴卒”，或云“暴疾卒”。无疾者，如李鲜且病１┘沧洌如魏王德昭是也。大凡前书不若后书。前书犹庶几，至后书生纷兢更易，则益阔疏，难取信矣。
    江汉，字朝宗。有宋史学，惜乎猥以长短句辱其名也。尝与吾论史家流学，当取古人用意处，便见调度。太史公曰：“投机之会，间不容鲜忽。”班孟坚曰：“投机之会，间不容发。”至宋景文又曰：“投机之会，间不容オ。”
    王性之钅至，博洽士也。尝语吾：“宋景文公作《唐书》尚才语，遂多易前人之言，非不佳也。至若《张汉阳传》，前史载武后问狄仁杰：‘朕欲得一好汉。’顾是语虽勿文，宁不见当时吐辞有英气耶？景文则易之曰：‘安得一奇士用之。’此固雅驯矣，然失其所谓英气者。”吾不能答。
    王元泽奉诏修《三经义》，时王丞相介甫为之提举，盖以相臣之重，所以假命于其子也。吾后见鲁公与文正公二父，相与谈往事，则每云：“《诗》、《书》盖多出元泽暨诸门弟子手，至若《周礼新义》，实丞相亲为之笔削者。”及政和时，有司上言天府所籍吴氏资居检校库，而吴氏者王丞相之姻家也，且多有王丞相文书，于是朝廷悉命，藏诸秘阁。用是吾得见之，《周礼新义》笔迹，犹斜风细雨，诚介甫亲书，而后知二父之谈信。
    歌者袁郏乃天宝之李龟年也。宣和间供奉九重，尝为吾言：“东坡公昔与客游金山，适中秋夕，天宇四垂，一碧无际，加江流倾涌，俄月色如昼。遂共登金山山顶之妙高台，命鄹杵洹端调歌头》曰：“明月几时有？把酒问青天。”歌罢，坡为起舞，而顾问曰：“此便是神仙矣。”吾谓文章人物，诚千载一时，后世安所得乎？
    五季文章趣卑陋甚矣，然当时诸僭伪，其国颇亦有人。吾顷游博白之宴石山号普光禅寺者，为屋数椽而已。其山迥绝，洞穴奇怪，得一碑，乃伪汉时人为寺记。特喜其两语，曰：“蔬足果足，松寒水寒。”
    熙宁初，王丞相介甫既当轴处中，而神庙方赫然，一切委听，号令骤出，但于人情适有所离合。于是故臣名士往往力陈其不可，且多被黜降，后来者乃浸结其舌矣。当是时，以君相之威权而不能有所帖服者，独一教坊使丁仙现尔。丁仙现，时俗但呼之曰“丁使”。丁使遇介甫法制适一行，必因燕设，于戏场中乃便作为嘲诨，肆其诮难，辄有为人笑传。介甫不堪，然无如之何也，因遂发怒，必欲斩之。神庙乃密诏二王，取丁仙现匿诸王邸。二王者，神庙之两爱弟也。故一时谚语，有“台官不如伶官”。
    熙宁间，东平有名士王景亮者，喜名貌人，后反为人号作“猪觜关”。世谓郓有猪觜关，繇此始。继有不肖者，乃更从而和之，日久为人号“猪觜关大使”，亦各有僚吏之目。吕升卿者，形貌短劣，谈论好举臂指画，奉使过东平，遂被目为“说法马留”。厥后，相去将三十余年，王大粹靓以给事中出守东平，乃被目为“香枨圆”者，盖谓不能害人，且不治病也。凡轻薄类此。昔鲁公以元淌币嗨й，到郡大会宾客，把酒当广坐谓之曰：“闻公号猪觜关，凡人物皆有所雌黄。某下车来未几，然敢问其目。”其人曰：“已得之矣。”众皆为Ａ１０。公喜，且笑而逼之，则曰：“相公璞也。”
    东坡公元淌奔鹊墙林，以高才狎侮诸公卿，率有标目殆遍也，独于司马温公不敢有所重轻。一日相与共论免役差役利害，偶不合同。及归舍，方卸巾弛带，乃连呼曰：“司马牛！司马牛！”
    崇宁初建三卫府，多大臣与勋戚子弟。一日众坐共谈西汉事有隽不疑者，其人曰：“彼何故不来见大臣？”于是一时大传为口实。然不至是，此特王辅道采轻薄造以为笑。采有逸才，时为三卫中郎，后遭极刑。
    崇宁中有一名士，过浙右姑苏，有州将夙戒尝河⒄撸士人甚惧，预语其家人：“我闻河⒂写蠖荆中之必杀人。今州将鼎贵，且厚遇，逆之必不可。为之奈何？傥一中毒，是独有人屎可救解。汝辈当志吾言也。”及就之，主人愧艴而谢客曰：“且力求河，反不得，幸贳其责。愿张饮以尽欢。”坐客于是咸为之竟醉。士人者归，沉顿略不省人事，因大吐。其家人环之争号，谓果中毒矣。夜走取人秽，亟投以水，绞取而灌之焉。辄复吐，则又灌不已。举室伺守。天殆晓酒醒，能语言，始语不得河，则已弗及。
    ●卷四
    米芾元章好古博雅，世以其不羁，士大夫目之曰“米颠”。鲁公深喜之。尝为书学博士，后迁礼部员外郎，数遭白简逐去。一日以书抵公，诉其流落。且言举室百指，行至陈留，独得一舟如许大，遂画一艇子行间。鲁公笑焉。吾得是帖而藏之。时弹文正谓其颠，而芾又历告鲁公洎诸执政，自谓久任中外，并被大臣知遇，举主累数十百，皆用吏能为称首，一无有以颠荐者。世遂传米老《辨颠帖》。
    顷一天府尹，用吏能称，颇不大博。约五鼓与侍从同坐待漏院舍。忽语众曰：“夜来不能寐，偶读《孟子》一卷，好甜。”张台卿内相闻，随答曰：“必非《孟子》，此定《唐书》尔。”一座为哄。
    祖宗故事，诞育皇子、公主，每侈其庆，则有浴儿包子并赉巨臣戚里。包子者，皆金银大小钱、金粟、涂金果、、犀玉钱、犀玉方胜之属。如诞皇子，则赐包子罢，又逐后命中使人赍密赐来，约颁诸宰相，余臣不可得也。密赐者必金合，多至二三百两，中贮犀玉带或珍珠瑰宝。及太上朝，皇子既洗，时何执中为相，因力丐罢去密赐故事，上可之。后鲁公召自钱塘而再相也，与何傅适有皆召之美。而何傅每叹近时锡赉薄少者，鲁公顿报之曰：“公所谓自作自受故也。”当是时，方粉饰太平，务复古礼制。一日殿庭讲事罢，共归都堂。鲁公复向何傅叹行礼久，颇厌疲劳。何傅于是忽起而报曰：“此亦吾公师所谓自作自受矣。”公为之笑。
    豫章郡王孝参，曹王之次子。曹王甚贤，神庙之季弟也，于太上皇为从兄弟，且俊爽一时，甚尊宠也，号“三大王”者。政和间始建春宫，既事大体重，乃命近戚奏告诸陵，而三大王遂行。朝廷亦为妙选行事官与之谐，尽馆阁上才，一时之盛举也。诸名士既与王同涂，而王亦自矜诗，朝夕谭对，简札间独喜用“其”字。诸公为怏怏不乐，且以其崇贵，故不敢显讥焉。往返者多，将及国门，于是争前叙别，始佥约得共报之，曰：“某等其有天幸，获侍大王其将半月，不胜其荣幸。今违履舄，愿大王保其玉体，益其令闻。某等不胜其依恋。”数十“其”而后归，莫不抚掌。吾后数见宇文叔通虚中延康，犹尚称快不已。
    范内翰祖禹作《唐鉴》，名重天下。坐党锢事。久之，其幼子温，字元实，与吾善。政和初，得为其尽力，而朝廷因还其恩数，遂官温焉。温，实奇士也。一日，游大相国寺，而诸贵细遣槐嬗凶嬗恚独知有《唐鉴》而已。见温，辄指目，方自相谓曰：“此《唐鉴》儿也。”又，温尝预贵人家会，贵人有侍儿，善歌秦少游长短句，坐间略不顾，温亦谨，不敢吐一语。及酒酣欢洽，侍儿者始问：“此郎何人耶？”温遽起，叉手而对曰：“某乃‘山抹微云’女婿也。”闻者多绝倒。
    蔡内相文饶迹以殿魁骤进。晚知杭州，稍失志。时宣和间，钱塘经方寇破残后，其用意将效张乖崖公领成都故事。花判府有寡妇诣讼庭投牒，而衣绯裤。即大书曰：“红裤白裆，礼法相妨。臀杖十七，且守孤孀。”又有田殿撰升之登者，名家，亦贤者也，绵历中外。一日，为留守南都，时群下每以其名“登”，故避为“火”。忽遇上元，于是榜于通衢：“奉台旨，民间依例放火三日。”遂皆被白简。至今遗士大夫谈柄，不可不知。
    吴考功岩夫，劲正有风概，吾畏友也。吾取友必求诸岩夫，而岩夫亦自喜知人。宣和间出守洋州，尝以书付其甥周离亨者，使转致诸吾，而吾不知也。离亨即阴发其舅书，见有群贤名字，其一乃许景行，遂密畀诸王丞相黼。时王当国，正与鲁公急北伐事，不相合。既得岩夫书，为奇货，藏之且几年。时岩夫已代还，而景行又自除殿中侍御史矣。一日，上忽有意似向鲁公者。黼伺得之，惧，始发岩夫之书，谓妄荐台臣于大臣子弟也。上偶震怒，而岩夫与景行遂皆免所居官，离亨乃得拜符宝郎，于是朝班无小大，咸揶揄，目之曰“青鸟”。其后，周青鸟之名竟载白简。则士大夫枢机，吁！安得不慎。
    长安西去蜀道有梓ㄅ神祠者，素号异甚。士大夫过之，得风雨送，必至宰相；进士过之，得风雨则必殿魁。自古传无一失者。有王提刑者过焉，适大风雨，王心因自负，然独不验。时介甫丞相年八九岁矣，侍其父行，后乃知风雨送介甫也。鲁公帅成都，一日召还，遇大风雨，平地水几二十寸，遂位极人臣。何文缜丞相ぃ政和初与计偕，亦得风雨送，仍见梦曰：“汝实殿魁，圣策所问道也。”文缜抵阙下，适得太上《注道德经》，因日夜穷治。及试策目，果问道，而何为殿魁。
    李郁林佩，政和初出官尉芮城。时因公事过河镇，偶监镇夜同会坐数人，相与共征鬼神事。镇官为言：乃者河中有姚氏，十三世不析居矣，遭逢累代旌表，号“义门姚家”也。一旦大小死欲尽，独兄弟在。方居忧，而弟妇又卒。弟且独与小儿者同室处焉。度百许日，其家人忽闻弟室中夜若与妇人语笑者，兄知是佛信也，因自往听之，审。一日励其弟曰：“吾家虽骤衰，且世号义门。吾弟纵丧偶，宁不少待！方衰疚闯，而召外妇人入舍中耶？惧辱吾门，将奈何？”弟因泣涕而言：“不然也。夜所与言者，乃亡妇尔。”兄瞠愕，询其故，则曰：“妇丧期月，即夜叩门曰：‘我念吾儿之无乳，而复至此。’因开门纳之，果亡妇。随遂径登榻，接取儿乳之。弟甚惧。自是数来，相与语言，大抵不异平时人。且惧且怪，而不敢以骇兄也。”兄念家道死丧殆尽，今手足独有二人，此是又欲亡吾弟尔，且弟既不忍绝，然吾必杀之。因夜持大刀伏于门左，其弟弗知也。果有排门而入者，兄尽力以刀刺之，其人大呼而去。拂旦视之，则流血涂地。兄弟因共寻血污踪，迄至于墓所，则弟妇之尸横墓外，伤而死矣。会其妇家适至，睹此而讼于官。开墓则启空棺而已，官莫能治。俄兄弟咸死狱中，姚氏遂绝。李郁林者闻是，始大不然，镇官即于坐命左右索其狱牍来，视之乃信。呜呼，亦异矣。夫鬼神之事有不可致诘者。《汉五行志》言，元始元年，朔方女子病死，敛棺积六日而出棺外。类如此乎？后三十一年，时当癸亥，夏四月，会于郡斋，李郁林为吾道之。即书以补后世听讼者之末也。
    鲁公在从班时，以赵安定王甲第傍近宫阙，便谒见，因僦止焉。其地甚古，号多凶怪。既入居之，是夕，有异人刘快活者，谓鲁公未宜寝也。公曰：“诺。”乃命酒，与痛饮。仅三鼓矣，中堂黑暗处辄格格有声甚厉，忽睹一猴，猴类人长大，缓缓而出于外，因忽不见。时夜中仓卒，故不大惊，然刘但顾曰：“汝又胜他不过。”公亦大笑，谓刘：“此岂非所谓‘山魈’者耶？”遂偕就枕而睡。
    任宗尧者，字子高。名家子，仕至典乐，后改服武弁，终赠观察使。宗尧多艺能，洞晓天官、律吕，盖其传授于魏汉津先生。宗尧始仕宦时，即喜功名。大观末，从尚书王宁、中书舍人张邦昌使高丽，为上节人，至四明则放洋而去。不十日，四明忽传副使舶坏，众为痛之。始时宗尧将登舟，则寄所赍玩好琴书于相识故人家而迈，及是传也，其故人者嗟恻。一旦有女奴忽暴病不省，遂为宗尧音诉其故人曰：“某所以涉鲸波万里，本希尺寸赏，不谓遽持千金之躯，而葬于鱼鳖之腹。故人念我乎？某所寓三琴，实平生所爱赏。甲可归之我家，乙亦奇古，当奉故人，下者可与某。”凡所寓书画箧笥中百物，历历分区，不遗一毫毛。其故人大骇，为奠哭。久之，女奴始苏。翌日，则四明一郡皆传，谓使者舟坏信矣。其后戒归使人自高丽，上下一无恙。故人者得见宗尧，欢喜窃笑，独异于常。宗尧始疑而询焉，方道其事，始知为黠鬼所侮。吾亲见宗尧言之。雒阳大内兴立自隋唐五代，至圣朝艺祖尝欲都之，开宝末幸焉。而宫中多见怪，且适霖雨，徒雩祀谢，见上帝而归矣。是后至宣和，又为年百五十，久虚旷。盖自金銮殿后，虽白昼，人罕敢入，人亦多有异，虿或大于斗，蛇率为巨蟒，日夜丝竹歌笑之声不绝也。宣和末，有监官吴本者武人，持气不畏事。夏月因纳凉于殿庑间，至晡时后，天尚未昏黑，而从者坚请归舍，不听。俄忽闻跸声自内而出，即有卫从缤纷，执红销金笼烛者数十对，成行罗列。中一衣黄人，如帝王状，胸间尚带鲜血，拥从甚盛，徐徐行由殿庑，从本寓舍前过。本与其从者，急趋入户避之，得详瞰焉。最后有一卫士似怒，以纳凉故妨其行从也。乃以手两指按其卧榻之四足，遂穿砖而陷于地，顷刻转他殿而去，遂忽不见。本大骇，自是不敢宿止其中矣。因图画所见，遍以示人。雒阳士大夫多能传之，曰：“此必唐昭宗也。”吾顷尝闻是事，第流落不偶，久而忘七八矣。偶流寓者赵令子与来，犹能道其略，因著于编。
    刘器之安世，元坛家病Ｍ碓陬⊙簦以镪二十万鬻一旧宅。或谓此地素凶，不可止，器之不信。始入即有蛇虺三四出屋室间，呼仆厮屏去，则率拱立，谓有鬼神，不敢措其手。器之怒，改命家人辈，自纳诸筐篚，而弃诸汴流。翌日则蛇出益多，再弃辄复又倍。曾不浃旬日，乃至日得五七篚不已也。器之不乐，因自焚香于土神祠前，曰：“此舍某用己钱易之者，即是某所居矣。蛇安得据以为怪乎？始犹觊鬼神之有职，而后悛革。今不数日则怪益出，是土神之不职尔。且当受罚，虽愿仍其旧贯不可得矣。”回顾从者，尽掊土偶五六掷之河中，召匠手为之改塑其神，由是怪不复作。
    斗秤诈欺，阴理至重。郁林有谢秀才者，衣冠后也。善以术笼人，上下颇爱之。于田井间为驵侩事，每以小量轻权贷与人，必用大器巨秤责偿，，自喜其得计。刻深匪一日矣，人往往不觉。一旦从以仆，其手自促升斗诸诳具，将入林野，才出城东门未数里，即雷雨骤兴，有黑云追逐。及霹雳一声，而谢秀才震死矣。屡葬则屡为雷所发，伺其肉溃散，乃焚焉，腹中得一雷楔也。世人昧锥刀间，一不愿义理，至为鬼神所仇，犹多不戒，且甘以此死。何哉？
    建炎当三祀，北马将饮江。于是天子幸明而越，隆烫后龙舆驻豫章，行台从焉。时警报益亟，有郎官侯懋、李几凡三人者，每至城东南隅，得园林僻寂，私相谓曰：“使敌一不可避，得相与匿于是，宜死生以之。”未几，行宫南迈，仓卒之际果不克奔，而敌骑已遽入矣。三人者得如约，共窜于林，因伏堂之巨梁上，夜则潜下取食而还伏焉，累十数日矣，幸略无人至者。一旦忽多人物且沓至，三人但伏梁之上计：“此岂皆避敌者耶？胡为而至哉？”语未已，即有黑衣数十百人继来，共坐于堂，命左右逻捕男女，无少长悉以挺敲杀之，积尸傍午，向暮尽死始去。当是时，三人者伏据于梁，掇掇然，向脱一仰其首见，必死矣。黑衣既散，皆谓得免，况已昏夜。俄复望红纱烛笼数十对引导，有主者数人又至，亦坐于堂，即多群吏据呼阅人姓名者，三人益惧，于此殆不得脱矣。又细下视之，则但见人物可半，□头面俱勿辨，乃知非人也。凡点阅死籍至多，辄悉呼其姓名。中间偶呼至一名，群吏乃争报曰：“不是，不是。”类如是者，凡有四。三人者，咸能记忆也。夜过半矣，事竟皆去，殆晓则四顾，鸟雀不闻声，知敌已洗城而引遁矣。即于乱尸中偶有呻吟声，三人共询其名，乃夜来群吏所谓不是者四人，今悉复活矣。异哉，吾得于宋高州，高州得于侯懋。懋等皆显官，宜不妄云。
    柳州柳侯祠，据罗池者不十许丈尔。庙设甚严，其神灵则退之固载诸文辞矣。自吾放岭外，举访诸柳人，云：“父老递传，柳侯祠中，夕辄闻鸣锣伐鼓之声，亦时举丝竹之音，庙门夜闭，殆晓则或已开，每以为常。近百许年稍即无此异矣。”又绍兴乙丑岁，有杨经干者过柳州，因忄曷于祠，则据其庑间以接宾客，且笑语自若。及还馆舍，才入屏后，辄仆而卒。由是终畏之。
    铁城之小南街，有庞摄官舍，庞已死久矣。一日其家木偶土地者，忽自相殴击不止。家怪异之，焚香拜祷，又不止，乃投于井中。一夕于井中又出，遂令仆远送之。然仆人者亦惧，夜以楮钱缠木偶，但潜置于税务门小石桥下，不敢远，人皆不知也。石桥去行街止数十百步。翌日则街市人皆见木偶土地夫妇行于街，众大骇争相传报，聚十百人。而木偶土地自行街前，以手相接抱而双俱行转街，复抵税务，入其中拦头，因以绳系于柱。叶戎峰因下务，见众喧噪，询之，争白曰：“木土地自行也。”叶戎曰：“岂有此理！”呼伍伯辈，令二人持此木偶，掷之江中，后乃寂然。此非所动而动，在五行有兆。当是时，赵守不易凶险生事，人不奠居。吾意谓其有兵火之厄乎？此绍兴乙亥夏六月二十有六日也。吾亲见之。至九月末，许签判逖死。十月，赵守殂，而杨司户又死。南流黄知县，丁忧而去。欧阳巡铺米推官皆卒。次年六月，叶戎又死。此其验矣。
    天下苦蚊蚋，都城独马行街无蚊蚋。马行街者，都城之夜市酒楼极繁盛处也。蚊蚋恶油，而马行人物嘈杂，灯火照天，每至四鼓罢，故永绝蚊蚋。上元五夜，马行南北几十里，夹道药肆，盖多国医，咸巨富，声伎非常，烧灯尤壮观。故诗人亦多道马行街灯火。
    近世儿女戏，有《消夜图》者，多为博路以竞胜负。而作“消”字，或谓可消长夜，非也，乃《元宵夜图》耳。吾待罪西清时，于原庙祖宗神御诸殿阁遇时节，则皆陈设玩好之具，如平生时尝得见。《宵夜图》者，皆象牙局，为无宵夜起，自端门及诸寺观，作游行次第。疑《宵夜图》本此。
    百戏诸伎甚精者，皆挟法术。元丰中有艺人，善藏舟，用数十人举而置之，当场万众不见也。尝经御楼前，上下莫不骇异。裕陵见之，曰：“其人但行往来舟上耳。”故知假诳不能诳真人。
    金明池，始太宗以存武备，且为国朝一盛观也。其龙舟甚大，上级一殿曰“时乘”。既岁久，绍圣末诏名匠杨谈者新作焉。久之落成，华大于旧矣。独铁费十八万斤，他物略称是。盖楼阁殿既高巨，舰得重物乃始可运。先是，池北创大屋深沟以贮龙舟，俗号“龙奥”者。既纳新舟，而旧舟第弃之西岸而已。都城忽累夕大风，异常不止，众惧为灾，虽哲庙颇亦Ａ１０。顷风息，方知新旧二舟即池中战，且三日矣。新龙毁一目，旧龙所伤尤甚。后得上达，哲庙怒，降敕悉杖之，始得宁帖。
    鲁公崇宁末不入政事堂，以使相就第。时赐第于阊阖门外，俗号梁门者。修筑之际，往往得唐人旧冢，或有志文，皆云“葬城西二里”。大梁实唐宣武节度，梁门外知已为墓田矣。盖多得妇人胫骨，率长于今时长大男子几寸焉。或谓吾曰：“尝亲见陕晋间古长平为秦白起坑赵卒处，白骨尚存，其胫长大，异隋唐时也。”知今人浸鲜小，释氏之语或不妄。
    李密之死，《唐书》谓徐世绩表请收藏其尸，乃具威仪，以君礼葬于黎阳山西南五里，坟高七仞。及政和导河，由大坯，将复禹迹，因即三山而系浮梁焉。大坯者，乃黎阳山也。密坟高，适当所导河之冲，有司以闻，诏以礼改葬之。时为部役者先发其圹，则多取去金玉。及奏下，将改卜，然不见其骸，独得头颅，且甚大。传又谓密额锐而角方，不知其故。
    昔与小王先生者言：“王舒公介甫何至于无后？”小王先生曰：“介甫，上天之野狐也。又安得有后？”吾默然不平，归白诸鲁公。鲁公曰：“有是哉！”吾益骇。鲁公始乃为吾言，曰：“顷有李士宁者，异人也。一旦因上七日入醴泉观，独倚殿所之苤，视卿大夫络绎登阶拜北神者。适睹一衣冠，亟问之曰：‘汝非獾儿乎？’衣冠者为之拜，乃介甫也。士宁谓介甫：‘汝从此去，逾二纪为宰相矣。其勉旃。’盖士宁出入介甫家，识介甫之初诞生，故竟呼小字曰‘獾儿’也。介甫见士宁后，果相神庙。而士宁又出入介甫家，适坐宗室世居事几死，赖介甫得免，即尸解去矣。”吾得此更疑惑久之，又白鲁公：“造化鲅毽荆天道蒙鸿。彼实灵物也，兽其形，，中则圣贤尔。今峨冠佩玉，彼□人也，中或畜产多有焉。要论其心斯可乎？”鲁公为颔之，而吾始得以自决。
    政和末，或于洛水得石，大如拳也。背ヲ，有草字两行，作黄白文，上之。俄一士人又得洛石，政相同，亦上。皆曰：“鲁公天与之道，急急欲公之奉行，此必有兆。”
    绍兴岁丙辰，广右大歉，濒海尤告病。迄丁巳之春，斗米千钱，人多莩亡。而峤南风候素乖讹，至是殊正。则李花退谢悉成桃，桃实复成李，梨亦变桃，熟皆可食。凡物多类是。有茄累累然，枝间或结瓜，大如拳。此吾亲睹，亦中原所罕。
    始时士大夫起复，则裹糙光幞、惨紫袍、黑角带而已。上意每恶之。政和末，议者谓入公门不应变服，遂建议赴治所，皆吉服，与常时无别矣。大凡有识之士，不肯起复丧次。起丧次者时多权要，或无志之人尔。郑丞相居中，政和七年遭母丧去，卒哭尚二日则已拜。士大夫深惜之，然居家犹服丧也。宣和后起复者，虽在家奉其几筵如故，至接宾客、燕亲旧，盖与常人无异，礼义于是扫地。李丞相士美邦彦由起复中拜相。鲁公时复入政府，吾得出入禁闼。一日遣邀吾，吾已诺之矣。适访其亲密李公弼孺者，乃是置酒，出家妓，作优戏以见待。吾得此大惧，力辞不去，由是致疑，因得以罪，此亦获戾之一端焉。然实贤者，但不谅吾之狂也。遂以著当时之习俗。
    赵吉阳元镇鼎者，中兴名宰相也。一日于行在所，因过三馆，食竟，语坐上：“顷一夕忽梦以罪贬海上，何耶？将无是乎？”于是诸馆职学士争道其德而谈休美，曰：“公为国柱石，安得有此？”其间一二，辄又毅然更起，白吉阳：“某门下士也。藉第使如梦，则某等誓将乘桴而从公行决矣。”一时以为金石美谈，人故多之，而传达于四方焉。未几，吉阳去相位，俄废黜于潮阳，后果徙海上。四年而赵吉阳死。是时独有一王海康凑撸颇能为流入调护，海上所无薪粲百物，海康辄津致之。又致诸家问，勤恳不少置。厥后果为人告讦，坐是免所居官，而海康勿怨也。当赵吉阳已死。王海康始受代罢归。时过吾，吾亟访海康：“曩闻三馆之语甚美，今日有践言者乎？君居雷州，雷州独一路通海上，傍无他道。君又喜与流人道地，宜悉知之，愿有所闻也。”王海康即笑谓吾曰：“宁有践言者耶？虽吉阳亲旧，曾弗睹一字之往来矣。”吾得此中心狙桑为之短气，且士大夫此风旧矣。然岂无人乎？惧世或未知，便强谓曰：“必果若何？”
    峤南苦热，虽盛冬数数有挥扇时。吾仆入十月矣，偶感热病，呼医诊之，曰：“伏暑。”又有博白守尝题其便坐曰：“十有二月望，刘子友纳凉。”
    古者祀天必养牲，必在涤三月，他牲惟具而已。又凡祭祀之礼，降神迎尸矣，而后始呈牲。牲入，于是国君帅执事亲射之焉。至汉魏而下有国有家者，此礼浸日阙，独五岭以南俚俗犹存也。今南人喜祀雷神者，谓之天神。祀天神必养大豕，目曰神牲。人见神牲则莫敢犯伤，养之率百日外，成矣始见而祀之。独天牲如此，他牲则但取具而已。大凡祭祀之礼，既降神，而后始呈牲。于是主人者同巫觋而共杀之，乃畀诸庖烹而荐之焉。又，遇逐恶气、禳疾病，必磔犬，与古同，殊有可喜者。则传谓“礼失求诸野”，信然。
    《汉郊祀志》言，粤人信鬼，而以鸡卜。李奇《注》谓，持鸡骨卜也。唐子厚亦言，鸡骨占年。考之今粤俗且不然，实用鸡卵尔。其法先祭鬼，乃取鸡卵，墨画其表，以为外象。画皆有重轻，类分我别彼，犹《易》卦所谓世与应者。于是北面诏鬼神而道厥事，然后誓之，投卵铛中，烹之熟，则以刀横断鸡卵。既中破焉，其黄白厚薄处为内象，配用外象之彼我，以求其侵克与否。凡卜病卜行人，雅殊有验。
    领右僻且陋，而博白在岭右又甚焉。惟其僻陋而甚，故俗淳古则多长年，动八九十岁不为异也。大凡人本寿，顾嗜欲思虑损之尔。搏白城下不百步，则已号新村，吾朝夕曳杖其间。一日至村舍，见大小拱而环立者有十余人。有两老人坐饮，乃兄弟也。大者年九十四，指其小者谓客曰：“此我幼弟。”亟问其年，则曰：“才七十八矣。”从傍环拱而侍之，皆两老人之曾孙，是殆可入画图也。又曾见有数村媪聚首，有不平色，相与叹息。颇云。吾语诸媪：“胡为者？”诸媪对曰：“我巷南并舍翁昨暮死矣。第令我辈有所不满尔。”问其年，曰九十九。吾失笑报诸媪：“九十九人，安所谓不满耶？”诸媪共辨析，谓吾曰：“惜更一年，且百岁，使满百岁宁不可，而天遽夭之耶？”
    长沙之湘西，有道林、岳麓二寺，名刹也。唐沈传师有《道林诗》，大字犹掌，书于牌，藏其寺中，常以一小阁贮之。米老元章为微官时，游宦过其下，舣舟湘江，就寺主僧借观，一夕张帆携之遁。寺僧亟讼于官，官为遣健步追取还，世以为口实也。政和中，上命取诗牌而内诸禁中，亦效道林而刻之石，遍赐群臣，然终不若道林旧牌，要不失真。
    鲁公始同叔父文正公授笔法于伯父君谟，既登第，调钱塘尉。时东坡公适ヘ钱塘，因相与学徐季海。当是时，神庙喜浩书，故熙丰士大夫多尚徐会稽也。未几弃去，学沈传师。时邵仲恭遵其父命，素从学于鲁公，故得教仲恭亦学传师，而仲恭遂自名家。及元棠，又厌传师，而从欧阳率更。由是字势豪健，痛快沉着。迨绍圣间，天下号能书，无出鲁公之右者。其后又舍率更，乃深法二王。晚每叹右军难及，而谓中令去父远矣。遂自成一法，为海内所宗焉。又公在北门，有执役亲事官二人，事公甚恪，因各置白围扇为公扇凉者。公心喜之，皆为书少陵诗一联，而二卒大愠。见不数日，忽衣戴新楚，喜气充宅，以亲王持二万钱取之矣，愿益书此。公笑而不答。亲王，时乃太上皇也。后宣和初，曲燕在保和殿，上语及是，顾谓公：“昔二扇者，朕今尚藏诸御府也。”
    元符末，鲁公自翰苑谪香火祠，因东下无所归止，拟将卜仪真以居焉，徘徊久之，因舣舟于亭下，米元章、贺方回来见，俄一恶客亦至，且曰：“承旨书大字，世举无两。然某私意，若不过赖灯烛光影以成其大，不然，安得运笔如椽者哉？”公哂曰：“当对子作之也。”二君亦喜，俱曰：“愿与观。”公因命具饭磨墨。时适用张两幅素者。食竟，左右传呼舟中取公大笔来，即睹一笥道帘下出。笥有笔六七枝，多大如椽臂，三人已愕然相视。公乃徐徐调笔而操之，顾娇停骸白佑何字遥俊倍窨图垂岸答：“某愿作‘龟山’字尔。”公乃大笑，因一挥而成，莫不太息。墨甫干，方将共取视，方回独先以两手作势，如欲张图状，忽长揖卷之而急趋出矣。于是元章大怒。坐此，二人相告绝者数岁，而始讲解。乃刻石于龟山寺中，米老自书其侧曰：“山阴贺铸刻石也。”故鲁公大字，自唐人以来，至今独为第一。
    米芾元章有书名，其投笔能尽管城子。五指撮之，势翩然若飞，结字殊飘逸而少法度。其得意处大似李北海，间能合者，时窃小王风味也。鲁公一日问芾：“今能书者有几？”芾对曰：“自晚唐柳，近时公家兄弟是也。”盖指鲁公与叔父文正公尔。公更询其次，则曰：“芾也。”
    王晋卿家旧宝徐处士碧槛《蜀葵图》，但二幅。晋卿每叹阙其半，惜不满也。徽庙默然，一旦访得之，乃从晋卿借半图，晋卿惟命，但谓端邸爱而欲得其秘尔。徽庙始命匠者标轴成全图，乃招晋卿示之，因卷以赠晋卿，一时盛传，人已Ａ１０异，厥后禁中谓之《就日图》者。是以太上天纵雅尚，已著龙潜之时也。及即大位，于是酷意访求天下法书图画。自崇宁始命宋乔年□御前书画所。乔年后罢去，而继以米芾辈。殆至末年，上方所藏率举千计，实熙朝之盛事也。吾以宣和岁癸卯，尝得见其目，若唐人用硬黄临二王帖至三千八百余幅，颜鲁公墨迹至八百余幅，大凡欧、虞、褚、薛及唐名臣李太白、白乐天等书字，不可胜会，独两晋人则有数矣。至二王《破羌》、《洛神》诸帖，真奇殆绝，盖亦为多焉。又御府所秘古来丹青，其最高远者，以曹不兴《元女授黄帝兵符图》为第一，曹髦《卞庄子刺虎图》第二，谢雉《烈女贞节图》第三，自余始数顾、陆、僧繇而下。不兴者，吴孙权时人。曹髦，乃高贵乡公也。谢雉亦西晋人，烈女谓绿珠。实当时笔。又如顾长康则《古贤图》，戴逵《破琴图》、《黄龙负舟图》，皆神绝不可一二纪。次则郑法士、展子虔，有《北齐后主幸晋阳宫图文》，书法从图之属，大率奇特甚至。唐人图牒已不足数，然唐则《度人经》者，乃褚河南书字，而阎博陵绘其相。类多有此。于今恨眼中亦无复兹睹矣，每令人短气。盖自政和间既好尚一行，世因为之货赂，亦为时病。此则良过矣。
    虞夏而降，制器尚象，著焉后世。由汉武帝汾睢得宝鼎，因更其年元。而宣帝又于扶风亦得鼎，款识曰：“王命尸臣，官此忠亍！奔昂蠛偷凼保窦宪勒燕然还，有南单于者遗宪仲山甫古鼎，有铭，而宪遂上之。凡此数者，咸见诸史记所彰灼者。殆魏晋六朝隋唐，亦数数言获古鼎器。梁刘之遴好古爱奇，在荆州聚古器数十百种，又献古器四种于东宫，皆金错字，然在上者初不大以为事，独国朝来浸乃珍重，始则有刘原父侍读公为之倡，而成于欧阳文忠公。又从而和之，则若伯父君谟、东坡数公云尔。初，原父号博雅，有盛名，曩时出守长安。长安号多古簋、敦、镜、А⒆稹⒁椭属，因自著一书，号《先秦古器记》。而文忠公喜集往古石刻，遂又著书名《集古录》，咸载原父所得古器铭款。由是学士大夫雅多好之，此风遂一煽矣。元丰后，又有文士李公麟者出。公麟字伯时，实善画，性希古，则又取平生所得暨其闻睹者，作为图状，说其所以，而名之曰《考古图》，传流至元符间。太上皇帝即位，宪章古始，眇然追唐虞之思，因大宗尚。及大观初，乃效公麟之《考古》，作《宣和殿博古图》。凡所藏者，为大小礼器，则已五百有几。世既知其所以贵爱，故有得一器，其直为钱数十万，后动至百万不翅者。于是天下冢墓，破伐殆尽矣。独政和间为最盛，尚方所贮至六千余数，百器遂尽。见三代典礼文章，而读先儒所讲说，殆有可哂者。始端州上宋成公之钟，而后得以作“大晟”。及是，又获被诸制作。于是圣朝郊庙礼乐，一旦遂复古，跨越先代。尝有旨，以所藏列崇政殿暨两廊，召百官而宣示焉。当是时，天子尚留心政治，储神穆清，因从琐闼密窥，听臣僚访诸左右，知其为谁，乐其博识，味其议论，喜于人物，而百官弗觉也。时所重者三代之器而已，若秦、汉间物，非殊特盖亦不收。乃宣和后，则咸蒙贮录，且累数至万余。若岐阳宣王之石鼓，西蜀文翁礼殿之绘像，凡所知名，罔间巨细远近，悉索入九禁。而宣和殿后，又创立保和殿者，左右有稽古、博古、尚古等诸阁，咸以贮古玉印玺，诸鼎彝礼器、法书图画尽在。然世事则益烂熳，上志衰矣，非复前日之敦尚考验者。俄遇僭乱，侧闻都邑方倾覆时，所谓先生之制作，古人之风烈，悉入金营。夫以孔父、子产之景行，召公、散季之文辞，牛鼎象樽之规模，龙瓿雁灯之典雅，皆以食戎马，供炽烹，腥鳞湮灭，散落不存。文武之道，中国之耻，莫甚乎此，言之可为于邑。至于图录规模，则班班尚在，期流传以不朽云尔。作《古器说》。
    ●卷五
    艺祖始受命，久之阴计：“释氏何神灵，而患苦天下？今我抑尝之，不然废其教也。”日且暮则微行出，徐入大相国寺。将昏黑，俄至一小院户旁，则望见一髡大醉，吐秽于道左右，方恶骂不可闻。艺祖阴怒，适从旁过，忽不觉为醉髡拦胸腹抱定，曰：“莫发恶心。且夜矣，惧有人害汝，汝宜归内，可亟去也。”艺祖动心，默以手加额而礼焉，髡乃舍之去。艺祖得促步还，密召史谨小希骸岸行往某所，觇此髡为在否，且以其所吐物状来。”及至，则已不见。小隙琅廊〉厣弦磐吕羌，至御前视之，悉御香也。释氏教因不废。
    释氏有旃檀瑞像者，见于内典，谓释氏在世时说法于忉利天，而优填王思慕不已，请大目犍连运神力于他方取旃檀木，摄匠手登天，视其相好，归而刻焉。释氏者，身长丈六尺，紫金色，人间世金绝不可拟。独他方有旃檀木者，能比方故也。瑞像则八尺而已，盖减师之半。当释氏在忉利时，适休夏自西，遂由天而下，其瑞像乃从空而逆之，即得受记：“汝后于震旦度人无量。”其后藏龙宫，或出在西域，诸国援其说甚怪，语多不载。至梁武帝时发兵越海求之，以天监之十有八年，扶南国遂以天竺旃檀瑞像来，因置之金陵瓦棺阁。传陈、隋、唐，至伪吴杨氏、南唐之李氏，迄本朝开宝，既降下江南，而瑞像在金陵不涉。及太宗皇帝以东都有诞育之地，乃新作启圣禅院。太平兴国之末，始命迎取旃檀洎宝公二像自金陵，而内于启圣，置两侧殿。其中如正寝者，则熙陵之神御也。其后取熙陵神御归九禁。大观间，鲁公因奏请：“愿以侧殿之瑞像，复之于正寝。”诏曰：“可。”特命将作监李、内臣石寿主之。故事，奉安必太史择时日，教坊集声乐，有司具礼仪，奉彩舆而安置之焉。及乐大作，彩舆者兴，转至朵殿，将上入正寝，则朵殿横梁低，下不可度瑞像舆。又奉安时且迫，众为愕惧。李监者恃其才，笑曰：“此匪难也。”亟召搭材士云集，命支撑诸栋梁，尽断之以过像。适经营间，则主事者大呼曰：“勿锯，势若可度矣。”万众亟问回顾，则见瑞像如人胁肩俯，彩舆乃得行，遂达正寝。于是上下鼓舞，骇叹所未曾见，往往至泣下，因即具奏。当是时，塘暌庀蚪已属道家流事，颇不肯向之，又素闻慈圣光献曹后曾礼像而于足下尝度线。且故事，奉安则翌日天子必幸之。昧爽，上自以一番纸付小显唬骸叭瓿执舜映擞吆蟆！敝潦牵上既焚香立，俟近辅拜竟，乃临视，取小纤持纸，命左右从足下度之，则略无纤碍。于是左右侍从凡百十，咸失声曰：“过矣。”上乃为之再拜。盖自神州陆沈，即不知旃檀瑞像今在否也。
    元趟耆缮辏鲁公时帅长安，因旱，用故事，上请祷雨于紫阁。紫阁者，终南之胜地。及报可，乃以军府事付诸次官，而自携帅幕兵甲行，才一夕矣，翌旦饭竟，与僚属共歇大树下。树旁有神祠焉，兵将则多入其间，坐未定，忽群走奔出。长安素号多虎，在外者睹人自祠庙中出奔，疑有虎伏于庙，于是众争鸣锣伐鼓，露白刃围守鲁公。公曰：“徐之。”召出奔者，即究其所以。乃曰：“祠殿上有土偶人，旁积楮钱，中若有物动摇者，故疑其为虎。”公谓不然，乃命二指使：“汝入往瞰。”则窃笑而出，报曰：“乃一裸妇人坐楮钱中，以楮钱自障其身尔。”公心动，拉宾从往共视焉。才见公，则长揖曰：“奉候于此三日矣。”公曰：“某何人，辱仙姑惠也。”复曰：“本欲蜀中相见，休止于此，相见可也。”公曰：“某帅长安。”则又曰：“本待于蜀中相见尔。”因自举手抚土偶人，而谓公曰：“此亦有佛性。”公因嬲云：“此乃泥土瓦砾合成，安得有佛性耶？”则亦嘻笑曰：“不然。一则非一，二则非二，当如是解。”遂起揖引去，公亟展两手横障之，曰：“愿以仙姑下山，使万人共瞻仰，岂不美哉！”因顾公曰：“好事不如无。”裸其体略不畏耻，委蛇而去矣。望之，行甚缓，倏已在庙背山之上焉。公悔，亟遣人追其踪，则已不见，竟罔测为何人。公疑其为观世音大士，然世多谓之“毛女”。鲁公自紫阁祷雨还，才逾月，果迁龙图阁学士，帅成都。
    老王先生老志，道人前事未来者，凡有几，罔不中。韩文公粹彦，吾妻父也。尝得其手字曰：“凭取一真语，天官自相寻。”不月余，自工部除礼部侍郎。小天一日命吾绍介，往见之。老志喜，即语小天曰：“紫府真人。”小天亦疾应曰：“先公魏国薨后，有家吏孙π日主洒扫，因射大鼋死被追，故有紫府真人事。或书于青琐小说不谬也。”老志又曰：“紫府真人，实阴官之贵，匪天仙。魏公功德茂盛，近始升诸天矣。其初玉华真人下侍者也。”小天疾应曰：“乃玉华真人不侍者也。”二人相语，即啐喙同时。吾大为之骇。小天徐语吾及老志曰：“先公晚在乡郡，但寝与食外，朝夕惟处道室中静默，有独坐至夜分者。未薨之前，遂自悟其身乃玉华真人下侍者也。”时吾叹息不已，而老志喜色自布宅。此事独吾得久矣，恨世犹未知也。仰惟魏忠献王全德淌溃为本朝宗臣第一。然其始也，一真人下侍者而已。今人动自负道家真伯，释氏果位，恐悉过矣。得不勉旃！
    开宝寺灾，殿舍既雄，人力罕克施。鲁公时尹天府，夜帅役夫拯之，烟焰属天矣。睹一僧在屋上救火状，亟令传呼：“当靳性命，不宜前。”僧不顾，处屋上，经营自若。俄火透出，屋坏，僧坠于烈焰中。人愤其不韪，快之。则又见在他屋往来不已。益使传呼：“万众在是，犹不可施力，汝一僧讵能撤也？”又不听，则复坠。如是者出没四三。竟晓火熄，人谓是僧必死。于是天府吏检校寺众，则俱在，无一损。独于福胜阁下一阿罗汉像形面焦帷：怪槿缬辏犹流未止，故俗号“救火罗汉”。后数游福胜阁下，鲁公指示，得识之。
    刘快活，信之黥卒也，不知何地人。始以倡狂避罪入山中，适有所遇，遂能出神，多作变怪。与人言，率道人吉凶，雅有验。每自称“快活”，故时人呼之为“刘快活”。喜出入将相贵人门，又能为容成术。所与游从老媪，皆度为弟子，容色光异，或多至八九十岁。快活上至百岁，然世常见独作五十岁颜状尔。尝从丞相曾布在东府。一夕廑三鼓不得寐，呼侍婢执烛视，室中有声。侍婢曰：“此鼠啮尔。那得在帽笼中耶！”试举手启帽笼，则有一刘快活尸许大，因忽不见。时刘快活在外，方与门客对寝，呼门客曰：“适误入公内，几不得出也。”始知其为戏。鲁公每饮之酒，无不大醉。夜乃吐出鱼肉，秽恶狼藉。旦、人为屏除去，悉御香也。后之雍丘，云雍丘其乡井，一日尸解去。时都邑又有一人，号风僧哥，亦犭羊狂，时时言事多中。然风僧哥遇见刘快活，辄战栗逡巡退拱作畏避状，世莫晓其故。岂所谓小巫见大巫者耶？
    魏汉津，黥卒也，不知何许人。自云遇李良仙人，以其八百岁，世号“李八百”者。得尸解法已六世，尸解复投他尸而再生。汉津尝过三山龙门，闻水声，谓人曰：“下必有玉。”因解衣投水，抱石而出，果玉也。崇宁中召见，制《大晟乐》，铸九鼎，皆其所献议。初乐制，一日与宦者杨戬在内后苑，会上朝献景灵宫还，见汉津立道左观车驾。上望之喜，遣小阉传旨抚问。汉津因鞠躬以谢。及还内，戬至，上曰：“汉津能出观我耶？”戬曰：“不然。早自车驾出，汉津同臣视铸工。方共饮，适闻跸还，臣舍匕箸，遽至于此，然汉津不出也。”上曰：“我适见之，岂妄乎？”因呼小阉，具证其故，戬愕然。知汉津能分身，上雅重之。汉津明乐律，晓阴阳数术，多奇中，尝私语所亲曰：“不三十年，天下乱矣。”鼎乐成，亦封先生号。然汉津每叹息，谓犹不如初议，未久死。几年，忽有人自陕右附汉津书归其家者，仍遣封以示鲁公，始验为尸解云。
    老王先生老志者，濮人也。事亲以孝闻，幼曾为伯母吮疽。初去为漕计吏，持心公平，能自守一，毫厘不受人贿，阅二十年。其后每往来市间，遇一丐人，见辄乞之钱。一旦丐人自言：“我钟离生也。”因授之丹。老志服其丹，始大发狂，遂能逆知未来事。翰林学士强渊明，绍圣初为教官，过濮见老志。授之书曰：“四皓明达”，且谓：“渊明必贵，而主是事时，吾亦与汝相见于帝阙矣。”及政和时，贵妃刘氏薨，追谥为明达皇后，其制书果渊明视草，始悟“四皓”者，赐号也。时大仆卿正ゼ鲋，召老志馆于鲁公赐第。上遣使询明达事，老志曰：“明达后乃上真紫虚元君。”且能传道元君语以白上，而上语亦遣白元君。事甚夥，然颇迂怪。一日，乔贵妃使祝老志曰：“元君昔日与吾善，今念之乎？”明旦，老志密封一书进，上开读，乃前岁中秋二妃侍上燕好之语。乔贵妃得之大恸。此亦异也。诏封洞微先生。当是时，郊天而天神为出，夏祭方泽而地盼应，皆老志先时奏而启发之。又士大夫多从而求书字，其辞始若不可晓，后卒合者十八九，故其门如市。鲁公谓：“庆赏刑威，乃上之柄；缙绅不应从方士验祸福，且不经。”而老志亦谨畏，乃奏断之。老志日一食，独汤饼四两，冬夏衣一袭。后云：“见师责以受罗阒服，且处富贵，不知厌足。”凡有衣六七袭，悉封还鲁公。及病，乃力モ归，久之病甚，上乃许其去。及步行出就车，不病也，归濮而死。葬日，又云“若有笙萧云鹤焉”。老志又献乾坤鉴法，上命铸之。鉴成，老志密奏谓：“他日上与郑后皆有难，深可儆惧，愿各以五色流苏垂鉴，置于所处之殿，且臣死之后，时时坐鉴下，记忆臣语，切谨慎，必思所以消变者。”
    小王先生仔昔者，豫章人也。始自言遇许逊真君，授以《大洞・隐书》，豁落七元之法，能知人祸福。老志死后，仔昔来都下。上知之，召令踵老志事，寓于鲁公赐第。大抵巧发奇中，道人腹中委曲，其神怪过老志，逆知如见。又自言昼见星，事多不及载。诏封通妙先生。然鲁公浸不乐，从容奏曰：“臣位轴臣辅政，而家养方士，且甚迂怪，非宜。”上甚然之，乃徙之于上清宝砉。仔昔建议，九鼎神器，不可藏于外，于是诏内鼎于大内。其后，宫人有为道士亦居宝砉者，以奸事疑似发。因逐仔昔。仔昔性傲，又少戆。上常以客礼待仔昔，故其视巨阉若奴仆，又欲使群道士皆师己。及林灵素出，众乃使道士孙密觉发其语不逊，下开封狱杀之。陷仔昔者，中官冯浩为力。仔昔未得罪时，先以书示其徒曰：“上蔡遇冤人。”仔昔死甫四年，而冯浩以罪窜，适行至上蔡县，上命杀之焉。靖康初，言事者至谓鲁公尝欲使仔昔锦袍铁帻，以取燕山，盖诬云。
    皇太子始册拜，将庙见，其礼仪甚盛。礼应乘金辂，建大旗，而议者从中大不然。于是中宫遽辞而止，独前一夕设卤簿于左掖门外，翌日质明，但常服御马入太庙，更礼衣，冠远游，执九寸圭而款祖宗焉。当是时，清道亲事官有呵哄言皇太子者，父老都人争纵欢呼。众中一父老忽叹息曰：“我昔频睹是传呼，今久不闻此声矣。”考之仁庙虽尝在东宫，然罕出，又未几即大位。独真宗为皇太子历年，且数出入。自至道乙未至政和甲午，为年当百二十余，则父老者又不知几何岁人。时太上方留神道家流事，闻，亟使散索，已忽不见。
    政和丙申，汴渠运舟火，因顺流直下犯通津门者，号东水门也。通津既焚，而火势猛甚，旁接□观。其日，真武见于云间，神吏左右俨然，万众皆睹。
    僧道楷，淄川之村夫也。始事真华严者，不省，乃自取一木横置大井上，端坐作禅观且七年。一旦大悟，便操笔作文偈，无不通解，道价日盛。大观间，住持东都之净因禅院。有天府尹李寿者，虽法家，然喜禅学，特爱重楷。时因陛见，力誉之。上曰：“朕久已钦其名矣。”李寿退。上即命中使锡以磨衲僧法衣，而加赐四字禅师号者，释氏之异数，然楷初弗知也。中使忽持礼来，楷不肯受。又故事，院中应以白金五十镒遗中使，号“书送”，而楷曰：“岂可以我故为常住费？”又止不予。中使人亦怅不乐，遂苦辞不受。久之，上乃命李尹谕旨，礼重殷勤，然楷不回也。使者前后凡十七往返，而志益确。上始大怒，命坐以违制罪焉。始追逮楷天府，即有僧俗千许人随之至庭下。李尹惭，因不敢出，独使其两贰官主断。而少尹者顾问：“是僧七十有几耶？”楷曰：“六十有二矣。”二人默，相视失色，即呼医。医至，又曰：“是僧瘦悴，疑若疾病状，行可验之。”楷又大言曰：“道楷平生无病。”二人因低首私语：“如此则当杖矣。”楷笑曰：“不受杖待何时乎？”于是编管沂州，盖邻淄川，将俾近其乡井，实李尹意。至沂，则道侣从之学益炽。楷又厌之，一旦忽去，众走求诸郊野，乃于山中得。遂即山之上为立精舍，而止其间焉。后十许年乃死。方其死时，招聚大众曰：“汝等偕来，尝吾大酸馅”。食竟，独入深山，久不出。众往视之，坐石上，已跏趺而化矣。尝谓浮屠氏时有立志若是者，颇恨吾士大夫近偶罕见之，何哉？
    道士李德柔，字胜之。能诗善画，酷肖于传神写照，出入公卿门。东坡公有诗叙尹尊师可元甫生于李氏者，德柔也。鲁公亦喜得其戒徐王好色句，数为大笔书之。其后，天子方向道家流事，尊礼方士，都邑宫观，因浸增崇侈。于是人人争穷土木、饰台榭、为游观，露台曲槛，华僭宫掖，入者迷入。独德柔漠然，益示为朴鲁。群黄冠多揶揄之，遂闻于上。上曰：“德柔贫耶？”命赉钱五百万，俾新作其斋房。德柔不得已拜受，乃为一轩，而名之曰“鼠壤”。上笑，亦为之御书金字榜之。宣和甲辰春，德柔一日报吾：“荧惑入端门守内，有旨屏皇城，增贮水器。我始寤荧惑星元解放火耶？吾不能答。其后，竟坐诮神霄事被逐。尝谓世不乏人，人弗之知尔，盖亦不得以一切论也。
    宣和岁己亥夏，都邑大水，几冒入城隅，高至五七丈，久之方退。时泗州僧伽大士忽现于大内明堂顶云龙之上，凝立空中，风飘飘然吹衣为动，傍侍惠岸、木义皆在焉。又有白衣巾裹，跪于僧伽前者，若受戒谕状，莫识何人也。万众咸睹，殆夕而没。白衣者疑若龙神之徒，为僧伽所降伏之意尔。上意甚不乐。
    宣和六年春正月甲子，实上元节。故事，天子御楼观灯，则开封尹设次以弹压于西观下。天子时从六宫于其上，以观天府之断决者，帘蚰重密，下无由知。是日，上偶独在西观上，而宦者左右皆不从，其下则万众。忽有一人跃出，缁布衣，若僧寺童行状，以手指帘谓上曰：“汝是耶，有何神？乃敢破坏吾教。吾今语汝，报将至矣。吾犹不畏汝，汝岂能坏诸佛菩萨耶？”时上下闻此，皆失措震恐，捕执于观之下。上命中使传呼天府亟治之，且亲临其上。则又曰：“吾岂逃汝乎？吾故示汝以此，使汝知无奈吾教何尔。听汝苦吾，吾今不语矣。”于是垂掠乱下，又加诸炮烙，逼询其谁何。略不一言，亦无痛楚状。上益愤，复召行天法羽士曰宋冲妙，世号宋法师者，亦神奇，至视之，则奏曰：“臣所治者邪鬼，此人者，臣所不能识也。”因又断其足筋，俄施刀脔，血肉狼籍。上大不怡，为罢一日之欢。至暮终不得为何人，付狱尽之。呜呼，浮屠氏实有人。
    岭南僧婚嫁悉同常俗。铁城去容州之陆川县甚迩。一日，令尹某入寺，见数泥像，乃坐亡僧也。令尹为改观，且叹息，顾谓群髡曰：“是亦有坐亡者耶？甚不易得。胡为置诸庭，忍使暴露而略不恤耶？”其间，一髡号敏爽，亟前对曰：“此数僧今已无子孙矣。”闻者笑之。
    铁城有寓士成君相如，酷喜道家流事。吾问之：“子有所睹耶？何迷而桓春？”成君曰：“有也。我以少年时未识好恶，顷在桂林与一韩生者游。韩生嗜酒，自云有道术，初不大听重之也。一日相别，有自桂过昭平，同行者二人，俱止桂林郊外僧之伽蓝。而韩生亦来，夜不睡，自抱一篮，持匏杓出就庭下。众共往视之，即见以杓酌取月光，作倾泻入篮状。争戏之曰：‘子何为乎？’韩生曰：‘今夕月色难得，我惧他夕风雨，傥夜黑，留此待缓急尔。’众笑焉。明日取视之，则空篮弊杓如故，众益哂其妄。及舟行至昭平，共坐江亭上，各命仆厮办治肴膳，多市酒期醉。适会天大风，俄日暮，风益急，灯烛不得张，坐上墨黑，不辨眉目矣。众大闷，一客忽念前夕事，戏嬲韩生者：‘子所贮月光今安在？宁可用乎？’韩生为抚掌而对曰：‘我几忘之。微子不克发我意。’即狼狈走，从舟中取篮杓而一挥，则月光醒桑见于梁栋间。如是连数十挥，一坐遂尽如秋天夜晴，月色潋滟，则秋毫皆得睹，众乃大呼，痛饮达四鼓。韩生者又杓取而收之篮，夜乃黑如故。始知韩生果异人也。”成君又谓吾曰：“我时舟中与韩生款曲，辄数夕，亦屡邀我索授其炉火及存养法，然我不听。及别去，不知所在。后闻从琼管陈通判觉者，周流海上，数年，至陆川而殂。及举葬，但空棺，知其尸解矣。我始悔不从之学，用是笃意于神仙事也。”吾既闻成君说，后又五载，适得识陈通判觉，尽以讯陈，而成君之言信。
    昭陵晚岁开内宴，盖数与大臣侍从从容谈笑，尝亲御飞白书以分赐，仍命内相王岐公禹玉各题其上，更且以香药名墨遍赉焉。一大臣得“李超墨”，而君谟伯父所得乃“廷圭”。君谟时觉大臣意叹有不足色，因密语：“能易之乎？”大臣者但知“廷圭”为贵，而不知有“超”也。既易，转欣然。及宴罢，骑从出内门去，将分道，君谟于马上始长揖曰：“还知廷圭是李超儿否？”
    宣州诸葛氏，素工管城子，自右军以来世其业，其笔制散卓也。吾顷见尚方所藏右军《笔阵图》，自画捉笔手于图，亦散卓也。又幼岁当元符、崇宁时，与米元章辈士大夫之好事者争宝爱，每遗吾诸葛氏笔，又皆散卓也。及大观间偶得诸葛笔，则已有黄鲁直样作枣心者。鲁公不独喜毛颖，亦多用长须主簿，故诸葛氏遂有鲁公羊毫样，俄为叔父文正公又出观文样。既数数更其调度，由是奔走时好，至与挈竹器，巡闾阎，货锥子，入奴台，手妙圭撮者，争先步武矣。政和后，诸葛氏之名于是顿息焉。吾闻诸唐季时有名士，就宣帅求诸葛氏笔，而诸葛氏知其有书名，乃钟揖保慷枝乞与，其人不乐。宣帅再索，则以十枝去，复报不入用。诸葛氏惧，因请宣帅一观其书札，乃曰：“似此特常笔与之尔。前两枝，非右军不能用也。”是诸葛氏非但艺之工，其鉴识固不弱，所以流传将七百年。向使能世其业如唐季时，则诸葛氏门户岂遽灭息哉！此言虽小，可以喻大。
    昔有张滋者，真定人。善和墨，色光ヲ，胶法精绝，举胜江南李廷圭。大观初，时内相彦博、许八座光凝，共荐之于朝廷，命造墨入官库。是后，岁加赐钱至三十二万。政和末，鲁公辞政而后止。滋亦能自重。方其得声价时，皇弟燕、越二王呼滋至邸，命出墨，谓“虽百金不吝也”。滋不肯，曰：“滋非为利者。今墨乃朝廷之命，不敢私遗人。”二王乃丐于上，诏各赐三十斤。然滋所造，实超今古。其墨积大观库，无虑数万斤。世谓道君用度广空帑藏，是悉缪说。不知元丰、大观二藏虽研墨，盖何事不具？仍丰盛异常尔。且以敌犯顺时，元丰与内帑，自出河北、山东精绢一千万匹，他绢则勿取。以是证焉，斯可知已。
    江南李氏后主宝一研山，径长尺逾咫，前耸三十六峰，皆大如手指，左右则引两阜坡陀，而中凿为研。及江南国破，研山因流转数士人家，为米元章所得。后米老之归丹阳也，念将卜宅，久忽就。而苏仲恭学士之弟者，才翁孙也，号称好事。有甘露寺下并江一古墓，多群木，盖晋、唐人所居。时米老欲得宅，而苏觊得研山。于是王彦昭侍郎兄弟与登北固，共为之和会，苏、米竟相易。米后号“海岳庵”者是也。研山藏苏氏，未几，索入九禁。时东坡公亦曾作一研山，米老则有二，其一曰“芙蓉”者，颇崛奇。后上亦自为二研山，咸视江南所宝流亚尔。吾在政和未得罪时，尝预召入万岁洞，至研阁得尽见之。
    太上留心文雅，在大观中，命广东漕臣督采端溪石研上焉。时未尝动经费，非宣和之事也。乃括二广头子钱千万，日役五十夫，久之得九千枚，皆珍材也。时以三千枚进御，二千分赐大臣侍从，而诸王内侍，咸愿得之，诏更上千枚，余三千枚藏诸大观库。于是俾有司封禁端溪之下岩穴，盖欲后世独贵是研，时人或不知厥由。今世有得此者，非常材矣。
    国朝西北有二敌，南有交趾，故九夷八蛮，罕所通道。太宗时，灵武受围，因诏西域若大食诸使，是后可由海道来。及哲宗朝，始得火浣布七寸，大以为异。政和初，进火浣布者已将半仞矣。其后□扯至，大抵若今之木棉布，色微青ヲ，盖投之火中则洁白，非鼠毛也。御府使人自纺绩，为巾褥布袍之属，多至不足贵。亦可证旧说之讹。
    奉宸库者，祖宗之珍藏也。政和四年，太上始自揽权纲，不欲付诸臣下，因踵艺祖故事，检察内诸司。于是乘舆御马，而从以杖直手焉，大内中诸司局大骇惧，凡数日而止。因是，并奉宸俱入内藏库。时于奉宸中得龙涎香二，琉璃缶、玻璃母二大篚。玻璃母者，若今之铁滓，然块大小犹儿拳，人莫知其方。又岁久无籍，且不知其所从来。或云柴世宗显德间大食所贡，又谓真庙朝物也。玻璃母，诸弦砸庥没痨讯模写之，但能作珂子状，青红黄白随其色，而不克自必也。香则多分赐大臣近侍，其模制甚大而质古，外视不大佳。每以一豆火鹬，辄作异花气，芬郁满座，终日略不歇。于是太上大奇之，命籍被赐者，随数多寡，复收取以归中禁，因号曰“古龙涎”。为贵也，诸大险取一饼，可直百缗，金玉穴，而以青丝贯之，佩于颈，时于衣领间摩挲以相示，坐此遂作佩香焉。今佩香因古龙涎始也。
    旧说蔷薇水，乃外国采蔷薇花上露水，殆不然。实用白金为甑，采蔷薇花蒸气成水，则屡采屡蒸，积而为香，此所以不败。但异域蔷薇花气，馨烈非常。故大食国蔷薇水虽贮琉璃缶中，蜡密封其外，然香犹透彻，闻数十步，洒著人衣袂，经十数日不歇也。至五羊效外国造香，则不能得蔷薇，第取素馨茉莉花为之，亦足袭人鼻观，但视大食国真蔷薇水，犹奴尔。
    香木，初一种也。膏脉贯溢，则其结沉水香。然沉水香其类有四：谓之“熟结”，自然其间凝实者也；谓之“脱落”，因木朽而解者也；谓之“生结”，人以刀斧伤之，而后膏脉聚焉，故言生结也；谓之“蛊漏”，虫齿而后膏脉亦聚焉，故言蛊漏也。自然、脱落为上，而其气和；生结、蛊漏，则其气烈，斯为下矣。沉水香过四者外，则有半结、半不结，为灵水沉。弄水香者，番语“多婆菜”者是也。因其半结，则实而色重；半不结，则不大实而色褐，好事者故谓之“鹧鸪斑”也。婆菜中则复有名花盘斯、水盘斯，结实厚者，亦近乎沉水。但香木被伐，其根盘必有膏脉涌溢，故亦结。但数为水淫，其气颇腥烈，故婆菜中水盘斯为下矣。余虽有香气，既不大凝实，若是一品，号为“笺香”。大凡沉水、婆菜、笺香，此三名常出于一种，而每自高下，其品类名号为多尔，不谓沉水、婆菜、笺香各别香种也。三者其产占城国则不若真腊国，真腊国则不若海南，诸黎洞又皆不若万安、吉阳两军之间黎母山。至是为冠绝天下之香，无能及之矣。又海北则有高、化二郡，亦出香，然无是三者之别，第为一种，类笺之上者。吾久处夷中，厌闻沉水香，况迩者贵游取之，多海南真水沉，一星直一万，居贫贱，安得之？因乃喜海北香。若氵焖地号“瓦灶”者为上，地号“浪滩”者为中，时时择其高胜。鹨混模其香味浅短，乃更作，花气百和旖旎。古人说香暨《续本草》、《西阳杂俎》诸家流语，殆匪其要。
    合浦珠大抵四五所，皆居海洋中间。地名讫宝，名断望者最，而断望池近交趾，号产珠，尤美大。父老更传，昔珠还时，盖自海际，珠母生犹山然，高垒数百千丈，甚或出露波涛上，雅不知得几何代也。刺史者每启其贪欲心，或由是暴虐人，人不自聊。此珠所以去之，皆远徙，从交趾、真腊诸异国，而珠母益不生，就生亦不实矣。俗言珠母者，谓蚌也。凡采珠必踩耍号曰不В丁为捕。亦王民尔。特其状怪丑，能辛苦，常业捕鱼生，皆居海艇中，男女活计，世世未尝舍也。采珠弗以时。众咸裹粮，会大艇以十数，环池左右，以石悬大ㄌ至海底，名曰定石。则别以小绳击诸惭，材吮掌，随大ㄌ直下数十百丈，舍ㄌ而摸取珠母。曾未移时，然气已迫，则亟撼小绳。绳动，舶人觉，乃绞取。人缘大ㄌ上，出辄大叫，因倒死，久之始苏。下遇天大寒，既出而叫，必又急沃以苦酒可升许，饮之觯于是七窃为出血，久复活。其苦如是，世且弗知也。父老云：“顷熙宁末，安南连陷钦、廉，被系虏，生灵嗷嗷，事甫定，而珠为盛还。当是时，商贾走四方，争辐凑，远民赖以安乐。竟坐主者婪浊，则珠浸徙去久矣。中兴后乃复还，海底积高才数寻。一刺史来，得此大喜，即妄为辞以罔其上，请复旧贯。因缚系诸玻惨其刑，一方始大骚。走视珠母，则莽见白沙布底尔。徒得珠母，虽合数千百，既破开，略无一珠。群捕阑分大哭，勿恤也。自是以贡则求诸他，且又加配率，开告讦。凡桎梏而破产者，大率皆无辜，千里告病。然耳目使者又弗吾恻，是天以珠池祸吾民也。”吾闻此，为怃然。后读《熙陵实录》，见书太平兴国七年事，某月甲子，海门采珠场献真珠五千斤，皆径寸者，为掩卷眙愕。何其异哉而致是欤！久而思之，此无他，知实命吏之效。
    ●卷六
    太宗时得巧匠，因亲督视于紫云楼下，造金带，得三十条，匠者为之神耗而死。于是独以一赐曹武穆彬，其一太宗自御，其后随入熙陵，而曹氏所赐带，则莫知何往也。余二十八条，命贮之库，号镇库带焉。后人第徒传其名，而宗戚群霞湟挥蟹金带异花精致者，人往往辄指曰：“此紫云楼带。”其实非也，故吾迄不得一识之。自贮镇库带后廑历百十年所，及敌骑犯阙，太上皇狩丹阳，因尽挈镇库带以往。而一时从行者，有若童贯、伯氏诸臣，皆得赐紫云楼金带矣。事后甫平，太上皇言归宫阙，于是靖康皇帝复命追还之库。吾在万里外，独尝闻诸，然又不得一识也。中兴之十三祀，有来自海外，忽出紫云楼带，止以四钅夸视吾。敌骑再入，适纷纭，所追还弗及者。其金紫磨也，光艳溢目，异常金。又其文作醉拂林状。拂林人皆笑起，长不及寸，眉目宛若生动，虽吴道子画所弗及。若其华纹，则有六七级，层层为之，镂篆之精，其微细之象，殆入于鬼神而不可名。且往时诸带方钅夸不大，此带乃独大至十二稻。是在往时为穷极巨宝，不觉为之再拜太息，我祖宗规模，虽一带犹贻厥后世，必无以加也。于是亟归之客，而意始适平。因书此以诏后之人。
    都邑惠民多增五局，货药济四方，甚盛举也。岁校出入，得息钱四十万缗，入户部助经费，然往时议者甚大不然矣。时上每饬和剂局，凡药材告阙，俾时上请焉。大观间，和剂局官一日请内帑授药犀百数，归解之，偶忽得一株，大绝常犀，且甚异。因不敢用，复上之朝廷，乃命工为之带，虽工人亦叹骇。此上德有所感召之效矣。盖犀倒透中返成正透，其面犹黄蜡，中有黑云一朵，云中夭矫一金龙，飞盘拿空，爪角俱全。遂为御府第一号瑞云盘龙御带。
    于阗国朝贡使每来朝，必携其宝铛以往返。自国初以来，迨今如是也。我主客备见之，实一铁铛尔。盖其来入中国，道涉流沙，逾三日程无水火，独挈其水而行。携铛者投之以水，顷辄已百沸矣，用是得不乏，故宝之。
    伯父君谟尝得水精枕，中有桃花一枝，宛如新折，茶瓯十，兔毫四散其中，凝然作双蛱蝶状，熟视若舞动，每宝惜之。
    钱塘之龙华寺有傅大士真身，仍藏所谓敲门椎、颂《金刚经》拍板与藉丝灯三物，盖昔为吴越钱王从婺女双林取来。藉丝灯者，乃梁武帝时物也。谬言藉丝织成，实不然，但疑当时之最上锦尔。其所织纹，实《华严》会释氏说法相状凡七所，即所谓“七处”、“九会”者是也。有天人、鬼神、龙象、宫殿之属，穷极幻眇，奇特不可名。政和后索入九禁。宣和初既大黜释氏教，因复以藉丝灯赐宦者梁师成。吾昔在钱塘见之，复于梁师成家得详识焉。师成于靖康间籍没，而藉丝灯者莫知所在。
    唐雷氏由德宗来，世善斫琴著名，遇其得意玉识之，故国初尚方所藏玉鹤琴，独为世甲。在仁宗时，钱塘有名人水丘者又得玉雁琴。而君谟伯父帖曰：“闻贤郎在钱塘得玉雁琴，雁与玉鹤为辈流。玉鹤藏禁中，而雁落人间，此岂常物也哉。”其后，玉雁琴吾得一见，颇不称其誉。又唐李竟者号善琴，乃自聚灵材为之，曰：“百衲琴”。百衲琴流传当塘瓿，亦入九禁。是天下号殊绝，独玉鹤、百衲乃第一。上时方稽古博雅，若书画奇工得以待诏日亲近，往往获褒赐，而琴工独间冷，日月光赫，因日月以冀恩泽，即共奏取御府所宝琴，尽丐理治之。上亦可焉。于是首取百衲琴破之，乃止八段，然胶漆遽解散，群待诏反大惧，辄卤莽廑得合并，玉鹤辈八九咸被坏。遂得时时奏功第赏，但求金石之奏，思得山水之清音，无矣。此良足惜。
    闽粤有福清县濒海人家，于海中阑得一物，乃藤奁。开奁，白木枕一，枕之则管弦四发；又有青毛坐褥，人坐其上，毛辄飒然竖起，拥匝人腰，温柔不可名。愚氓惧以为怪，遂并奁焚之。福清士人来为吾言，乃中兴之初也。
    金蚕毒始蜀中，近及湖、广、闽、粤浸多。有人或舍此去，则谓之“嫁金蚕”。率以黄金、钗器、锦段置道左，俾他人得焉郁林守□□□。为吾言，尝见福清县有讼遭金蚕毒者，县官治求不得踪。或献谋取两刺猬入捕，必获矣。盖金蚕畏猬，猬入其家，金蚕则不敢动。虽匿榻下墙罅，果为两猬擒出之，亦可骇也。又峤岭多蜈蚣，动长二三尺，螫人求死不得。然独畏托胎虫，多延行井干墙壁上。蜈蚣虽大，遇从下过，托胎虫必故自落于地，蜈蚣为局缩不得行。托胎虫及徐徐围绕周匝，蜈蚣愈益缩，然后登其首，陷脑而食之死。故人遭蜈蚣害，必取托胎虫涎，辄生捣涂焉，痛立止。且金蚕甚毒，若有鬼神，蜈蚣若是之强且大也，然则猬捕金蚕，托胎制蜈蚣，物理有不可致诘，而人不可以不知。
    往时川蜀俗喜行毒，而成都故事，岁以天中重阳时开大慈寺，多聚人物，出百货。其间号名药市者，于是有于窗隙间呼“货药”一声，人识其意，亟投以千钱，乃从窗隙间度药一粒，号“解毒丸”，故一粒可救一人命。夫迹既叵测，故时多疑出神仙。政和间，塘暌匀示惠天下，尝即上清宝砉之前，新作两亭。左曰“仁济”，给药治疾苦；右曰“辅正”，主符水除邪鬼。因遂诏海内，凡药之治病彰彰有声者，悉索其方，书而上之焉。于是成都守臣监司，奉命相与穷其状，乃始得售解毒丹家。盖世世惧行毒者为仇害，故匿其迹，非有所谓神仙也。既据方修治，得其全，即并药奏御，事下殿中省。上曰：“朕自弛天子所服御以济元元，毋烦有司也。”由是殿中省群医付诸师验其方，则王氏博济方中之保灵丹方尔。当是时，犹子行适领殿中监事，故独得其详。吾落南来，用是药尝救人，食葫蔓草毒得不死者两人。盖不可不书。
    太上受命，享万乘至尊之奉，而一时诸福之物毕至，加好奇喜异，故天下瑰殊举入尚方，皆萃于宣和殿小库。宣和殿小库者，天子之私藏也。顷闻之，以宠妃之侍从者颁首饰，上喜而赐之，命内侍取北珠箧来。上开箧，御手亲掬而酌之，凡五七酌以赉焉。初不计其数也，且又不知其几箧。北珠在宣和间，围寸者价至三二百万。又乙巳岁冬，鲁公得疾甚殆，上为临问，而医者奏当进附子物。上意恻怛，命主小库内侍举附子以进。御手亦为采择取四，遣中使赐鲁公，率大犹拳。其一重三两四钱，次重三两二钱，二皆二两八钱。吾狂妄，平居眼孔隘宇宙，睹此亦叹所未始见，则他可称是。
    姜芥，一名假苏《本草》谓性温。不然，实微凉。吾窜峤岭，数见食黄颡鱼偶犯姜芥者，必立死，甚于钩吻毒矣。物性相反，有可畏如是，世于是禁，殆不可不知。
    零陵香草生九疑间，实产舜墓，然今二广所向多有之。在岭南，初不大香，一持出岭北则气顿馨烈。南方至易得，富者往往组以为床荐也。
    建溪龙茶，始江南李氏，号“北苑龙焙”者，在一山之中间，其周遭则诸叶地也。居是山，号“正焙”，一出是山之外，则曰“外焙”。“正焙”、“外焙”，色香必迥殊，此亦山秀地灵所钟之，有异色已。“龙焙”又号“官焙”，始但有龙凤、大团二品而已。仁庙朝，伯父君谟名知茶，因进小龙团，为时珍贵，因有大团、小团之别。小龙团见于欧阳文忠公《归田录》，至神祖时即“龙焙”，又时“密云龙”。“密云龙”者，其云纹细密，更精绝于小龙团也。及哲宗朝，益复进“瑞云翔龙”者，御府岁止得十二饼焉。其后，塘暄藕蒙校故大观初“龙焙”于岁贡色目外，乃进御苑玉芽、万寿龙芽，政和间且增以长寿玉圭。玉圭凡廑盈寸，大抵北苑绝品曾不过是，岁但可十百饼。然后益新，品益出，而旧格递降于凡劣尔。又茶茁其芽，贵在于社前则已进御。自是迤逦宣和间，皆占冬至而尝新茗，是率人力为之，反不近自然矣。茶之尚，盖自唐人始，至本朝为盛；而本朝又至塘晔币媲罴新出，而无以加矣。
    汉宣帝在仄微，有售饼之异，见于《汉书・纪》，至今凡千百岁，而关中饼师，每图宣帝像于肆中，今殆成俗。汉氏之德于世如此也。
    开宝末，吴越王钱ㄈ始来朝。垂至，太祖谓大官：“钱王，浙人也。来朝宿共帐内殿矣，宜创作南食一二以燕ぅ之。”于是大官仓卒被命，一夕取羊为醢，以献焉，因号“旋　薄Ｖ两翊笱纾首荐是味，为本朝故事。
    种和师服，名将也，出陕右，元淌保朝廷付之以边事。吕丞相大防始召之饭，举箸，沙鱼线甚俊，吕丞相喜问：“君解识此物耶？”种操其西音曰：“不托便不识。”至今传以为笑。
    鲁公盛德，盖自小官时，缙绅间一辞谓之有手段。元淌笔匚扬，多过客，日夕盈府寺。一日，本是早膳，召客为凉饼会者八人。俄报客继至者，公必留，偶纷纷来又不已。坐间私语“蔡四素号有手段，今卒迫留客，且若是他食，辄咄嗟为尚可；如凉饼者，奈何便办耶！请共尝之”。及食时，计留客则已四十人，而冷淘皆至，仍精腆。时以为谈柄。
    太上皇在位，时属升平。手艺人之有称者，棋则刘仲甫，号“国手第一”；相继有晋士明，又逸群。琴则僧梵如者，海大师之上足也，然有左手无右手；梵如之亚僧则全根，本领雅不及梵如，但下指能作金石声。教坊琵琶则有刘继安。舞有雷中庆，世皆呼之为“雷大使”。笛有孟水清。此数人者，视前代之伎，一皆过之。独丹青以上皇自擅其神逸，故凡名手多入内供奉，代御染写，是以无闻焉尔。刘仲甫棋，士大夫特以较唐开元国手王积薪，而仲甫尤出积薪上两道，但仲甫亦自挟数术，能弥缝，士君子故喜其为人。由是，名誉益表衤暴，著《棋经》，效《孙子十三篇》，又作《造微》、《精理》诸集，咸见棋之布置用意，成一家说，世遂谓无以过之矣。及政和初，晋士明者自河东来辇下，方年二十八九，独直出仲甫右。一时又较之，乃高仲甫两道犹有余。其艺左右纵横，神出鬼没，于是名声一旦赫然，即日富贵，然终不弃其故妻，缙绅间尤多之。先哲庙时，有棋手号王憨子者，以其能追仲甫，未几而病心死，故世以谓仲甫阴害之也。及士明出，仲甫闻而呼之，与角遂，为士明再四连败之。于是仲甫乃欲以女妻之，则又辞曰：“我有室矣。”仲甫怅不悦，居月余偶以疾殂，盖往往为士明所挫死。故好事者益为浮言，计憨子死之岁，实士明生之年也。则士明果憨子之后身，造物者俾之复其仇云。
    花蕊夫人，蜀王建妾也，后号“小徐妃”者。大徐妃生王衍，而小徐妃其女弟。在王衍时，二徐坐游燕淫乱亡其国。庄宗平蜀后，二徐随王衍归中国，半途遭害焉。及孟氏再有蜀，传至其子昶，则又有一花蕊夫人，作宫词者是也。国朝降下西蜀，而花蕊夫人又随昶归中国。昶至且十日，则召花蕊夫人入宫中，而昶遂死。昌陵后亦惑之。尝进毒，屡为患，不能禁。太宗在晋邸时，数数谏昌陵，而未果去。一日兄弟相与猎苑中，花蕊夫人在侧，晋邸方调弓矢引满，政拟射走兽，忽回射花蕊夫人，一箭而死。始所传多伪，不知蜀有两花蕊夫人，皆亡国，且杀其身。
    本朝宦者之盛，莫盛于宣和间。其源流嘉獭⒃丰，著于元獭６元丰时有李宪者，则已节制陕右诸将，议臣如邓中司润甫力止其渐，不可，宪遂用事矣。至元蹋又以垂帘者久，故其徒得预闻政机，关通廊庙，且争事名誉。有陈衍者迹状既露，后又撼太子。太上惧，多以邸中旧宝带赂之得稍止，及亲政而竟杀之焉。然势已张，若禁网则具在也。及崇宁初，上与鲁公勿能戒，于是开寄班法，因浸任事。大观后，遂有官至皇城使，官达者至引进客省矣，至外廷旧规余风则犹尚存也。时士大夫自由公辅而进。耻从此徒，亦罕敢交通。及政和三四年，由上自揽权纲，政归九重，而后皆以御笔从事，于是宦者乃出，无复自顾藉，祖宗垂裕之模荡矣。盖自崇宁既踵元丰任李宪故事，命童贯监王厚军下青唐，后贯因尽攘取陕右兵权。鲁公再从东南召复相而力遏之，朝廷降诏，差方劭察访五路，然遏之不得，更反折角。政和末，遂浸领枢管，擅武柄，主庙算，而梁师成者则坐筹帷幄，其事任类古辅政者。一时宰相执政，悉出其门，如中书门下徒奉行文书。于是国家将相之任，文武二道，咸归此二人，因公立党伍，甚于水火。又当是时，御笔既行，互相抵排，都邑内外，无所适从。群臣有司大惧得罪，必得宦人领之，则可入奏，缓急有所主，故诸司务局争奏，乞中官提领。是后大小百司，上下之权，悉由阉寺。外路则有廉访使者，或置承受官，于是天下一听而纪律大紊矣。宣和之初暨中间，宦人有至太保少保，节度使、正使承宣观察者比比焉。朝廷贵臣，又皆徭其门，遂不复有庙堂。士大夫始尽向之，朝班禁近咸更相指目，“此立里客也”，“此木脚客也”。反以为荣而争趋羡之，能自饬励者无几矣。鲁公则居家悔叹，每至啜泣。而上亦觉其难制，始杀冯浩，又杀王尧臣，若杨十承宣、小李使皆死不明，连划数人。然势已成，未睹其益。而群阉既惧，思脱祸无术，则愈事燕游，用蛊上心，冀免夫朝夕。识者深忧，且疑有萧墙之变，汉唐之事，了在目前。俄祸自外来，大敌适破，都人愤泄，立杀至啖之。凡此始终，自非皇天拥淌レ瘢不然可胜殆哉。故书其略如此。
    政和以还，侍从大臣多奴事诸隙取富贵。其倡始者，首有王丞相黼事梁师成，俄则盛尹章事向忻、宋八座升事王仍，后又有王右辖安中亦事师成。此最彰著者。宣和以降，则士大夫悉归之内寺之门矣。黼则呼师成为“恩府先生”，每父事之。安中在翰苑，凡草师成麻制，必极力作为好辞美句，褒颂功德，时人谓之“王内相”；上梁师成启事，章则与忻捧药而进。升对人呼王仍为“王爷”。又有刘者，自小官在童贯蚰，始终与之尽力，后位至延康殿学士。及都邑倾覆，先索入金营，既两宫将播迁，闻之，又知金欲用，遂自经而死。独能以忠节盖前迹矣。
    汉元狩二年，南越献驯象、能言鸟。应劭《注》“能言鸟，鹦鹉也”。然二广间鹦鹉视陇右实差小，若具五色，又自出外国。但今西瓯之地，适春夏间，山青涧碧，而木绵花发，红树满目，如火与相间错，即多有鹦鹉群飞，动千数百，高下争掠人头面去，其声咬咬可喜，疑若别造一道家羡门方域中尔。人或得其雏，养视而教诸语言。初皆丹喙，中变而黑，度岁余乃复丹，始不变。此雄者也，号名鹦鹉。有喙常黑而不变，此独雌者，号名木戾。是二种者，实藉人力而致之言语，罕有合其自然。至百数十中，忽一天机辨慧，始虽因教，然终乃同诸人而性灵，斯足尚矣。吾顷见贰车陈端诚家一鹦鹉，能自谈对，睹老兵持米笥出，则报曰：“院子偷物出也，在簟内。”其小奴窃酒，又亟报曰：“惠奴偷酒。”众争视之，穷诘略无迹，反罪其妄。乃又曰：“藏桌下矣。”共验之信。于是奴婢大愤，后以计而杀之也。尝读殷芸《小说》载晋张华有鹦鹉，每出还，辄说童仆好恶。一日寂无言，华问其故，曰：“被禁在瓮中，何由得知事？”殆类此。
    都下飞鸢至多，而大内中为最。每集英殿下燕，则飞鸢动千百为群，翔舞庭中，百官燕食，至则多为所掠。故事，遇燕设，乃于邻殿置肉以赐鸢，后稍稍得引去，然尚多有之也。《周官》射鸟氏宾客会同，以弓矢欧鸟鸢，则鸢之善钞盗有自来矣。今乘舆在御，又鸢飞既众，是弓矢有不可欧者，故赐鸢肉乃出本朝，第不知其始。窃谓傥非仁庙之至仁，必由祖宗之圣智矣。
    鲁公以元棠┧蜀，道行过一小馆，有物倒悬于梁间。初疑为怪，后见《古今注》，乃知为蝙蝠也。又《抱朴子》亦谓，蝙蝠五百岁即白而倒悬，食之寿如其年。吾每记公此言。靖康初贬邵陵，始发自长沙，忄曷一长亭。方坐，忽有类鸦鸽从房中飞掠吾身过者。时亦以为怪，迹其踪，乃在堂中后空舍而倒悬，则知其为伏翼矣，大为之憾怆。俄迁岭外博白，暇日适与客行天庆祠，才升殿，则观梁间累然倒悬者以十数，偷眼伺人，久忽飞去。博白天庆祠，实唐紫极宫也，则是物亦不暇三四百岁矣。客有力劝吾罗捕取而尽食之者，因为之一哂。
    政和中于阗国朝贡以马四匹。其一高六尺五寸，其一六尺二寸，其二皆五尺九寸。殆不类常马，其状已怪。则穆王八骏，其图夭矫，宜若有之也。
    相州，古邺郡。其西有隆虑，名山也。寺则齐禅师道场，亦名刹也。寺大门之前，左右二池，东为黄龙、西为白龙所窟宅。政和间适大旱，安阳人祷于池，既大澍，于是一时为之飞奏，诏加封爵焉。及褒命下，世俗不知厥由，但迎置诸东池而已。一旦，云雾四合如墨，天大雷电异常。有顷，众登寺楼望，则了然见白龙与黄龙勒剑而黄龙败焉。白龙乃奋迅下取山岭，将塞东池垂半矣。黄龙既获其居，故屡斗而屡败，且不已。其右山谷间，白龙之所据，则水屯于门之外，波浪高逾寺楼也。群髡大惧，为焚香讽咒于楼之上，始悟向之大雨，实白龙为之，而黄龙冒其赏，故一至此竞。于是寺髡力为之讲解，仍许再告请上，终日始得平，白龙因收水而退矣。诏复封白龙焉。吾妻家，相人也，有妻兄检得亲见，故特为吾道之。且龙号称神物，能变化，诚高远，乃亦争虚名，角胜负，未免作世俗态，所以贵乎君子。
    江湖间小龙号灵异，见诸传说甚究。崇宁中淮水暴涨，而汴口樯舟不能进。一日昧爽，小龙者出连纲之舟尾，有柁工之妇不识也，谓是晰蜴拨置之则睚恚又缘柁而上。柁工之妇怒，举火柴击其首。随击，霹雳大震一声，而汴口所积舟不问官私舟柁与士大夫家所座船七百只，举自相撞击俱碎，死数十百人。朝廷闻而不乐，第命官为赈恤焉。会发运使上计，而小龙者又复出。大漕甚窘惧，乃焚香祝之：“愿与王偕上计，入觐天子，可乎？”龙即作喜悦状，因举身入香奁中不动。大漕遂携至都辇，先以示鲁公，得奏闻。上遣使索入内，为具酒核以祝之。龙辄跃出奁，两爪据金杯，饮几觥Ｓ谑翘熳右熘，取大琉璃缶贮龙，为亲加封识焉，降付都城汴水之都门外小龙祠中。一夕，封识宛如故，视缶中龙，则已变化去矣。上喜，加封四字，仍大敞其祠宇。至大观末，鲁公责东南，舟行始抵汴口，而小龙又出迓鲁公。然小龙所隶南北当江湖间，素不至二浙也。政和壬辰，鲁公在钱塘，居凤山之下私第，以正月七日小龙忽出佛堂中，于是家人大小咸叹异，亦疑必有故。明日，而鲁公召命至，复加六字王。及靖康之初家破，鲁公贬岭外。吾从行至江陵，将遵陆出鼎澧间。公畏暑，因改卜舟，行下江陵，憩渚宫之沙头一仓官廨舍，才弛担，则小龙复出见。鲁公为之涕下，且感念神龙，乃不忘恩旧一如此。吾戏公曰：“固知小龙之必来尔。”公愕询其故，吾始曰：“此亦出公之门也。苟每加意于是，无世情者则今日必来；使此龙一出，世间有世情当又不来。是乌足辱人怀抱耶？”公乃收泪而笑。且龙，神尔，而义风有古圣贤操烈，因为书其初末。是亦《春秋》褒贬之余旨，不敢废者也。
    宣和元年夏五月，都邑大水。未作前，雨数日连夕如倾。及霁，开封县前茶肆有晨起拭格榻者，睹若有大犬蹲其旁，明视之，龙也，其人大叫而倒。茶肆适与军器作坊近，遂为作坊士群取而食之，屏不敢奏。都人皆图画传玩。其身仅六七尺，若世所绘。龙鳞作苍黑色，然驴首，而两颊宛如鱼，头色正绿，顶有角座极长，其际始分两岐焉，又其声如牛。考诸传记，实龙也。后十余日，大水至，故俗传谓之龙复仇。
    世罕识龙、象、师。薛八丈黄门昂，钱塘人也。始位左辖，其小君因出游还，适守宣德端门。时郊潇虢，有司日按象自外旗鼓迎至阙下而驯习之。夫人偶过焉，适见而大骇，归告其夫曰：“异哉左丞，我侬今日过大内前，安得有此大鼻驴耶！”人传以为笑。
    唐人说江东不识橐驼，谓是“庐山精”，况今南粤，宜未尝过五岭也。顷因云扰后，有北客驱一橐驼来。吾时在博白，博白人小大为鼓舞，争欲一识。客辄阖户蔽障，丐取十数金，即许一入。如是，遍历濒海诸郡，藉橐驼致富矣。后橐驼因瘴疠死，其家如丧其怙恃。
    岭右顷俗淳物贱。吾以靖康岁丙午迁博白。时虎未始伤人，村落间独窃人家羊豕，虽妇人小儿见则呼而逐之，必委置而走。有客常过墟井，系马民舍篱下。虎来瞰篱，客为惧。民曰：“此何足畏。”从篱旁一叱，而虎已去。村人视虎，犹犬然尔。十年之后，北方流寓者日益众，风声日益变，加百物涌贵，而虎浸伤人。今则与内地勿殊，啖人略不遗毛发。风俗浇厚，乃亦及禽兽耶？先王中孚之道，信乃豚鱼，知必不诬。
    博白有远村号绿含，皆高山大水，人足迹所勿及，斗米一二钱，盖山险不可出。有小江号龙赞，鱼大者动长六七尺，皆痴不识人也。村民自夸：“我山多凤凰。”吾且谓妄，从而诘之。则曰：“其大如鹅，五色有冠，率居大木之颠，穴木而巢焉。遇天气清明则出，出必双双而飞。所过则群鸟举为之敛翼，俯首而伏，不敢鸣者久之。”吾叹曰：“此真凤凰也。”古人谓南方丹山产凤，为信。
    博白张生公谔者，蜀人。喜学问，能苦辛，卜筑于城西北隅，山间盛概也。吾手助其缉茅，既成，名曰“带经堂”。下属刂地得山蓣，自然成玄武者，龟大于掌，首尾克全，蛇乃夭矫缠龟，犹世图状。张生以献。吾为再拜，烹而食之。既物理有是不可致诘者。
    苑囿最盛宣和末。所谓艮岳正门曰阳华，亦五戟，制同宸禁也。自阳华门入，则夹道荔枝八十株，当前椰实一株。有太湖石曰“神运昭功”，高四十六尺，立其中，为亭以覆之。每召儒臣游览其间，则一现蠢笾Σ玖⑹亭下，中使一人宣旨，人各赐若干，于是主者乃对簿按树以分赐，朱销而奏审焉。吾一日偶获侍从鲁公入，时许共赏椰实。一小系翘荩就摘而剖之，诸先死笾Χ枚，于是大狭菏Τ烧呔≮倘弧Ｎ嵝Χ顾之曰：“诸人久饫矣，且饶吾一路。”盖是时群隙嗌形淖郑妄相慕仰，咸以吾未始得尝故也。语此一梦，令人怆怅。
    蒲中产梨枣，已久得名。昔唐太宗时，有凤仪止梨树上，因变肌肉细腻，红颊玉液，至今号“凤栖梨”也。至本朝时，一家独出一种，青袍琼肌，香脆甘寒，备众梨之美，又绝胜于凤栖。其人尝进御，后得文林郎，且以青肤足珍，类选人之衫色，因但号之曰“文林郎”。岁罕得稔，遇稔则但归诸碧油蚰下，帅贰共分饷焉，他莫得入口矣。吾得于张守周佐，尝官蒲，故能道之。张名仲。
    洛阳牡丹，号冠海内。欧阳文忠公有《谱》言之备。然吾狂病未得时，尝侍鲁公入，应宣召延福宫赏花内宴，私窃谓海内之至极者也。及靖康初元，鲁公分司河南，吾独从鲁公行，时适春三月矣，略得见洛阳牡丹一二，始知九重之燕赏殆虚设，而文忠公之《谱》，其殆雅有未究者。因问诸洛阳人，为吾言：“姚黄，檀心碧蝉，生异花叶，独号‘花王’。虽有其名，亦不时得，率四三岁一开。开或得一两本而已，遇其一必倾城。其人若狂而走观，彼余花纵盛，勿视也。于是姚黄苑圃主人，是岁为之一富。”吾又见二父言，元丰中神宗尝幸金明池，是日洛阳适进姚黄一朵，花面盈尺有二寸，遂却宫花不御，乃独簪姚黄以归。至今传以为盛事。
    维扬芍药甲天下，其间一花若紫袍而中有黄缘者，名“金腰带”。金腰带不偶得之。维扬传一开则为世瑞，且簪是花者位必至宰相，盖数数验。昔韩魏公以枢密副使出维扬。一日，金腰带忽出四蕊，魏公异之，乃燕平生所期望者三人，与共赏焉。时王丞相禹玉为监郡，王丞相介甫同一人俱在幕下，及将燕，而一客以病方谢不敏。及旦日，吕司空晦叔为过客来，魏公尤喜，因留吕司空。合四人者，咸簪金腰带。其后，四人果皆辅相矣。或谓过客乃陈丞相秀公，然吾旧闻此，又得是说于吕司空，疑非陈丞相也。是后鲁公守维扬，金腰带一枝又出，则鲁公簪之，而鲁公亦位极。未几，叔父文正公亦尝守维扬。一旦金腰带又出。而维扬人大喜，贺文正公之重望，亟折以献。然花适开未全也，文正公为之怅然，亦簪而赏之焉。久之，文正公独为枢密使，后加使相、检校少保，视宰相恩数。噫，一花之异，有曲折与人合，乃若造物戏人乎？
    
    
    
    
    
    
       2000.11.12  尹小林整理
    =☆=

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
