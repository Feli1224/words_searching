

	


	


	


	


　
云笈七签
●卷●卷一百一十三上纪传部・传十一古
◎任◎任生主
任生任生者，隐居嵩山读书，志性专静。常夜闻异香，忽于帘外有谓生曰：某以
冥数，合与君偶，故来耳。生意其异物，坚拒不纳，其女子开帘而入。年可二十
余，凝态艳质，世莫之见。有双鬟青衣，左右翼侍。夜渐久，顾谓侍者曰：郎君
书籍中取一幅纸，兼笔砚来。乃作赠诗一首，曰：我名籍上清，谪居游五岳。以
君无俗累，来劝神仙学。又曰：某后三日当来。言毕而去。书生览诗，见笔札秀
丽，尤疑其妖异。三日果来，生志弥坚。女子曰：妾非山精木魅，名列上清，数
运冥合，暂谪人间，自求匹偶。以君闲澹，愿侍巾箱。不止于延福消祸，亦冀贵
而且寿。今反自执迷，亦薄命所致。又赠一篇曰：葛洪亦有妇，王母亦有夫。神
仙尽灵匹，君子意何如。书生不对，面墙而已。女子重赠一篇曰：阮郎迷不悟，
何要申情素。明日海山春，彩舟却归去。嗟叹良久，出门东行数十步，闪闪渐上
空中，去地百余丈，犹隐隐见于云间。以三篇示于人，皆知其神仙矣。痛生之不
遇也。主
数月数月，生得疾。见二黄衣人，手持牒来追，曰：子命已尽。遂被引去，行十
余里，忽见幢节幡盖，迤逦不绝，有女子乘翠辇，侍卫数十人。二黄衣与生辟易，
隐于墙下。女子望见，既至，问曰：何人？黄衣具言。女子笑曰：是嵩山读书薄
命汉。谓黄衣把牒来，曰：公数尽矣，今既相遇，不能无情。索笔判牒，更与三
年。生再拜之，二使者曰：此三素元君仙官，最贵，既有命，既须回。使者送至
旧居，见身卧于床上，使者从后推之，乃苏。嗟恨累日，后三年果卒。古
◎罗◎罗公远主
罗公罗公远，八月十五日夜，侍明皇于宫中玩月。公远曰：陛下莫要月宫中看否？
帝唯之。乃以拄杖向空掷之，化为大桥，桥道如银。与明皇升桥，行若十数里，
精光夺目，寒气侵人，遂至大城。公远曰：此月宫也。见仙女数百，皆素练霓衣，
舞于广庭上。问其曲名，曰：“《霓裳羽衣》也。乃密记其声调。旋为冷气所逼，
遂复蹑银桥回，返顾银桥，随步而灭。明日召乐工，依其调作《霓裳羽衣曲》，
遂行于世。明皇欲传隐形之术，公远秘而不说。上怒，乃选善射者十人伏于壁，
召公远与语，众矢俱发，公远致毙，上令瘗于宫内。月余中，使自蜀回，奏事讫，
云：臣至骆谷，见罗公远，令附起居，专于成都望车驾。上大惊，问其行李如何。
曰：跣足，携鞋一只。乃令开棺，视之，唯见一草鞋在棺，有箭孔十数。安禄山
犯阙，明皇幸蜀，有称维厶延来谒，召之即不见。思其意，维厶延盖公远字也。
上悔恨，叹息累日。斋
◎罗◎罗方远知
罗方罗方远，江夏人也。刺史春致设，观者如市。有白衣人，长丈余，质貌甚异，
门卫者皆怪。俄有一小喊过。叱曰：汝何故离本所，惊怖官司？其人摄衣而走，
官吏执小褐裂缢，具白刺史，问甚姓，对曰：姓罗，名方远，自幼好道。适见
守江龙入州看设，某叱令回。刺史不信，曰：尔何诞妄！若诚有龙，即令我见本
形。方远曰：请试之。乃于江滨作小坑，深阔一丈，去岸八九尺，引江水注之。
刺史与寮佐、郡人皆往注视，逡巡有白鱼，可长五六寸，随水入坑，腾跃渐大。
有青烟如练起，须臾黑气满空，雷电V赫，风雨驰骤，久之乃息。见龙于江心，
身与云气相连，素光满水，食顷方灭。刺史具表，以进方远。时明皇方留意神仙，
即日召见。上与张果老、叶法善弈棋次，二人见之，大笑曰：村河泻谓狻Ｄ烁
执棋子数枚，谓方远曰：此有物。曰：空手。及开手，果无所有，悉在方远处。
上大惊异，自后累试，其术如神。主
◎李◎李师稷古
会昌会昌元年，李师稷中丞为浙东观察使。有商客遭风，飘不知所止。月余至大
山，瑞云覆绕，奇花异树，尽非人间所睹。山侧有人，迎问安得至此，客具以告。
乃令移舟于岸，既登岸，乃云须谒天师。遂引至一处，若大宫观。既入，见一道
士，眉鬓俱白，侍卫十余人，坐大殿，令上与语，曰：汝中国人也，兹地有缘，
方得一到，此即蓬莱山也。乃令左右，引于宫内游观，玉台翠树，光彩夺目。院
宇数十，皆有号。至一院，扃锁严固，窥之，众花满亭堂，有几褥焚香阶下。客
问之此院谁何？答曰：此是白乐天院，乐天在中国，未来耳。乃潜记之，遂辞归。
数旬至越，具白廉使，李公尽录以报白公。公已脱烟埃，投弃轩冕，与居昧。昧
者，固不闻也，安知非谪仙哉！斋
◎袁◎袁滋知
袁相袁相名滋，未达时，居复郢间。复州青溪山，秀丽无比。袁公因晴登临此山，
行数里，迳渐幽小，阻绝无踪。有人儒服，市乐为业，结庐山之下。袁公与语，
甚相狎，因留宿其舍。袁公曰：此境山泉奇异，当为灵仙之所都府。儒生曰：有
道士五六人，盖物外之士也，数日一来，莫知其所居处。与之虽熟，不肯细言。
袁公曰：某可来相谒否？曰：彼其恶人，然颇好酒，足下但求美d一}，或得见
也。袁公辞归，后得美酒，挈而往。历数宿，五人果来，布裘纱帽，藜杖草履。
相见遂通寒暄，大笑，乃相与临清涧，据石濯足戏调。儒生为列席致酒，五人顾
酒甚欢，曰：何处得此物？来且各三五盏。儒生曰：非某所能致，有客携来，顾
谒仙兄。乃引袁公出历拜，五人相顾失色，悔饮其酒，兼怒儒生，曰：公不合以
外人相扰。儒生曰：此人诚志，复是士流，许之从容，亦何伤也。意遂渐解。见
袁公谦恭特甚，乃时与笑语，目袁生曰：坐。袁生再拜就席。少顷酒酣，乃视袁
公相谓曰：此人似西华坐禅僧。良久云真是，便屈指计之，曰：此僧去来四十七
年矣。问袁公之岁，适四十七。抚掌曰：须求官职，福禄已至。遂与袁公握手言
别，过洞逾岭，扪萝跳跃，翩翩如飞，倏忽不见。袁公后乃登第，果拜相，领西
蜀节制。主
◎王◎王水部古
大历大历中，有水部王员外者，笃好道术。虽居朝列，有布衣方乐之士，日与游
从。一日有道侣数人在F，王君方与谈谐。会除厕，裴老携秽路侧，密近F所，
王君妻令左右止之。因附耳于壁，听道侣言，窃笑不已，王君仆使皆怪之。少顷，
裴老佣事毕，王君将如厕，遇于户外。裴老敛衣，似有白事，曰：员外甚好道。
王君惊曰：老人安得知？莫有所解否？对曰：某曾留心，知员外酷似好道，然无
所遇。适来F上数人，大是凡流，但眩惑员外，希酒食而已。王君异之。其妻骂
之曰：君身为朝客，乃与秽夫交结。遣人逐之，裴老笑请去。王君邀，从容曰：
老人请后日相访。王君斋沐净室，裴老布袍曳杖而至，有隐逸之风。王君坐话，
茶酒更进。裴老曰：员外非真好道，乃是爱药术，试炉火可验。取一铁合重二斤，
分为两片，致于火中，须臾色赤。裴老解布衫角药两丸，小于麋粟，捻碎于合上，
复以火烧之，食顷，裴老曰：成矣。令王君仆使壮者，以火箸持之，掷于地，逡
巡成金色，如鸡冠。王君降礼，再拜而谢之。裴老曰：此一两敌常金三两，然员
外亦不用留，将施贫乏。遂辞去。曰：从此亦无复来矣。王君曰：愿至仙伯高第
申起居，容进否？裴老曰：可兰陵西坊大菜园后相寻。遂别。王君乃易服往，果
见小门。叩之，有苍头出，曰：莫是王员外否？遂引人，堂宇甚新净，裴老道服
相迎，侍女十余人，皆有殊色。茶酒果实甚珍，服用辉焕。迨晚，王君告去，裴
老送出门。旬日再去，其第已为他所，质裴老，亦不知所在。斋
◎崔◎崔生知
进士进士崔生，常游青山，解鞍放驴，无仆御，驴逸而走，驰之不能及。约行十
里，至一洞口，时已曛黑，驴即奔入，崔生悚惧，不敢前进，力固疲矣，遂寝岩
下。至晓，洞中微明，乃入十余里，望见岩壑间有金城绛阙，而被甲执兵者守卫
之。崔生知是仙境，乃告曰：某尘俗之士，顾谒仙翁。守吏趋报，顷之召入。见
一人居殿，服羽衣，身可丈余，侍女数百，与崔生趋拜，使坐与语，忻然留宿。
酒味珍香，异果罗列，谓崔生曰：此非人世府也，驴追益走者，余之奉邀也。盖
一女子愿事于君，此亦冥数前定耳。生再拜谢，遂以女妻之。数日，令左右取青
合中药两丸，与生服之。但觉脏腑清莹，摩体若蝉蜕，莹然婴褐貌。每朔望，
与崔生乘鹤，而上朝蕊宫。月余，崔生曰：某血属在人间，请归一诀，非有所恋
也。仙公戒之曰：崔郎不得淹留。遂与符一通，急有患祸，此可隐形，慎不可游
宫禁。临别，又与一符曰：甚急即开。乃命取一驴付之。主
崔生崔生到京都，试往人家，皆不见，因入内。会剑南进太真锦绣，乃窃其珍者。
上曰：计无贼至此，必为妖取之。遂令罗公远作法，以p字照之寝殿户，后果得
崔生。崔生具写本末，上不信，令笞死。崔生乃出仙翁临行之符，照公远与持执
者，当时绝倒，良久方起。启上曰：此人已居上界，不可杀也，纵杀之，臣等即
受祸，亦非国之福。上乃赦之，犹疑其事不实，遣数百人，具兵服，兼术士，送
至洞口。复见金城绛阙，仙翁御殿，侍从森然，出呼曰：崔郎不取吾语，几至颠
毁。崔生拜讫，遂升洞门。所送者欲随之，仙翁以杖画地成川，阔数丈，崔生妻
掷一领巾，化为五色绛桥，令崔生踏过，桥随步即灭。既至洞口，崔生谓送人曰：
事只如此，可以归。须臾，云雾四合，咫尺不见，唯闻鸾鹤箫籁之声，遥望云山
而去，上方知其神仙也。古
◎黄◎黄尊师主
茅山茅山黄尊师，法甚高尝于山前修观，起天尊殿，置讲求资，日有数千人。
时讲众初合，忽有一人，排门大呼，貌甚粗黑，言词鄙陋，腰插驴鞭，如随商客
者。骂道士，奴时正热，诱众何事！自不向深山学修道业，何敢妄语！黄师不测
之，即辍讲，逊词谢之，众人悉畏，不敢抵忤。良久，词色稍和，曰：如是聚集，
岂不是要修堂殿耶？都用几钱？尊师曰：要五千贯。其人曰：可尽辇破铁釜及杂
铁来。黄师疑是异人，遂遽令于观内诸处，收拾约得铁八百斤。其人乃掘地为炉，
以火销之，探怀中取一胡芦，泻出两丸药，以物搅之，少顷，去火已成银。曰：
此合钱万贯，若修观，计用有余，请施贫乏，如所获无多，且罢之。黄师与徒众
皆敬谢，问其所欲，笑出门去，不知所之。后十余年，黄师奉诏入京，忽于市街
西见插驴鞭者，肩绊小复子，随骑驴老人行，全无茅山气色。黄欲趋揖，乃拨手
指乘驴者，复连叩头，黄但t礼而已。老人发尽白，视之如十四五女子也。斋
◎卢◎卢杞知
卢相卢相名杞，少时甚贫，与市妪麻婆者，于东都废宅，税舍以居。麻婆亦孑然，
卢公常以疾卧，月余，麻婆悯之，常来为作粥食。卢病愈，多谢之。后累日，向
晚自外归，见金犊车子，立麻婆户外。卢且惊异，密候之。见一女子，年十四五，
真神仙人。明日潜访，麻婆曰：郎君莫要作婚姻否？如是则为请求之。卢曰：某
贫贱，安敢辄有此意？麻曰：亦何妨。既夜，麻婆曰：事谐矣，请郎君清斋三日，
会于城东废观。既至，见古树荒草，久无人居，逡巡雷电震曜，风雨暴至，化为
楼台，金炉玉账，景物华丽。俄有辎Z降空，即所见女子也。与卢相见曰：某奉
上帝命，遣人间自求匹偶，郎君有仙相，故遣麻婆传意旨，更七日清斋，当再奉
见。女子呼麻婆，付药两丸。须臾雷电黑云，女子忽失所在，古树荒草，苍然如
旧。麻婆与卢遂归。又清斋七日，地种药，适已蔓生，未移刻，二胡芦生于蔓
上，渐大如两斛Y许，麻婆以刀刳其中。及七日之期，与卢公各处其一，仍令卢
公具油衣三领。风云忽起，腾上碧霄，耳中唯闻波涛之声，迤逦东去。又谓卢公
曰：莫寒否？令著油衣，如冰雪中行，复令著至三重，即甚温暖。谓麻婆曰：此
去洛阳多少？婆曰：已八万里。良久，胡芦止息，遂见楼台，皆以水晶为墙垣，
被甲仗者数人。麻婆引卢公入，见女子居殿，侍从女数百人。命卢公坐，具酒馔。
麻婆屏息，立于诸卫之下。女子谓卢公曰：郎君合得三事取一事，可者言之。若
欲长留此宫，寿与天毕，次为地仙，常居人间，时得至此；下为中国宰相。如何？
卢生曰：在此实为上愿。女子喜曰：此水晶宫也，某为太阴夫人，仙格已高。郎
君便当白日升天，须执志坚一，不得改移，以致相累也。仍须启上帝。乃索青纸
为写素，当庭拜奏。知
少顷少顷，闻东北喧然声，云帝使至。太阴夫人与诸仙趋降，俄有幢节香幡，引
p衣少年，立于阶下。p衣宣帝命：公得太阴夫人状，云卢杞欲住水晶宫，如何？
卢公无言。夫人但令疾应，又无言。夫人及左右大惧，驰入，取鲛绡五疋，以赂
使者，欲其稽缓。食顷间，又问卢杞欲求水晶宫住否，欲地仙否，欲人间宰相否。
卢公大呼曰：欲得人间宰相。p衣趋去，太阴夫人失色，令麻婆速领回。遂入胡
芦，依前闻风雨之声，至地，遂到旧居。尘榻俨然，时已中夜，胡芦与麻婆俱不
见矣。杞后果为相。主
◎卢◎卢李二生古
昔有昔有卢李二生，隐居太白山读书，兼习吐纳导引。一旦李生告归曰：某不能
甘于寒苦，且浪迹江湖。决别而去。后李生为桔子园吏隐欺，折官钱数千贯，羁
縻不得，他去，贫悴日甚。偶过扬州阿师桥，逢见一人，草履麻衣，视之乃卢生
也，昔号二舅。李生与之语，哀其衣弊，卢生大骂曰：我贫贱何耻！公不外物，
投身凡冗之所，又有积负，且樱拘囚，尚何面目以相见乎？李生原谢，二舅笑曰：
居所不远，翌日驰马奉迎。至旦，果有一仆。御骏足而来，云二舅邀郎君。既去，
马疾如风，出城之南，行数十里，路侧有p门斜开，二舅出，星冠霞帔，容貌光
泽，侍女数十人，与桥下仪质全别。邀李生中堂宴馔，名花异木，疑在仙府。又
累出药品，悉皆珍奇。既夕，引李生坐北亭，置酒曰：适命得佐酒者，颇善箜篌。
须臾，红烛引一女子至，容貌极丽，新声甚嘉。李生视箜篌，上有p书十字云：
天际识归舟，云间辨江树。罢酒，二舅曰：莫愿作婚姻否？此人名家，质貌兼美。
李生曰：某安敢及此。二舅许为成之。又曰：公所负官钱几何？曰：二千贯。乃
与一拄杖曰：将此于波斯店内取钱，可从此学道，无自秽身陷罪也。迨晚，仆人
复御前马至，二舅令李生去，送出门。主
洎归洎归，颇疑讶为神仙矣。即以拄杖诣波斯店，其辈见杖曰：何以得之？依语
付钱，遂得免絷而去。既惊且异，乃再往卢二舅所居，将谢之。即荒草原地而已，
怅望而归。其年往汴州，行军陆长源以女嫁之。既见，颇类卢二舅北亭见者。复
解箜篌，仍有p字，视之，果见“天际”之句也。李生具说扬州城南卢二舅亭中
筵宴之事，女曰：某少年兄弟戏书之句，尝梦见云仙官追，如公所言也。李生叹
讶之甚，后竟不能得遇。古
◎李◎李石主
唐相唐相李石，未达时颇好道。尝游嵩山，荒草中间，有人呻吟声，视之，乃病
鹤。鹤乃人语曰：某已为仙，厄运所锺，为樵者见伤，一足将折，须得人血数合，
方能愈也。君有仙骨，故以相托。李公解衣，即欲刺血。鹤曰：世间人少，公且
非纯人。乃拔一眼睫，曰：持往东都，但映照之，即知矣。李公中路自视，乃马
首也。至洛阳，所遇颇众，悉非全人，或犬彘驴马首。偶于桥上，见一老翁骑驴，
以睫照之，乃人也。李公敬揖，具言病鹤之事。老翁忻然下驴，宣臂刺血。李公
以小瓶盛之，持往鹤所，濡其伤处，裂衣封裹。鹤谢曰：公即为明皇时宰相，后
当轻举，相见非遥，慎勿堕志。李公拜之，鹤冲天而去。主
◎李◎李主簿古
近有近有选人李主簿者新婚，东出关，过华岳庙，将妻入谒金天王。妻拜未终，
气绝而倒，唯心上微暖。舁归客邸，驰马诣华阴县，求医术之人。县宰曰：叶仙
师善术，奉诏投龙回，去此一驿，公可疾往迎之。李公单骑驰去，约十五余里遇
之。李公下马伏地，流涕敬拜，具言其事。仙师曰：何等妖魅，乃敢及此！遂与
李公先行，谓从者曰：鞍驮速驱，来持p钵及笔。至舍，已闻哭声。仙师入见，
曰：事急矣，且将墨笔及纸来。遂书一符，焚香，以水e之。符北飞走，声如飘
风，良久无应。仙师怒，又书一符，其声如雷，顷之亦无验。少时，鞍驮到，取
p笔，令李公左右煮少许薄粥，以候其起。乃以p书一符，喷水叱咤之声如霹雳。
须臾，口鼻有气，眼开，良久能言。问其状，曰：某初拜时，金天王曰好夫人，
第二拜云留取，遣左右扶归院。适已三日，亲宾大集，闻敲门，门者走报，王曰
何不逐却，乃第一符也。逡巡门外闹甚，门者数人，细言于王，王曰且发遣，是
第二符也。俄有赤龙飞入，王扼喉绕能出声，曰放去，某遂有人送出，第三符也。
李公罄囊以谢之，是知灵庙，女子不得入也。斋
◎卢◎卢常师知
秘书秘书少监卢常师，进士擢第。性恬淡，不乐轩冕世利，蔑然无留意。因弃官
之东洛，谓所亲曰：某与浙西鱼尚书故旧，旬日当谒去。又曰：某前身是僧，坐
禅处犹在会稽，亦拟自访遗迹。家人亦怪其将远行，而不备舟楫。不旬日而卒。
主
◎裴◎裴令公古
裴令裴令公少时，有术士云，命属北斗廉贞星将军，宜每以清酒名果敬祭，当得
冥助也。裴公自此未尝懈怠。及为相，机务繁迫，乃遗始志，心或不足，未始言
于人，诸子亦不知。在京有道者来，宿于裴公第。中夜谓曰：相公昔年尊奉天神，
何故中道而止？崇护不已，亦有感于相公。裴公心知其廉贞，不知灵应。后为太
原节度使，家人染疾，召女巫视之。有弹胡琴巫，颠而倒之，良久噘然而起，曰：
请见相公，廉贞将军遣某传语，何大无情，都不相知也。将军怒甚，相公何不敬
谢之？裴公大惊，女巫曰：当择良日斋洁，于静院焚香，设酒果，将军亦欲示见
于相公。别日，裴公沐浴具，朝服，立于阶前，东南奠酒，再拜。见神披金甲、
持p戈，身长三丈余，南向而立。裴公惊悚流汗，俯伏于地不敢动，少顷即不见，
问左右，皆曰无之。自是裴公尊奉，有逾厥初。主
　





            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
