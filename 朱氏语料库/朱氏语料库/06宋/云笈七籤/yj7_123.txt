

	


	


	


	


　
云笈七签
●卷●卷一百二十 灵验部四主
◎处◎处州青田县清溪观古钟自归验古
处州处州青田县清溪观，古有铜钟，因袁晁乱，后失其所在，有墨书《青田》字，
人或记焉。其后温州岛屿山下水中，舟人时闻钟声，幽咽不远。一旦，有人忽见
水中一物，如半钟之形，侧露水上，荡桨视之，既近即覆矣。露其一半，认其模
范之迹、蒲牢之形，乃钟也。以物触之，沉于水中矣。与人语其异，好事者乘舟
看之，天气晴霁，亦时一见。州寺僧结彩舫，具幡花，致斋迎之，或经宿水上道
场，礼忏而请，或得见之，寻又沉去。道门亦备幡花、舟舫、香火迎之，见而不
得。清溪道士，时亦在迎钟众中，稽首祝之曰：此州观寺皆自有钟，唯清溪观无
钟多年，极是阙事。远地不办香花，丹心而已。钟若有灵，愿溯流自往。某旬日，
即归于观前溪中奉候。众闻其说，皆笑之。十余日，道士归青田，钟已在观前潭
中矣。焚香迎之，泛泛就岸，重千余斤，数人挽拽悬挂，若百许斤耳。日后时亦
飞去，旬日却回，今以大锁系之，不复去矣。其上墨书“青田”字，久在水中，
宛然不灭。井邑老人详认其字，乃观中旧钟也。古
◎青◎青城山宗玄观铜钟不能损验主
青城青城山宗玄观古迹铜钟，三千余斤，隐花文，飞仙幢节之状，工甚精好。刘
辟据成都，取管内铜像大钟，铸兵器及钱。此钟差县人挽拽下山，磨其上隐起花
文欲尽，频以巨石捶击，终不能损。拽至江干，将入竹筏，力敌万斤，竟亦不动。
县状申辟，辟异之，令送山中。三二十人牵送上山，才若一二百斤耳。既复悬挂，
时或击之，立致云雨，至今见在。知
◎温◎温江县太平观铸钟道士得道验斋
温江温江县太平观，有任尊师者，于市中，每日户乞一钱，铸钟万斤，数年钟成，
尊师年已八十余矣。作大斋表赞，扣钟数百下，辞决而去，即大历年中也。其后
刘潼仆射拥旄西川，观寺钟上，皆镌刻罗尼咒。至是任尊师复归，领巧工，于
咒边刻云：观家铜钟，不合妄刻佛咒。别立誓词数句。而人见任状貌益少，壮于
当时，信是得道者。主
◎眉◎眉州故彭山市观大钟伤寺匠验古
眉州眉州故彭山市观，有大钟重千斤。观去州二十余里，每扣钟之时，声应州郭。
顷年，僧辈诳陈文状，云观无道士，钟在草中，当用运之。时官无正理，遂移于
州寺。悬挂上钟之时，折匠人之足，人以为灵验。寺当州门，扣击之声，不闻州
内。群僧别铸大钟，此钟不还本观，卖与嘉州寺中。下楼之时，伤其二匠，断足
折腰。入船出岸，皆有伤损。聋俗不以为灵验，至今流俗未还，良可惜也。斋
◎浴◎浴爰赤木古钟水洗疮验古钟验附知
爰赤爰赤木古钟，开元中所进。云赤木庄在玉山之下，时闻地中隐隐然有钟声，
寻求莫能致。一旦赤木患疮疾且甚，医不能祛，梦一青童曰：得浴钟水洗之即愈。
赤木就近观寺中，以水洗钟，用器盛之，归以洗疮，微加痛剧。乃令人于常闻钟
声处听之，果闻钟在地下，掘数尺而得形，上有坐师子为鼻，鼻下平阔，其顶圆
大，围三尺余，六七寸顿小，如腰鼓形，向下复大。奇文隐镂，万状千名，迨非
F范所作。既得，以水浴去泥土，取其水洗疮，即日痊愈。夜有光影，时或自鸣，
为邻里所异，不敢藏隐，奉表进焉。敕赐景龙观。黄巢前，此钟犹在。主
宝应宝应中，T县居人耕地，亦得古钟百余斤。上有伏虎形为鼻，自鼻以下顿
大，数寸而小杀之，如是再杀三成，共高一尺八九寸，遍身天花云叶，工用殊妙，
比赤木所得圆厚而重。既得，夜夜有光，或飞于空中，声韵清越。亦表上进，诏
送玄真观。久之，取留内殿。主
◎渝◎渝州南平县道昌观古钟奇巧验古
渝州渝州南平县道昌观，有古钟焉。以二狮子，对立捧花座，蛟螭为鼻，蛟尾分
绕狮之足，盘于钟上。钟形再杀三成，如T古钟之状，于其杀处，细花文五条。
当中一条，黄色明净，累累若珠贯焉；次珠条之外，作花片之状，屈曲相萦；又
外一重，云叶缠绕。踪迹奇巧，工甚L细，若非人工。此外L身有花，不可细记。
云是湘东王送与隐居陶贞白。近因乱离，钟已遗失。斋
◎黔◎黔南盐井古钟多年无毁蚀验知
黔南黔南盐井中，因摧损修筑，得一古钟。长三四尺，中细而实，如腰鼓瓦腔之
状，两头圆厚，扣之皆有声，奇音响亮，与常钟异。在盐井多年，益加光腻，无
毁蚀之势，时有金色，精明异常。节度使僖公，留镇府库焉。主
◎天◎天台山玉霄宫古钟僧偷而卒验古
天台天台山玉霄宫古钟，高二尺，重百余斤。制度浑厚，形如铎，上有三十六乳，
隐起之文，亦甚精妙，相传云夏禹所铸，或云是越王乐器。顷年于空中，夜夜飞
鸣，人皆闻之。忽堕于禹庙内，藏之府库，绵历七八十年。累有名僧求请，欲彰
其异，而皆嫌间不与。咸通中，左常侍李绾为浙东观察使，请玉霄峰叶尊师，修
斋受，于使宅立坛，出此钟以击之。既而水部员外柳韬白，上京得老君夹K像，
高三四尺，圣相奇妙。乃重装修，作识ケφ剩以白金、香鸭、香龟数事，送于
玉霄，亦便留坛内。供养斋毕，李乃命宾为钟铭，具以岁日，刻于钟上，并老
君像，皆送山中。所刻之处，灿然金色。禹迹寺僧频求此钟不得，既知镌勒铭篆，
已送天台，计无所出，乃扬言曰：天台所得古钟，乃真金也。匠人所刻之末，是
数两金，况于钟乎！又有香鸭、器皿，计其所直多矣。因有衲僧，与不道辈十余
人，夜入玉霄宫，伏于版阁之下，中夜逾栏干而上，于道场中取香鸭、香龟金龙
道具，实于囊中，縻钟于背，出门群呼而去。尊师知之，不许徒弟追之。僧等约
行三十余里，憩一大树下，良久天明，只在阁柱之侧。众小师往视之，背钟者已
僵死矣。其余徒党，痴懵凝然，不辨人物，钟及金帛，一无所失。尊师咒水洒之，
良久，僧亦稍醒，群贼乃苏。发愿立誓，乞不闻于官，乃尽释之，扶舁病僧而去，
僧至山下乃卒。古
◎开◎开州龙兴观钟雪冤验云安钟附主
开州开州龙兴观钟，七八千斤，未有钟楼，悬于殿上而已。相传云，州中有Ｖ
徒、遗失之物、诤讼不决之事、沉滞抑屈之情，焚香扣钟，立有明效。至有囚徒
刑狱，推鞠不得其实者，即入款请击钟，便可分雪明白。余顷驻泊观中，忽见官
吏押领囚徒，来于钟前，焚香告誓，援槌将击之际，有人抑止之，更令取款，如
是数四，都不击钟，论讼已得其理矣。因问其故，云累有公案不决者，请击此钟，
击钟之后，旬日之内，诬s冤抑于人者，必暴病而死；情有相党、事有连累者，
一年之中，无孑遗矣；有理被抑之人，宛然无苦。由是刑狱大小，无敢有欺，以
钟为准的也。云安白鹤观钟，亦类于此，远近传焉。主
◎施◎施州清江郡开元观钟见梦验古
施州施州清江郡开元观，有钟焉。其形绝古，用麟为鼻，以系於，状若悬匏。
扣之，初则清音纤远，俄而震然，响闻数里，然不知何代之器也。初有郡民，牧
牛于郡南田间，忽闻有异声自地中发，民与牧童数辈闻之，皆惊走辟易。其后，
民热病旬余，梦一丈夫，衣青襦，告之曰：汝迁我于开元观。民亦不悟其旨。又
到田间，再闻其声如前，而密志其地，即以事白于郡守。郡守封君怒曰：此民
妄，辄以不急之事干我耶！叱去之。是夕，民又梦青襦者曰：吾委迹于地下有年
矣，汝不速出者，必有大咎。民大惧，及晓，与其子皆往，凿其地，深丈余得此
钟，色青，如所梦丈夫色也。遂再白郡守，置于开元观。是日辰时，不击自鸣，
震响极远，郡人俱异而叹之。郡守以其事上闻，明皇诏编于国史，复命宰臣李林
甫写其奏，以颁示天下矣。主
◎洪◎洪州游帷观钟州官强取入寺验古
洪州洪州游帷观有二钟，一是观司特敕所铸，一是许真君修行钟，历代传之，在
真君殿，稍小于观钟尔。节度使严R，创置节制，威令风行。素重缁徒长老，增
修其院，长老欲取许真君钟，严令官吏取而授之，道士皆不敢论其曲直。取钟之
日，雷风震击，是时大设斋筵，费用极广，风雨暴至，曾不施张，顷刻水溢数尺。
及扣其钟，如击土木，并无音响。长老谓严曰：此州道士，例多妖法，必是禁钟，
使无声尔。严怒捕诸道士，所在禁系，责其邪幻，将加重法，官吏畏威，无敢谏
者。严忽沉然思寐，梦见许真君与二从者，来至其前，谓严曰：无知无道，强取
我钟，又加法于道士，若不送钟还观，礼谢大道，令侍者断其头来。即见授剑于
侍者。严惊觉汗流，而侍者持剑，仿佛在其前。遽释诸道士，送钟还观，自诣游
帷，焚香致谢。回顾见持剑侍者，谓之曰：汝为不道，加害于人，上帝所责断头
之事，恐将不免。言讫而去。不久，已开江事败，断鞅而死。知
◎天◎天师剑愈疾验斋
天师天师剑，五所铸。状若生铜，五节连环之柄，上有隐起符文、星辰日月之象，
重八十一两。尝用诛制鬼神，降剪凶丑。升天之日，留剑及都功印，传于子孙。
誓曰：我一世有子一人，传于印剑及都功。唯此，非子孙不传于世。顶上有p
发十数茎，以表奇相，于今二十一世矣。其剑时有异光，或闻吟吼，乍存乍亡，
颇彰灵应。至十六世，天师好以慈惠及人，忧轸于物，以神剑灵效，每有疾苦者，
多借令供养，即所疾旋祛。邻家夜产，性命危切，亦以此剑借之。既至产家，有
神光如烛，闪然照一室之中，堕地而折。古
经数经数十年，十八世孙惠钦，性温和，守谦退，与物无竞，俗机世务，泛然不
经其心。人有所言，虽谲诈者，亦皆信用，略无疑虑。一旦，有人挈布囊，入云
锦山仙居观，L行廊庑之下，瞻礼功德，云解磨镜钉铰。门人令其缀焊小铜锁子，
师见之，问曰：我有折剑，焊缀得乎？此人请剑看之，云可矣，请别扫一室，须
炭数斤。反扃其门，以巨石为砧，炽炭锤击，声闻于外。门人皆股G心战，忧此
剑碎于其手，师殊不为虑。顷之，锤锻声绝，工人执剑以呈，果完缀如旧，所焊
之处，微有黑痕，如丝发尔。师以钱半千酬之，此人得钱愧谢，致于老君前，负
囊而去。出门数步，寻失所有。识者疑是天师化现，降于人间，自续其剑。不然，
何得重新若此，而锤击不伤，完复如故。斋
◎张◎张让黄神印救疾验知
张让张让家于桂州，客游湘鄂间。因得心疾，初则迷忘，在途忘行，在室忘坐，
惑于昏晓，迷其东西。累月之后，复多狂怒，诟责鬼神，凌突于人，至于裸露驰
聘，不知避忌。履水火，冒锋刃，不为忧患，时亦烧灼害之，伤割及之。道士袁
归真，新刻黄神越章印，醮祭方毕，试为焚香，依法以印印之，印心及背。让正
狂走，执而印焉，蝗欢睡，归真知印之效也。复染丹炷香，再印其心，倏然疾
愈。有物如鹘，从其口中，飞去数丈之外，坠于地上。众往视之，乃大蝙蝠耳。
背上印字宛然，让乃平复如旧。归真持此印，所在救疾，大获灵验。主
◎范◎范希越天蓬印祈雨验古
范希范希越，成都人也。事北帝修奉之术，雕天蓬印以行之，祭醮严洁，逾于常
法。广明庚子岁，三月不雨，五月愈望，人心魅唬谷稼将废。愿于万岁池试行
神印，为生灵祈雨，于是诣至真观致斋。是日庚辰，以戌时投印池中，阴风遽起，
云物L布，亥时大雨达晓，及辰，大雷迅电，惊震数四，至巳少霁，乃得归府。
升迁桥水，渐及马腹，罗城四江，平岸流溢，螟蝗之属，淹渍皆死，自是有年矣。
斋
驾驻驾驻成都，上知其道术，召对问以逆寇诛锄、宫城克复之事，命持印于内殿，
奏醮积雨之中，云霁月朗。是夕，梦神人示以诛寇复城之兆。上大悦，授太常寺
奉礼郎，累迁主客员外郎、卫尉少卿，锡以p绂。黄巢捷至，果符圣梦之旨，特
加宠异。自言初居煮胶巷，印篆初成，而蛮寇凌突，居人奔散，藏印于堂屋瓦中，
蛮去之后，四邻焚烬，其所居独在，疑印之灵也。主
◎越◎越州上虞县钟时鸣地中验古
越州越州上虞县郛郭间，有隙地数亩，时闻钟鸣地中。咸通年，县令夏侯颇倾心
崇道，以县邑无观，买其地创造观宇。掘地获古钟，百余斤，上有文字，曰正观。
是冬赐额，以降诞节祝寿所奏，赐名延庆观焉。知
◎王◎王谦据蜀隋文帝黄斋克平验斋
隋文隋文帝开皇之初，干戈不施，寰海克定。唯王谦后L旧臣，勋名素重，畏惮
隋祖，恐祸及身，遂据三蜀以图变。帝出师征之，频战不克，兵士多病，死者相
枕。乃于内殿修黄道场，祈天请v。三日，夜梦神人降曰：帝王上承天命，下
顺人心，天人合符，然后有国。今陛下革L立隋，天所命也，一方之力，何以敌
于四海之力乎！帝曰：w蜀吊民，盖不获已，但主帅疾疫，以此为忧尔。神人曰：
疾疫者，北人不堪瘴毒，所以多病。坛中法水，可救亿兆，况偏师乎！”即见神
人取坛中禁水，向西南e之，曰：雨至即愈，无烦圣虑也，子日进军，必当w蜀。
旬日军中奏，某夜雷雨洒营垒之上，三军疾者皆苏，无复疾疫矣。其后王谦传首，
三蜀底宁，果是子日也。主
◎青◎青城丈人授黄帝龙K并降雨验古
青城青城山，黄帝诣龙真人宁先生，受《龙经》，得御飞云之道。乃封先生
为五岳丈人，戴盖天之冠，著p光之袍，佩三庭之印，为五岳之上司，与潜山司
命、庐山使者为三司之尊。敕五岳神，一月再朝虚中，洒水以代晷漏。其后历代
帝王，虽置祠斋祭，未再加封号。僖宗皇帝中和元年辛丑七月十五日诏：内臣袁
易简、刺史王兹、县令崔正规，与朕诣山修醮。封为五岳丈人、希夷真君。是时
县境亢旱，苗谷将焦鳌７怩粗夜，龙吟于观侧，溪中风雨大至，枯苗再茂，县
境乃丰。以事上闻，编于国史矣。知
◎天◎天师叶法善设醮摄魅验斋
天师天师叶法善，括州人也。三世为道士，皆有神术，摄养登真之事，法善符，
尤能劾役鬼神。显庆中，高宗征入内道场，恩礼优异。时驾幸东都，法善于陵空
观作大坛，设大醮，城中士女，咸往观之。俄有数十人，奔投火中，众皆大惊，
救之而免，亦无伤损。法善曰：此人皆有魅病，为吾法所摄。及问之，果然。尽
为劾之，其病皆愈。法善自高宗、中宗、则天、睿宗、明皇五朝，来往名山，累
召入内。先天二年，拜鸿胪卿、越国公，赠其父歙州刺史焉。知
◎范◎范阳卢蔚醮本命验斋
范阳范阳卢蔚，弱冠举进士。有日者言其年寿不永，常宜醮本命，以增年禄。蔚
素崇香火，勤于修醮，未尝辍焉。年二十五，寝疾于东都，逾月益困。忽梦为亲
友所招，出门乘马，其行极速，疑为冥司所摄。有一人乘马，奔来所在留滞，必
为纸庹诰龋言旨恳切。及到所司，此人又恳为请托，因得却还。部署行里，有
如亲吏焉。所还道中，见兵士数千，初颇疑惧，此人曰：此皆他日郎君所主兵士
也。将至所居，自后垣乘虚而入，径及庭中，有门旗麾锵武器之属。此人曰：他
日当用之。瘗于两阶之下，将别去，蔚曰：素未相识，何忧勤之甚也？答曰：某
乃本命神尔，郎君为冥官所召，大限欲及，某已于天司奏陈，必及中寿，疾亦就
痊，无以为忧也。蔚愧谢而去，疾亦寻愈。其后策名金紫，亦享中年。除宿州刺
史、角桥都知兵马指挥使，不到任死，以其瘗武器门旗故也。知
◎崔◎崔图修黄斋救母生天验斋
崔图崔图者，坊州中都人，好游猎。驰马于野中猎次，马忽不行，鞭数下亦不
进，图怒，下马欲射之。马作人言曰：吾是汝之母也，不得相害。曾窃取汝三十
千钱，私与小女为嫁资，不告于汝。吾死，冥司罚吾与汝为马八年，今限已毕，
吾将死矣。图闻之，举身自扑，迷闷良久，悲告母曰：褐不孝，致令我母见受
如斯罪。马亦流泪曰：吾为马身，报汝未了，更罚与汝为瞽目之婢，仍复喑哑。
图闻之，号哭言曰：如何免得此罪业？母曰：吾闻罪障重者，须作黄道场忏悔，
即得免苦。言讫而死，图收葬其马，焚射猎之具。请道流修黄道场，三日三夜。
至第三夜，图闻扣门之声甚急，出看乃是其母，还现本形，立于门外。谓其夫妇
曰：人生世间，愿作善业，勿为恶事，冥司报应，一一分明。母用子钱，尚被责
罚如此，况他人非己之物，岂可偷盗乎！吾受此罪，苦痛万般，不可言说。赖汝
夫妇，为吾修无上黄宝斋，功德一切，吾乘此功德，已得生天，故来相别。于
是乘虚而去。图自此知罪福必应，大道可依，夫妇诣王屋山，同志修道矣。斋
◎赫◎赫连宠修黄斋解父冤验知
赫连赫连宠者，灵州定远县人也。父，领军于边上，杀降兵一千余人。武德二
年八月，死于边上，冥司论对，受诸罪苦，宠总不知。宠为灵州押衙，贞观八年，
奉使入京，因与友人游终南山。行至炭谷口，有道士杨景通，结庐修行三百余岁，
宠醉歇庐前，谓景通曰：吾饥，有何所食？景通素不饮食，笑而不对。宠令左右
取火，焚其庐室。景通曰：汝父屈杀生民，见受罪地府，不能修善救父，更害于
吾。宠曰：何以知之？景通曰：汝坐于此，吾与汝唤，令汝见之。言讫书一符，
掷于空中，逡巡有黑云至于庐前，云中有二十余鬼，领一人枷锁械，来景通前
曰：汝子不孝，不能救汝。宠见之，果父也。悲泣谓父曰：何故受苦如斯？父
曰：吾杀降兵，被他冤讼，于地狱下受诸罪苦，汝何故更毁真人，令吾转转罪重？
宠乃匍匐悲泣，忏悔谢过，乞舍己身之罪，救亡父之魂。景通曰：汝要免父之罪，
修黄道场，可以救拔，必得汝父生天，免此罪报。逡巡父被诸鬼领去，宠乃礼
谢景通，入城于三洞观，设黄道场，七日七夜。至第五日，见父乘云气而来，
谓宠曰：吾奉天符，乘黄功德，已生天堂，凡是所杀冤魂，皆已托生人世。斋
◎唐◎唐献修黄斋母得生天验知
唐献唐献者，蔡州平舆县人也，年二十三。隋大业四年，授导江县尉。宠狎侍婢
春红，不亲官务，公事数阙，兼患风劳，久未痊瘥。母曰：我嚎袷杓膊。皆嬖
婢所致也。母令货此婢，婢告于献，献恨母拟货其婢，与婢为计，遂鸩其母。母
死月余，献亦暴死。三日心暖，家人不敢便葬，忽即起活，曰：我有大罪，毒母
之过也，冥司令我生受罪报。自是每夜有二鬼使，领夜叉数人，舁大镬于堂中，
良久火起汤沸，夜叉叉献于镬汤之中，痛楚号叫，至五更方息。如此三年，万般
舍施功德，终不能免。忽有卖药道士，献问其方术，道士曰：众生罪业重大，无
过黄道场，祈告天地，三日三夜，烧香散花，悬诸幡盖，歌赞礼愿，忏悔拔罪，
救度亡魂，解除冤对，最为胜妙之法尔。献遂请道士置黄道场，三日之后，鬼
使夜叉不复更至，身心安愈，无复忧患。忽见黄衣使者一人曰：昨奉天符，以修
斋之力，母生天堂，汝大逆之罪，亦已原赦，唯罪婢春红，令疮疥三年尔。自此
春红果患三年方愈。献弃家，于晋州羊角山，请为道士，志修道矣。知
◎李◎李承嗣解妻涸┬藁乒斋验斋
李承李承嗣者，鄂州唐年人也。家富巨万，而娶妻貌丑，有子年十岁，仍患腰脚，
承嗣常恶之。乃娶小妇四人，终日伎乐。忽因酒醉，小妇佞言，与丑妻一百千钱，
令其离异。妻欲诣官讼之，因此方免。承嗣遂与小妻为计，夜饮之次，以毒药杀
其丑妻及骸Ｔ岷笱日以来，每至午时，即见二乌，来啄承嗣心，痛不可忍，驱
之不去，迷闷于地，久而方定。如此一年，万法不能救。青城道士罗公远游淮泗
间，承嗣请命至家，问禳救方术。公远曰：冤魂所为，皆上告天帝，奉天符来报，
人间方术不能免之，只有修黄道场，拜表奏天，可解斯罪尔。承嗣遂修黄道
场，三日三夜。二日之后，乌鸟不复来，其妻与合钟诿沃性唬喝晖魃蔽夷缸佣
人，并命毒药，我上诉于天帝，许报汝冤。今以黄善功，太上降敕，我已生天，
受诸福报，与汝永解冤结。留一玉合子，可收之。觉后，于寝室中得玉合子一枚。
承嗣舍于鄂州开元观，大修道门功德，塑尊像，葺理观宇，以报道恩矣。古
◎吴◎吴韬修黄斋却兵验主
吴韬吴韬者，汴州开封人也，家富。为魏大将军，领兵三万，氵斥江入蜀。至戎
州，值蜀将关羽，总师五万拒之，与韬水陆大战。韬素好道，常持《黄帝阴符
经》。是日阵败，告天曰：吾闻持《阴符》者，危急之日，有阴灵助之，丧败如
此，愿赐救护。言讫，有二白衣谓韬曰：汝自入峡，纵意杀人，幽魂咨怨，致此
亡败。韬曰：危既如此，何以免之？二神人曰：汝速为冤魂告天发愿，请修黄
大斋，拔赎亡者，如此当免失利。韬如其言，即为发愿。关羽亦已收军，韬收合
败卒，直至夷陵屯集。乃修黄道场三日，前二神人复见，谓之曰：冤魂并已托
生诸方，汝亦沾此余福，神兵密卫，必得大胜，慎勿杀人。夫天地生万物，一草
一叶，尚欲其生长成遂，况人命至重，上应星辰，岂可非理致杀，恣汝胸襟也！
古今名将，不及三世者，为其心计阴谋，杀人利己。虽立功为国，亦须道在其间，
善分逆顺，不枉物命，使功过显明，即必征伐有功，神明v助。今蜀不久坐见败
亡矣。旬月，关羽兵至，收夷陵。交兵之次，风雷震击，大雨忽至，羽兵溃散，
韬开门纳降，得蜀兵三千，擒其裨将，关羽领兵却回。自兹蜀亦削弱矣。知
◎公◎公孙璞修黄斋忏悔宿冤验斋
公孙公孙璞者，雍州高陵人也。武德二年，为华州司马。年四十余，沉湎酒肉，
荒淫财色。常令家童渔钓弋猎，恣杀物命，甘其口腹。忽梦千余人，持刀剑弓矢
入其家，擒璞杀之。璞流汗惊惧，因成疮疾，遍身有疮，皆有口及舌，日夜楚痛，
求死不得。璞表兄华阴令贾宣古，见其所疾，惊曰：未尝见有此疮，当是杀生太
多，宿业所致然也。华山道士姚得一，多记神方，可使人一往求问也。璞依教，
令其长子到华山，具述所疾，涕泣求救。得一曰：此疾是杀生害命，众冤所为。
可修黄大斋，忏悔宿冤，疾异可愈尔。古
其子其子以此告璞，便于所居，修黄道场七日。至第五日，璞梦青童二人，引
至一处，门阙宏丽，有如府署。良久，天上有黄光如日，直照地司，其门大开，
即见鱼鳖鸟兽、猪羊牛马、奇形异状者千百头，从门中出，乘此黄光，旋化为人，
飞空而去，逡巡化尽。青童曰：此是汝之所杀冤魂，今天符既下，乘功德力，托
生为人，汝罪已除，疮疾亦愈。旬日之间，璞乃平复。遂入华山，礼谢姚尊师。
看览云泉，恋慕幽境，直至日晚。得一曰：山中无食可以延留长者，若住宿宵，
必恐仆从饥馁，此有径路，可以还家。取一卷仙经掷之，展于崖上，化为一桥，
二青龙负之，放五色光，其明如画。送璞与仆从此而去，须臾到家。明日差人入
山致谢，已失得一所在。璞全家修道，居于华阳山焉。斋
　





            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
