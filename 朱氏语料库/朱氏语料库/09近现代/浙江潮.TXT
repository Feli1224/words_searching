
    
    │浙江潮│  （第一～十）期

    ●第一期・社说
    ◎国魂篇
    ○第一节  绪论
    五官具四肢备圆其颅方其趾，则谓人为人矣乎，而或者曰是非人也傀儡也，何以故曰无魂故，是以戮之斩之勿知痛，有土地有人民有政府有法令，则谓之为国矣乎。而识者曰是非国也，傀儡也何以故，曰无魂故是以戮之割之勿知醒。
    诸君乎诸君乎，以为是特玄理空谈而无当于实际乎，吾姑就一二言之今日深识之士知中国之患不在一人而在全体也，于是汲汲言教育固也，未有民德卑民力弱民智塞而国能自存者也，虽然夫同是言德育智育体育，而何以德有德之教育。而不同于美日有日之教育，而不同于当嘻我知之矣，盖必有一物焉挟其无上之力以盘踞于国民脑质中，教育家乃能ぁ眼而灼见之，因其特性而发挥之，故其结果也，德之国民不能强之使同于法，英之国民不能强之使同于日，夫至于国民不能相强则吾知任天下至大至强之一国而终无术以亡之也。而教育之能事毕矣，然则其所以为此教育之宗旨者果何物也，吾更就军事言之，夫军人者轻生死，绝利欲弃人之所乐，而就人之所危者也，自非有一种奇物以鼓之舞之，启其固结不可解之一种精诚，欲言不能言之一种迷信，而欲其舍乐就苦以出于此，其能乎其不可能乎，兹固非若中国昔日之所谓鼓之舞之者矣，夫红顶也花翎也，则亦求之有道得之有命矣，而又何必舍生死以求之，此则好人不当兵之说之所由来也。然则其所以为此军人之精神者又何物也，呜呼吾思之吾重思之今日而勿言救国则已，苟言之则未有不从根本处着想，而能有济者也。上所言者特以浅焉者耳，吾今欲明我国魂之说则先就其于国家上最大之关系言之，有二义其一曰统一力，其一曰爱国心。
    所谓关系于统一者何也，曰统一者国之所恃以为国者也。夫集多数人民以成一国，此多数者人各其心心各其思想，其不能同也必矣，而其键之结之而成一国，则必有一物焉以牢笼亭毒之矣，虽然畴昔之国恃一人之势力以统一，今日之国则恃多数人民共同之意志以统一，国家之种类有优劣而一兴一亡，其机遂决故今日而言救国则不得不进国种而改良之，然吾默鉴天下之大势以观各国内情，则欧洲已由分裂而日趋统一，而我中国则将由统一而渐趋于分裂，盖世界则民族之竞争日益烈，而中国则方入新旧之交危乎危乎，吾尝谓一大国而亡必在过渡时代，何则新者未来旧者未去，一发之系实国家死生存亡之大关键也，一发者何即吾国魂之说也。呜呼十年以后吾不患中国文明之不长进，而特恐人之恃之以成国者，而中国乃恃之以亡国也。抑自近顷以来新学之士常以合群公德之养提倡奔走，而卒无效且有内溃者何哉。盖所谓讲新学者其各人之历史不同，家庭不同其所处之地之习惯风俗又不同，且既吐弃其旧矣，而所谓新者又人各一说，家各一理其所受之于外者则一视其历史家庭习惯风俗以为衡，而骤曰群之君之其能乎其不能乎，故就不能合群之种种方面观之，则无公德也无法律也，忌克也皆是也，而就其归结之总纲言之，则无统一之原质已耳，然则果其无欤中国果遂不可救欤，嘻其不然哉其不然哉是皆藏之于人人脑中而特未之思耳，虽然使非博观今古以求其通，而明目张胆提出一目的以为众目之趋，则是扰扰纷纷者徒可怜耳，而其物之藏于脑者终不发现，而吾中国终不可救也。此则我国魂篇之所由作也。
    所谓关系于爱国心者何也，曰吾闻欧人之言有所谓国民宗教者焉，其意若谓国民爱国之诚，有如迷信宗教者也。虽然吾寻其所自发而解剖之，有智识的爱国心有习惯的爱国心，有感情的爱国心，三者缺一则其物不能成，即成矣而不真，智识的自学理经验而得者也，习惯的自风俗制度而得者也，感情的则自种种方面上，若历史若地理，若外界之情事与内界之冲突及夫热情之所鼓动，言语之所刺激而生者也，虽然智识也习惯也感情也，其厚薄深浅则一视其国家与人民之关系奚若以为衡吾就其关系总纲言之，则国魂之说也呜呼吾中国人以无爱国心闻天下，夫未有国民不自爱其国，而国乃能存者也。夫未有国民脑质中无一点国魂在，而爱国心能发达者也，呜呼璀灿哉庄严哉，吾若闻爱国者之言其言曰吾不自知其何从，吾不自知其何从，惟吾祖国能使我歌能使我悲，能使有泣吾不知彼何以具此一种魔力，能移我若是之甚也。吾游矣吾思吾国吾足不知其何为而自止，吾望矣吾思吾国，吾目不知其何为而无所见。呜呼其梦耶其谵耶，其颠耶其迷信耶，使非其脑质中有一点国魂在，以煽之鼓动之而何以至此，而何以至此，然则言救国者其知所从事矣，夫知其病而药之，惟知其身之可爱乃始慑于病，而汲汲求治今日之中国使自知其病犹易，使自知其身之可爱，则更难且夫世界万物之有改革进步也，必稍受苦痛而始有济，而况一国故自非有固结不可解之深情，则彼又何能忍目前之苦痛，而愿享将来无穷之福哉，言救国者其亦知所从事矣。
    由是二义而吾国魂之说可以知矣，若曰有一物焉可以统一吾民之群力，发达吾民之爱国心者，吾即认之为国魂何以故，则以所谓国魂者必当具此能力故。
    虽然吾尚欲进一言焉，则风俗是也。国魂之于风俗犹灵魂之于脑筋也，其间有密切之关系在，故脑有病者则其魂若失而风俗腐败，则国魂亦如之，夫人心风俗与政治宗教之关系，自今识微之士则亦有能言之者矣，虽然风俗者有原之自天然者，有原之自人为者，野蛮之世则纯乎其天然也，人治稍进则有因天然而利用之，以渐入于人为者，今之世界人治虽未达极轨而较国家强弱之差数，虽观其风俗之为天然为人为其间可以立比例矣，是故土地也人民也政治也，则国之形骸也，风俗者其脑也。国魂者则藏之于风俗之中者也，不知俗变政而不变俗，政不行不知魂，知其变不知其何以变，变不行而言国魂者，若并风俗而忘之，则又知其变而不知变之方法者也，其于理论为无当。
    ○第二节　国魂之定义
    一民族而能立国于世界，则必有一物焉，本之于特性养之以历史，鼓之舞之以英雄播之于种种社会上，扶其无上之魔力内之足以统一群力，外之足以吸入文明，与异族抗其力之膨胀也，乃能转旋世界而鼓铸之，而不然者则其族必亡，兹物也吾无以名之，名之曰国魂。
    国魂之发生也复有二种，有自民族优性而自然发生者，有自千百志士流泪流血以鼓铸而成者。虽然则亦相须也矣，虽民族有优性亦必有一二人出以代表，其余不然勿显也，而一代志士苟欲以[C043]量热血铸造国魂者，则亦必洞察本族之特性，因其势而利导之，不然勿济也同胞乎同胞乎，尔知彼欧美之民族挟其区区之地，而能磅礴世界者果何由乎，日人有松村介石者常作欧族四大灵魂论，而谓其国之致兴之由盖在于是，吾今略译其意而参酌其言，以为我国民告焉。
    其一曰冒险魂，冒险殆彼族所有之特性也，虽以中世之暗黑时代而此精神终不磨灭，凌重涛冒万死，以纵横于海上者，踵相接呜呼此特其于商界一斑耳，更进之则彼于种种事业直无不挟其破釜沉舟一瞑不视之气概以临之，仆者仆继者继乃至抛无量数之头颅血肉而不悔，以目前之苦痛购未来之希望，以一身之苦痛易众生之幸福，而卒以开辟今日之世界，嘻我侪虽欲不拜倒而不可得矣，后之生者食其赐沐其福，相望其丰采崇拜而歌舞之，而不知当时之失败又失败挫折又挫折，其困苦有众人莫喻之情形，其精神有只手擎天之气概，呜呼于宗教界于学术界于商业界于政治界，立于今日而一推其致此之由，何一非冒险之精神，予其赐也吾是以知彼族之所由兴，诚非无因哉。　
    其二曰宗教魂，姑勿论彼族之宗教何如，而要之其影响之及于国民品性者有数端，挟其迷信之力人人心中无不有第二之世界在，故其于一身之苦乐，不屑屑注意，其结果也能大解脱能大勇猛能牺牲一身以为众生，能忍苦耐劳以排百难，呜呼自古英雄烈士能造惊天地泣鬼神之事业者，盖无不由三分迷信力而来者也。此其关系于精神者也，上帝临汝母贰尔心，中国之所持以律上哲者也，而彼虽下愚之士能摄之以迷信力，则其精神亦有所统摄，而不至于放逸有所畏惧，而不至于无事不为，此关系于道德者也。若夫冒万险以行其说，虽穷谷深山亦必一往而经十年数十年而不归，而历一死再死而不悔，其气魂之强毅何如也，虽异国异种异地而一言同信，则无不信之亲之视若一体，其统一之精神又何如也，夫科学进而宗教衰然今日宗教一事尚挟一统摄人心之大力者，盖匪仅以世界之文明未及极点，而其教之有功于彼族，诚有不可诬者在也。
    其三曰武士魂，武士魂者导源于希腊，而盛行于今日。德意志其宗子也盖军人者非战争为用之，以言其统一纪律之精神，则立国之本也。以言其强毅坚壮之气魄则资生之原也，以言竞争共同之敌忾则爱国心之所由发达也，故曰处帝国主义之世界其国家必以军人之精神组织之，进则齐进退则齐退，盖非是不足以立于大地也，夫美世之所谓最好平和之国民也，然一有战争则义勇兵云集而风动，虽以十五六年之童子亦无不乐趋而争先，呜呼其挟天下莫强之势盖有由哉，即近东之日本亦举其所谓大和魂者而沾沾自喜，大和魂者何日人之所谓武士道是也，故日人以尚武立国者也，以有此魂故而克奏维新之功，而雄视三岛。
    其四曰平民魂，美之独立法之革命英之改革，十九世纪演种种活剧皆是魂之产出物也，虽然盖有由也，自近古以来欧洲大行干涉政策，人民与政府之关系日益接近，故一令之下一事之行无不耸目疾视，视为切己之物而彼族之政治能力又甚强，故国家学说曰益昌明而干涉政策，适流于极弊于是汲汲起而争政治上之自由，政治上之自由者何，则人民参政权问题是也。因此而民族建国问题生焉，而阶级破坏问题生焉，而贫富问题亦生焉，虽然其种种之事实理论吾姑勿论一言以蔽之，则曰社会无自由不能存，自由无道德不能存，道德无职分不能存（此理甚精密条明而析之尚俟异日）是平民社会之骨髓也，谓之曰平民魂。
    作者述既竟乃喟然曰：呜呼英雄负民族耶，民族负英雄耶，夫英雄亦何负于民族，吾毋艳羡人吾且自思，夫我祖国固于世界上有最久之历史者也，彼之所谓特性吾岂其无之，而胡为至于此至于此，夫英雄亦何负于民族，吾中国无宗教习惯则除第二义外，其第一第三第四义则吾固有之矣，今试思张骞之通西域，玄奘之入印度其与哥仑布麦基仑，其精神又何以异也，其功业又何以异也，而修我干戈与子同仇，陈于古者且勿道，而寸心未尽前路斜阳，剧饮而醉相与大哭，其精神吾尚于梦魂中仿佛见之，而以民为天之代表，以君为天所统属，邱民之意亦犹有三致意者，呜呼夫英雄亦何负于民族，其在彼立一义制一行，则崇拜之鼓舞之发挥而光大之，其在此则摧陷焉廓清焉，以彼成功者犹若此，则其失败挫折往而不复，徒郁郁长埋于蔓草荒林中者，又何可胜道。呜呼事之有幸有不幸，殆亦遇耶吾于是重为我祖国歌，吾于是重为我祖国泣，失使中国而竟至于此者，固谁之咎欤固谁之咎欤。
    虽然上数者谓为彼族之特性则可，若夫建国之原质则，近顷以来犹有新发明之一物在，拿破仑与之战而死，梅特涅与之战而死，举世界之君主日日劳心尽力以拒之，而卒不胜其物奈何，民族建国问题是也。民族建国问题者何，曰凡同种之人务独立自治联合统一，以组织一完全之国家是也，其在德意志其在伊大利，则所谓祖国主义是也，若曰日耳曼吾祖国也吾誓守之，罗马吾祖国也，吾誓守之其在俄罗斯则所谓斯拉扶司统一主义，其在美所谓美人之美洲，其在日所谓大和民族，万世一系凡兹诸说，其始不过一二人言之一二人信之，而其究竟也乃为其爱国心之源泉，自尊之种子统一之原动力，虽刀刃迫于身弹丸迫于目，而彼脑质中终有一，（誓死以守祖国）之灵魂在，呜呼彼盖以为是国也者，我祖长于是我父长于是，非人之所有而我之所有也，虽欲不爱又何可得也，彼又以为我之国，于以前之历史上有无限之光荣于，以后之历史上有无穷之希望者也，虽欲不自尊又何可得也。彼又以为凡我同国之人皆我祖所自出，皆吾同胞之兄弟也，虽欲不相结不相统一又何可得也，呜呼十九世纪中掷其无量之头颅血肉，有万死不顾屡争不已者矣，呜呼吾知其由吾知其由。
    ○第三节　论铸国魂之法
    吾今言陶铸国魂之法所当豫备者有三事，其一曰察世界之大势，其二曰察世界今日之关系，于中国者奚若。其三曰察中国今日内部之大势，夫一国国政之进运也，恒不外二大主义之冲突调和而后成，所谓两大主义者何，曰世界主义国粹主义而已，为世界主义之言曰事无善否，惟求其适一国而欲自存，则必详察世界大势之所趋而变易其旧俗，吾中国自古孤立于大地，在昔之所述固未尝不可以偷一息之安，及一旦比较而竞争起而犹固守其旧以自足，则无惑乎其日蹙于天壤间也，故今日而欲建国本而不洞察世界大势之变迁，所谓坐井观天而不自知其愚者也。此一说也为国粹主义之说曰：中国者有历史的人种也，凡一民族立于世界其遗传之历史甚久者，则必有固有之特性，种子于数千年以前根深蒂固，决非可以一旦拔除之者也。其进也有次序有阶级，是故贵国势而利导之，若一跃而飞则未有不蹶而仆者也。夫等是言共和政体也，而何以法民之自治乃不同于美，等是言自由也，而何以法民乃激烈而得之，英人乃平和而得之，不识病症而误投药，未有不亡者也。慎哉慎哉，普天下爱国诸男子欲发一言立一策，苟不深察中国内容之大势则吾知其说之必不能行也，其甚者则且至于酿大祸，此又一说也。由前之说则吾前二义之所由立也由后之说则吾后一义之所由立也。
    然则请言世界今日之大势，今日之世界则孰不知曰帝国主义哉。帝国主义哉，虽然亦知其发达之由乎，帝国主义者民族主义为其父，而经济膨胀之风潮则其毋也，十九世纪之中叶全欧之人既劳心尽力日日以建造民族的国家为事，及夫国家已成宪法已立，则昔日之愿望遂优哉游哉。以生息于好天地之下于是休养生息而生齿益以增，读近时之人口增加表可以见也，夫地不加辟而人口日繁，于是不得不出而殖民于新地，此亦天然强迫力之大使之出于不得不然者也，此关于人种者也夫精神以愈用而愈强，而欲望者无穷者也，昔日之劳心尽力以求之者，今则既得之矣，以彼活泼好动之民族又安能坐享此间日用乎，于是复生二大动力，其一则物质是也。科学进而制造兴交通机关日益完备，而工商业界遂大受其影响，因之于学术者也，其一则资本家是也。自昔爱自由之心胜于爱财产也，今则少数之资本家已万目齐注务必扩充其财产，内之复有社会党之骚动，则目的之向外者更不得不益烈，此原因于欲望者也，并此数因而帝国主义之风潮起，商工业其一也，海运业其二也，殖民事业其三也，所谓政治则经营是所谓外交，则疏通是所谓军备，则保护是呜呼近顷以来无论天之涯地之角，有一事之起则无不是帝国主义者为之根，其为说岂不然哉岂不然哉。
    至其影响之关系于中国者何如，曰中国者帝国主义之目的物也，虽然其祸皆吾民受之皆吾民受之，英人之独占印度也全欧之人羡之慕之妒之，莫知所极百无聊赖，乃取非洲而分之未几而大漠中一粒沙皆有主人焉，而经济之风潮乃日进而未有己，彼其汲汲皇皇者盖有日矣，而亚洲之东忽又现一黄金世界，其土广其产富其气候适，天下之可爱者未有如中国者也，于是甲午一役而政治上之野心起，庚子一役而经济上之野心起，国民乎国民乎须知自今以往外人之侵我中国者皆吾民受之，皆吾民受之，二十年之后政府可以如故，官吏可以如故，而吾民而吾民将有一绝大之祸患起，其形状奈何，曰其商凄凉其农憔悴，其土困其工苦，闻其声则号寒啼饥也，问其事则鬻儿荡产也，是其由非刀兵非水火，则以经济上之侵略起而资生将穷故，故外人之商业日益甚则我民之生计日益困，况乎衣食穷则盗贼伏莽日增一日，而水火刀兵之祸又何能免也，此非吾吓人之言也，夫资本厚则收利广，以我小民之涣而不群，一年之所得曾不足以当彼一日之收吸，夫闭关之世遇一二水旱尚足以酿成大祸，而况彼又日日之吸我膏血者哉，夫以言人则我中国人最富于商业上之知识者也，以言地则我天产之富，冠绝大地者也，以斯人据斯土而成败异数功业相反，吁是亦天耶，虽然何以故曰[C043]国故，夫未有无国之民而能自存于大地者也。
    而翻然中国之内情则何如，谚所谓（驼子上高墩两头不着实）其今日之谓乎过渡时代哉，其谁不知之谁不言之，虽然吾更欲进一说也，过渡云者旧者已去新者未来之谓也，而当此两端未接之时则必有一种恶魔生焉，挟其怪力以牢笼一切社会，兹何物曰种种之恶习惯是已，今日之中国所谓（习惯神圣时代）是也，何以立国曰习惯，呜呼吾于是不得不重为中国恫也，吾思吾中国立国於大地最早，而又以保守主义闻天下者也，则必有高尚崇大之特质，迄于今犹尚存者，嘻而孰知以吾所见乃有大相刺谬者在也，他姑勿论即以道德言之举，吾所闻于古者以律于今，其然乎其不然乎，吾中国之不知进取固也，以吾观之并保守而不之知也他人之所谓守旧者守其国也守其国粹也，犹有以不合于世界之大势而亡者，虽然犹可言也，中国之所谓守旧者守其私利也守其向来之恶习惯也，不可言也吁文明之胄耶，礼乐之裔耶用以自误则可耳，究何当于人事矣。夫使顽固者而犹能固守且旧也，则吾喻之以势晓之以时，彼尚可以移其心以从事于彼，若日本之攘夷论是也，而一转强其国而若之何并此而无之也，语以古则讥谓迂，语以今则骇而走，当此不迂不骇之间惟一种恶习惯之是崇拜，故吾观中国之恶习惯殆与吾之所谓国魂类，彼亦养之于历史，彼亦根之于特性，而彼更有无数恶魔尽力以为天下倡，是故习惯不去国魂不来，吾思之吾思之，彼欧洲文明进化之阶级其径路奚若，则所谓有古典兴复时代者发其先，彼日本改革之次序其径路奚若，则有所谓王政复古时代者当其首，夫由黑暗时代而进入文明，而必经由此一阶级者，则何以故嘻，吾知之矣黑暗时代者何则所谓习惯神圣时代是也，复古云者盖扫除其恶习惯而复古人创业之精神是也，呜呼世界之大势愈进而愈烈，彼终不能待吾之从容不迫，历阶而进则自非有一二雷霆之举，足以震撼摧磨扫荡群习，则遥哉遥哉吾知必不能矣，虽然吾姑就其根本次序方法言之而以国魂终焉。
    ●第一期・论说
    ◎民族主义论　　　
    ☆余一
    ○绪言
    亘十九世纪二十世纪之交，有大怪物焉，一呼而全欧靡而及于美，而及于澳而及于非，犹以为未足乃乘风破涛以入於亚。
    亚人未识之也，乃为无意识之乱动，见其皮与毛以为其全体也，则曰皮曰毛见其手与足以为其全体也，则曰手曰足其稍稍上焉者则见其筋见其骨矣，然不能举其全体而解剖之，其构造其生长其发达皇乎瞠乎，其未之闻也三十年来之制造派十年来之变法派，五年来之自由民权派皆是矣，夫言各有当其时吾诚不敢拾后者以傲前，所可痛者则以吾数千年神明之胄，业将迫之于山之岭水之涯，行将尽其类而后已，环宇虽大竟无容足之区，病将死矣曾不知其病之所在死之所由，呜呼今吾不再拭一掬泪以为吾同胞告，则吾恐终为所噬，而永永沉沦万劫不复也，乃言曰今日者民族主义发达之时代也，而中国当其冲，故今日而再不以民族主义提倡于中国，则吾中国乃真亡矣。
    蹴腊丁凌偷通，泱泱乎大风哉，斯拉夫种族其将来之雄主矣乎，虽然彼其始也乃为偷通人种所束缚，抑抑不自胜而卒至今日者何以故，诚哉天下事皆人为也，吾乃涓涓以思在昔百年以前则有约翰哥拉其人者，乃实以民族主义提倡于其族，所谓斯拉夫统一主义者是矣，其始也抱一荒唐无据之主义，以自信以自解，其继也发於文章，被於诗歌以浸润於国民，其终也及行之於政略，用之於外交，以之为教育，而天下咸受其影响矣，呜呼夫孰知莫大之事业乃自区区一僧正基之，诚哉天下事皆人为而已，英雄去人若此其未远也。
    德意志之未建联邦也，各邦无所统一群侮纷来，岌岌乎危哉，然其一战而霸名振天下者则何以为之也，曰民族主义伊大利之未建新国也，过罗马之故乡则禾麦离离有不伤心者乎，然而三杰出一统成至今伟然成一强国者，则何以为之也。曰民族主义当其义之未昌有也，一二志士提於前继於后，奔走号呼於其国精神格之矣，其未得之也则有粉身碎骨，一瞑不顾沥血以告天者，然后知今日彼之安其安乐其乐，夫固自食其力自享其功，而昔日之奔走呼号者其功为不可及矣。
    缅彼先哲顾我邦人，我祖我父胡宁忍予，用述刍言敢告兄弟，呜呼风潮急矣势力大矣，及早回头犹恐勿及，一再迟疑则若红若鳟希其前例也天之下地之上，凡我黄帝以来继继续续，二千余年以至今日之血族，若叔伯诸兄弟都来听者。
    ○第一章　总论
    ▲第一节　民族主义之定义
    合同种异异种以建一民族的国家，是曰民族主义。
    解之曰吾闻之哲人矣，国家之起原由於民族之竞争也。吾故逆用其例以言曰：凡立於竞争世界之民族而欲自存者，则当以建民族的国家为独一无二义，古者荒矣吾无论自有人类以来当其始也，界以一山间以一水周旋，经营于一小天地内，则无论优者劣者强者弱者皆足以自存偷一息焉，然而水土平男女生，种发而智进则触接交通而竞争起，竞争起而胜败见，胜败见而死生存亡之机决，于是数群之内有其智力强者，则能群同族以造一组织体以御他群，他群绌其组织之善焉者，则胜其拙者焉，其尤善者则尤胜焉，数千年兴亡之迹视此矣，其组织体之进化也，则名之曰国凡立於一国之下，而与国家关系休戚者，则曰国民立於一国下而与国无关系休戚者，则曰奴隶有国之民存无国之民亡，有国民之国存无国民之国亡，国也者必视其国民之数多寡，国民之力之强弱为比例，而凡可以为国民之资格者，则必其思想同风俗同，语言文字同患难同其同也，根之於历史胎之於风俗，因之於地理必有一种特别的固结不可解之精神，盖必其族同也，夫然后其国可以立可以固，不然则否。
    条顿民族者实今日世界上最优之民族也，自罗马解纽以来彼即能自认其政治上之天职，以建一最善之组织体，彼能倡代议制度使人民皆得参预政权定团体与各个人之权限，定中央政府与地方自治之权限，彼遂能发挥其本族之特性，合人民之权以为权，合人民之志之力以为志以为力，彼遂能力战群族，而胜之使其本族日滋长发达，而未有已，兹其赐则何自而得之也，曰民族主义曰民族国家，惟民族的国家乃能发挥其本族之特性，惟民族的国家乃能合其权以为权，合其志以为志，合其力以为力，盖国与种相剂者也，国家之目的则合人民全体之力之志愿以谋全体之利益也，而种竞之公烈则彼所得，此所失彼之兴此之祸也，然则一国而容二族乎，以言特性则各异其异，孰从而发挥之以言合其意，合其权则其意相背，其权相消长，又孰从而合之，故曰一国之内而容二族，则舍奴隶以外无以容其一，否则灭之否则融之化之而已，灭亡之烈者也，融之化之亡於无形者也，奴隶亡於久者也，其亡一也彼其於国也，则亦无关系也已矣，有兹国也则我奴隶则我亡则我融无兹国也，则亦亡亦融亦奴隶，一而已矣何有於国，若夫其一族之智而强者，则恐其亡也无己，离而去之以自建国，其上者若日耳曼之於霭拢其次若伊大利其次若匈牙利若罗马尼亚，无论其大其小其强其弱，而要之彼终不能合异族以建国，盖十九世纪中之战争之战略之外交，纷扰变幻磅礴天地，而要之皆民族内主义之风潮为之也，其为说岂不然哉。
    虽然今日欧族列强立国之本在民族主义，固也然彼能以民族主义建已之国，复能以民族主义亡人之国，呜呼若吾叔伯诸兄弟苟读亡国之史，睹鳟虾谥惨其亦有ぉぉ而悲者乎，亦有悲焉而一为深思者乎，夫物竞之烈适者生存，非必虔刘而侵杀之，而彼自蹙于天壤间，呜呼彼不自存何尤于人，然而彼之所以不能自存与夫人之所以亡之之术者盖亦可以深长思矣，夫今日者民族膨胀之时代也，内力不充自相离乱，而适以处民族膨胀压力最盛之时代，是犹覆空杯於水，而欲水之不入其中也，其可得欤其可得欤，而数千年以来继继承承之血族，皆自此暂矣，若吾伯叔诸兄弟将何以处此。
    今既述民族之所以建国之原，则请就民族的国家而解剖之，盖有二大原质也，其一曰发扬固有之特性，其一曰统一全体之群力。
    以民族主义而亡人之国也，其大要有二策，其一则以战斗力直接而亡之，直接以亡之者何，凡优强民族移植于别地，与其土著遇始则离其同族之心，继则握其全体之权，终则遂厄其资生之具，此以战斗力胜之者也，非必日执干戈以从事也，而一战而败一败不复存，试举其例其在外则若英是也，彼殖民之於海外，凡土著与之遇无一而不风靡者，其数日以少其种日以下，其占领土日逼以狭，局局於山之巅水之涯，世界之事业彼遂不能与闻矣，其在内则汉族是也，其初发也沿黄河域以南，日逐发达遂使昔时在支那土地上占最大之势力之苗族，日逼於南至今日则无遗种矣，其故迹之犹可见者，则苗犭┦且泊艘徊咭灿桑此策而生统一群力义，统一群力者何，曰凡一族而欲竞自存者，则未有其内力不一而能有济者也，人类夥矣试问其名各亲其亲子其子而何以有国生也，而何以有国者存，无国者亡也。而何以国矣，而欧洲非民族的国家，乃绝迹于十九世纪也，则岂不以一人之力不足以敌群，而一人之生必分业互济，而其生始遂者乎，是故种不能统一则不能成国，则其种亡国不能统一则不复成国，则国亡而种随之，故曰民族主义者对外而有界，对内而能群者也，民族膨胀之风潮起，而欧美之政党政治日即衰颓斯非其明徵哉。
    其以同化力间接而亡之者则奈何，曰凡优强民族与劣弱相遇，其文明之同化力乃能吸入而融化之，如冰雪之栌谒，不瞬而无余迹矣，试举其例其在外则美之於异族，其在内则汉族之於蒙古诸部，由此而有发挥特性义，发挥特性奈何，曰厉其固有使足与世界相竞而已，故凡同化力之大小一视其文明程度高下以为差，不可强也夫国于世界而有历史，则自其（祖宗社会）之所遗固有不能不自国其国者矣，不能不自国其国，而其国民之文明力乃不能与人抗，则天行之压力乃迫之使不得不去旧而取新，虽然去之取之自己者，则能吸入而融化之，而活用之其种存其国兴，则必国民善用其特性者也，与之去之自人者则奴隶而已矣，其种绝其国亡，是必其不能善用其特性者焉，故吾谓一民族之于世界犹个人之于学，同一理同一书，十人百人学之则所得必十必百，盖外界之所异必视其内力厚薄以为差，久之内外复互相剂焉，此则历[A064]文明进步之阶级而得之者也，故曰特性者运用文明之活力也，种之强弱视其文明，文明之高下视其运用力，而不然者则何以希腊罗马为文明之祖，而今日之享其光明者乃在日耳曼林中之蛮族也。（未完）
    ●第一期・论说
    ◎公私篇
    闻吾国忧时士大夫之言曰：今其公天下今其公天下，法兰西之革命其公也，美利坚之独立也其公也，彼其视天下为天下人之公共产物，而非敢攫之扃之，则天下人亦时出其财若物，以与君一人共享其乐利若是者，其国昌其民强，其君亦与民同体而无害，而不然者则否。
    呜呼如此言世盖有不能公覆其国者矣，恶有不能私覆其国者哉。著者曰有之有之自中国始。
    何以言之，今夫种族之戚屠曛惨，天下之至痛也，而吾中国则甘之竞争之剧抵拒之烈，天下之至危也。而吾中国则安之，夺吾主权隳吾国防，蹂躏脔割吾祖宗坟墓之地，子孙生息之乡天下之至辱也，而吾中国则置之听之，彼其心宁不知凡若此者，诚至可痛至可危至可辱之事也，而卒甘之安之置之听之者何也，亦曰吾身一私人也，吾国一世界公国也。世界大矣何患无君，夫是以其视中国也，恒不以我之中国视中国，而以君主之中国视中国，且不以中国人之中国视中国，而以天下人之中国视中国，遂乃以顺民之资格实行公天下之主义，箪食壶浆以迎来者以<荤斤>为奴为隶於异性异种之箝制之下而不自愧惜嗟嗟，沈沈二千余年黯黯二十四姓籀其史焉，徘徊其钟ね焉，吾民族之性质未始不如是，是岂足道者而要其原因，则一言以蔽之曰惟公之故，惟无私之故。
    厉乎哉公私之界说之祸吾中国也，出一言焉行一事焉，托於公则群称道之，邻於私则群非笑之，且不独非笑之抑必排之斥之耆柚，腐儒浅夫之守此学说数千年於兹矣，其意盖曰公与私之二主义，固至反对而至不相容者也，夫使此二主义诚至反对诚至不相容，则严其界而固防之也亦宜，然亦一即公与私之实义而思之否耶，今夫孝子何以不孝他人之亲而孝其亲，今夫寡妻贞妇何以不爱他人之夫而爱其夫，今夫令主谊辟何以不保他人之子孙而保我子孙，何以不保他人之黎民而保我黎民，则私之为也浸假而孝子者不独孝其亲而且孝他人之亲，浸假而寡妻贞妇者不独爱其夫而且爱他人之夫，浸假而令主谊辟者不独保我之子孙黎民，而且保他人之子孙黎民，则岂非至公乎哉，然而不转瞬而指摘必加之而诟谇必随之矣，由斯以谭则夫私之云者公之母也，私之至焉公之至也，在吾国人非不谂之，而奈何至於与身有密切之关系之国家，则独相诿相让相距相离，推而远之引而避之，必不肯以我之中国视中国，而以君主之中国视中国，且必不肯以中国人之中国视中国，而以天下人之中国视中国，声息渺不相闻也利害渺不相涉也，休戚渺不相关也，痛痒渺不相问也，易一主则复一主，覆一姓又经一姓，亻心亻心亻见亻见蜷伏其下，长此谂古而不自觉也。
    且夫兹心也自吾民族言之，则诚祸甚而於君主言之则又利甚，何也人人不欲私其国，而君主乃得独私其国矣，而污吏败类乃得奉其国以为君主一人之私物，而上以仆妾色以求荣，俳优狗马行以求禄，而下以逞其纵恣残贼之手段矣，语曰‘物必自腐而后虫生之权必自丧而后盗攫之’势有固然无足怪者，虽然盖亦自人人不欲私其国，而国之血脉乃不贯注，而国之躯壳乃不完备，而国之病乃日益深，乃昏乃髦乃益不可治疗。吾於是知创此公与私之名而发为此至公与奴之见者，必自专制君主始无疑也，不则必一二嬖幸臣为此以推波而助虐者也，不则必一二鄙儒为此以献媚而乞怜者也，盖私之一念由天赋而非人为者也，故凡可以入人类界中者则无论为番为蛮为苗为犭┳云渖时，已罔不有自私自利之心存，然人人有自私自利之心於专制君主则不便甚，且罔不有能忧心能忿心能思想心能担任心存，然人人有忧心忿心思想心担任心於专制君主尤不便甚，故必皇皇焉朝夕思所以划除而推锄之，然而显以划除而摧锄之，则又虑夫世必有起而与之为难者，计不若以隐不若以晦不若以不划除为划除，以不摧锄为推锄，於是拥立出私之名号以为之伥，俾世无魁驽智不肖罔不束缚於吾术中而不得自脱，然后出其一人之至私，指而说之曰是天下之至公也，赴之赴之吾将禄女溃之溃之吾将昱，是故党会一国之分子也，则谥之曰结党营私兴学一国之元气也。则号之曰假公济私究之其所谓私者，不过曰不利吾君主一人之私而已，然而愚者不察动率相戒，偶一言论遭大诟詈，推而极之至於为其国之民而不敢拟议，其国之政府之得失昌言一邑之利弊，以播以衍以有今日遂以构成一不痛不痒麻木不仁之中国，嗟嗟风雨如晦灯烛无光，长夜昏昏鼾睡未已集涂夫而圈处之，群死尸而一室之，私乎私乎亦既遏之，亦既排之亦既锢之，亦既斩之则又何自而激发乎。
    且吾闻东西儒哲著书立说，昌言大号以震撼其国民之精神也，不曰独立则曰自主，不曰竞争由曰爱国，要其归宿则亦一私之代名词而已，故其言曰‘文明与文明接，则以道理为势力，文明与野蛮接则以势力为道理。’又曰：‘凡为一国民不得由外国人管辖之，又其国之全体以至一部分，不得被分割於外国，盖国民者独立而不可解者也。’夫是以日兢兢於物竞天择优胜劣败之理，务求国权日益伸民力日益涨，民气日益奋种界日益峻，以出而制胜於外人外国外族，虽至断头折胫夷伤遍野，血流成渠不稍退悔，是岂有他哉亦由於自私自利之一念，磅礴郁积於人人之脑灵之心胸，宁为自由死而必不肯生息於异种人压制之下之为之力也，可爱哉私也。可畏哉亦私也。今曰不然则美何以必排英而独立，意何以必踣奥而建国。今曰不然则和尔士达固之被领於丹麦，犹之被领於德意志也，而何以必血战图恢复，印度之夷於英君犹是君，国犹是国也。而何以人人唾詈之鄙夷之，是盖既立国於世界上即不得不有界，既有界即不得不有争，私也者争之原动力也，顺原动力而飚举电掣以赴之者兴，逆原动力而隐忍姑息以裼岬┫Π舱咄觯理固如斯无可幸者，虽然斯义也吾中国儒哲亦有言之者矣，孟子曰：‘人人亲其亲长其长而天下平’杨朱曰：‘人人不拔一毫人人不利天下，则天下治矣。’顾亭林曰：‘虽有圣人不能禁民之有私，　善为国者亦惟合天下之大私，以为天下之大公。’旨哉言平证诸西国史传则如彼，考之中国儒先之说又如此，嗟我国民可以悟矣。
    而难者曰：一金之微至於志友，借父艹虑有德色，从井下石往往而是，由斯以谭未见其不能私也。否否吾闻之凡能私者必能以自私者私国，必能以自利者利人，今夫中国地则四千万也，人则四万万也，然而起视其世问有一人焉能营营终日五内薰灼，私其一邑事如其一家事者否，即间有之而平均以计之，果能一邑得一人否，夫一邑至小也一人至少也然且不可得，则谓中国亡於不能私谁曰不然，不然则非我族类者之攘夺吾之权利，迫蹙吾之生命如蛇如蝎，如狐之诈如羊之狠，虽至懦者必有铿自由之钟，揭独立之旗者矣，而顾夷然让之夷然受之，甚且甘为印度之续而不喻则如何也。
    然而往者已矣来者可追，谚曰：‘从前种种事譬如昨日死，以后种种事譬如今日生。’及今而人人挟其私智出其私力，奋其私一国私一省私一府私一州县私一乡区之热心，以图救其私一国私一省私一府私一州县私一乡区之私人，励独立之气复自主之权，集竞争之力鼓爱国之诚，以与暴我者相抗拒相角逐以还吾中国真面目，则中国虽弱未有艾也，不然为奴为录宁岂有幸，西语曰：‘生人之大患莫患於不自助而望人之助我，不自利而望人之利我。’然则存亡之责夫岂在人，我国民以中国为我中国人之中国，则中国人之中国矣以中国为天下人之中国，则天下人之中国矣公之为愈乎，私之为愈乎，顾我国民亟自审之。
    ●第一期・政法
    ◎论日本近时政党与政府之冲突
    吾人居他国他国之内政无与吾国事也，然无与吾国事而试放眼於他国政界之风潮，以反证诸吾国之国民，而觉吾国民政治思想不普及，政治知识不养成痛苦在身不知呼瘢束缚待毙不求摆脱，则虽无与吾国事之他国内政亦足种种激刺吾脑界，使吾惧使吾悲而不得不繁称详说以为吾国民告。
    吾国民乎亦知吾国於世界为何等国乎，吾国政体於世界为何等政体乎，吾不忍言吾言日本日本者新造出於世界一等国，而其政体则所谓立宪也，立宪政体有二，一君主国体立宪，一民主国体立宪，日本则所谓君主立宪也，其颁布宪法不过十三年，召集议会不过十七次而下议院之被解散已六度矣，第一次明治二十四年，时内阁为松方第二次明治二十六年时内阁为伊藤，第三次明治二十七年时内阁为伊藤，第四次明治三十年时内阁为松方，第五次明治三十一年，时内阁为伊藤，今又以地租继续问题议院全体否决，遂至停会遂至解散，而政党与桂内阁之冲突乃达於极点。
    夫一国政治之进化恒视在朝党与在野党决战之胜负，以为民权消长之比例差，在朝党胜则政府势力进一寸，而民权之缩力亦进一寸，在野党胜则政党势力高一寸，而民权之涨力亦高一寸，故政府举一事发一令，而其民不敢有异议，相争执相攻难者必其民之无政治思想知识者也。使其民而有政治思想知识也。则政府之举动稍有一不利於己，必将触发其感情，协力奋斗务抑旧政府使不得行其暴虐手段而后已，是故世界愈文明国在朝党与在野党之冲突必愈多愈烈，而其政治亦必愈引愈上，否则在朝党与在野党愈安静愈调和，而其政治亦必愈疲{艹尔}而愈不能善，然则欲观一国政治之进退不可不先观一国政党之进退而已。
    立宪政体为国民自由思想发达之机关，其机关实掌握於代表多数国民意见之国会，国会之成成於议员，议员之起起於政党，政党者必心有一定之政治主义，而其方针不外计画国家全般实际之利益，故政党者实有沮遏政府属民政策之义务，国会未开民权未伸，政党尤必热心企画，以增进人民之幸福今欲观日本政党请先言英美政党。
    英国政党始於一千六百七十九年之权利请愿，其目的在扩张民权是谓请愿党，Ｄｅｔｉｔｉｏｎｅｒｓ后又有非请愿党，Ａｂｈｏｒｒｅｖｓ请愿党称Ｗｈｉｇｓ，非请愿党称Ｔｏｒｉｅｓ，千七百○七年开设英兰联合第一国会，此ｗｈｉｇｓ寡头政治，自千七百二十年至千七百六十年间，始终贯彻其政治主义，及千七百九十二年承法兰西革命之风潮，英国政海大波动，其时则有二党崛起，前者称急进党，ｔｈｅ  ｄａｂｉｃａｌｓ后者称纯正保守党ｔｈｅ  ｔｏｒｙｐａｔｒｙ  ｐｒｏｔｙ，纯正保守党属非请愿党，由地方绅士财产家及请愿党之一部组织而成，急进党属请愿党，由请愿党之一部组织而成，千八百三十二年开英爱联合国会，又有二大政党起，一为保守党ｃｏｎｓｅｒｖａｔｉｖｅ  ｐａｒｔｙ，一为自由党ｓｉｄｅｒａｔ  ｐａｒｙｔ，自由党奉帝国主义保守党奉非帝国主义，二党互持英国政局迭为消长，以迄於今日者也，美国政党之起原在千七百八十九年，此时当宪法制定之会议，其言保存自由之行动者为联立党，ｆｅｄｅｒａｌｉｓｔ言服从国家主权者为共和党ｂｅｐｕｂｌｉｃａｎｓ，又或为民党ｄｅｍｏｃｒｅｔ，或为民主共和党ｄｅｍｏｃｒａｔｅ－ｂｅｐｕｂｌｉｃａｎ，至一千八百年又有二政党起，一民主党ｄｅｍｏｃｒａｔｅ，一国民共和党ｂｅｐｕｂｌｉｃａｎ，前者抱持共和党之主义与政见，后者抱持英国请愿党之主义者也。屡经变易以至今日，共和党乃称为帝国共和党，民主党乃称为社会民主党云，要之英美政党虽繁迹如此，其目的实不外扩张民权与防止虐害之两大义务。
    日本政党始於明治七年，小室信夫等游欧洲见英国政治之美，归国大倡设立民撰议院之主义，遂起爱国公党，其本誓云吾国数百年来奴隶人民之余弊未尽划除，誓与同志之士主张人民之权利，以保全其天赐。后以西村茂树建言之误，板垣退助愤然脱党，自纠合一大团体起爱国社，鼓吹自由民权之说后改称国会开设愿望有志会，又改称国会期成有志公会，明治十四年国会开设之诏下，此党乃纯粹变为自由党，其盟约书云吾党扩张自由保全权利增进幸福改良社会，务尽力确立美善之立宪政体，至十五年大隈重信发起立宪改进党，其纲领为省中央干涉之政略，立地方自治之基楚，惟自由党偏重民权改进党稍重王权，两党正立於反对之地位，然其目的在破坏藩阀之政府，则两党如一仝时更有一大奇党起，乃大和人樽井藤吉等所起发，称东洋社会党，其纲领专持平等主义，其手段则游说演说及发刊杂志，其盟誓则务与富有精神爱国之士交结和协，然内务卿终以结社妨害治安，禁止传达党遂解散，仝年七月大阪立宪政党，九月帝政党，十七年十月自由党亦皆相继解散，改进之河野大隈亦皆脱党，而别组织进步党二十三年板垣乃再兴自由党，始终持此自由主义当时民权之声洋溢全国，盖日本国会开设之完成实此自由党爱国丈夫板垣退助之力居多云，二十七年中日事起，乃为自由进步两党合同之一大动机，其宣言曰藩阅之余弊尚固结，吾党务协力以振起国务之沈滞，至三十一年大隈板垣遂代伊藤，此实日本政府内阁之始，然旋即分裂三十三年伊藤博文起立党政友会，其趣意书曰吾党明纪律整秩序，专诚奉公以革党派之宿弊，当时论者谓读其书莫得要领，此大政党实一无主义之会合云，然日本政治之进步全在此诸政党互相起伏互相抵排，各鼓吹其政说以求媚於国民，而民亦因是得发达其政治之思想知识，以驯至今日之地位，今自由党势力稍衰其有大声势于国中者为伊藤之政友会，而大隈之进步党实与之并立而颉顽，两党素不相容以政府地租继续一问题，遂忽相联合忽相提携，毅然不挠以与内阁抗。
    何谓地租继续，日本地租原率二分五厘，明治三十一年其时内阁松方乘议员之腐败种种舀利，而地租增徵三分三厘之案，遂得通过於议院，然又虑世论之反抗加一二修正，定五年复旧之期限，今度三十六年豫算案内，政府又以扩张海军问题而遂有地租继续之事为国结难，为舆论所不容，夫一国政党与政府之冲突也，其始决非一二日一二人与一二端之事之力所能致，必有种种近因远因含蓄其间，伏之既久破绽四起，然后一朝横溃而不可遏，而政府经年累载所积之垢恶亦得尽决而知之，而政治於是进一级焉，日本近时政局之决裂所含之原因甚复杂，今试举之以贡於吾国政界使有所鉴焉。
    一宪政上之问题也，日本宪法非如英美各国縻数十万生命，历数十年时日以铁血购入之者也，故宪政至今尚在幼稚时代不能发达，而民之拥护宪法亦不甚力，西人恒言曰立宪政体者，欧美人之专用物他人种不能适用者也，吾思其言而知民智民德民力不足者非特不可言民主立宪，即君主立宪亦不可言，使其民智民德民力而既进也，则二者政体果将何择焉，曰不审国内之感情而徒慕他国之君主立宪，谓是可以省破坏十之六七也，不知始以有所顾忌不忍一度大破坏，而其后必再度三度之大破坏而未有已也，治水而增堤防则溃也愈甚，治疾不审本原则复发必死，祸胎不绝无论立宪不能就也即就矣，二十年或数十年适以利他族之用而仍归於专制政体，且又加毒焉此必然之势也，日本所谓天皇万世一系之国，而其宪政之危机犹时时发见，其自言曰：明治二十七年以前，是精神的宪政，明治二十七年以后是体制的宪政，挟私权以蹂躏公权，专制暴戾之隐微毕露，故政党宣言谓今日不可不乘政海风潮一扫腐败以改进宪政，求全人民之幸福，此其冲突之原因一也。
    二藩阅上之问题也，昔时欧西各国贵族与平民阶级甚重，凡种种风云惨澹血肉横飞之烈剧几无不从平民与贵族争权一大问题演出，日本维新以来藩阅之势虽稍杀，然其余波乘沫影响所被犹时相轧轹而不绝，今表面政局虽在政党，而其实势则仍生存於藩阅之手，陆军海军惟萨长两藩之执其实权，两省之参谋本部亦必俟旧阀之将军而贵族院诸员又皆有一种顽冥的痼疾，但知保护自己之权力忌避政党内阁之成立，故时与政府相因依相狼狈，以各固其地位盖维新以来飞扬跋扈，扰乱政界之秩序者实在此阀族，夫富贵者之对於贫贱也其不免妄逞私意，破坏公德者亦必然之势，而行政之无信用无责任尤为阀族政府之惯例，今日本政党奋身肉薄以与政府决战者，亦在求达此打破藩阅与贵族院固陋之一大目的，此其原因又一也。
    三国情上之问题也，政府之言曰熟审世界之大势不得不充实国力，欲充实国力不得不扩张海军，欲扩张海军不得不继续地租，虽然难之者亦有辞矣，二十世纪之时代经济竞争之时代也，欧美各国表面虽装武力，其实际则皆努力於和平之经营，故于广漠之亚细亚大陆务伸张其利益线，以补助本土之富力，盖世界大势虽在军备与实力（实业之力）之竞争，而最终之胜利则必在经济，扩张军备实有害经济之发达者也，经济不发达则国力亦因之消耗，然则国家之方针当急谋富力之发达乎，抑将急急谋兵力扩张乎，二者并急而同时应付，当以何者为先乎，此其说一也。伊大利频年扩充军备费非常之巨额，调查某学家之言曰：伊大利国会之表面虽为租税之增加之敌，然实则经济节减之大敌也，至於今日财政困难几几不能自救，故欲拓殖国力不可不先注意於生产业，英国于世界到处有殖民地，有贸易线，遂不得不扩张海军以拥护实利，今日本除台湾朝鲜之军备拥护人民安宁外，在本土域外更有何物可拥护乎，日本商船搬运满洲之大豆类，及朝鲜之米谷，与南北支那之绵丝布及其他杂货，有二十五万吨之军舰游弋海口，殆可安宁无事，故扩张海军之说实为外交家之野心，全与商船商民之保护相离，今试举商船与兵船吨数相较，日本之国力亦可见矣，然则欲扩张海军不可不察一国之实力，此又一说也。西班牙最长於政治与战争，因能组织武士与政治家然遂不能胜荷兰之经济的能力，故史家谓西班牙当日但知消费金钱不知生产，实一大病原。日本亦一尚武国也，历史上素持尚武主义者也，所短者惟致富之策而已，国债已募国税尽课，而财用犹患不足，此实由经济界之委靡不振，兵愈强民愈贫，饱受贫名而无实益，且不自振兴实业而亻且多制军舰，将吸取此衰弱之民以尽供献外国之工业家乎，此其说又一也。凡此皆因原于国情上之问题也。
    四社会之问题也，世之区别社会有上等中等下等之分者，果何准据而云然乎，亦准据於其贫富贵贱耳，富而贵者为上等，贫而贱者则为下等，民办上富贵者常占少数，贫贱者常占多数而介於富贵贫贱之中者亦常占中数，故欲调和社会不得不籍此中等，社会之力盖有调和而后有损益，有损益而后尊者降其尊，卑者脱其卑阶级化势力均政治乃至於平等今日各国政治家无不以社会问题为最恐怖之事业，凡所谓农民问题贸易问题劳动问题，无不由社会问题生出，封建时代农民殆如奴隶，以最低之生活受最重之负担，近世以来四民平等渐重恒产，海外文明诸国无不注意於农界，保护拥卫以求发达，而农业上之最大关系实在地租，今地租苛税冠绝世界者，惟一奥国是不脱封建之余习，不知地租之重其痛苦不在地主而在小作人，盖地租高则兼并易行大农专其利益，小作人必受地主之威吓迫胁无疑，且商工界之发达由於农业之增进农民社会困厄，则凡贸易与劳动之人亦且必蒙其余波而后已，故中央政府之诛求过重疲弊所至不独农业损害，即商工业亦皆受打击，夫政府者所以保护农工商而使之发达，其事业者也若不顾全国，一般之利益妄用强硬手段，是政府对于平民之无情为至不平等，岂非社会上之公敌耶，社会之公敌不去则幸福何时得进，此又日本政党与政府冲突之原因也，要而言之则以上所举诸问题实一责成政府之问题也，盖政府者亦国民中之一分子，非多数之国民必当盲从屈服于少数之政府也，故国民对於政府而负有种种监督之权利，且立宪政体君主无责任，大臣则不可无责任，而大臣者又非以能圆滑其行政手段为责任，必当于行政之外确有政治的公德见地，公德者何即政府对於人民之信义也，假使政府与人民立一契约，此契约明明有界限明明有期限，而或侵其界限或逾其期限，是政府显违政治的公德也。一事如此事事如此，将种种暴虐手段皆无不可逞政府一已之私意而为之，是久长蜷伏于专制政体之下无智无识之人民，为可一任其播弄耳。若人民稍有智识不肯自放弃权利，则必团结多数之人之力以起而攻击政府者亦情理之至正也，日本为立宪国而政府之手段犹时不免于专制，故此次政党宣言一则曰政府无责任，再则曰背国民之公约，损国家之威信而其最终之要言则曰政府欺瞒人民，非真有整理行政之能事，吾国民不可不竭力以廓清中央之政界，今日此议会散矣冲突极矣，自此以后日本政党之改进阀族之绝灭，社会上或被百般之利益，凡此皆不得预知，要之政府之蹶焉必矣何也，盖少数之政府以不能与多数之政党争也，必不能与多数有政治思想知识之国民争也。故国民自不欲权利则止，苟其欲之而争之，则立於多数地位者未有不能胜少数之政府者也。然则政府亦何乐乎与民敌，而身为集矢之的也。
    由是观之日本民智民德民力虽下於欧美数等，而仅以一关於财政之地租继续问题与政府争之力也，犹如此岂非以财政者关系一国生命，非可任政府之紊乱而不一问者耶，夫国之有政府所以代人民谋画全般之利益，而此直接间接之利益又不可不先放掷巨额之资本以敷设之，於是取於民而有租税，而此租税者实则仍以支配於全体之社会，而民甘愿割弃其胼手胝足终岁勤劳之所获，以纳於政府者亦谓此乃吾身家安宁之代价耳。夫以求身家安宁之代价而政府乃任意监督焉挥霍焉，不一为之经理焉可乎。政府任意滥费挥霍不为之经理，而纳此代价顾亦安然坐视，不一起而诘责焉又可乎。嗟乎胥吏追呼则风云变色，堂皇敲朴则血肉俱飞，当其横征暴敛索之惟恐不尽，虐之惟恐不力，曰此国家之要课也。此天庾之正供也。而及其度支之若何出入。则非特不与民商榷且不一使民共见也。此於纳租供税之外息焉游焉，以终天年以长子孙亦若凡国家事，吾侪小人可弗预焉，呜呼有国者不爱其民，谓之贼民有身家者不爱其国，谓之自贼贼民者有民而无民也。自贼者有国而无国也，无国无民尚何言哉。虽然奴隶之服於主人也，任其箝制任其笞挞，不也与校亦或积威约之渐也。及一见他奴隶之对于主人也，有义务亦有权利，而后知奴隶而无思想无知识，必将永永为奴隶不能自拔，则至此而不奋然恚耻，亟亟谋脱於沈沦之悲境者盖鲜矣，然则观日本近时之政局为国民者可以兴已。
    ●第一期・经济
    ◎日本财政考　　　
    ☆二十世纪男子
    ○第一  银行业发达之情形
    银行者国民全体信用之媒介，及货币流通之机关也。其源肇於英国全球滥觞莫不师是，其重要处有二点，一受动业务，即收贮存款并发行券是也。一加动业务，即借金取息是也。距今约四百六七十年日本政府颁定质屋法令数条，一日用品物皆得质，入衣类以一年为限，武器以二年为限，二息重限以五分，三凡营质屋事业者，须有十分资力否则处罚若质屋行为不当，则邻民皆负担质任后又制息不得过二三分以上，德川秉政别须百条，凡质物经八月后该质屋债权者即行变售其物，其时有所谓札指者即政府米廪之看守人是也，此米廪专支给禄於士族，而给以领米之凭单有一定限期，凡欲先期领米者则应将凭单交付看守人而请其垫付，看守人此时即可依照凭单米数扣除利息，然后给米及领米期到，该看守人即持此凭单向米廪支取全额米数，此为惯例故米廪看守人渐渐充当，益扩张此业凡各士族有抵当物持往，或将该凭单抵当者并可借与金钱，政府亦以此事有利可图，於是制定条例凡借金者得以二倍半之物作抵，譬如借金百元须以三百五十元之物作抵，而缴纳五分利息於政府此实为日本全国银行事业发达之始，明治六年以前大约皆行此种业务云。
    大阪地方从前为许多诸侯米廪所在地，且为商业之中心点，距今百余年前即元禄时代之际证券之业务大为扩张，此种证券施行出於大阪王寺屋五兵卫所创造，商业家卒称便利，盖即如我中国钱庄之类日本称之为两换商，两换商与顾客所交易之证券，与今日银行证券无异。又两换商相互之中有所谓亲两换者亦犹今日中央银行之於普通银行之类，但当时所谓亲两换者不过有最大资本，而究与两换商无异，营业者亦极多，非若今日之中央银行仅有一所，此则两者情形不同之处，此外各种证券皆盛行於商业间，维新草创之际诸事破坏，信用制度信用机关等亦为之摇动，因而大阪各银行家或废止其事业，或缩小其范围信用制度阻滞不行，交易率以现金为度於是金钱缺乏怨声载道，市面为之大坏政府再三研求金钱流通之法，遂创造为换会社由明治元年起，至八年支出资金七十六万四千三百七十六元，然无甚成效。
    维新之初诸事取法米国，银行之例政府亦彷照米国式，创设国立银行於明治五年制定国立银行条例，此时政府发行金札引换公债证书以期维持恢复，从前纸币之价格使不致下落，於五年内销除其纸币其销未完者不论何时有持此种未销除之纸币来者，政府皆可给与金札交换公债证书，政府发行此种公债证书之方法，系由该国立银行提出资本纸币十分之六呈送政府，政府即依其提出之数以金札公债证书保管之於大藏省，由大藏省给以同数之银行券，其余十分之四则为现金，以预备银行券之兑换此时政府又因监督国立银行之故，於大藏省内设立银行局。
    政府欲创设国立银行以达其融通金钱及整理纸币之两目的，故於东京设第一第三银行，横滨设第二银行，新氵舄设第四银行，共设银行四所统共资本金三百六十五万元，以十分之六算之该银行券发行之总额为二百十九万元，但此时市场需用现金，所发行之银行券无不向银行兑取现金，於是银行堆积银行券甚多，而现金所预备者顿因而减少矣。
    明治七八年之交因信用机关阻滞之故，现金流出殊甚政府始改正银行条例，一面增设银行使金银容易流通，一面开士族等谋生之路，明治九年八月士族等奉还秩禄者，（维新以前士族皆有一定秩禄）皆废止其年金而给以五厘或一分利息之公债证书，但士族等狃於故态鲜衣饱食，无所事之未免入不敷出，政府又迫使彼等以此公债为资本，创设国立银行为彼等将来生计。
    银行条例改正之要点，一国立银行创设后以二十年为限，得以营业二十年以后则变为私立银行，此时则该银行[C043]发行银券之权。二国立银行之资本，最少须十万元以上，人口二十万以上之都市则须二十万元以上，然经大藏大臣之许可者亦可创设五万元以上之小银行。三银行以该资本总数相当八分之分债证书，存贮大藏省，大藏省给以银行券，该银行即得发此券。四银行须预备法货在资本总数五分之一以上，五发行券总额之半数以上不得用五元以下之券。
    此外又有数项，一银行不得买卖不动产，二银行不得从事制造工业，三不经大藏大臣不得与外国银行交涉，四不得以本行之银行券或股票借与他人，五不得以总资本十分之一以上借与一人，又该存款总额中至少须预备四分之一，以便支付此预备款内十分之一须用公债证书。
    该条例改正以后银行但预备银行券四分之一存置不动，其余四分之三皆得任意使用，以致大得利益又存置大藏省中之公债亦年年生利，遂坐收二重利益故不独以前所设之四个银行生意融通，且因之续立许多国立银行，明治十二年之末增至百五十三行，资本金总额四○六一六○三元，发行券总额三三九六五二八二元。（未完）
    ●第一期・哲理
    ◎续无鬼论　　　
    ☆义乌陈晃
    西儒听特尔之言曰：‘观犬羊诸畜而知其未尝留心於物理也，惟人则异是，凡所见事物不特感外官之觉，抑且动内心之思又必原及始终而求其关系焉。’斯言也甚言乎人畜知识之浅深也，畜类之知识无多，故当时则昧后时则忘，人则有所防也故有迁避心有冀幸心，由是有祈祷心有崇奉心有迷信心，而昏瞀于祸福鬼神之说者遂居其大半矣。间尝烀褡骞家兴亡之故其与祸鬼福神之说大有关系，非洲之人聚木石而拜之以为无上之尊而种将尽矣，印度之人信天堂地狱之说至以溺死昕速ず游登天堂，而社已墟矣，埃及人以尼罗河流卜岁丰歉，而国已奴矣，安南人喜蛊魇之术而邦已覆矣，回教谓其始祖出於天神，至今犹礼拜之勿替，而土耳其波斯非利宾殆或亡矣，亚洲之东有待亡之老大帝国，焉亦一信鬼神之国也。各行省中庙宇不知其几千万落，坛椴恢其几千万家，香火不知其几千万种，浸淫滂漶忘反流连，故风俗如中国实可信为纯信鬼神之国，而窥信者之心以为鬼之，智甚超而权甚赫，君相有生死鬼神主生死，国家有兴亡鬼神宰兴亡，凡民有起居饮食鬼神察起居饮食，呜呼鬼神信如是卓绝也，固宜泥首听命矣，虽然人之于畜其圈人所赐之居也，其刍人所赐之食也。其行则人鞭之东而东，鞭之西而西者也。故人负其卓绝之智力以统驭之，而畜类遂莫敢谁何，以至宰之割之而莫或幸免，使鬼神於人亦犹是也，吾乌知宰之割之者畜受诸人，而人不且受诸鬼神也故幸而无鬼神，人类尚未蒙此惨毒，乃犹坌息相告谓夫阴界冥冥，上界昭昭要自有赫声濯灵者为之主宰，一挟此见捕风捉影之谈援为实据，鬼神若乃或遇之矣谚云：‘疑心生暗鬼暗鬼生疑心’今之所谓鬼神者抉其弊，实不过疑心暗鬼之因依而迁流久而附会多，而濡染酷遂使世界各处之弊俗我国乃兼而有之，门径岐迤支派嚣纷，必欲一一举之几于更仆馨管，而不能崖谱忍乇嫫浯舐裕（一）偶像，（二）魂魄，（三）妖怪，（四）符咒，（五）方位，（六）谶兆，叙类匡谬为我同胞告焉。
    一盈尺之木，堆泥具耳目口鼻手足形而拜跪于其前曰，其能祸福人也。城隍之庙出入生死，入其庭为隶为卒为皂为役，怖其状或舂或磨或锯或烙腥其刑，睨者乃战怵自惴曰：冥罚之可畏固如此，虽然人何由而生何由而死，权果属于城隍与否，此理明而城隍之妄将不言而自明，夫人之有生命乃始号时而为城隍所授者乎，据流俗所说大抵如斯也，不知在乃母腹中时早已生矣，且不在乃母腹中时早已生矣，何则人与人之相替以种相传者也，西人[A064]究人种知为极细之虫，形蝌斗而长尾，其初胎也亦不止一精虫，而群精虫相竞争惟强者独存，后乃变成人形窃为比而观之植物之种受肥料之滋养而萌，人类之种受血液之滋养而婴，故谓动物之独有生命误也，既婴而有人之生命未婴而有虫之生命，故谓弧е旦而始有生命，尤误也植物之生命农夫有树艺之权，动物之生命乃父母有生育之权，故谓城隍之轮回主此生命更误也，人之死也如老树之必归腐朽，如旧机器之必归损坏乃新陈代谢之公理，必曰城隍吾无能与之辨，虽然近年恒多疫如鼠瘟如虎列刺时有所闻，鼠瘟之病乃极细之菌，集于皮肤上透入肤内而至血管，而病源在于菌故具传染性一人病此，其余菌即足以传染他人虎列刺之以菌相传染亦然，然而同一鼠瘟虎列刺发于中国之牛庄福建上海苏州杭州等地者，诵经号佛以治之，罹而死者多发于日本之神户东京新氵舄等地者栅居毁室以防之，罹而死者少一多一少视乎防与不防，则防疫有权而城隍之死人无权，防在菌不防在城隍，则菌有一时之权而城隍并无一时之权，则死与城隍何与也，夫至生死于城隍无与，而犹以其像为神者，吾知必无是人不以城隍为能生死人，而以他神为能祸福人者，吾更知必无是人故举一城隍，而凡庙食如城隍者皆无烦吾之赘述矣。
    二魂魄之说其为鬼之推波助澜耶，俗云荐亡魂俗云赈孤魂，俗云三魂七魄推其意似魂与鬼甚相似，而魄则为鬼之所守，按人之灵能由于脑，脑有大脑小脑之分一主知觉一主运动，而传知觉运动之媒介物为神经，人死时目无视，而睹官之神经熄矣，鼻无息而嗅官之神经熄矣，耳无闻而听官之神经熄矣，口无言而语官之神经熄矣，手足腰脊不能运动而肢体官之神经熄矣，夫神经俱熄为灵能已寂之证，何则灵能者出令者也，神经者传令者也，神经之于灵能如传电体之于电，如传光体之于光，如传音体之于音，如传热体之于热，故必有电有光有音有热而后可传，否则无所传也，为灵能传令之神经亦若是焉耳已，灵能之于脑如电之发于电池，各音之发于振动体如光与热之发于燃烧体，而其寂也如电量之已竭，如振动之已止如燃烧之已毕，故老而健忘为脑弱之初，死而全忘为脑弱之终，驯以渐至老濒于死，成敛级数焉由是观之生前有灵能死后无灵魂也。又人之身体为谖炭为养为轻为淡各元质所组合而成，尸之腐烂由于淡气之易发出，与夫空气中养气之易酸化，葬诸墓内酸化较迟，然而潮湿之薰蒸终必腐尽而后止，当其腐也或为气体而散出，或为液体而流出，要皆性质迥异之化合物，其能稍持久而不遽变为化合物者，虽有累累之枯骨然肤尽则骨继之，生化合物亦性质迥异耳，而过古垄之前者辄心计曰：是有墓焉是必有魄焉，抑必有凭依之鬼焉，不知残骸剩骨以待化合，化合而去者尸生此非尸而亦生此也，化合而留者墓有此非墓而亦有此也，故夫墓有何物，物果魄否可知也。尸即魄乎魄即尸乎，吾亦不敢强为流俗定，然而化合之物有公理，墓内之物有定名，三尺马鬣封之内第问其化学作用何如，而无魄即可断也，夫死后无魂魄则夜间无鬼物可知，夜间无鬼物则一切新鬼故鬼之现形，其为八公山草木之兵者夫亦可以息喙矣。（未完）
    ●第一期・教育
    ◎盎格鲁索逊人种之教育并中国教育之方针
    非有翻天倒海之气魄佐以快刀切麻之手段，则不能言教育，非有若保赤子之诚心佐以如电之眼光，则不能言教育何以故。则以言教育当先破坏故，当首建设故。
    我今欲首先提议者有一，事则教育与学校学校与科学之界限是也，夫学校者教育之主体之机关部，而非其全体及目的物，而学科者则又学校之主体，而非其全体也，言教育而仅及学校，言学校而仅及学科，谬与朝廷为国家等，故自今不患学校之不兴学科之不备，然以言救中国则必无效，无以一学校之力势不敌社会风之所趋，即教以爱国教以爱群，彼退而息焉，若父母若朋友一言以挑之，彼即举昔受者而忘之矣，此就学校与社会之关系言之也，至于学科向所谓‘书上说说’耳，然则非打破此难关虽举数千百伦理大师，口讲指画其不流于昔所谓者几希矣，而况并此而无之也。虽然并此无之其因盖仍在社风与学风之未变，故今日言教育必自改变社风与创造学风始。
    知此可与言破坏建设矣，今学子将以为教育者乃和平之事业，虽然天下之破坏事业孰有大于教育者哉，凡天演之理国民之品性，其合於世界大势者存，否则亡中国立国四千年矣，其群治之组织乃生一种特别现象，其国民之眼光常注于一小圈，于是于无量数之方面造种种之原因，遂以成今日之形势，呜呼使此社会而果合于世界大势，则文明又复何让而孰知适於昔者，乃大反于今也，然其组织则固已年长月久根深蒂固，如连环相续牵而复转，故为吾中国除一弊常，因一而十而百乃出不可纪极，使不辨本末先后而欲扫除一切，则固未有能济者也。
    虽然言破坏矣使无建设也，则未有能破坏者也，夫社会习俗必有所趋，徒举其恶者而痛心疾首而扫除之，微论其青黄不接乃酿大祸也，且吾知其必不能去，虽然建设云建设云，又非可以卤莽灭裂而为之者也，吾前之所谓破坏者在去其旧染固已，虽然凡一国立于世界上有历史者必，有独具之特性秉之于历史地理宗教学术上，若悉举而去之微论其不能也，且其新者又从而不固，而必于此混淆腐败空气中，别择其善者而守之，勿使滔滔者随与俱去，此其势之甚难固已，即就别择言之又断非仅以中国一圈内之眼光，而遂能别择者也。盖必其洞察世界今日之大势求其历史，以观其发达之所由，而推及其将来夫然后纵横上下以求其通以计其全，则始宗旨可定而建设有其基楚也，而苟其得之则又必其精神，足以呼吸万类贯注全体，其气魄足以柚群伦而感化之，苟不尔者则其人既不见信于其群，则其宗旨必不能贯注于人之脑，呜呼言破坏难，言建设尤难，世固有悲智兼大以从事于兹盛业乎，虽为执鞭所忻慕焉。
    吾今敢正告天下曰：今日中国之大患盖不在显见，而在隐微而吾之所以汲汲皇皇痛心疾首，而欲救之者乃正在诸君所谓‘是亦毋伤’‘是亦人情’‘是盖积重难返之习俗’之一点也，吾尝谓国而亡也必亡于不知不觉中，盖谓此也闻者疑我言乎，吾请举盎格鲁索逊人种之教育与我社会相比较，愿一一劾之一一对之，若以此事为难能为毋伤乎，呜呼斯果予所勿屑也。
    当欧洲五世纪有上陆于台母士之南之一群索逊族，至六世纪之初有盎格鲁族者侵入与之混，此则盎格鲁索逊人种之所由来也，其特性逐渐发达其民族逐渐膨胀，首固其本于大不列颠及爱兰二地，其文明遂大进其膨胀力遂出口挟其农工商业以与异族竞，而美而澳而非而亚建大强国二，一英一美统率人类至四分之一以上，占领陆地至四分之一以上，伟大哉其民族之历史，庄严哉其社会之文明，而其民族前途之活动力尚泱泱乎，其未有艾呜呼自有历史以来，未有继全之人种，如盎格鲁索逊人者也，然则一民族而苟欲自存于世界，其亦知所取法矣。
    嘻使彼而生是使独也，则吾亦已焉而已，其不然哉其不然哉，彼其所以致此之由其原因非一，而教育特其重大者也，彼其于家庭于学校于社会，其教育也与寻常异，与寻常异嘻其坚忍不拔之性质其独立特行之精神，其强大之体力皆是教育之结果也，吾就其特别之点言之盖有数端。
    其一，彼父母之视其子女也，不以为己之继续物，而以为国民之分子，不以为己之所有，而以为国之所有，其子女而能离父母而独立也，则欢喜无量彼其苦心经营以教育其子女也，必曰：‘如何而使吾子可以得触立之精神也，如何而使吾子可以得触立之技艺也。’彼父母盖为子女而教育子女，非为己而教育子女，非为其养老送死，而教育子女彼常曰为自己而教育子女，而视其为吾之所固有物，是盖以利己心而贼其子女者也，故常有二人垂老而其子乃冒重洋，越万死数十年而不归者，而彼亦未尝有所戚戚于其心也，彼又曰为父母一人之私利而左右子女强之使顺从己，是视其子女为其欲心之玩弄物也，吾之子女不若是之贱也毅巨曰怀哉，彼族之所以独优于世界，盖有由哉而我中国则何如，谓出门三百里发怀乡病，泣虫欤弱虫欤虽其性质薄弱，盖亦渐渍浸润由来久矣，然而固曰：子吾之所有也，养生送死父母之所以乐有子也，是固人情也，天理也何足道，呜呼而孰知此即致亡之因也。
    案吾述是言吾知人必大骇，虽然盖何疑焉，夫倚赖者人之恶根性，而报恩者则又世界之大义也，故父母不可依赖其子而子不可以不报恩于其父母，且使父母而固视其子为所有物，果何利乎。庄子曰：有人者累吾中国人抑何见累之甚也，吾尝见有以中年后之人而坐是累故，卒身因之弱神因之困者矣，而国遂因之而不振，呜呼是亦可以已夫，虽然彼英人之所以能致此者盖有由也，迟婚一也女学二也，人各有职业三也。凡社会一风俗之成必有种种方面互相连络，而始立故是又不可一端论也，要之生子而教育之父母天职之义务，而为之子者受其恩而报答之，亦天职上之义务，两无可辞者也，吾愿读者勿误解也。
    其二，彼父母之亲子女也又甚重，彼不仅不视其为已之所有物，并不愿为人之附属物，其教育之大宗旨曰：一人为一人故责之重责任，使之尽义务教之主张权利，其启发智慧也务在实地，使自验之其造就品性也务在寻常，使自觉之故彼不以小儿视子女，而以成人视子女，彼常曰：重之则人自重轻之则人自轻，若自少年而养成一种卑下之性质则无论何人，必不能使之弃恶而为善，然则我中国则何如，姑无论其以小儿视小儿，则且有以小儿视成人者矣，彼固曰：子吾之附属物也，若无权利云云，则吾国向来无此字义更无论也矣呜呼。
    其三，彼之教育子女也务使其子女为将来社会中之人物，而不为过去之人物，故决不以适于故去时代之教育教之，务使其自出能力自辟新境，若父母举其身已过去之经历境遇，而为其子女之模范等事，盖彼族所无者也，然而中国则何如，夫尊古固中国之大特性也，呜呼水停则污人停则死，人之所以胜于群物者以其善变耳，以停滞不进之社会而处变动剧烈之世界，吁其危哉。
    其四，彼以使其子女从事于实业，为第一义务。彼有恒言劳动神圣也，彼视职业无上下无贵贱，而惟以劳动为最尊贵，而惟以自食其力不食于人为最尊贵，其所贱则怠惰而食人者也，故彼虽贵族富豪之子有农夫矣有锻冶矣，有大工矣有商人矣，有鞋匠矣而皆无贵贱，而所贱则有之矣，政客官吏是也，故盎格鲁索逊人之专业政治者颇稀，除少数之学者以外余皆以实业为主，以学理为补，其国民教育之所重者在家庭在实际社会，所谓学校者不过教育中之一小部分而已。未完。
    ●第一期・历史
    ◎印度灭亡之原因
    ○第一节  叙论
    试一翻东洋史其号为古国者莫支那印度若矣，然所谓印度者尝以一百五十五万方里之地积，二亿五千六百万之人口托命于盎格鲁索逊人种之下，嗟嗟山河破碎身世浮沈，彼茶褐人种者将长此浩劫而不复乎，故宫禾黍荆棘铜驼亡国惨情，吾诚何心而乃述此而今日者位于喜马拉山北之一大帝国，其运命又属何如，综所经历何一非印度前日之历史，废书长叹诚不知己置身於印度乎，抑支那也夫印度者其种姓混乱，其言语庞杂其宗教分立，上则沈湎歌舞而不知大义下则热情声色而不知国仇，洎乎苛政百出暴敛横兴，乃至不能与白种之女仆交语，而始觉痛痒欲脱羁绊，则无如膏血已尽咽喉受扼，虽有拜提尔耶诸人，亦终无术以图恢复，呜呼印度亡矣后之为印度者，其亦引以为前车之鉴矣，夫空言未来之运命不如实证已往之历史为尤得也，彼印度者既已演此惨剧映入於吾人之眼帘，殆天特欲留此未亡之印度使之有所观感有所奋发，而不愿其为印度之续也。则吾又安得不熟读其历史，一研究其致亡之原因而力求所以免，蹈此覆辙者欤爰厘其先后之原因而论列之，幸毋使后之视今亦犹今之视昔也。
    ○第二节　印度之地理上关系
    气候之寒暄食物之质点，山川之疏密皆於人身有密接之关系，故研究历史者地理为重要之一部分，而於家国之兴衰亦有间接之原因焉，印度全国之地势起亚细亚州中央，斗出於南海为一大三角形，北倚喜马拉亚山，西临阿拉比亚海，东枕孟加拉海，北纬自八度起，至三十五度全国面积共一百五十五万方里，其北境以喜马拉亚山为屏障更南出一支，画孟加拉之东部及亚桑与缅甸之经界者，是为奴额罢雷尔山。又西北之一支蜿蜒南向而达於海边者，是为塞甫特克山，司拉门山与赫拉山，凡注於南方之水流皆发源於此，夏日之间南洋水气蒸腾上达，被定时风所吹荡而北驰来至喜马拉亚连山，即降为霖寸因以养印度河之水源，而山之南坡受此雨水土地悉为膏腴，东自孟加拉海湾西至阿富汗国境，及阿拉比亚海之地皆此水流所灌溉之部分也，其平地流於北印度之旷原者，则有三大河，曰印度河，曰布兰玛普拉河，曰恒河。印度河者发源於喜马拉亚山，贯克什米尔西北之依斯加尔特深峡，经魅羝罩荻西南注入海，其长有一千八百余里布兰玛普拉河者亦发源於喜马拉亚山之后，西藏山中东走贯喜马拉亚山之东端，而入亚桑流至孟加拉之东部，为一大航路便於运输百物，恒河者发源於喜马拉亚山麓，贯通一千五百五十里之地，为众水之合流印度北方人烟稠密之田圃藉兹灌溉以丰养物产，故土人称之曰圣水，其南方之地为三边之高原，连山环绕其中数千里皆平土，有名之商埠孟买，麻特拉萨，卖索尔等皆在焉，自昔入寇於印度者多俞东北或西北之山岭而来，每次顺河流逐先入者於南方，而自代居其地当印度草昧之时高地之亚细亚人蒙古人及高加索人，渐逐水草西来从喜马拉亚山西北之凹处入印度，见有名之恒河与印度河不胜惊喜过望曰，有如此二大河流足建一大国而有余矣，遂散栖於此两河之流域相为孳乳，盖无智蒙昧之原人初未知耕牧之道，仅取自然长成之动植物以为食品，故其争先群集此地者亦足见此地从古具天然之富也，其开化远在各国之先良有以欤，然而各种人自西北方侵入以来，一传再传即渐失其特别之精神，则又何也盖亦由於地方之温度过高，而土过肥沃人民定居之后即由安逸而流於奢华，由奢华而流於文弱，由文弱而流於骄惰，所谓沃土之民不才欤余闻德国之博士阿尔腾勃尔者，留学於印度数年，专研究印度历史而著为论说曰印度为炎热之邦禾稼之蕃殖，全世界中殆无其比，因此人民之欲望易给无意他求，然其人民之精神气象为炎热所制，偷惰苟安不知向於他邦讲求交际对待之方略，故毫无坚固忍耐之性，其国力亦萎缩而不能伸畅其文明，虽一时蔚然发生光彩，而其精神Ａ１焉消灭亦即此原因云，此足以证前之说矣。
    ○第三节　印度之民族上关系
    合数民族而居一国，其初虽有吸收化合之力，其终必生分崩离析之渐，而况种姓不同阶级各异，积弱之来盖有由矣，当亚细亚人之侵入於印度也，驱逐黑人种而杀戮之或隶属之，遂占居於恒河与印度之水涯，其中恒河与茹牟那河相合流之处又有盎格，麻加达等人种来侵，更进入东印度此后他邦之人种益有侵入印度之思想，而阿利安人种於此时结合大群，横溢而来侵入印度河边之魅羝眨以最强大之势力最新颖之文明压倒内地之土人而感化之，未几印度之全地过半为其所夺，是为温都人种繁殖之始基，迨后蔓延印度全土，与其土人杂婚其风俗习惯随之混淆，遂渐失阿利安人种之气象精神，而别成一种特殊之阿利安人种，此实印度人种本为阿利安人种，而不如他之阿利安人种有进取活泼之气象，文化之发达亦半辍於中途之所以也，然其初本恐与土人混交，因以婆罗门教义立阶级法，分别四种姓其一曰婆罗门最清贵，此类人自云我本始祖从梵天口生，故取梵天为姓世世相传学四韦陀论皆博学多才，或为王者师或为祭师，凡有坐席不与余三姓同行，自外杂类更宜远避，其二曰刹利，从天神之脐而生，有日种月种两族，世掌印度之政治及兵事者也，其三曰吠舍，从天神之胁而生，此种人多从事於农商或为医师讼师。其四曰首陀罗，从天神之脚而生，专业畜牧及佣工，此外尚有数族其中以帕利司族为最贱，人称之曰旃陀罗，以鞋工皮匠等为业，在印度殆不齿於人类，并禁其受教育要之设此种阶级者原为防止与他族结婚之渐，在印语曰ｖａｒａｎａ即阶级二字，中含色字之义又其阶级规条中禁止与他之阶级结婚一条最为重要，足以证也然以阶级故而国民之统一力因之而大害，故一旦遇外族来侵遂失其团结抵抗之具，坐使国日残破而已。
    ○第四节　他族之侵入类繁
    凡一旧国而被数种族之蹂躏，其国民之元气已非百年不复，若再经他族之入居或奉其王朝或受其辖制，则后虽回复独立亦终难以自振，吁可畏哉，如意大利如埃及皆其已事也，噫嘻伤哉东方之老大帝国，其运命至於今日者吾复何言，吾复何言印度当纪元前五百十八年之顷，波斯王大流士者首侵略印度并有印度河岸之地收其租税，嗣后在大流士战役后百八十四年希腊之马基顿王，亚历山大率精兵十二万入於东方，由亚特渡印度河略取印度之地，诸国兵皆败仅存摩竭陀国，犹欲攻之会兵士皆倦战，遂班师渡印度河凯旋於波斯，其后四年亚历山大崩其勇将塞留哥斯获巴比伦及印度之侵地占领之，当时摩竭陀国王被其大臣所弑，另立Ρ利耶朝传三世亡，珊伽朝代之其时拔德德里亚人屡屡侵入北印度，珊伽朝传十世亡安度罗朝代之，此时北方之种族来寇印度之西部，务占居其地其后又有耶婆那人者，从海上突进略取孟加拉西南之疴利沙地，至纪元六百二十二年亚刺伯回教勃兴，以刀剑为宏教之具遂大扩版图，於九百七十七年回教之勇将士武克士壬，从阿富汗之只寿尼进侵魅羝罩地，於各处建立回教堂，多掠财宝而去其后魅羝罩王与挑战复为所败，每岁纳贡赋焉及士武克士壬卒其长子马毛多领其地，马毛多者勇敢有武略，复举兵入魅羝涨芾保尔王塞巴尔寻与立约，岁纳贡赋释之归而还其侵地，后因罗侍布土王背约复取罗侍布土及牟尔丹之地，又伐塞巴尔塞巴尔求援兵於印度诸国，诸国王合纵御之终为所败，遂连年征服各土毁其偶像掠其珠宝，印度民族遂折而为摩哈末臣仆，至千三百九十八年撒马尔罕帝帖木儿，又募九万二千之兵大举征印度，转战无前所过残破，终拔特里城屠戮降囚十万，至是印度复为蒙古人所有，未几闻巴牙屑之兵侵入其国境即退去使罗保尔之总督几儒尔代镇其地，至千四百七十八年几儒尔之后裔，又将其国传於阿富汗人，毗路利路提至三世暴虐过甚，威势大衰国内谋独立者踵相接，於是魅羝罩总督度刺路提者至哈布乐，见帖木儿之五世孙巴卑尔请共入印度镇定国家，兴帖木儿帝国巴卑尔得此机会，复进入印度会国内有他故，屡进屡退度利路提至是亦中悔反抗之，然印度人多密通款於巴卑尔者，巴卑尔乃复大举袭特里激战之后终陷之，遂即印度帝位建设莫卧尔朝，五年之间平定全国势威大振，而印度之王侯欲驱逐回教徒谋独立之心未已也，乘帝之崩国内又大乱，是时葡萄牙人已在南印度通商，瞿侍拉土之王婆皤度尔，大养兵力思图恢复，遂借葡萄牙人之炮铳以与帝弗马暗战，帝虽败绩而其勇将舍尔阿富汗人也，乘间并蚕婆皤尔之地，攻孟加拉势张甚，帝一再征之均为所败，仅以身免遂与其二弟共归亚瞿罗，集财宝奔魅羝丈岫遂称王，立阿富汗朝其后弗马暗借波斯之骑兵一万四千袭干达巴尔，取哈布尔悉平定阿富汗领地於是复率骑兵一万五千，侵入印度会舍尔已卒，印度王侯复蜂起相攻，费马暗乘机突进终颠覆阿富汗朝，再兴莫卧尔朝未几帝崩，子亚克婆尔嗣施善政行改革，登庸印度人使与回教徒共立区要之地，以收服人心然至帝崩后诸子争位互攻，王侯各图自立纷纷借寇兵斋盗粮，彼活眼刚胆之白嫒酥炙礻锲拼酥忻夭兀乘民族主义膨胀之风潮席卷长驱不出数年囊括印度全国以养成西力东渐之大势，抑何其经略之易而奏绩之伟也，呜呼使印度人民不先失其特殊之精神，则他族不能侵入他族不能侵入，则国民必能保其相互一致巍巍印度大帝国，至今犹雄长於东亚可也，彼白人虽强悍狡黠又何从呆觎而携取之哉。
    ●第一期・各国内情
    ◎俄人之性质　　　
    ☆飞生
    译者曰吾熟闻之矣，‘知己知彼’呜呼何吾中国人乃并此言而忘之也，吾又熟闻之矣，‘天下之大患在俄’呜呼何乃并此言而又忘之也，吾既草东亚新政策一篇以为吾国民告，虽然外交者内治之膨胀力而内治者则国民性质之回光也，吾中国昔日一物无所见，挟其茫然之概以与他人接，夫亦何怪其败也，败矣其亦可以醒矣，其亦可以详求彼族之情形，而自念矣而茫然者仍如故，呜呼其无人心也哉，夫政府贵忙或不暇从事于此，吾侪国民而欲审敌自镜讲，其所以处之之道是可已也，孰不可已也。是篇原稿为英人赫威克所著其理想深入，其观察微密赫威克者英之少年新闻记者，精通俄德文学世之卓卓有名者也，余虽不能挟粮走万里以一[A064]其情事，然读此篇盖恍若游其地而接其人，用译述其意以介绍于我同志焉。
    （本门原拟草海陆二大强国一篇以间世，以迫于日而调查参[A064]书，尚未齐集故先译此原作请俟下期读者谅焉。）
    吾自闻外交家之议论读无政府党之著书，观新闻杂志统计之种种事业，而心目中有一俄罗斯焉，若曰俄罗斯者若何，及一旦入其境直接其人民，观察其天然景物而遽然惊，而恍然悟嘻吾昔时心目中之俄罗斯盖不如是，不如是吾是以知世之论俄者非偏于一则失于夸，非出于谬则出于奇，是皆不足信也，俄大国也欲察其人民之特性盖决非易易，吾今自种种方面上普事观察，而一一条论之。
    其一天然之观察点及俄人之美感，余一入俄境而瞿然起意外之感，其一则风景是已，世之论者以为俄土者，则惟是荒荒草原也郁郁森林也，必其不美观不愉快也，而孰知斯言也，盖未知其真相而妄为悬揣者也，余自瓦沙（波兰旧都）至墨斯科俯仰其天地，河流涓涓树枝垂垂，皆现银色时泛舟筏顺流而上，淡烟落霞中茅屋点点散在各处，葵花之下农夫刈草时有森林丛丛，一望至百里人群之处高塔凌云余乃深叹，其天然之美，而益知俄人性质盖诚有未易测者在矣。
    以俄国之风景而未得绍介于世界，斯亦可为不思议矣，虽然盖有由也俄人未自知其风景之美也，余常至墨斯科之美术馆见其名画种种，或为勇壮从军图或为残忍惨杀图，而无一及俄人天然之美者，盖俄人者少年之人种其美感之程度尚浅，故于多情感或奇绝怪绝之刺激的现象则好之，而于自国高雅之美感盖未之动也。
    以俄人为不解自由而好争乱则亦未知其生活状态之言也，彼决非有奴隶根性而好暴乱者彼之精神虽非快活的，而颇富精力彼之容貌风彩虽甚粗野，而正直义务之观念甚强，其体魄健其精神朴，诚哉其少年人种也。
    俄人忍耐力甚强而有阴郁气，然遇来复则彼之精神顿一变，欢嬉误乐歌舞踊蹈，彼平生亚细亚的性情一变而为欧洲的，虽然彼终小儿也，彼之欢乐亦如小儿，彼生活之种种方面虽未如西欧人之发达，而其思想其快乐其精神皆于将来有大发达之性质，故曰幼儿者俄人之特色也。
    其二，人种上之观察点及民族之自觉心，俄人人种问题不惟外人论之，即俄亦自论之。夫以俄人之种类之复杂有若所谓大俄罗斯小俄罗斯白俄罗斯，有若所谓西西安，史老扶，鞑跚遥芬兰诸人种者，其纷争之莫决也，宜也虽然最近十年来以俄国人类学者之苦心研究，则欧洲东北部之人种问题殆将解决，盖太古俄人实为长头人种，俄也欧也皆为同一人种所栖住，自石器时代终进而为有历史之时代，则以亚细亚人移住故，而人类之大变动起，广头人种以如潮之势，移植于欧洲遂占有俄罗斯一大平原之全土，而与昔时之人种淆此则俄罗斯人种之所由来也，广头人种更越而进及亚喇伯司山附近，及其高地其他则似为长头人种所驱逐，故西欧之大分则长头人种占之，亚细亚之大分则广头人种占之，而俄罗斯者实关键二大种之新人种也，故自欧人视之则为亚族，自亚人视之则为欧族，要之则欧亚混合之杂种而已。
    一国土地而过广大，则国民民族的自觉心发达必甚迟，而活动力必甚缓慢，此欧人进化所以先于亚，支那近世所以改革甚难而日本之进化所以速于支那也，俄人亦如之吾以与匈牙利比较，其说尤显俄匈之活动力盖相差远甚，盖匈则地小其感动灵，一被迫于外族则其自觉心勃然兴起，吾视匈人其目炯炯，其行汲汲其运动敏活而灵变，若俄人则有若半醒不醒者，夫以人种地理言之，俄匈邻也而其差乃若是，得毋以国土之大小不同，而民族的自觉心乃发达有迟早欤，虽然俄人者终有大醒之一日俄人者幼儿也。
    文学上之观察及其女性，俄人文学之特色则真率是也，若以小说与英人较其尤著矣，英之小说家以表白其一已之意见，发散其郁勃之精神者也，虽缀之以美文而著者灵魂之真相盖未曾现，俄人则不然放旷而真率，且不惟倾作者之真情而活现之，即其描社会人物之真相亦出之以忠实，盖于是中可知其精力可得其情，可见其天性可见其诚意真率之所在，可得其强点并可得其弱点，试一读诸大家之小说则其贵族农民罪人狂人之真相皆于是乎现，有谋社会改造者有反对者有冷视者，有崇拜东洋者有热心西洋者，有尊敬己国者，虽纷然杂然而皆出之真实，盖俄人文学之性质实与英国妇人之文学类。
    俄人之小说尤有一特然在，则写人情是也，无论若何之名文苟非写人情者，则不能见重于其社会，俄人所崇拜者所神圣者人情也，惨酷可也卑猥可也猛Ａ２可也可怜亦可也，而惟以能表显人情者为最美，故俄之小说家贵人情于法律宗教道德，圣人之心事奸妇之心情颠狂之心状尽所有而摹其真，则其所汲汲从事者也。
    俄人有女性前仅以文学言之耳，其实于种种方面上皆得发现之，夫感情勃然而起，则真欲实行之实行之而不得，则一变而成阴郁症，此女子之通性而亦俄人之通性也，法之历史家有言曰自法以北之民族盖杂女子性，于女性国民中故妇女独得立显著之地位，吾证之实际而益信，俄人之大科学家多妇人，大文学家多妇人，乃至政治上之运动虚无党之运动，宗教上之运动皆多妇人，盖俄人之性质实女性也，嘻奇矣。
    其三，进化阶级上之观察，及其内部之淘汰。凡人类之进步可分三大级，始而粗豪继而野蛮，终而文明是有识者所同认也，虽然其不按阶级而进，而自始至终周旋于一阶级内者有之矣，法兰西者文明人种之标本也，自其历史之初现即重视礼节，制情欲贵正义，发挥其聪明伶俐之天性，迄于今未有已。西班牙者粗豪人种之模型也，制欲至极端激昂至极端，贫乐而忘实利为虚名而不辞苦痛，盖蒙昧粗豪人种特色之最进步者也，若立于粗豪文明之间之野蛮性，则俄人其备之矣，即其代表者言之衣文也，（俄帝）大彼得也，加塞利也，（俄女帝）皆已脱粗豪人种之特质而未至于文明之伟人也，故华丽而又粗放真率而有优情，多情而复残忍是皆野蛮人之特性，而亦即俄人之特性也。
    俄人之疾病甚多自精神下至于肉体，读俄人统计之报告可知也，其传染病亦甚烈，或以为不洁致之，而俄人实非不洁者也，其原因何在则自然陶汰是，盖天行之自然力实能进民族而改良之，使趋于坚实壮健，虽然其经历有先后其势力有强弱，俄人方值其强则其一群中之弱分子自不得不日趋于少，悲观者以为是俄人之不幸，而不知是实造大国民之不可避之阶级也。（未完）
    ●第一期・极东经营
    ◎俄罗斯之东亚新政策　　　
    ☆飞生
    一竞争之种类及世界之大势。
    二俄人外交之特性。
    三俄人之东亚政策。
    四俄日之亲交。
    五俄英之关系。
    六结论。
    飞生氏曰：昔俄皇大彼得一世以阴鸷狡悍之手段乘时窃发，植其势于东欧之一隅不足，则移其马首而东，东方之人若病夫若少年，惮之而不敢进防之而不胜虑者，有年矣夫俄人固以进取为政略者也，其主义与西方诸国将毋同，而或先或后以左右，一若举全地球诸大帝国之外交家之眼之手，而犹未窥之携之者则何以故何以故，毋亦别具一种灵敏诡谲之政略，而非寻常所能窥测者欤，作俄罗斯之东亚新政策。
    ○一  竞争之种类及世界之大势。
    有政治上之竞争有经济上之竞争，政治上之竞争者何夺其土地亡其主权，奴其人民其为祸也，政府受之国民受之，经济上之竞争者何，吸其膏血瘵其精神，乃足使全国人之[C043]复噍类，而政府可以如故土地可以如故，故其为祸也国民受之，政府不受之，呜呼自今以往列强之侵略中国政策盖已不在政治上，而在经济上矣，而经济上之竞争其祸乃更毒于政治上，何以故譬之是犹人也，朝割其一手夕割其一足，其人必痛而其警醒也易，而其反抗之力大而其人犹可以复生也，若举全身之精血而吸之，其犹茫然皇然莫知其由，未几乃病瘵以死矣，此言其术也若夫于政治上则未有经济上之权既占，而政治上之权乃犹能以人者也，盖其资本所在之地即为其政治能力所到之地，徵之於近代历历有明徵也，呜呼锐哉列强之外交手段也，呜呼钝哉我国民对外之眼光也，殆所谓将死而不知其病也耶，吾为此惧。
    虽然彼其侵略主义之改变，盖有二大原因其一曰关系于世界之风潮，其一曰关系于中国之内力，所谓关系于世界之风潮者何也，盖自立宪政治之确立人民之幸福日益增进，于政治界上无重大之问题，于是举国民之心思才力一归于实业，而工商业日益发达矣，是其来也英美倡之于先，而大收其效于是德意志继之，而商工之政策之风潮风靡全欧矣，此迫于世界之大势而不得不急转其机者一也，所谓关系于中国之内力者何也，曰义和团之反抗力是也，甲午一役列强知中国之无能为，于是种种野心起及夫庚子难作，而彼乃深悔其昔日之政策，盖不足以亡人矣，夫以数千年闭关自傲之民族，一旦强之以服从于风俗不同言语不同宗教不同之异族下，虽有仁圣大哲其不能相安于无事也必矣，则民间之感情背东索一市西要一港，夫强借一儿童所有之物，儿童犹且恶之而况于一政府，则政府之感情悖矣，幸庚子之役而中国政府之能力已薄弱之极，故不半年而遂息耳，若稍能持久而列强之祸又何可料也，若是则彼又安得不急变其政策以善其后也此又一也。
    若是诸君以为今日之所可虑者英耳美耳德耳日耳，若俄则向之所谓执土地侵略主义者也，且其商工政又不如英美也，且其内政又非立宪，而君民之争又未亡也，况乎日英同盟则其拒俄之意明矣，故俄欲蚕食东方，而英日扼之吾姑利用其犯忌之心，偷一日之安焉可也，呜呼天下之钝且愚未有如中国人之外交眼光者也，天下之浅且薄未有如中国人之外交智识者也，呜呼吾知可萨克之殖民地将包山东直隶而有之，而黑龙江黄河之水将作赤，而我国民且将望北九叩首以大呼顺民也，诸君以为君徒为此以骇人乎，请少安听吾说。
    ○二  俄人外交之特性
    欲知俄人今日之东方政策不可不知俄人外交之特性，其特性奈何曰阴曰耐曰柔，抑吾闻之史老扶人种者，其于时为幼稚其于性为女子，其于文明为半欧半亚，彼其外交手段殆由彼国民之特性所发生，此亦可谓外交界中一奇闻矣，嗟乎以其善阴善耐善柔之政策，以与我冥顽不灵之中国人遇，茫茫大陆吾又安知涕之何从哉。
    何为阴阴之为义也，复有二一曰善伺善乘，一曰善避，彼之能散重金以舀中国之近侍也，彼之能善与中国人结密约也，彼盖善伺中国人之隐情而利用之也，而其乘之也又甚捷，一机之来往往人未及思，而彼已布置停当者，于西伯利亚于巴干半岛皆是也，而其术之巧者乃能于神鬼不觉之际利用其手段，务避人之所注目而乘人之所不觉，则善避之谓也。夫俄之蓄野心也人谁不知之，彼得之遗训路易设之地图欧人其熟虑之矣，即我中国所谓‘大患在俄’之说亦发于数百年前，人人能言之然，则稍有其举动列强之注目者其无不至也必矣，若以寻常之外交家处之盖动辄得咎矣，虽然彼有阴之一术也，天津之役英法联军以迫我，英也法也中国也，其互相注目也，彼乃乘之以取东三省以北之地矣，庚子之役列强之注目者北京也，而彼又乘之以入东三省矣，及和议既成东三省之问题起，世界耳目一动而彼又逃而入巴干半岛矣，又逃而问西藏矣东争则西来，西争则东出自有国际以来其神妙之手段未有如俄人者也。
    耐者彼外交政略成功之大原因也，皇帝可以死大臣可以易，而所谓统一大帝国者而终历数百年而不变，夫西伯利亚之荒寒寂寞而彼乃取而经营之，三十年以前夫孰知有今日也，而今乃至于是，嘻其气魄之雄伟吾人不得不瞿然惊也，而非善耐何能至是，吾于是知彼之善乘间者，盖有由也彼之精神甚强，其注意于一物也始终不懈，故能有间必乘无微不入，夫俄人之外交未必动辄得利也，克利米亚之役事将成而厄于英，尼布楚之条约地既占而归于我，自彼得大帝以来其外交政策之顿挫大小不下数十次，而彼终能坚定持久百折不挠，而遂以成今日猛虎在山百兽震恐之势，呜呼天下固未有伟大事业而不经顿挫者也，是在国民之坚定力矣，虽然而又乌能使余一日安也。
    若夫柔则天下之最善于用柔者，未有如俄人者也，彼深知欲奴隶人则不可不用怀柔政策，而乃欲先立权威故始必以极惨之杀戮临之，先使其神魂憔悴肝胆破裂，夫然后顾之煦之于是爱戴之声乃啧啧于口矣，此杀于先而柔于后者也，更又有杀此以警彼者，则又一策也。呜呼彼与他人之历史吾姑勿论，则就以近事论之前年满洲之被杀于俄人者以数万计，乃今则又散二万“露勃”于满洲而东三省一带其受戴俄人之心又不绝于道，几乎有东面而征西夷怨之概，吾又闻西藏之活佛以俄罗斯皇帝为最亲爱之朋友矣，呜呼吾闻俄人之言曰支那人必俄罗斯乃能统治之呜呼吾心战。
    欲知俄罗斯之外交情事犹有不可不知者一事，则外交之关系于军人者是也，各国之外交任之者则外交官也，而俄人则外交官任其半，军人任其半盖俄人之所谓帝国主义者军人社会为主动力，俄国之军人最长谋略最有敏腕，最富于外交智识，而又侵略之野心勃勃如燃火，故其守边之戌兵常沉机以待变，一有事则奋起直追，一往[C043]前盖军人社会之功名心实俄人蚕食世界之主动力也。
    就俄人外交全体论之，则有二方面，其一则东欧，一则东亚是也，虽然又有特奇之一事，则两方面之主动力是已，东欧方面之外交民族主义为之本，所谓史老扶统一主义是也，故欧人谓二十世纪中俄奥不并强于世界何以故，盖奥人之小半皆史老扶人种故，而其尤著者则土耳其之种种政策是也，东亚之方面则民族帝国主义为之本，今日满洲之经济政策西伯利亚之殖民事业，皆是膨胀之结果也，夫同一民族不能分属于异族之下，务统一独立以求自治，则民族主义之谓也内力既充则膨胀于外，则民族帝国主义之谓也，其后先次序之不可相凌蹿也明矣，而俄人乃并一炉而冶之，东方执一策西方执一策，故欧人常谓世界之国之奇，未有如俄罗斯者也，诚然哉诚然哉。
    ○三　俄人之东亚政策
    夫大势之日趋于变也既如彼，而俄人之慧眼也又如此，然则彼之变计盖无可疑矣，盖无可疑矣，其变计奈何一言以蔽之曰易其政治之侵略，而为经济之侵略而已，吾今欲穷究其情状以为吾国民告，则不得不分数节详言之。
    ○甲　俄人之商工政及威得大臣之建策
    嘻天下之钝且愚未有如中国人之外交眼光者也，凡于极东发一事列国无不张目疾视，朝野沸腾而我中国若无睹焉，去年十月中有俄罗斯威得其人者，巡视西伯利亚及满洲旅顺各路，而日本之驻清公使内田氏亦于十一月归国，吾不知我四万万人中其知此事而能记臆之者有几人也，呜呼而不知是区区者实于中国之死生存亡有绝大关系在也，威得者俄之大藏（户部）大臣也，其巡视东亚也盖其经济政策发动决意也，日使之归国也盖亦以对清政策之当一变也，夫日人之所谋吾勿敢知，兹请即以威得之所谋，与夫俄人昔日之经营者言之。
    俄人之注意于经济侵略也，固不自今日始而今日特其宗旨决定之时期耳，盖自甲午战争以来俄人之势力日扩于中国之西北部，而延及朝鲜自其表面视之，则若政治上也军事上也，而不知其根本之所在，乃皆列于商工政盖彼自得铁路之布设权，及旅顺大连之永借权以还，乃利用此而汲汲经营之，其势力遂得根据，而东华轮船公司及中俄银行乃以半官半民之资本扩张其势力于中国各地，呜呼彼业之所及，即其势力之所及也。而亦即其政权之所及也，其韬晦之手段诚狡矣哉。
    谓俄人拙于商工政，此又知其昔而不知其近者也，去岁有自北清及海参威归者，皆言东华轮船公司之发达滔滔之松花江已非无中国之帆影轮声，其翩翩来往者皆俄人矣，而自南清归来者皆言中俄银行之发达，其支店已遍设于各处，夫当威得之创立中俄银行也固不惟外人疑其不成，即俄政府亦有疑之者，而今乃卒至于是则俄人之非拙于商业可知，而东华铁道之建设大连港之筑港，及开埠皆绝大工事也，而不数年卒以告终，则其非拙于工业又可知，此言其国民之内力也，若夫威得之建策则尤有可惊者，日人曾屡言之吾今节录数端如下。
    一扩张中俄银行之营业范围，凡北清之官办事业皆得补给其资费。
    一凡吉林黑龙江二处之开矿事业，皆为中俄之共同之事业，其资本则由中俄银行支领。
    一自北京至张家口之铁路，以千九百○九年为限，皆当竣工是亦为中俄之协同事业，其工费由中俄协商定之。
    一东清铁路之乘车费自俄历千九百六年十二月一日起，凡中国人及中国货物皆得减费十分之三。
    国民乎国民乎，以为是落落数条者庸何伤庸何伤而不知祸，乃不可思议也，而况上所举者特其一斑耳，吾今即就其浅者言之，夫一国之有交通机关也犹人之有脉络也，交通机关已握于人，则世未有其脉络已断，而其人尚能自存者也，一国之有财政机关也犹人之有精血也，财政机关已握于人，则天下断未有精血已瘵而其人尚能自存者也。彼之建此策也盖窃欲谋我之财政交通两机关，而占据之者也，此就政治言之也，若夫自经济上言之，则二十世纪中苟得立于经济界者，则其国兴苟弱于经济界者则其国亡，夫西比利亚本荒寒之土也，使苟其兴也则彼之雄于经济界必矣，故其减乘车费以招徕中国人也，盖欲自振其市场也，彼能贱之彼能贵之，而乌知小利在目前而大祸乃随其后也，呜呼目极寥天斯人未悟，哀生民其憔悴呼天帝兮无言，慎毋使后之身受其祸者乃读此文而流涕也，未完。
    ●第一期・记事
    ◎内国近事
    ○东三省撤兵问题
    自中俄两国既调印满洲撤兵条约后，向来注意於该问题之英日政府，皆谓俄人既允撤去满洲之兵，从此东三省可得暂保安全，乃近观俄国调集满洲内地之兵，屯驻於铁道各线路而撤兵之约，几至空存其名俄人藉口於保护铁路，反以强大之兵力盘据中国北方之要害地，其势力已日见增加，他日若遇战争之事俄人之调集兵役必能愈见便利云。
    ○俄国新舰队之巡行
    俄罗斯近以保护黑龙江及乌苏里之航路为名，将兵舰二十五艘新编成一小舰队，巡行满洲之沿岸故一旦遇有战事，必得迅速调集其海军。
    ○满洲税关问题
    俄国拟沿满洲铁道各线路设置税关，先於达尔尼（译音）地方首行创辨，并拟派遣税务局一员以管理各项税则，一切事权皆不归总税务司管辖，现总税务司赫德君竭力唱反对之意见，然闻交还铁路之约内实已预附此条，俄人此次之计画本系有挟而来，中国政府颇有不能拒绝之势。
    ○要索纷来
    交还天津及关内外铁路诸问题既见着落，於是中国问题似渐入安全之境，然近来各国要求开凿矿山敷设铁道之权，又觉纷至沓来最初俄国之署理黑龙江将军，受黑龙江总督之命力向中国政府要索东三省之矿山采掘权，既得中国政府之允许既订立条约，建设公司五所专事经营，法国亦相继而起，向政府要求邵武地方之煤矿开掘权，比利时要求四川之铁道敷设权，政府亦不敢决意拒绝，至四川十六县之煤油煤炭矿之开凿权已於去年末承政府许与英国某公司开办，此外如德美日本之经营及意大利之要索租借港湾，无不相逼而来政府既大度包容，有求必应数年以后中国之富源及一切交通机关将全属於外人之手矣，真割肉食虎之慈悲菩萨哉。
    ○日本对中国之企图
    去年末驻虮本┲日本内田公使归国之际，日政府询以中日交涉当以何者为重大之问题，内田氏曰支那之铁路权尽入西人之掌握，日本若不急索福建铁路恐不能与欧洲列国争竟，支那交通各权惟日本独少，今日支那倚我甚重若要索铁路必能如愿将来敷设之时，福建全省作为干路，其支路一由福建沿闽江入江西，经抚州南昌以达九江。一由建宁经蒲城入浙江，沿钱塘江而至杭州。一由福建泉州至厦门，连络沿海诸府如此经营将来日本於支那南部必能增进势力云云。后闻此事由日本外务大臣咨询驻虮本┦构葜兄某参赞，并闻其参谋妥洽后即当向中国外务部要求云。
    ○中州铁路近闻
    河南怀庆府至山西泽州之铁路，已由福公司总办哲美森君派工程师前往查勘，并闻春间当着手开办，本年即可竣工。
    ○西陵铁道工事
    中国铁路之敷设权概为外人所掌握，中西各报中几於无日不论及之，不谓近竟有不动声色，於咄嗟间成一完全主权之铁轨者，斯亦仅矣。闻两宫因计谒陵之便自皇宫至西陵，新筑一铁道近已告竣，近经过各镇之线路皆盖造兵营，每处驻札袁世凯部下之兵千五百名以保护之。
    ○恢复海军近闻
    中国海军自甲午战争以后，既已一蹶不振，前闻直督袁世凯计画恢复北洋舰队，其豫算第一期之造舰费共千五百万两，近闻已经批准并派出水师提督姜桂题使准备一切云。
    ○通商总查局之设立
    闻直督袁世凯之计画将设立一通商总查局，以冀发达中国之商务，日前曾将其意见电商总督张之洞，兹揭其大要如下，（一）在北京设立一通商总查局，调查各通商口岸进出口之数量，与金额之比较并讲求奖励纠正之法，以期发达商务。（二）准备扩充海军以期保护对外贸易之事业，其经费由沿海各省分担，并使增收烟酒各税。（三）派遣贸易视察官赴欧美日本各重要之通商口岸，考察彼此贸易之消长，物产需要之状况，随时详细报告以期增进贸易事业。（四）各省设立商业学堂，授实习之教育於从事商业者之子弟。
    ○商部消息
    载振贝子条奏设立商部之摺，早经外务部与政务处请旨依议，后闻有某疆臣於召见时曾面奏云，现既有商务大臣不必更立专部，致多耗费刻下商务无多，即由臣等兼办足矣，故近日都中设立商部之议已寝。
    ○江西官立银行之成立
    江西省今回创设官立银行，资本金共八十万两，由江西布政司饬厘金局筹拨，其本店设立在南昌府，而九江汉口上海镇江各处亦皆分设支店，闻民间之信用尚厚，故发行一千文之纸币共百万张，皆能视为现金通行於市。
    ○偿金问题之结果
    中国政府每年分解各国之赔偿金，每当交付之期各国故意高抬金磅之价，致暗中受亏甚巨，政府对此问题曾屡讨议，并恳求各国以后收受银货不必辗转折兑，致多折耗闻美国政府首先允诺，而各国大相反对，各国之不能表同意者尚难暂允此提议云。
    ○内河轮船之补助金
    苏申杭内河通行之日本大东轮船公司已设立三四年，与之竞争者向惟有宁商戴生昌一家，近年又添设数局或定期开班或每日航行，与大东公司齐驱并驾，然以数商之力欲与大东争胜颇觉危险，盖大东公司每年曾得彼国政府之补助金，故有时大减价格欲摧折我国商人设立之局，以肆其垄断之术。闻去年日政府曾发给其补助金共四万七千余元，此外有邮船会社之南清轮船每年共补助五万元，均由递信省给发，若遇事变之际政府得使用其船员及其船舶云。
    ○蒙古王东游传闻
    蒙古喀喇沁王以振兴蒙古屏翰强俄为己任，实诸王中之矫矫者也，现在北京曾与各国之公使参赞相交接，并闻拟中历二月顷由京出发赴日本游历，日政府闻此消息以蒙古王出游海外实属创举，拟特别优待以尽主礼，然外部各大臣皆不能表同意云。
    ○美提督之谀辞
    美提督马依尔司前谒见皇太后时，太后频称其在斐列宾之战功，马提督亦称赞太后之功德，谓实能远超英故女皇维多利亚之上云云。英人闻之皆冷评其谀词之过当。
    ○伊国无线电信之计画
    伊大利拟在北京大沽间设置马尔克尼之无线电信，已将其旨申请於北京外务部。
    ○各省人口现在数
    据户部衙门最近之调查，各省及内外蒙古满洲西藏土耳斯坦之现在人口数列表如左。
    省名  人口数
    直隶  二○、九三七、○○○
    山东  二八、二四七、○○○
    山西  一二、二○○、四五六
    河南  三五、三一六、八二五
    江苏  一三、九八○、二三五
    安徽  二三、六七二、三一四
    江西  二六、五三二、一二五
    浙江  一一、五八○、六九三
    福建  二二、八七六、五四○
    湖北  三五、二八○、六八五
    湖南  二二、一六九、六七三
    甘肃  一○、三八五、三七六
    陕西  八、四五○、一八一
    四川  六八、七二四、八九○
    广东  三一、八六五、二五一
    广西  五、一四二、三三○
    贵州  七、六五○、二八二
    云南  一二、七二一、五七○
    满洲  八、五○○、○○○
    蒙古  二、五八○、○○○
    西藏  六、四三○、○○○
    土耳斯坦  一、二○○、○○○
    总计  四二六、四四七、三二五
    ○俄国设置税关之要求
    俄国拟在达尔尼港设置税关，屡向中国政府要求，英日两国颇多抗议，於是政府决意谢绝俄人之要求，然驻虮本┲俄公使谓英日居第三国之地位，於国际法上实认为无抑制的效力，中国政府唯图切己之利益以解决之，不必因此而生顾虑，俄人又将该提案嗾使盛京将军增祺向政府斡旋以图偿其所欲，并闻俄人提出该问题向政府要求者实不仅达尔尼一港，兹揭载其条目如下，（一）以增进清俄两国之通商事业为目的，清廷当认俄国在达尔尼奉天哈尔滨哈勃尔加及张家口等处设置税关。（二）前记各关之税关长当任用俄人。（三）新税关设置后凡清国输出入物品之税率，当格外低廉俾得特别之便宜。
    ○伊国之经营浙矿
    伊大利人爱罗加巴氏近借贷道泰公司资本金六百五十万两以经营浙江省温州，处州，严州，衢州，各矿山之采掘事宜。
    ○德国经营胶州湾费
    德国自占胶州湾后旦夕经营不遗余力，兹闻该国政府预算千九百三年之经营费，计总额兵五千二百八十七万马克，内五千二百四十二万马克，由本国政府补给，其余四十万马克由殖民地收入之税以充补之。
    ○德国军械之输入
    北京之议定书中曾载以后不准以军械输入支那，各国当共守其约，近在德国商船装载军刀二千柄，密图输入中国该船经过秦王岛时偶被查出，当即扣留据言其输入之原由，因支那现在之兵队皆挂带新式军刀，故拟暗中输入以求销售云云。然闻该军械实系袁世凯所定购未知确否，现总税务司赫德君拟求政府之训令再行办理。
    ○观兵式之举行
    戊戌之秋，两宫曾拟行幸天津，举行陆军观兵式，旋因八月之变事遂中止，闻本年二月中皇太后及皇上将行幸西陵，其归途中在保定府附近，拟重举陆军观兵式，并拟召集直隶河南山西陕西诸省之新练兵，约二万名调赴该地合操，已派出袁世凯为总指挥官统率全军。
    ◎外国近事
    ○科仑布之排斥日本入案
    坎拿大政府以英领科伦布洲对雇役日本人事件，所制定之炭矿条例移民法及其他诸种法律，已申明其不表同意之旨。
    ○达的纽尔海峡事件
    驻在君士但丁堡之英国大使，因去年九月间有俄国水雷艇四艘通过达的纽尔海峡，为违背国际条约向土耳其政府抗议，并要求土政府此后英国之军舰於该海峡当得同等之特权，澳意二国亦照会土政府诘问俄舰通过该海峡之事，其余各国尚未预闻其事。
    ○马撒德尼牙之改革
    据俄国维兰米半官报云，俄露斯及澳大利两国要求马撒德尼牙政府之改革，其意见已能一致所提议之改革案，（一）关於该国之各种租税徵收，及官吏将校之俸给支给，使其迅速整理财政。（二）任命白耳义荷兰及瑞西人为将校。以监督其宪兵队。
    ○德国海陆军之预算
    千九百三年之德国海陆军预算表，已於本年一月发表，计增加海军费千八百万马克，而减少陆军费五百万马克。
    ○英国贸易之近状
    据英国商务院所发表千九百二年之贸易表与前年相比较，计增加输入税七千万磅，输出税三百五十万磅。
    ○美国扩张海军之提议
    据华盛顿电美国代议院之海军委员近又提议添造战斗舰三艘，巡洋舰一艘此案业已决定通过。
    ○俄国对朝鲜之企图
    驻韩之俄国特命大使近接本国政府之训电，（一）运动韩政府派遣韩国皇太子赴圣彼德堡该问俄皇。（二）劝令韩政府聘用俄人阿尔克塞为韩皇之顾问长官。（三）要求韩国北方之电线建设权使与俄国之电线相接连。
    ○朝鲜皇太子东游消息
    驻韩之日本林公使近亦劝令韩政府乘日本大坂府博览会开会之期，派遣皇太子游历日本，闻韩政府以俄国大使运动在前尚难决定，又闻韩太子如果游日本必以加藤增雄氏为随行之顾问长官。
    ○檀岛烧疫事件之结果
    前年檀香山发生黑死病之际，美人以残酷手段烧毁中国及日本人之租界，其伤心惨目之状至不堪言喻事后，由日本政府要索美政府赔偿其居留民之财产损害金，兹闻是案於本年一月十九号在下议院通过而上议院亦早已承认，并无异议遂将其旨电达日本外务省，故旅居该岛之日本人不日即可收领其损害赔偿金，惟中国人之被害者既无本国政府之要求，又不能得公使领事之保护，故目睹日本人之收受金额仍不免向隅云。
    ○俄国工业之衰败
    俄罗斯之南部近顷於工业上大呈衰败之象，一切炭矿铁矿及制造诸工厂悉行停工，劳动之失业者皆陷於困穷之境，其最甚者为塞伦特市，贫民结群成队抢劫富商大家之事，纷纷而起而市街中之疾病及饿死者亦充斥於道，其惨状至不堪入目云。
    ○澳收重税
    澳大利政府现拟将进口谷物及各种制造货物抽收重税，以维持本国之贸易事业，若此案果拟决定实行，将来英美两国之商务必大有关碍也。
    ○法国贵族称号之废止
    法国上议院中近提出贵族称号废止案，一时之表同意者皆竭力运动以期此案之决定，按法国废止贵族之称号前已经过二回，一在千七百九十年时禁止贵族之称号，及千八百八年拿破仑第一以皇子贵族之名既已废止，乃另设新贵族之称号，后至千八百十四年竟全复往时贵族之称号，一在千八百四十八年即革命初起之时亦禁止用贵族之称号，然至千八百五十二年时，拿破仑第三采用克德达之义又恢复贵族之称号，若今回之提议果能决定通过，是为第三回之废止法案也。
    ○俄德交谊
    德国皇太子此次游历俄京非常受俄国皇太后及诸皇族之欢迎，已将感喜之忱电达维廉，帝并闻德太子尚拟巡访伊大利雅典埃及及君士但丁堡各地。
    ○法国社会党之势力
    法国社会党约翰尔氏，已被选为代议院之副议长，此事可证法国之社会党渐得占有势力之地位。
    ○土耳其宰相之辞职
    土耳其宰相哈德巴西屡建议整顿土耳其在欧洲一部之地方行政事宜，土帝始终不能采用其言哈氏遂决意辞职。
    ○美国废除石炭输入税
    数月来美国因石炭矿夫同盟罢工，致全国需用之石炭非常缺乏，近日虽日夜采掘犹有供给不足之患，伊利诺斯地方有搬运石炭之汽车，由此经过竟被村民劫夺，现在下议院决议限一年间免除石炭之输入税，使外国之石踊跃输入以济其困。
    ○非洲东北部之铁道开通式
    法国政府近决定派遣海军一队，临非洲东北部之基比吉尔与哈拉尔间之铁道开通式，又闻阿比西尼牙王曼纳利克亦拟亲临该铁道之开通式。
    ○德国增设东洋外交官
    德国外务省所决定之预算拟在朝鲜设置公使，上海增设第二副领事，西贡增设领事馆，汉口广东南京各地皆筑造领事馆，并改新嘉坡之领事馆为总领事馆。
    ○英国增设外交官
    英国外务省议定在俄领之海参崴设置一贸易事务官，以期增进英国在该港之商务。
    ○英墨移住条约之成立
    英墨两国商订之移住条约近已成立，凡属英领事管辖之支那劳动者亦得移住於墨西哥国内。
    ○英俄於中央亚细亚之观念
    俄国维兰米之半官报近论英国派遣马克麦少佐至撤斯敦（近波斯国境阿富汗之领土）一事，谓波斯与阿富汗之私争与英国毫不相涉，今英国公然出此举动俄人实不能闲视之也。
    ○德国之预算案
    千九百三年德国之预算案近已发布，计募集公债二亿二千万马克，使平均岁入岁出之款项而其附属之觉书中，有九千五百万马克以备救济联邦财政之困难云。
    ○法国之预算案
    据法国预算委员之报告，本年所募集公债四亿四千万法郎，实非必要之款项因节减政费三千七百五十万法郎，亻尽足为增加岁入费二千二百五十万法郎之补助云。
    ○日本海军区之改定
    日本之海军区於本年重行改定，废去室兰海军区而画全国之海岸海面，定为四海军区，每区定一军港设镇守府以统率之，兹揭其区画如左。
    ○第一海军区  横须贺军港
    由羽后国陆奥国界起，沿本土东海岸及南海岸至纪伊国南牟娄东牟娄郡界之海岸海面，并北海道之海岸海面。
    ○第二海军区  吴军港
    由纪伊国南牟娄郡界起至长门国大津丰津郡界，又由筑前国远贺宗像郡界沿九州东海岸至日向大隅国界之海岸海面，及四国之海岸海面与其内海。
    ○第三海军区  佐世保军港
    由筑前国远贺宗像郡界起，沿九州西海岸及南海岸至日向大隅国界之海岸海面，及隐歧对马冲绳诸岛之海岸海面，并台湾澎湖列岛之海岸海面。
    ○第四海军区  舞鹤军港
    由长门国大津丰浦郡界起，沿本土西海岸至羽后陆奥国界之海岸海面，及隐岐佐渡之海岸海面。
    ○朝鲜册立皇后之风传
    朝鲜京城内近来宣传宫中将册立金毓严之女为皇后，若此计画成立宫中将大起波澜。
    ○朝鲜新借款之运动
    李溶纳李根泽闵泳焕近与白耳义国之领事，在索太科邸内相会合，协议借款之事，闻此会议之结果白耳义领事尚未允洽。
    ○英国陆军之评论
    伦敦泰晤士报近论英国之陆军，谓后备兵仅在三万以下，而陆军之预算竟增加二千二百万磅，其实陆军之真想实大非南阿战争以前之比，其结论又曰今日英国之陆军制度不过假装局面，以欺一般之纳税者而已。
    ○华盛顿列国会议之变动
    南美委内瑞拉之事件列国既定在美京华盛顿公开会议，驻委美公使巴温氏即委国之代表者，抵美京后已将解禁封锁，为正式谈判先议条例之旨，通告列国使臣而列国使臣则以委内瑞拉不先提供实际之保护，决难解禁封锁，各关系国方在交涉开始之际不意德国之亚美利加舰队，忽发炮向圣加尔炮台猛击，此事传至华盛顿各国之代表者皆大惊，德国此次之轻举妄动实欲阻碍列国会议之进行，然据德国之舰队司令官所发之电则云委国炮台，先发炮攻击德之贲脱洛炮舰，故德舰还击之，又闻圣加尔炮台已被炮弹炸裂云。
    ○英国下院议员之处刑
    英国加尔维州选出之下院议员灵基氏於南阿战争之际，曾有暗中援助布鸦人之迹，近受大法官阿尔巴斯敦，陪席判事维尔斯，及羌奈洛氏之讯问认为有悖逆之行为，已宣告其死刑，后闻格外宽减科以终身惩役之罪。
    ○法国骑兵队之废止
    近法国议会中提出之陆军预算报告书，拟废止骑兵队而改为骑马步兵队，及自行车队此案能否实行，须俟陆军省之洽议。
    ○俄法在朝鲜之新运动
    俄国特派大使乌爱巴代理公使斯达因，日前同访法国之驻韩公使佛郎西氏，并会同前朝鲜度支部大臣李容翊氏协定各条件如下，（一）俄国代理公使与法国公使当协力奏请韩皇，使复李容翊之旧职。（二）因补救韩国之财政由俄清银行贷一千卢布，云南新基克德会社贷八百法郎，与韩国之度支部。（三）以西比利亚铁道监督卢亨布尔（前法国公使馆书记官）为度支部之顾问官。
    ○哈尔宾日人请设领事馆
    日本人之寄居哈尔滨及该地附近之处，不下一千余人向归牛庄日本领事兼辖，兹闻居留该处之日人申请外务省设置领事馆，或领事分馆但哈尔滨一地虽名为俄清银行之借租，卦蛞压槎碚府之管理，既未置租界又未公认外国人之居留，故日本外务省对设置领事馆之请愿颇觉踌躇难决云。
    ●第一期・杂录
    ◎东报时论
    ○满洲开放议　　　
    ☆录日本藻洲氏原作
    满洲满洲以为祖宗龙兴发祥之地，不容汉人杂居者是清国康熙乾隆以还历朝之遗谟也，然迨至后世无论汉人即俄人韩人来而旅居以营生计者亦颇多，而清廷升平日久禁网疏阔，无复严禁之则满人外之住满洲者年众一年已，我邦人小越某尝游满洲，著白山黑水录有言曰山东一省人民移住满洲者，大约一年一万人，此皆以山东地瘠人稠土毛之富不足自养，而满洲土壤肥沃物产丰饶，大易为生以故民之移之也轻扶老携幼在在成群，久之辟草莱构家屋竟为子孙永住之计，珲春附近之地清韩二国之界，而距今卅年韩人越境潜至者开垦土田，从事稼穑不下数千人，清廷初不之知也，至光绪七年吉林将军铭安命知府李金镛诘之于韩，韩国有司深谢其罪，且陈其国土贫小人民穷困事情请大国殊恩，特许暂时租借留居而此种韩民至今尚盛俄国夙与满洲接界，清初以来称为蔚心私袢掌运一变，一则益弱一则益强，弱者每蒙削蹙强者常逞侵略，满洲全部幅员据大清一统志云，东西凡五千里南北六千八百三十里，南至渤海及黄海，西以兴安岭为界，东抵日本海，北以外兴安岭为界，抵鄂德斯克海，即今俄疆乌苏里黑龙江左岸皆其地也，迨有道光咸丰内外之患割而予于俄，而至近时则所谓东清铁路远承西伯利铁路，而横贯满洲以达大连营口旅顺各处者经营积年，其功始成而哈拉宾之地以吉林省第一之平野沃土而为俄人官民辐辏中心之区，规模宏壮推大都会且团匪骚乱以来俄兵始大入满洲，则俄人之来而营业此地者亦益甚众也，今清俄二国条约新成，而俄兵以期还故国，其人民留于彼者清廷据约，当益加保护而务无复生事端也，不然俄人之强悍日夜窥隙者岂其默然袖手而止哉，夫以如此之事情而处如此之时势，即今日清廷者其於满洲也，祖宗之遗谟不容他人杂居者，盖未能尽墨守而无变更，则自今以后其处之者果如何而可也。
    吾尝於本报论之大意以为今天下者，列国均衡势力之时也，俄国已入兵於满洲今又听于列国还之，为清国者宜及此时速举满洲而开放门户以与同盟列国共策其开发之业也，不然清国而一朝有变乎，俄国所以逼清必将益急，而列国所以求清亦必将大至，故为清国计者其於满洲彼列国之邦交，休戚利害相关系者日以益深，则他日俄人之计亦必将自有所变，而无复侵略之患也，盖吾之为清廷计者实在于开放满洲门户，而太纵内外之杂居营业其间也，且此一满洲而开放门户也，不惟清廷永蒙此利，即清民之称汉人者移住益众，韩人之来居者亦必益盛，而我日本人民出游俄疆而互市清韩二国者，又必将逐年而益至也乌稽老林，望之如云千里无际，皆太古时物车马横过，六十里不见天日，此岂非当年吴兆骞目击之语乎，而其渔猎也於牧丹沿江，又於嫩尼江无数大鱼小鱼不可胜食，弓矢之利加之火枪，鸟兽栖息山林者亦不可胜用，其牧畜也於三姓白杨木於松花江自呼兰北庙小子至齐齐哈尔，五百余里广漠草野可以饲养数百万头马，兴安岭西西海拉尔之地古产良马，李唐末造契丹勃兴实赖其力其贸易也，於辽河于营口船舶上下江者一日七千五六百只，营口一年外国商船出入大约英国三百三十六，日本二百二十四，德意志一百八，其他俄美法兰多者七八十寡者六七，此仅据我明治三十一年（清国光诸二十四年）所计而得者也，其后数年盖或有过而无不及也，而其耕耘也平原旷野，目不见山岳殆无际涯，在松花江者三千方里，在东辽河者四千方里，在辽河者三千五百方里，在齐齐哈尔以南嫩江以西者一千方里，在墨尔根以南嫩江东西者七百方里，在吉林门土者五百方里，在牧丹江及宁古塔附近者五百方里，此皆属其己垦之田，而其未经开拓者又不知其几千万里也。
    呜呼天府沃野自然之富如此甚盛，而其人民则仅仅少数，家昧野蛮榛榛犭丕犭丕，如此其陋其在上者徒拘祖宗旧训，而不知时变智暗力弱不能自守而彼强邻狡焉思启日夜窥隙，相机而动噫是奚异于农夫至愚者，承父祖美田舍而不治，徒付荒芜哉既不以利人又不以自利，终之经界堙灭邻之黠者乘而并之，我将无辞以抗争者也，有国家而长民人者不当用此愚计也，盖清之以满洲为别天地，而奄有汉土食汉之税，役汉之民二百五十年，而其间有利则收于满人，有害则归于汉人，汉人意中歉然者久矣，近时气运之变欧西列强频来侵迫，汉人唱变法自强者往往有论其内地开放纵外人杂居以为得策，而议者或以民智未开而其机尚早也，今满洲而为开放则其得失利害彼固可就而经验之矣，是满人以地率为先导，而汉人从其后也，满汉人民安危相资劳逸互代，又可以随而融和汉人平生之歉然，以益统一国中人民之服从也，为清廷者与其徒拘泥不变，而招天下笑侮，孰若善融和人民内情而共防御列国外患也。
    案满洲开放者何也，盖明知俄人之欲得商业上利益而已，亦思所以染指之也。盖明知满洲为大利之所在，而不欲中国之闭之也，其篇中既不以利人又不以自利云云，盖几乎‘世界者文明种族所应有’之口吻矣，各节所言与‘俄人之东亚新政策’一篇可以相发明，故录之以资参[A064]焉，至其说之是否与夫与我国民之关系奚若，则读‘新政策’可以知之矣。
    ○世界政策　　　　　　　　　　　　　　　　　　　　　　　
    ☆日本　渡边国武著
    Ｗｅｉｔｐｏｌｉｔｉｋ！ｗｅｉｔｐｏｌｉｔｉｋ！即吾人所谓世界政策者是实德人惯用之新文字也，溯厥由来萌芽于十九世纪之末，今则已蓬蓬勃勃若朝暾之初升，若春花之怒放，踔励风发鼓翼飞扬，日进而未有艾焉，二十世纪者实此怪物发达长成光怪陆离，而演其大活剧之时代也。
    吾试释其义则其意味甚广，其条理甚繁或谓为殖民政略，或谓为贸易保护，或谓为工业侵袭，或谓为领土扩张，人人而异其解率难下一完全无缺之定义，要之合此数者临机应变奇正兼备，水陆并进相机而运用之，合力而筹画之是实世界政策之精髓焉。
    自十九世纪所开创者若交通机关，若商工业，若海陆军，若国际贸易等之日发达而日进步也，缩万国若比邻，登黄白于一堂前此之风马牛不相及者，今则利害日密接影响日敏捷，关系日复杂遂使世界各国若同一大团之条约联邦焉，若同一大区之商工业竞争场焉，其势之来也无有能脱其藩篱，超然逸出孤立而独存者，凡立国于此时代者不论其版图之广狭人口之众寡，军兵之强弱民间之贫富，其当为根本之政策者则断不能不取世界政策也，盖二十世纪者实为世界政略独占之时代，舍此则无能立国者。
    透观世界之大势即顺其大势而运之筹之，热按己国之地位境遇即自其地位境遇而计之画之，盖能适应世界之大势者而后能造乘世界之大势，以是求其道则于世界政略庶几矣。
    立于世界一大活动场执国家一大活物而把持之运转之掀翻之簸弄之，以发展其国力增进其幸福，阔步高视是实世界政略之本领也，吾人其无视此为危言壮语也，若我帝国（指日本）不及今时而确立世界政策之基楚，规画世界政策之方针，以开发展国力之端绪，则至本世纪之中叶必感国力之微弱，自卫之无道危机之来可翘首而待，噫其无趑趄因循左支右吾，以自失其机而自戕其国哉。
    是故欲确立世界政策之基楚规画世界政策之方针，则当先察国力发展之主力为何物以予所见，若欲立于二十世纪竞争剧烈之舞台，其国力发展之主力则有三焉，曰商工业曰海运业曰殖民业，以外交政略伸张之疏通之以海陆军备发展之保护之，本末轻重不误其权衡，是为实行世界政策唯一无二之关键秘诀也，霭鹿外务大臣哥教司克氏尝曰：十六十七二世纪为宗教争乱之时代，十八世纪为自由主义胜利之时代，十九世纪为民族主义之时代，二十世纪则为商工业界生存竞争之时代，氏所言者虽过于简略，然以大体观之则诚可谓眼光如炬者矣。
    十九世纪大事业中若普鲁士之再造德意志帝国，塞其尼亚之建设伊大利王国日本之脱封建割据之陋制而复古统一，皆距今三十年前事而为民族主义产物之重要者也。
    德意志帝国当民族主义之告成功也，即一转而注眼于二十世纪世界之大势，而感世界政策之必要地，于是振兴实业不遗余力，广立商工业学校以课各殖民地之地理商况语学并他种种之情势，及其学生一旦卒业而为技师商人，则当未至其殖民地之前而己熟通其言语，洞达其情势故常不藉土人之助而能自树其业，其制造业亦与英法之惟知制造上等品物不顾外客之嗜好者有异，其用意专在投顾客之嗜好，应下等社会之需用，而制造廉价之物品着着进步改良，大有压倒英法市场之势，至今德意志侵袭之声殆将遍于全欧矣。　
    德意地既以振兴商工业为政策，然徵商工业之发达实首在交通之便利，于是极力奖励造船航海之事业，当其帝国建设之始也，其商船仅百五十只，今则增加至千三百九十只，其吨数仅八万二千吨，今则增加至百三十四万七千吨，其发达之盛况可窥其一斑矣，又感海军扩张及根据地之必要地，于是千八百九十八年通过其海运扩张案而前后复占领胶州湾拉特尼牛其尼各地。
    以德意志之境域观之，其一方则邻于怨深怒结之法霭露国，他一方则接于俄国，军备之不可一日怠者，固无待论故其军费之膨胀为世界各国冠，然其他方面则常注目于二十世纪世界之大势，知徒讲民族主义之难立国于今后也，于是机锋一转奖励其商工业，发达其海运业勃兴其殖民业，确立世界政策之基楚，规画世界政策之方针者莫不致其全力而实行之，军备经济二不背驰，其结果遂致富强几为世界各国冠焉，至伊大利王国其结果则有大相反者，世人动曰伊大利加入三国同盟，过度扩张其军备致破坏财政之基楚，失堕国民之经济是盖未能熟知伊大利者也，盖伊大利之为国也形如长靴，其西北东接法郎西瑞士霭麓罄匈牙利其南则突入地中海，海岸防御线达千九百三十八启罗米突之长，外对各国欲保独立之地位，内对各府欲消轧轹于无形，其扩张军备又何能已，所患者其一面则以扩张过高而与国力民力不相应，他面则不能若德意志之能奖励商工业，确立世界政策之基楚以逞其远图大略，以备其二十世纪国际之竞争，卒致财源涸绝民力凋残，而陷于惨状耳，今试一顾我帝国之现状，自复古统一告成以来者凡三十余年，抑何其进步之迟迟也，盖我国数千年来绝世界之交通昧万国之大势，固难持此比德自民族主义告成后，能注眼大局为国家之大计者未必无一二人，惟所憾者故内务卿大久保利通周游欧美各国后，于世界之大势洞达而明晓焉，乃一洗其旧见奖励殖产之业，举全力以建设国家发展之基楚，不幸毙于贼刃后之继其遗响者遂寂寥而无闻焉，呜呼既往之事喋喋何为，我帝国苟能一转其机锋确立世界政策之基楚，规画世界政策之方针，奋力而实行之则今固犹未晚也，不见夫美国乎彼所传来不侵人尺寸土之们罗主义，今则一举而并布哇，再举而合非立宾矣，彼固非徒贪版图之广也，盖豫知二十世纪世界商业之中心点，在太平洋及支那之沿岸，而先造其根据地也，不见夫英国乎彼数百年来所执之自由贸易主义，今则一变而为保护主义，而豫画阔步世界奇策矣，又不见夫俄罗斯乎，排除财政之万难而举全力于西伯利亚之铁道，以开辟世界之新路，发挥久藏之天产，密接中俄之联络者亦不外欲发展斯老夫之雄力而已，盖二十世纪之大问题即国力发展之大问题也，其势之来大有一泻千里之势，岂能复容东方英国之酣睡哉。
    余愿天下有识之士大声疾呼振袂而起踔励风发叱它一世政府政党实业家教育家咸当踊跃奋兴，以造一有人格之国家，气魄充实其总身热血迸发其满腔精神透彻其全躯，脉络贯通其五体，专心一意以向此世界政策而导其活动之方针他，若实业教育贩路探究，资本构成殖民保护，海员养成航运事业设种种之方法手段而改良之扩张之，则方能阔步于二十世纪之世界，然余犹有进焉，与世界政策无直接之关系者，若法律若规则，若官衙若吏员或繁文缛礼，宜一切改良之省略之以复其简易素朴勤俭着实之美风，是亦余深所希望者也。
    然按我国现时之政况则赜胁豢昂铺菊撸所谓行政刷新其刷新者何在，所谓财政整理其整理者何在，所谓民业发达其发达者何在，噫处此优胜劣败之世界而犹欲以因循支吾塞其责者，吾知将不旋踵而有亡国之忧矣，吾为此惧吾因退而草世界政策一篇，以告天下有志有识之士。
    余草世界政策毕然犹有不能已于言者，世界政策者主张国力之发展者也，彼腐儒汉学者流以治平为政之极致者，常斥此为冒险之政策，不知国家者乃一大活物也，夫太阳不升则下不下则升，大阴不盈则缺不缺则盈国力亦然，不发展则缩少不缩少则发展，断不能同时而停止留滞于同一地位境遇者，是实世界大势上一大活机也，此等无识之士见若井蛙不知世界大势为何物，吾又何屑与辨虽然开我维新之宏谟者，若西乡木户大久保诸先辈，其理想的开国进取大国是，实与此世界政策名异而实同也，我国当道之士其无趑趄因循左支右吾以自误哉。
    译者曰吾译世界政策竟不禁，万虑丛生百感交集，其脑若错其魂若夫噫嗟，东方之老大帝国乎，生焉息焉酣焉嬉焉，昧于势暗于识重，于奴隶根性梦蚩蚩犹演太古野蛮时代之剧焉，而不知世界之舞台已开战斗已酣灭国之方法愈新，生存之竞争愈烈势若万马奔腾狂浪汹涌日迫日激日演日剧，穷追捷趋而来焉而乃俯仰小天地中，酣嬉自若吸其精血枯其膏肉，使如机器待若牛马冥然罔觉，夷然若常是其去民族主义者不知其几千万里，又何足以语世界政策，虽然世界政策者民族的国家所用之政策也，今日我之所遇皆民族的国家也，不知外不足以语内，吾译世界政策吾愈感民族主义之必要，盖进化有阶级焉，故有发大愿力而欲刷新国民之性质，而一洗其腐风一扫其旧毒，则未有能脱民族主义者，民族主义乎民族主义乎，现尔身于欧美大陆吐尔气于白人之间何为乎吝我，何为乎吝我，民族奄奄大陆沉沉，吾日馨香以祷祝尔之发达兮长成兮。
    ◎奇奇怪怪
    本志原章向[C043]此门，兹持添增专取学术或事业上之多趣味，而有实益者以餍读者焉。
    ○乞食新闻
    乞丐而有新闻也，斯诚可为新闻中之新闻矣。
    西洋乞丐亦一种职业也，既有职业矣因之有机关部焉，以谋其发达以围其进步，斯理之常无足怪者，虽然以乞丐业而有进步而有发达，且以图发达进步之故，而发行新闻纸，则自有新闻以来所未有也，有之自佛之巴黎起。
    乞丐之新闻皆乞丐自作之，其杨言曰：不涉政始不偏文学，乞丐作之乞丐读之，其特色一则有一门曰‘市况’，凡关于乞丐之经济事业皆遂一报道之，其价每部计中国四十文。
    此新闻之经济赤与寻常同，盖依告白而立者也，（欧美各新闻之得利皆由告白之多少以为率。）其乞丐告白亦颇有味录其一如下。
    海水浴场之附近地雇不具者一人用以乞食，其人须无右手者，凡合格者请至…………惟须有推雇人。
    ○荐契且纳若干之保证金
    如此类每发行不下数十种，准此则可知其乞食之情状，矣有方法有条理皆甚精密，皆各应其己之能力及嗜好，而择适宜之地以乞食焉吁，欧人之乞丐乃亦加人一等耶。
    此新闻上凡富人之结婚日葬式日及诞生日，命名日皆详细无遗一一报道之，乞食者案其日之次序可以从事焉。
    此新闻之目的不仅在报道事实而已，又欲大谋乞食业之发达，有论说有随笔凡关于乞食之教育及乞食的终养及方法地位历史等，皆属之且有来亟一门，凡雄于乞食界及希望乞食的名誉者各各挥其椽大之笔，风发雷厉吐气焰焉。
    吁乞食而亦有求进步者，欧人真[C043]事不求进步哉。
    ○猿语研究谈
    有名之猿语研究者阿爱加纳博士近顷自阿非利加归，滞留于美国之费府依其研究之结果，则猿语有根本语七，因此七语而变其调，则又易别意其基楚语如下表。　
    意
      日音
      西音
    译音
    食
      ■■■
      ｗｈｏｏ－ｗ
    呼
    饮
      ■■■■■
    ｃｈ－ｅｗ－ｙ
    欺又－惟
    危险或袭击  ■■■■
    ｉ－ｅｅｇｋ
    衣爱克
    友情或恋  ■■■■
    ｏｏ－ａｈ
    恶阿
    可
      ■■■
      ｎｅｖｏｈ
    奴阿
    有物将来  ■■■
      ｃｈ－ｉｉ
    欺－：
    来此
    ■■■■
      ｙｏｏ－ｈｕ
    由……吼
    博士以猿语研究故往非洲者三次，于法领之根额丛林入者盖二年，居一铁网箱中与其周围大小杂多之猿相习，乃以研究其语言云。
    加纳博士之猿语研究之思想发于十四年前，其后三入非洲与猿相交际，今始归至费府之动物国，以其独得之语与所蓄之猿语果哉，博士之妙音发ｗｏｖ-ｗ一声而猿来食，ｃｈ-ｅｗ-ｙ一声而猿来饮，ｌｅｅｇｋ-ｌｅｅｇｋ，而猿惊皆变颜色集于一隅，战忄栗不已嘻奇矣，今将其猿语研究之历史述之以为世之博学者劝焉。
    余十五年前一日偶至动物园，园中有狒食则以一大盆饲之，余立其盆之旁其旁又有小猿二，皆见狒有恐色常若硝兵然以伺狒之举动。
    余重留心察之而觉有异，何以故当狒之睡时二猿皆发异声，于是他猿皆安心以嬉及狒之起，则此二猿又发一声而他猿皆慌然见惊色，一若屏息以待者于是余始信猿必有语，而研究猿语之志由是起焉。（未完）
    ◎解颐杂录
    卢骚自杀后其民约之学说渐流入阴界，枉死城中群情汹汹，势将决裂阎王大怒，欲入之地狱有告阎王曰：是种火于烈柴矣，不如遣之同阳之为干净也，阎王不得已命返魂使者押之归，且移檄各处不准其再入阴界，君子曰自由真不死哉。
    吾国初呼墨西哥银曰洋钱，继呼本国之银币亦曰洋钱，且略之曰洋乡人某初入城购物，店夥告以需洋若干，某不解店夥释之曰洋犹言银，某恍然曰：吾前不解学洋学谈洋务者何以日多原来为此。
    某甲贫而信佛日诵佛号不置，然日益贫颇含怨念，夜梦佛谓之曰：明日县令过汝门高呼其名，当得善报。甲醒如所言令大怒笞之百，归而于佛且尤之，复梦佛谓之曰：一呼县令即遭笞责，吾与县令较则孰尊，日呼吾名毫不怒汝我佛慈悲哉。
    开辟以来无雨地，奈意卢河之下游有二瀑布，其间地自开辟以来未曾下雨。
    世界最古之树，墨西哥有桧树一株四围百二十尺，已有六千年之长寿次则亚非利加之婆捕蒲树亦有五千七百年，实可称世界最古之树也。
    鲸寿  今日动物中最长寿者为鲸，三百岁乃至四百岁之鲸时有捕得者，欲判其年龄之长短可视其骨之层数而定之。
    蚁脑  蚁之脑髓若与其身体为比例，则比各何种动物为大。
    军用鸠  德意志军队饲养八千只递信鸠。
    铁名刺  德意志克虏伯炮制造家克虏伯男爵常用极薄之铁片为名刺。
    富乞丐  巴里剧场附近有一乞儿忽罗疾病倒於地，巡捕使人抬至慈善病院检其身边乃有三十万佛朗之银行存摺。
    邮票  世界现日发行邮票之种类约在一万三千种以上。
    称字天平  非赖圆西亚之造币局有精密天平一种，持同重量之纸二张使一张书数字返置天平，则忽起不平云。
    犬之饭馆  米国纽约埠有专备犬食之饭馆，每日来食之犬不下数百头。
    鱼之登树  太平洋通额泰蒲岛边有一种章鱼，八足能以其足攀海边之树而上之，其目的在捕树上之虫以为食，人见之则自树落遁入海中。
    中国输出之头发  每年自中国输出之头发其价格约值九十万圆。
    一分时间世界之生死  统计一分时间世界之死亡数为六十七人，世界之出产数为七十人一年之后，世界人数可增加百二十万人。
    世界之国语  依德意志学者所调查世界人口三分之一为支那语，一亿万人为印度语，八千九百万人为俄罗斯语，四千八百万人为西班牙语。
    人间之衣服住处  世界人类之全体其中五亿人着衣服，二亿五千人裸体，七亿人蔽其身体之一部分，而此五亿人者以家屋为生活，七亿人者以土穴或小舍为生活，此外二亿五千人则全不知有家屋，惟以肉体冲雨露犯霜雪而已。
    种痘与结婚  瑞典诺威男女欲结婚者两造皆须持有已种痘之证明券，否则不许结婚。
    男女之优劣  男女之优劣因脑髓之消长而分，女子自三十岁后脑渐减其重量，若男子则虽四十岁后亦不减，以故女劣於男。
    皮肤之气孔  人身皮肤一英寸之间有一千气孔，使人体表面有十六平方英尺，则有气孔二百三十余万，此气孔善开通以维持康健，故身体不洁之有害即此可见。
    欧妻之刑  德意志欧妻之罚最奇妙亦最有效，其法自犯事之礼拜六被捕入狱，至礼拜一放还，其下礼拜亦然，直至期满而止意盖取其无事也，若礼拜一至礼拜六须作工以养妻，倘被捕是妻反为所累矣。
    女之天国  亚米利加洲亚比西尼亚国，其女子之权利比世界各国为大，为亚比西尼亚法律所认定，凡财产屋宇等皆为妻所有，若良人侮辱其妻不论何时可放逐良人，倘良人悔罪而赔一母牛又半骆驼。（良人认为与半骆驼同值）则妻许宽其罪习以为常，反之而妻侮辱良人则为妻应享之权利，且妻可以已之志意自由，由良人离缘而良人则不能云。
    佛兰西之探侦  佛国探侦之老练者长於换形术颇有可惊者，有一探侦与其友约此四日中必与尔遇四次，而必不使尔知为我，若败露我将不为探侦矣，乃於此四日中第一回扮作修鞋匠，第二回扮作推马车者，第三回扮作老绅士，第四回扮作饭馆中倌官皆与之说话十分亲热，而总不能认其为探侦。
    俾斯麦之脑髓  据医学博士买麻所算定其重量实超过欧洲一切天才家，约重六十五翁斯又五分之四比之寇皮爱六十五翁斯，又二分之一摆伦六十三翁斯，又四分之三康德五十八翁斯，四庐来卢五十七翁斯，又二分之一皆过之，嘏分藿日所罕见也，欧人脑之平均重量约在四十九翁斯以下。
    那破伦之功名  一将成功万骨枯此唐人之诗也，而今更有二百倍於此者，就佛兰西之历史而[A064]之，盖那破仑之功名刂婪鹄嘉鞫百万人之生命而购得者也。
    ●第一期・军事小说
    ◎少年军
    少年军何为而起哉，我同胞亦曾读美国一斤南北战争之历史乎，纪元千八百六十一年卒以黑奴问题启南北战争之大剧，丁斯时也战云惨淡，战血淋漓中而忽现一种不可描写之光彩者，华华少年军一队是也，此篇乃当时南部兵学校之生徒，炮烟弹雨中之一少年之从军日记耳，记少年军之历史仅得其凤毛麟角，虽然读之令我之精神油然勃然飞舞不止也，乃述其口吻以正告我同胞少年。
    呜呼，我少年其谛听其大声喝采！！！喝采！！！
    时惟千八百六十二年之秋余年十有五，秋风瑟瑟鬼气嘤嘤，过威尼亚大学校则石径草深，铁键锈涩入威廉中学校则夕照如灰，校旗欲睡咄余以前所见一队挪龙掷虎之勇少年，而竟何往而竟何往，嘻而孰知其生徒其教员皆抛书卷仗刀剑血飞骨跃，以跳入最活泼之战斗盘涡里。
    余威尼亚兵学校之生徒也，余之同学皆南美之华族之富豪之少年也，当战争之初余之学校亦曾有义勇军一队往，所谓“南党之种子”是也，然往未数月而战况愈烈，告警之电日夜奔至，时也诸港已经封锁输运之途既塞，饣侯粮乏而无济制服敝而无易，我同侪于四回炮弹声里，肃肃以行习战术也。
    时战伤之将校养疴归来尚扶病负痛，奋身当教授之任，尔时扶短仗以授同侪数学者，折足之炮兵士官确西玉也，挥空袖以示诸生罗甸学浅者，断腕之少佐匍雷顿也，今日着血铠佩缺剑之画豆英踉跄演说于讲坛，明日创百孔泪万斛之麦独那德丁宁叮嘱于教院，而于是我一团热血欲迸之少年，眼所经口所敫脑所击刺耳膜听轰动，余誓死！！！誓死！！！誓战死以外无他荣无他愿无他希望。
    战酣矣风潮急矣，一片雄壮剧烈之战声，日日咆哮于我侪之四顾，而短气南部偏以战争凶耗外无他报告，吊故友之泪未干告败军之警又臻，无几而平生最亲最爱之校长祈约圣忽为诸少年挥泪舁来，以入彼生前最希望最敬重之校门，而同侪木齐阶下，仿佛见彼无声之唇溢出不言之教诲，长者长者呼之而不应，而经此一番无声之演说，所簸荡所冲击所驱遣，而我一校之少年尽化英雄飞去。
    斯时南部之战斗加仅剩弱兵疲马一组。日日受敌人之携折不已气不得不沮，势不得不溃，而十余州中有一点战心勃勃如燃如沸者，仅一巢之雏谶，其翼跃跃仅一穴之乳虎其声呜呜，少年军哉少年军哉，积一身之雄心奇愤忍之无可忍，郁之无可郁，时维千八百六十四年我所爱杀敬杀之一队少年，乃忙忙碌碌星夜致书邮于父母保证人，乞退校从军之令。
    鼙鼓冬冬不情之天地又送春至，练兵场细草青青其如烟兮，远岫朝露依依其如醉兮东家西村飞香竞妍之蔷薇，较英雄之血其尤红兮，时则五月初十日晚也，咳！今日又暮矣无聊之太阳又沉沉入山去，黄昏一渡刁斗声寒好梦初浓人声静寂，而忽然一声怪咕直达耳畔，愕然惊觉惟闻招集之喇叭乱调不已，灯火灿烂足音杂沓，急整装赴操场朦胧之眼唯见行伍肃肃，人声寥寂副长官持军书悲壮诵曰：
    诸君诸君敌人之侵入宗土仅咫尺矣，我同生共死之同胞实逼处此，悲夫蒙大辱以生者毋宁死，今日我南部数十州祖宗汗血之遗，唯各人一丝一毫自担任之，今以晨五时组成步兵队一炮兵队一，各携饣侯粮由斯丹顿前进。
    余当时之心脏余当时之情形，虽举数千百之词章家不足以形容之，余又喜余又惊，余之心如波之涌忽上忽下，余之颜如潮之流忽冷忽热，余不自知其何以然，余不自知其何以然，副长官一番和泪和血之宣告毕，忽裂帛一声同出于口曰：男儿！！男儿愿为祖国有所尽，于是肩外套腰裹粮一衣一剑长揖校门而去。
    十二日一队少年军乃经过斯丹顿女学校，诸女子皆仝学之旧友也，乃出而祝之曰：“诸君此去其鏖战喋血，果本分也，虽然甘死不如义死，义死不如视死如归，诸君乎其搴旗而归来，否则乘芏归来。”当红粉青年多情叮嘱依依不舍时，而忽一拖泥带水支离憔悴之骑兵，仓卒奔至以乞援军，急询之知北军大将西伟已率悍卒数队直逼南军之屯兵仅离十里，于是珍重一声皆执辔而起，时日色已苍苍矣。
    未几遂露阵以待敌，尔时夜色如墨热肠如火，全队肃肃笑语声沈，立天幕之外翘首远望，惟见火光点点明灭各处，嘻是我之哨兵也，而北军则已挟我军三倍之势以临于前，至半途而进发之号令下，我侪遂肃然以待行，时则蒲娄斯顿佐官仰天跪祷曰：“皇天涛疑倌辍彼故蓖侪耳膜中，忽贯一种可哀可敬之声，而心中目中脑中乃不知有家乡，不知有父母不知有生死胜败，而仅张其且裂之眼，吃其既破之唇以伺敌，未小时战鼓震战旗扬，而一声前进之号令下。
    未几而日出矣，少年军复露餐而待战，欢呼高唱俨若寻常，有滑稽者持指剪向吾侪曰：“为诸君剪去黄毛免得梦中向保姆呼乳也，且问曰诸君战死果何以为葬仪，愿敌人为我均恋腥酥土地为我棺椁敌人之国门为我镌纪念碑。”于是群颐尽解未几进击之号令复下，前军呼后军应，忽途遇首将勃克林齐从传令士官脱兜帽为礼，诸军士欢声雷动答之，移时人马之影恍如电过，回首旧途丘林疏处，马首角立者其我哨兵也，烟雾迷离余烬未灭者，其我昨宿所燃之篝火也，已而途穷忽左向之号令下，呜呼道路一转而如狼如虎锋利不得迫之敌军已逼我眼下，遥望黄沙莽莽南向则击我左翼之敌军步兵在也，东向森林丛薄外制我右翼之敌军骑兵在也，而制我之表面者则敌人数十尊之巨炮，映碧草而光愈白气愈寒，其咄咄逼人畏也，呜呼号令一声而大炮小铳之声已直接于耳。
    时则以屠龙搏虎神鬼不可测之技俩，遣仆卢顿一队以对敌人之左翼，由确卢一队以击敌人之右翼，复以六十二联队短兵相接，以制敌人之肘以三少年司辎重队，以余为番兵伍长时也余颇懊丧不已，何以故盖余昔曾以从军志愿强请于父，父曾嗤我为乳臭儿，临阵必蛭杆跏笊，余大恼之然今日苟徒奉此不动尊，一矢不发归则我父将嘲笑我，我何忍我何忍，我乃以那破仑苦战埃及，指金字塔励三军之意演说于辎重车上曰：
    诸君敌据于我前果同侪所战竞者也，虽然吾谓吾侪所怨者不在我之前而在我之背，今既乘兴而来苟昂藏七尺躯，不与敌人一相接，吾归去吾同胞将以嘲笑之矢射杀我，弹丸之死易名誉之死不可忍，余拟率我三军矫令赴敌，有畏死不前者听。
    是时惟闻赞成一声同侪抛器具脱行囊，执轻轻之快枪矫然鹄立以待进击之令，于是委辎重车以嘱数下士，既大队前进之号令下战旗摇处，少年军兔起鹘落以逍遥于飓风暴雨不情爆烈丸之场里，时同侪曰：“冷然善也何侥幸得此清凉，以令我奔走国事之热汗焦劳国事之热血，其消去收去。”言未毕忽崩天烈地敌军巨弹一丸直擘少年军之脑盍，余马遂蹶余身遂踬，倒卧于一鲜血涂附唇如煦沫之鱼微动之一士官希卢之侧，惟怒目眈眈见少年军突飞猛进而已，移时为赤十字军抬去，当此时也我少年军已前进约三百码，变战线为凹形敌人之左右翼皆为击散，惟一旅极困难极艰险之中军死战二小时，始侥幸以一弹中敌大将之右腕，于是敌北负少年军乃夺其巨炮二，俘其敌兵百，呜呼此乃少年军积无数之苦楚，抛无数之泪血购来第一次吐气时也。
    然以少年军偶然之小胜遂惹敌人不可思议之羞怒，时也苦战初罢喘息未定，征尘未拂忽敌人讨战之怒鼓急扌追而不已，於是少年军不得不亡命前趋而响应，奈何未及敌军二百码，而Ａ１忽四尊猛烈之大炮同声一击，伤哉一队少年军直接弹丸之表面，而如何遁而如何避，而士官克蒲毙柯洛克{艹马}倒，谢郁斯倒马科读哀卢倒，而可怜眦直裂泪横流之老将急急卧射之号令下，而少年军如弱草惊风，直卧于肝脑涂附之黄土上，斯时惟大胆不敌之少年衣维安治者紧握战旗，血眼睨敌人直立而不怖。
    时少年军中之一部分偶形退色，士官俾齐尼忿然快枪叱它曰：“有敢走者我先射之”佐官蒲娄斯顿微笑慰之曰：“诸君生同族死同方，快乐无过于是。”且插身为之前躯，于是一队烈烈轰轰之少年乃狂吼一声，以直奔敌军之中坚，而敌乃大溃而衣维安治遂挟旗先登，夺敌人之炮台，一时也阴云初破红日西沉，一片胭脂轻染战旗，于硝烟迷漫凯歌宏亮中，重点少年军于二百二十五人中已折其五十六人矣。
    呜呼此一日果我少年军战胜快乐之日，实我少年军极悲痛之日也，时既刁斗以招残军搜至麦田，复见死骸三其唇灰红齿洁白，血眼四迸双拳紧握枯草而不释者是威尼亚校中优等学生克勃卢也，行复数武则年未十六之懦柯独由儿在，沈沈酣醉其可爱之颜色映夕阳而愈红，惟其双手张战衣胸前流血未乾宛有剖却心肝令示人之意焉，至一森林处复见一息尚存之挞纳笃，睁腥红之泪眼发如丝之哀声，叫“我友致意父母男儿当为”言未终而气已绝，丁斯时也暮霭茫茫弓月，湾湾余立此无声之野，余对此无声之友余忽思及当时在校之时，余忽思及数周前长揖校门之时，余忽思及当时同游猎同演习同嬉戏之时，余忽思及战之前夜故友持火以视我之时，余忽思及今日午前于辎重队之旁与故人相别之时，呜呼岁日如驰人天挥手自战事至今二十余年矣，然当日黄昏之泪迄于今犹沾我襟也。
    围已解军既旋，而同侪乃大宴会于雄鬼暇暇，诨鸪脸林腥血圈子里，时北军降人曾私语日“何处小魔儿白旗竖处竟令乃公手足箝制而无所措”。盖白旗者我少年队之军旗也，此旗之制敌人目剧矣时北军每啧啧曰：“当冲不愿迎白旗，临阵不幸逢小儿。”呜呼余等一队髻龄好丈夫，狠贪犭孔吼之敌人果作如是观，果作如是观。
    翌日少年军乃奏凯而东旋，达利西孟笃而父母，而诸兄伯姊而同胞国民开一欢迎会，州人蚁集于郊几如墙堵，无老无幼无野无市，均欲一拂我少年军之征尘，一执少年军之敝辔以为荣以为快，以为娱乐而我一队少年军只惭愧一声而迳去。呜呼当龙跳虎蹲战争之时，同侪皆翩翩绝世少年也，自近顷以来有夜台长睡者，有风尘奔走者其大半则皆霜发斑斑垂二毛矣，光阴荏苒沧桑尽易，惟余学校之校旗仍飘飘，于夕阳影里迄于今未有异，而少年军三字则刻入世界上不雕之木之脑影中，迄于今未曾志。
    译者乃曰：夫美世所谓好平和之国民也，而其乐战乃若是，吾于是不解吾中国人之性质也，彼死於水火死於盗贼死於疫疠，而不畏而一言战则皆摇首丧气以思走，何以故曰畏战死，惟畏战死於是甲午之役死者数十万，庚子之役死者数十万，呜呼吾中国人其果畏死耶，则吾举世界列国之死亡者而比例之，多莫吾中国若也，举历史上之破坏事业而比例之，多莫我中国若也，昊天不吊降丧下民，自有历史以来未有如中国民族之惨者也，然其习於死也如此，而畏死也又如彼，于是吾敢断断曰惟爱平和乃战争死，惟畏战死乃丧其父，若母若家室妻子若国。（完）
    ●第一期・侦探小说
    ◎专制虎
    专制虎一篇俄罗斯虚无党一段极英雄短气之公案也，俄廷既以较毒蛇猛虎更狠之苛政，应酬国民且有一群狰狞灵警之侦探为饿虎作伥，水母增目虽民间风吹草动无可逃其耳目，然而虚无党则以断头啜血为滋味，以西比利亚配地为极乐世界，日日以爆烈凡讨政府之应酬不止间有小挫，却增彼一番秘密举动之智识手段，前仆后起至今日出没宫廷蔓延朝野吁可谓雄矣，此篇所译亦虚无党中一段公案也，探者奇虚无党之手段更奇，盖有咄咄逼人之气焉。
    吾辈虽未曾游英京伦敦，而设之于理想界觉其庄严华丽极撩乱我眼花也，其哈德公园过数武则俄伯爵阿兰克之私邸在焉，伯爵旅于英三阅寒暑，奢靡晏逸人人仅知其为逐逐于势利场中人，惟好客如命且热心于慈善事，此亦不过富家翁之故智也，夫人早逝仅遗二女，伯爵视之不啻掌中珠，其一切家事有从一仆人口中呼出为爱圣夫人者掌之，夫人英国产也，年仅三十许气宇轩昂学问渊博，兼通数国语言文字尤好谈政治，名人巨子日夕顾从者踵相接，监督伯爵家事如全权大臣，然夫人待人最温良，惟有二奇癖一则梳洗时必独处于幽暗无光之斗室中，虽伯爵之女公子偶闯入之且呵责也，次之为好旅行然未示人以方，若询之则呵责如前。
    流年似水忽忽旅况，又度一春时适英正月杪为俄元旦，伯爵大开宴会祝贺新年，俄国习俗屠苏一酌为极郑重之礼，伯爵不得不依样葫芦勉强从俗，然而天不做美偏送一阵冷雪为伯爵祝品来，是日伦敦城变作白银世界，且滴水成冰行人裹足此时虽伯爵具有倒屣迎门之雅意，恐不免夜半虚前席矣，不料黄昏初渡车水马龙来宾如织，不亻且伦敦一处竟有自法兰西德意志瑞士计日赶到，是日莅席者计九百七十四人，古人云富润屋德润身幸伯爵之私邸虽再增来宾数倍，尚可容膝是时宾主寒暄数语，遂整齐赴宴直至十二时酒阑灯尽，宾主次第离席，伯爵复邀宾朋进一所重险洋房，盖俄元旦必尽宗教上仪式，此室备为跳舞唱歌之用，故平日踪迹罕至且离食堂约得半里距离，来宾既鱼贯入内亻且见点着十二盏红蔷薇罩电灯，银光氵舄地逼人眉宇，四面雕窗恰用天鹅绒遮住，左侧凹形耳房安置几许薄记，不过标着圣书名词而已，此室虽属寻常祝贺之用而门户机关甚精巧且重重用红革钉就，关闭无声故处此室内几如别有洞天，此时宾主歌颂既毕，伯爵复掌一册薄记支吾诵读，宾主纷纷聚讼既而晨鸡高唱，而来宾遂络绎辞去，虽然此日之盛会来宾纷集，而除俄人外竟不得一人焉，咄咄怪事。
    宾主星散之后二十分伯爵重至密室，忽眼光一闪恍惚有人影自凹形耳房Ａ１然遁出，四遍踪迹恰鸡犬不惊草毛不动，人耶魅耶梁上君子耶，咄咄怪事。
    伯爵自慰之以眼眩，乃寝其事彳彳复两周，适伦敦之音乐会盛举，伯爵乃挟其二女以偕往，晨妆初竟次女纳他烈戴白羽之春冠，曳文华之长裾面覆鹅沙，腰竞蜂支时适绕螺旋之楼梯婷娉下转，忽沉一种不可思议之物劈头淋下，恰曹蹋得纳他烈锦绣一团变作雨淋的乳鸭一般，咄咄怪事。
    纳他烈绝叫一声合邸家人，急急奔至原来是一从新年会前二礼拜进来之新仆人，提着紫金乳酥壶而楼梯下转，偶一失足不情之乳酥壶遂直敬纳他烈一身，而此娇生惯养素未一经委曲之千金，乃怒火烈焚直奔乃父伯爵前，而此仆人则尚执空壶木立于楼梯上，齿欲噤而不能泪满眶其欲流，颜色其青而黄而紫，虽欲直呼爱圣夫人大慈大悲救苦救难而不敢。
    而此时爱圣夫人见可怜可恨之情状，幸而夫人是文明人，且英国无野蛮法律也，直痛斥一番限十分钟内将仆人驱逐而已，然此仆人偏恋恋不忍去，奈何覆水难收乃对夫人重重施礼，含泪说一声偶得报恩虽吃环结草生死不忘。
    此时纳他烈怒容已息，又经夫人好言抚慰，于是重整靓妆与伯爵携手同车竟去，过数日忽夫人旅行雅兴又发，遂将家政嘱托伯爵长女克德雅，至次日晚六时遂乘上等汽车向毒惟进发，原来毒惟临海对岸是法国境界，所以英人到欧洲大陆恰以此地为咽喉，是日苦雨连绵烈风飘忽，途中泥水俨如墨汁，旅客几稀时忽来一男子，穿着重裘带一顶虎皮猎帽，狗头鼠眼向旅客一一注视而尤经心于爱圣夫人，已而车走雷声Ａ１忽已抵毒惟，夫人复乘船向法国迳去，直抵海岸复购善柰维车票前进，善柰维原为瑞士名胜，在欧洲推为第一，夫人上车时始见此鬼鬼祟祟之男子，乃踉跄丧气去。
    夫人既安抵瑞士未数日，而极惊神骇鬼崩天烈地之一大谣传至，谣传于何起起于最繁华最森严幽灵不得入之俄皇冬宫，呜呼俄皇宫廷之日夜戒严无待余啧啧也，俄皇膳贵戚先尝之，以备毒也俄皇行侍卫环行之以备刺也，俄皇之休息室则宪兵巡查昼夜拱立，而目不动足不敢遗，以备爆裂丸之飞空直入也，然而虚无党偏浑俄廷人物一炉而铸之，而为皇先尝食之贵戚中，有虚无党在为皇环行之侍卫中，有虚无党在为皇守备休息室之宪兵巡查中，有虚无党在，其真为王党者实庸庸碌碌惟有戒虞外无他能也，当时侍卫长维拉伏克大佐曾供职三月遂易其华华美少年为白头翁，噫若是其剧也。
    先是俄国有大侦探名米加野者已退老山林，时忽得维拉伏克一急电招之至，彼莫知云何也急赴宫至维拉伏克密室，见其倚电信箱而木立，若经大骇出神者及近其身犹不之觉，直呼之始醒无他言惟握侦探之手急呼奈何！！！奈何，细询彼则云昨夜俄皇所居之寝室傍忽有一平日最忠信笃实之卫士，名继拉其未者私绘周围地图，为一暗查所见捕之彼即片裂地图而尽，吞之至今不过十一点钟，然已用炮烙刑拷问者三矣，且彼已若口噤卒未曾发一言，临刑时亦未曾呼痛也，侦探曰彼究何人哉，维拉伏克曰噫其虚无党也，侦探曰然现其人何在，曰在狱曰将何处之，曰以死刑然不知其绘图何意，必得其踪迹也侦探曰无益矣，曰何故曰必不供矣，阁下不知虚无党之宗旨耶，彼以为事成则全体之益事败仅一人之祸耳，阁下曾见虚无党事除侦探得知外有曾口供一次者乎，维拉伏克曰：然则奈何。侦探曰释之复其原职，维拉伏克愤然作色曰：咄！！！汝呓语耶。侦探曰何敢夫死者无言而生者长喋喋也，阁下果能释之，区区之事余极力担任，维拉伏克曰释之殊非异事，侦探曰今上既依阁下为性也乞敕令一通何难，维拉伏克始领悟于是侦探未出宫门而赦继拉其未复原职之诏下矣，虽然此事乃旅居英国之俄伯爵新年会前一月事也。
    继拉其未何人也，不言而喻知其为虚无党也，彼既蒙兹天惊石破不可思议之解脱，而心愈骇而脑囊中一种疑团愈不可消却，虽然不得不强为欢笑，以访彼平生所眷爱之情妇，时则大侦探米加野尾其后也，怪哉大侦探於此时遂拾继拉其未而日日踪迹，其情妇日者其情妇偶途遇一名倍兰德夫人握手寒暄，而大侦探不觉眉飞目舞，自语铁案！！！铁案而去，元来倍德兰夫人为流西比利亚某贵族虚无党魁之妻，今日秘密议会之长也，於是大侦探遂伏眼线于其家，而其绘地图埋爆药之隐情乃得。（未完）
    ●第一期・新浙江与旧浙江
    ◎浙声
    读史乘十万卷罗上下亘古今，数五大洲百十国之兴衰成废，纲举而目张之慷慨雄谈，津津然不以为厌横坤舆图七万二千里，指摘其形胜批薜践数其物产，穷其沿革Э然见文明之输灌，而于彼族之通人学子识其里居，忆其婚氏每于空山闭门风雨入户，慨然有起古人于九京之想，抚卷而呜咽之，於乎斯亦可与入儒林之选而无窆砩矣，虽然我尝与之游里井之间，经儿时钓游之地徒步出郭，迷不知返盲然不知里居之所向而叩以一乡之习惯，人情之所趋乡先生之生平与夫大兵革大水火下至村农佃老，一家琐屑为载籍所不详，志乘所不录者瞠目结舌，噤不能出一语反不若妇女佣役，据故老所言寒夜絮语为通人所忌讳，而屏为不经之谈者足以激发乡情，动人愤臆於乎通人通人非不枵然大也，我为其无用而掊之。
    我浙人也数典忘祖，则吾岂敢今之言强中国者亦多矣，通都大邑不少读书名士，与之言中国之兴亡愀然作色，奋几抵地怒目裂发悍然以中国鬼雄自许，搏髀而呼曰强中国强中国，下至乡曲绢子浮薄少年，奇衣翩迁执一二书报往来于名流社会，从人之后拾唾余而不耻，哗然相逐曰强中国强中国，甚至大球虎狼一方岛国，假名友邦藉口同种，不惜出其政策网罗而鱼肉之，讲坛俨然以服从为先导，而犹嚣嚣然揭其主义以示人曰是教育也，吾代谋之吾亦以强中国为望者也，夫中国之范围亦大矣，强之之言要非名流浪子所得假为口实而更不容他人有所参议于其间，抑更以中国内容言之家异教人殊业，百里之内语言不同，南北之间风尚互异而其种种社会又各有其特别之性质，保守之习俗虽以极奸雄之手段不能合海内而一之，然自秦汉以来戴首一尊之下者，垂二千年此中国所以为今日之中国也，虽然大势所趋万夫辟易，今者又民族主义大潮流横决之一日矣，此浙江潮之所以作也。
    虽然我又思之奇突不平之士，愤然于公德之腐败痛大群之不可合，读意大利历史血泪欲枯，不得已而发联邦之思想，庶几各君其土各公其奴之一境矣，然我又悲其无此一日也，夫将发也简其终也钜，此天下事之公例也，涓涓细泉溃为江河，吾恐数年数十年后必有其互相搏噬互相芟夷，元黄血战杀人满万之惨境，当周之季七国相轧秦祖龙乃起而吞之，雅典斯巴达诸族相并而亚力山大乃攘而臣之，於乎此亦谈分治者所无可如何者矣，虽然分治者又今日万事万物起点之一途也，时势英雄我非其选我亦挥一掬泪于风云万里汹汹涌涌之浙江潮而已。
    浙江潮之名誉振动于古历史者自伍员始，鸱夷一怒发为雄声，千载下道其事者犹须眉怒张风动四坐，以此负浙江之特色，虽然俚说荒唐王仲任之言辨矣，我又不满于浙江潮者一事南宋之季赵氏以孤儿寡妇，受元人之凌夺孤城垂没，元人聚兵于江干者以万数，城中老弱以为敌人必死于此地矣，而潮汐不至者三日，中原竟以陆沉於乎潮而有灵污我浙江也亦久矣，何称为虽然无稽之言缙绅不道，今者要为江潮革命之一日，而我浙东西之少年之奇士之学潮之思潮之文潮为事业大潮流之先河者，风激水涌拔大空而特起，雄哉浙江潮自今而后始发现于世界。
    我尝屏居一群之外独抒胸臆，感触无时揽中原之大势狂呼霸徒四顾苍茫，人无应者既而思曰：我浙江有独立之社会三，而浙东西之文学不与焉，一商社会首数宁波，举吾浙之解事小儿无不知宁人以商雄于中国者矣，虽然我又放观其一群之外以为宁人之商业精神犹可畏，吾浙江十一府之通都名会其绝大之商场之势力圈孰非宁人执其牛耳，而宁波一邑富家至数百万者不少概见，况以数十年前风气未开之日宁人之挟重货走海外者动数百万人，而其足迹所经之地必有一非常固结不可解之团体，而海上会馆一事旬日之间苍头走卒，莫不奋臂与法人死抗至血肉狼藉而不悔，是亦宁人之大特色矣，夫泰西文明国二百年来以商业为世界问题者夫既人知，其说矣而彼族之大官通人缙绅硕士不惜著为学说，伸其权力挥张而扬厉之，以商业自由为当时倡，於乎彼族之以崃μ罩全球者非无故也，我宁人何恃乎以云国力则鱼肉无时，驱之惟恐不暇而一二读书之士与夫巨室大老，又鄙之为市侩薄之为商，驵不屑与之通一语或有一二自海外挟赀归乡里者，则亲戚交游百端以身家口腹累之，而公论不以为非，於乎此不能不归咎于中国之积习矣，然宁人独能百折不回视重洋为户庭，逞其冒险进取之心走异国不稍退，於乎此岂宁人种性之特别与，虽然富而无教识者羞称，我又不禁为宁人悲矣，吾尝独海乘舶东渡太平洋接宁商之一部，则其衣冠如故摇尾发曳长裾，见华人之易服饰者动色嗤笑之，於乎其毒根虽种自向来之习惯，与先前数年之学说然亦独立性之不可磨灭者欤，此其一。
    一工社会，浙江非以工名者也，而居然有大工场若隐若现若塞若通，掩跃于大江以东者温州是已，百产之盛物价之平去浙西殆倍蓰，而其民之质朴不勰屠涂啵忍饥寒者又非浙西大郡以浮靡相扇者所可同日语也，夫工产之地必其地理社会风俗，以及日用起居皆有特别之结构，而后可成为完全无缺之工市，温州滨大海而居俨，然画为一国虽以非常变乱兵戈猝起全浙流离，而温州可以独立布帛菽粟充枞杏谀冢虽以凶荒旱潦全浙骚动，温州又可以独立而其人心风俗又富于排外之性质，实业之思想不为种种社会所移，而矫然有以自成一习惯，於乎此固太西文明国工人之资格也，然其居人乏于交通之知识不能与海内名都竞争利市，而商权反握于宁人之手，若牛革若粟米若柑柚航海达北直者，其利权皆操自他人，而其民之不能生息于其乡者为佃佣于浙西，岁常十余万瓯人不自治，吾恐十余年后瓯人无富家矣。
    抑吾又闻之尚武性亦以瓯人最甚，白昼挟刀杖悍然寻仇，官吏不能禁虽士人女子必有悍然之气概，不似浙西之文弱洪杨之乱，童子登陴而观拍手欢呼，以瓦击敌寇兵为之骇退，庚子之变村民奋白梃以排外，离瑞安数里与乡兵相哄，而城人之往观者负手而立，相去仅数武以视浙西之一闻兵警战栗欲死者又相去几何矣，於乎工社会而无强立不畏死之雄风，则奴隶耳牛马耳，欧洲各国其工人多联盟罢业，挟持其政府者要必具此野蛮力，瓯人既有此特质矣，而其地自明季以来多不为外人所注视，故种族之大防亦不若浙西之甚，我尝中夜独坐鬼哭诜桑携大地图圜视而点数之，瓯人其犹粤东与，呜呼三年畜艾须之有时，我于瓯人有厚望焉此其一。（未完）
    ◎浙江文明之概观　　　
    ☆公猛
    以予观於我浙江文明则未也，而先流於文弱文明文明而何足云，而何足云即文明矣雅典文明矣，印度文明矣，迄於今不能於地图上占一颜色，文明文明而何足云，而何足云虽然其历史又乌可诬也，我今敬遗我浙人一言曰：第一与天然争，第二与时代争，与天然争者何也，今试思我浙人染一文弱之恶名者，果何由乎钱江以西山川秀丽河流便利，天然之力强乃能造成一娟娟秀士，而又以交通便利走中国最广，故一若文弱人乃为浙人代表也，若夫越江以东则山林渐众，而其人民之武力盖甚强矣，然虽强可恃乎尚武性不出三十里其可谓之尚武乎，盖是皆其人为力薄弱而不能与天然争胜故，虽然吾以求之历史则有之矣，若有明是也以王始以黄终，彼皆能以人为力利用其天然，故理想凌天气魄盖地而鼎革之际奔走海外者，犹踵相接呜呼吾犹梦寐见之，呜呼浙人毋忘吾历史，所谓与时代争者何也，吾熟鉴中原文明之趋向，自北而南浙江者至有明而极盛，今则渐入於南矣，盖自黎洲以后销沈者三百余年流风遗烈渺焉无闻，呜呼痛哉凡是皆不能与时代争胜者也，吾以求之历史则有之矣，若项王是也当二千年前而独能率其子弟，为历史上一人物怀哉怀哉，与时代争胜者其人固如是哉，呜呼吾犹梦寐见之，呜呼浙人毋忘吾历史，而不然者雅典文明矣，印度文明矣，文明不成而流文弱，此又历史之羞而予心所伤也。
    披我国之地图而观之，见夫背山面海左江淮而右闽粤，中贯以钱江瓯江两河流者，非我浙江乎其间人民一千数百万，地方七千数百里物产数十万种，高原平原大河细流无所不有，动物植物矿物无所不备，江山诚耐人留恋哉，吾且观其民之活动力登高而望之，见夫松杉柘柏郁郁苍苍蔓山盈野，向日观争光者非我浙人之林业乎，稻梁粟菽瓜瓠果实，山窈水曲平铺如织，非我浙人之农业乎，梵宫古刹高耸云天，使建筑术不工何以至此极目水天尽处泛一叶之舟，握如箸之枳以与波涛争一旦之命，非我浙人业渔者乎，之江之滨鉴水之曲，帆桨林立其造船术之发达何如，乃读乡先哲学士大夫之遗书，其理想之高超出乎天天而入於人人发为文章，云蒸霞蔚光怪陆离，我浙江人於政治界哲理界，文艺界其位置固居何等乎，盖自中原文物输入我浙以来，风发云厉电掣雷鸣，遂以成此日之形势，而此日者则又存亡之键，兴废之机也其亡也则土地为人占焉，妻女为人奴焉，一切历史化为物语，一切盛业化为古迹，其兴也则且将挟其一切哲理一切艺术，乘此滚滚汩汩飞沙走石，二十世纪之潮流以与世界之文明相激相射，相交换相融和放一重五光十色之异彩，以灌溉我二十一行省之同胞，浙江者文明之中心点也，吾浙人其果能担任此言乎，抑将力不胜任徒为历史羞乎，夫歌舞昔人者所以示后人也，而不然者则当此沧海横流视天沉醉，方将沉痛迫切之不暇，而又何用予之鼓吹休明者为哉。
    虽然文明之发生也必在大江大河之上游，我浙江位扬子江之下游，而又僻处其右偏处，西南又多山以为之障蔽，故但能发挥之光大之及，究其文明所自来不得不归黄河扬子江上游之各地，忆自我汉族由帕米尔高原发生以来，过伊黎越新疆以至於黄河流域，受四围之影响一种文明思想遂滑滑乎吾脑中，久之又久而中国之文明生焉，浸假渡河而南矣，浸假渡江而南矣，迤逦迤逦沿襄湖超苏皖以直达於我浙江，既受中原之影响而又以灵秀之山川丰穰之土地鼓铸而制造之，而浙江之文明遂生焉。　
    即其方面以细为研究，其所历之程次与所经之阶级盖可分为四时代，自大禹至至春秋为萌芽，自越勾践至西晋为生长时代，自晋南渡至北宁为渐进时代，自南宋至明末为发达时代。
    萌芽时代，勾嵝之碑巍巍乎屹立会稽之山岭，嗟乎此何物也，此亦一金字塔焉，此我浙江文明之鼻祖所留遗之纪念焉，唐虞以前书缺有间矣，其详不可得而知，以意揣之我浙江为蛮族盘踞无可疑也，及洪水之兴浙江地处洼下，必沈没於潭潭万顷之洪涛中间有一二出水高者，而蛮族之焰方张自大禹荒度以后，浙江之半部分遂出现焉，然三江者大陆之极端，三江定而大功告成於是我汉族四千年前全知全能之一伟人，施神明不测之手段以开化此犭丕犭丕榛榛之蛮方，史传‘禹到越上苗山大会计，因更名苗山曰会稽。’又言‘禹会诸侯於涂山，（涂山亦会稽山）执玉帛者万国。’夫不能计其数而总记之曰万，意其时北至幽冀，南至交趾东至青兖西极流沙无远不届，无国不来如风鸣如水涌如鱼之纵壑，如蜂之朝王并足屏息奔腾辐凑，各挟其国之政治学术技艺争先恐后，奔赴於一点懿欤休哉，上古之文明盖无不流入於我浙江，以筑百代之基楚冠裳万国，玉帛九重迄今摩挲古碣，瞻仰崇碑犹依稀仿佛於吾人眼帘中也，虽然文明之种子虽广布乎，而蛮风犹未息焉当少康封庶子於会稽，‘尚文身断发被草莱而邑焉’则禹虽万能总不能使蠢蠢之蛮族一跃而入於文明之域，盖为天然力所限也，欲文明之发荣滋长乎，不得不待二十余世后之勾践。
    生长时代，勾践之困於吴焉，身为仆隶妻为贱养，尝秽牧马极人生不堪之苦，既而归越引为大耻奇辱，思得一当以泄其宿憾，勾践以愤发之心匦懈母锒吾浙之文明遂如六月之苗，得甘霖而暴张将放之花，被浓露而怒开他日之食其赐而闻其馥者，勾践勾践谓非汝所赐而谁赐之乎，吾欲崇拜浙江吾先欲崇拜造浙江之英雄，吾欲崇拜造浙江之英雄，吾先欲崇拜勾践试即当日所表见者约略言之，政治置内外相以位文种范蠡，有掌财政者大夫皋如职之，有掌军旅者大夫绪稽郢职之有掌狱讼者，大夫若成职之有为行人者，大夫曳庸职之有为谏官者，大夫皓进职之，有司天文者大夫计酤碇爸，设官分职纲举目张，上下一心励精图治，内和万氏外结与国，扩张军备以撼强敌嗟乎，他日灭吴凌楚横行淮上，号称霸王天子致贺，岂幸也哉其政治之发达有如此者。
    军事，当国人之不愿从军也施以爱洵其名，有来者王食之，夫人衣之以鼓舞其爱国之心，及国人皆愿从戎矣，於是量其居好其衣，饱其食以简锐之，而军士之体魄强聘处女於南林，迎阵音於西楚，教之击剑教之挽弓，而军士之智识盛，然或足智多谋强力善战，而无百断不回之敌忾心以统一之，仍无当也於是鼍以激之，使怀心乐死而军士之德全不数年遂有习流二千，后士四万君子六千，诸御千以之伐吴，一战而破再战而灭矣，其军事之发达有如此者。
    农业，物别三类{次木}稻粟为上物黍麦为中物，赤豆大豆瓜果蔬食为下物，类户以种之教以四生之道，惕以四死之故春生夏长秋成冬藏，三年五倍越国炽富，其农业之发达有如此者。
    工业，范蠡仰观天文发紫宫作小城，周百二十步西北立飞翼之楼，东南筑伏漏之窦陵门四达以象八风，起离宫於淮阳立上苑於乐野，筑燕台於石室建驾台於成邱，其建筑术果何如哉，吴越之战越以大冀小冀中冀为船军战，又曰戈船百艘意其时必习於造船术，无疑夫剑天下之利器也，而其制传自越世传越王聘欧冶子作剑，一曰纯钧二曰湛卢三曰豪曹，四曰鱼肠五曰巨阙，欧冶子之造兵术后世犹难之，吴王好服之离体勾践乃使国人采葛，织细布以献之，吴王大悦其织布术之工又可知矣，类举以观其工业之发达有如此者。
    文学，读乌鹊之歌则黯然而悲，诵采葛之诗则悠然而有所思，歌送军士之章则又赤面耳熟，使我神旺嗟乎，‘三军飞降兮所向皆殂，一士判死兮而当百夫道佑有德兮，吴卒自屠雪我王耻兮威振八都。’此非我浙江二千年前之文字乎，其文学之发达有如此者。
    美术，巧工施校制以规绳，雕冶圆转刻削磨砻，分以丹青错画文章，婴以白壁铸以黄金，状类龙蛇文彩生光，此非越献吴之木乎，其劭掏蓟迄今想像及之犹觉玲珑精致，光彩烂然其美术之发达有如此者。
    综而观之其时百度修明万物维叙，农服其畴士修其业，百工居肆以给人用，养心悦目娱魂荡魄之具，无不毕具及外寇之来焉，又能万众一心不惜牺牲一身以卫全体，流血滂滂贪进不止，其脑力其体力直欲於东海之滨，辟一新世界长驱直入，以与中原争优劣岂不壮哉，自此以后历秦汉而至魏晋，天下合一於政治上军事上无所表见，其他则代有进步鸣煤跤胫性并驾而齐驱矣，虽然於经学於哲理中原巍巍数大儒，后先鼎足方兴未艾，而浙江僻处海滨尚不被其风潮，无足观者欲使他日著中国文明史者不至置我浙江於炷┖跏焙跏焙跎杏写焉。（未完）
    ●第一期・文苑
    ◎新奉化歌　　　
    ☆再世冯生
    新奉化新奉化，吾为此名君莫讶，大地民族主义正发皇，生斯土者敢独谢溯昔锡我县名未为臧，仿佛蛮夷之国下真王，至今传之千余年奴隶根性将毋亡，吾窃怀此耻吾独走彷徨，仰思古贤哲俯念今梓桑，有宋诸老兴诗礼，有明一代盛冠裳，其时颇进文明界二百年来故步僵，独有戆直倔疆老骨性，时时仗义好争竞方今世界盛行竞立争存优胜劣败天演义，吾乃为吾同胞兮举手以鸣敬吾更为同胞兮加额以相庆，庆吾奉化兮人文兴，龙津凤麓起が赠，东西文字颁并习理实科学要同徵，况有远游扶桑者轰轰烈烈势奔腾庆吾奉化兮地理美，半山半陆又半水，膏腴之地足稻粱，蜗轮乡充宾垡矿煤矿更希奇，富甲五洲立可俟，并此二难良不恶，吾拜新民吾其作，一小分子自铮铮四大自由何落落，保国保种先保群，个人义务社会义务都要著，吁嗟乎大厦兮将倾，燕雀兮哀鸣吾愿吾同胞兮动魄而惊心，吾愿吾同胞兮众志以成城，吾愿吾同胞兮为独立自尊之国民，吾愿吾同胞兮，救罗一切苦厄之众生，新奉化兮新奉化，播此名兮欧和亚，播此名兮欧和亚，吾将约吾同胞兮，泛九曲之入四明之山少自暇。
    支那寄生近作脞录，秋兴淮南木落楚波平，十二楼台月明，北渚衣冠愁帝子，西风环佩吊湘君怀沙空抱灵均志，衔石谁怜精卫心，归梦怕随鸿雁去，江关哀怨不堪闻，钟鸣落叶故乡心，大好江山送夕曛，白发伶官秋试笛，绿鬟小婢夜调筝，女萝窍窕思君子，杜若芳馨赠美人，省识九歌哀怨意，灵修不见涕纵横。
    间庭落叶送哀蝉，罗袂无声倚曲栏，客子行行悲逝水，梦魂黯黯恋家山，芙蓉迟暮开江上，杨柳婆娑满汉南，闻说九关多虎豹，帝乡回首一ォ澜，御沟流叶出宫墙，老树秋声绕建章，九辨歌残思恍惚，四愁咏罢泪苍凉，碧鸡霸气沉氵盟，铜雀荒台忆洛阳，散尽黄金余白发，周南留滞独神伤，题百年一觉君龙无首太平世，万物有情乌托邦，好梦百年浑一觉红尘弹指已沧桑，不胜地老天荒感，无限海枯石烂情，理想忽开新世界，残山水总精神，自述铜华落尽见真相，始信波澜起寸心，槁木死灰犹有性，清歌红泪总无情，凭将侠剑酬孤志，莫把儒冠误此生，欲觏灵修伤数化，高邱返顾涕纵横，少年读易识忧患壮岁著书多苦，辛诸行无党观世事，一尘不染见精神，完全魂魄兼修体，往返天人自在身，惟有爱悲深印脑，难将慧剑铲其根，自题小影，色相成尘吾丧我，犹留幻影在人间，现身无量娑婆土，不为铅华乞驻颜，乘大贞丸赴沪志感赤手空拳思独立，望门投止叹无家，大贞丸上船头月，一夜催人鬓欲华，华严国土如斯大，各有前途努力行，未净根尘生百感，鱼龙夜气落沧溟，悲爱吟，无限缠绵情一把辛酸泪，茫茫世界中惟有悲与爱，黄浦江边独步，灵魂不死吾犹在，躯壳轮回何足论，我乘愿船寻住著，江天寂寞正黄昏。南浔道中，自由血与强权战，敢为飘流改素心，满地江湖不归去，梦魂和月到南浔。去去行，去去复去去，远山长河湄，去去欲何之誓脱奴隶羁，男儿失自由何用家室为不能长相保，敢辞长别离燕雁自南北，沟水各东西忍泪一挥手，浮云天之涯海枯石见底，自由终可期去去何所言，但言长相思。京口夜泊，惊波迸作不平响，孤客船头苦忆家，唤起愁心无那甚，夜来江上听悲笳。梦烟愁雾黯平楚，酒醒今宵铁瓮城，半夜月明人不寐，时听船尾打潮声，江风吹水鼓鼙响，冷月照人毛骨寒，湖海豪情今夕减，却思归去卧家山，嗟余脑印偏多感，未免有情便起愁，一样春江花月夜，看来萧瑟似深秋，晓发塘沽，不似江南晓色清，五更鼓角塞云横，村鸡带月啼茅店，此是人间劳苦声，乱后重过天津，群龙战野玄黄血，太息繁华成古邱，重上天津桥上立，残阳废垒不胜愁。杜宇声声啼血痕，白河春色半成尘，重来愁煞桓司马，无复当时杨柳青，（杨柳青天津地名，以杨柳多名）野望，燕北雁南常作客，天高地迥独登台，山从绝塞袤延起，水绕长城鸣咽来，碧血已随秋草尽，野花犹傍战城开，小黄河上悲风飒，极望中原无限哀。
    ●第一期・调查会稿
    ◎秀水城乡各镇烟每日销膏捐数表
    地名
    销膏两数（两）
    捐项钱数（文）
    府城内外  六○七、八七五
    二四三一五、
    王江泾
    七九、
    
    三一六○、
    南汇
    四四、二
      一七六八、
    濮院
    二五、五
      一○二○、
    油车港
    三五、五
      一四二○、
    西市
    一四、五
      五八○、
    马库汇
    一二、五
      五○○、
    池湾
    一一、五
      四六○、
    新塍
    二三九、五
      九五八○、
    陶家泾
    七、五
    
    三○○、
    上睦港
    八、七
    
    无
    莫家泾
    七、
    
    无
    盛家廊下  八、一
    
    无
    尖斗角
    十一、五
      无
    总数
    一一二、一七五
    四三一○三、
    ◎海盐地理之关系（附沿革）
    海盐县始於秦属会稽，在华亭乡（今松江府）后陷为湖，移治武原乡（今平湖东关）西汉仍之，东汉时属吴郡复陷为湖，移治故邑山三国时孙权析县南境为盐官县，晋及宋齐梁亦属吴郡，惟梁析东北境置前京胥浦二县，又以海盐胥浦二县立武原郡，陈以海盐县属海宁，隋省入盐官唐属苏州，析县北境与华亭后唐属改杭州晋又改属秀州（今嘉兴）宋元明同惟明析县东北境为平湖县，至今仍之。
    有山脉有低地有海洋有河流，北接乍浦南包澉浦，洋海环乎东岛屿突立而为之屏，而海盐之地理於以成，而海盐之海口於以险，然而论我浙险要海口者，动曰舟山群岛哉，乍浦哉而独不及海盐，虽然舟山也乍浦也诚险矣，不知舟山为吾浙之前门，乍浦为我浙之后门，而海盐者实并乍浦而成我浙之后门者也，故海盐之地理因以险，险曷在曰在澉浦，盖乍浦与海盐之澉浦相并列，唇齿相依忧患与共，斜对舟山群岛而东北接江苏之金山吴淞一带，皆有密接之关系也，我浙人其欲探浙江之地理为异日自治之一助耶敢将，海盐之内陆之外海之驻军险要地以告，夫欲知海盐内陆之形势不得不得知海盐之山脉，海盐以山脉支出之故，而地势之高下河流之利益道路之通塞，亦随之而异，海盐之山脉起自天目，由贺霞及硖石之东西山而达於南部澉浦一带，以高阳云岫为最高，濒於海者有秦驻长墙等山，故论其地势则南部富山岭北部富河流，南部地势高北部地势低，论其河流则北部运河之利不能及於南部，南部永安湖之利（俗名南北湖中横一是各有河闸用以畜水，故与北部诸河之利不能通）不能及於北部，论其道路则北部水陆各路随在可通，而独於南北部交通上水路只能及长川霸，角里堰不能直达澉浦，惟陆路可以达之南北地势之悬殊如是，而南北年岁之丰歉亦相反矣。
    虽然海盐之地理岂足以内陆之形势尽哉，盖犹有外海在海盐之海流风浪甚劲，沿海一带多筑石塘以卫之，若巫子若舜山，若簧山若白塔等山，皆排列海中而尤以白塔秦驻二山间九王竞Ｏ恐交流，直冲而扑於海盐城东者为最劲，每遇夏秋之交大风作时，沿海石塘常为所摧兼之沿海多有铁板沙，而深浅因以不一，惟黄道关左近有龙潭口，水深可泊城东敕海庙之处水势虽深而潮流劲悍，石塘险凸船不能近，余则潮落沙出一二里不等，此海盐海口所以不能为泊船良港者，盖由海岛峻险沙土横亘所致也。
    内陆之地势既如此，外海之潮流又如彼，而驻军之险要地自不得不斟酌内外之形势以为根据，海盐向设千总员於澉浦，筑城驻守康熙时更定营制，自东拱寨以西至庙山寨，属澉浦迩嗌秸以东至落水寨属海盐守备，九里墩以东属乍浦守各派兵分防，道光时又添设外海水师，所管黄沙坞葫芦山头团青山秦驻山，五口逋夂Ｗ运瓷轿鞅保黄山西属澉浦水师，舜黄山之东南属镇海水师，东北属乍浦水师，同治时裁撤庙山浑水，平阳，东拱，姚官，大步，二寨，落水，八澹及青山秦驻撤归水师蹇谕猓又建黄道关西山角炮台一座，修谈仙岭寨一座，此海盐历来驻军之险要地也，然数十年无事军士腐败已极不堪复用，各险要地徒拥虚名，而无实驻之防军，一朝有事诚可危也。
    ●第二期・社说
    ◎敬告我乡人　　　
    ☆攻法子
    某谨白某以浙江同乡会之一员借杂志‘浙江潮’之余白，窃欲有所贡献於我乡人，思之有日矣顾某以久游外邦之人挟最新之思想，凭最新之学理欲与乡人诸君策内地之治安，诸君不以为陈义过高，即以为外国事例不适中国也无疑，虽然某未言之先愿豫一言以解诸君之惑，某所言者乃至普通之理，且为至易行之事，世界各国均以之为立国之基楚，即中国自古至今事实上亦早有其端倪，惟其组织不完备，故各国由之而百事举，中国则反是自今以往若犹不思整顿扩充则虽日日言中国改革，改革之实终不可举，而诸君之放弃国民责任咎无可辞，诸君为之若反掌然，其事为诸君分内之事，而又为诸君力所能及之事，然则诸君姑一实行即可知某言之为不谬也，抑某所言者非仅为浙江一省而已，全中国之地方某愿以同一之言告之，并愿诸省以同一之方法行之，第以浙人对浙人则舍远就近，义所当然某是以先为吾乡人告，而并望吾乡人之为天下倡。
    某今所欲言者无他，即诸君所熟闻之地方自治问题是也，地方自治之事实吾中国亦间有之，始置后论至确定地方自治之名词，昌言地方自治之必要者，则近今之风潮也第某所惜者，地方自治之议论日触於耳，地方自治之实益不见於世，犹之日言民权自由而吾国民去民权自由之境界乃逾远，一般之人至引为诟病而不敢道，此其故何在，不知民权自由之真义与其实行之方法顺序，夫是以妄言之妄听之，政府疑其不利社会病其急激，卒之受其害者乃仍为吾国民，虽公理终不可灭吾国民终有进於光明世界之一日，而为民权自由之乡愿迟我数十年进化之期，则某所深恫也，地方自治之问题在今日如新出世之产儿，其即能圆满直进乎抑亦将一旦陷於悲境辗转而始达其目的乎，某以为其责任诸君而已，诸君诸君地方自治者诸君之天职也，某以为诸君之达於公理富於政治思想者，其必有熟考此问题，而深计前途之处置若何，以为地方谋其福利而为国家尽其公职，则某之言当为诸君所乐闻也，某敢据其愚者一得之见自附於萏荛之列，即不然诸君之中或有不认地方自治为急务者，某犹敢强聒之而必冀诸君之一悟，某不敏请先为诸君述地方自治之意义。
    自治云者对乎官治而言，近世之国家其行政之机关大别之可为二，一曰官府一曰自治体，官府为国家直接之行政机关，以直接维持国权为自的，如外交军事财政之类皆官府所司之政务也，自治体为国家间接之行政机关以地方之人治地方之事，而间接以达国家行政之目的，如教育警察及凡关乎地方人民之安宁幸福之事，皆是也直接之行政名曰官治，间接之行政名曰自治，此行政法上常用之语，而近世文明诸国皆行之有其实例者也，自治之制盖所以补官治之不足，而与官治相辅而行是故其国官治不振者，则事无统一其国自治不备者则事必废隳，自治之精神在以国家之公务为地方之生存目的，而以地方之力行之故自治体者由地方而言，则为地方之行政机关由国家而言，则仍为国家行政机关之一部分也，彼私人（对公人而言即个人之义）处理一己之事务，而与公共无涉则无自治体之要素，官吏执行公共之事务而为国家之直接机关，则无自治体之位置自治体云者以国家公共之事务视为地方固有之事务，而实行之公共团体是也，故自治体又谓之公共团体，欲举自治之实必自组织自治体始后当详述之，知自治体之为何物则於地方自治之意义其庶几乎。
    其次请言中国今日地方自治之必要，事实上之必要中国今日与各国不无特异之点，至其原理则各国无以易也，论自治必要之原理，其最著名者为德国葛奈斯物（ｂｏｄｏｒｆ  ｖｏｎ  ｇｎｅｌｓｔ）氏，氏之言曰：‘社会与国家之间常有不能调和之冲突，即贫富之界是也，富者务扩张其势力贫者务抵抗富者之压抑，於是利益之冲突起，使任其自然之势则弱者必为强者所抑，而自由将绝於世调和此冲突者国家之力也，国家之组织足以抵制社会之势力，犹之人类之有德义足以抑其利欲之念也，而取调和之手段行之最有实效者，厥惟英国之自治制度盖自治者使社会有势力之各阶级，各担任国家之行政由是义务之思想政治之知识，浸润於社会各原素之中，而代议政治之基楚乃固，故自治者国家与社会之连锁也。’又曰：‘欲养人民奉公之念，莫如使之从事於公共事务，使人民无参与公共事务之机会，则不至人人依赖国家，谋一已之利而不顾国家之公益不止，故民可使知之，不可使由之实自治之格言也。’又曰：‘欲布全国划一之政，则事事出於中央机关，於施行之敏活则有之，而期其适於实际之事情不可得也，知地方之实情者惟地方之住民，且地方之利益於地方之人有密接之关系，故谋之最亲切者亦惟地方之人，故地方行政使地方之住民负担之，最适於行政之实际也，其言大旨如是於自治之必要，可谓深切透明，而中国今日以某之见则必要之原因尚有二事如左。
    其一分政府之劳以速改革之事业。
    其二养人民之政治思想炼人民之政治能力以为立宪之准备。
    中国今日非改革一切不足以言自存，此人人知之然改革之事必事事望之政府，无论政府不能骤行即欲骤行而事情繁杂综错，有万非专恃中央集权所能胜任之势，且改革之进行以人材与经费为要素，以中国疆域之寥远风俗之异宜，政府不能为地方得相宜之人，此无论矣以言经费，今使举一事其关乎全国者，则由政府筹之固也，其关乎一地方者亦必由政府筹之，则政府之求於民间者数民间未睹其效，而徒见政府之日夕搜括也，乃有不信任之意，夫至民间不信任政府则改革之不能进步有断然矣，欲救此弊莫如地方自治，以地方之人任地方之事，则人易得以地方之事需地方之费，则费易筹欧美之兴商工业以分业为最要着，国家之行政亦然，中央与地方分业然后责有归而事无滞，此某之第一义也，凡国非立宪政体不足以列於第一等国，人民非立於立宪政体之下，不足以称完全之国民，此世界之通义矣，虽然立宪云者非空谈事也，立宪政体之要素在人民之有参政权，参政权者所以表国民为国家之分子，故有参预国家政治之职谓曰权利，实则义务是也，吾中国国民果何日始得此权利，何日始尽此义务，在今日不能预言然其准备则今日其时矣，准备之事不一端而以达参政之资格为要义，凡关乎国家之政治苟为人民分内所应为者，则即宜尽其当尽之责，而为练习之地步，地方自治其首端也，英国以宪政之始祖名於世，而其基楚亦本於地方自治，今日各国地方自治之发达无有逾於英国者，其明证也且今日立宪各国欲求宪政之完美，乃益不得不致力於地方自治，无他人民之参预政治大之则在组织国家机关，小之则在组织地方机关，其事互相联络未有不能自治，而能治国家之大事者也，各国且如此矧吾中国尚未达宪政之地位者乎，此某之第二义也，某以为中国今日地方自治之必要，无以逾此二义因此二义故自治不可以一日缓，至自治必要之原理葛氏之言盖尽之，某无赘焉。
    其次请言中国地方自治之易，凡改革之事业全无根基而待创办者其事难，有其端倪而但改良者，其事易中国自古至今地方自治之事实固有其端倪者也，某於世俗之言新学者，往往以欧美之新法新理引古人之一二言以相附会，以为吾国固亦有此，一若欧美今日之文明均为吾国昔日之历史者然，以是为足以投合吾国好古之心，而冀其说之行某最不喜此，某以为欧美之新法新理大都为近世纪之产物，以进化之理推之吾国古代不宜有此无疑，即文字上有相类似者，其意义与其实质必大相悬殊也，必欲牵强附会某惧其说之未行，而听者之将误会其意也，虽然苟其事为历史上有明证，而现今事实尚继续者某又安敢诬其必无也，地方自治之在中国，盖可谓中国固有之事实矣，西人某有言曰：‘世界各国地方自治最古而最发达者，惟英国与中国。’其言盖实有所见，惜吾国民日循其当然而不自知，故无进步之望也。中国地方自治之存在实有不可掩者，某试举一二以为证，中国地方各有绅士孟子所谓巨室是也，凡地方之公事大都由绅士处理，地方官有所兴举必与绅士协议，绅士之可否即为地方事业之兴废，故绅士者实地方自治之代表也，欲问中国地方自治体何在，则绅士是已，绅士所得干预之地方公事，其范围与各国地方自治体略同，而时或过之如各国地方自治体无兵权，而中国则有事时绅士得以办理团练是也，其他若教育（书院等），若慈善事业（育婴院等），若土木工程（道路桥梁等），若公共财产（所谓地方公积）等类属於绅士之手者不可胜数。故中国之地方自治真有相沿於自然之势，有自治之实而无自治之名，今欲昌明其制则所谓因业而非创业，其事之易举有昭然也，德国义耳克氏一派之学说以为‘自治体之存在，较国家为古合种种之自治体，然后成一国家。’论者谓其偏重历史悖於近世国家组织之理，盖近世之国家先有国家，然后有种种机关谓自治体先国家而存在非的论也，然以言中国之地方自治则谓为与国家同时并生，盖无可议特中国任其自生自灭，故极不完备而极不巩固耳，某请举中国现行地方自治之缺点略一述之。
    由前之说中国地方自治之易行有固然矣，虽然就中国百事中而言，则地方自治一事似有端倪而易於着手耳，若取自治之意义而严正解之，则中国现行之事实果足称为自治而无愧与否，某未敢断也中国现行之地方自治其缺点不一而足，而其最有害於自治之发达与自治之圆满进行者，则莫如机关之不备是也，中国之可称为自治机关者前所谓绅士是已，然绅士云者有自然人之资格，而无法人之资格，故集数多之绅士有时亦为地方自治之代表，而不能成一完全之自治体，绅士之於地方公事盖为随意的而非必然的，其预闻与否由绅士之意思定之，地方不能强绅士而为之也，故绅士之於地方若某事若某事，自古相沿至今者则亦习为之而不觉，至欲兴一新事行一新法，则非有大热心具大势力者往往互相推诿，相率而不敢为创，又其甚者借地方之公事以便一己之私图，此尤数见不鲜者也，夫以公共之事业而无公共之机关以维持之，其弊不至废而不行，行而不善不止，此不待识者而亦知之，中国地方自治之基楚极厚，而成效乃极少者无机关，故也地方之无自治机关，其犹国家之无政府，乌乎其可行也故必知中国今日之缺点，然后乃有救之之道，救之之道奈何曰组织地方自治机关而已。
    义耳克氏有言曰：‘地方者小国家也’国家之行政有种种之机关，是故有议院有内阁有裁判所，地方之行政亦类是，其在日本府县有府县会，有府县参事会市有市会有市参事会，町村有町村会有町村长，一言以蔽之各自治体莫不有议决机关与执行机关二种，组成此机关者由地方人民之有公权者选举之，此二种机关其权限各不相侵，一司议决一司执行，地方之公事悉归纳於此二种机关之中，故事无不举吾国今日欲组织地方自治机关，骤取各国细密之条例之规则一一移诸吾国，此固势所不能，然於各国公认之大原则则不可不遵之而行，不然机关之形式不具未有能举其实质者也，某以为中国今日组织自治机关，有最要者数事兹列如左。
    （一）就各地方固有之绅士联合成一自治体。
    （二）自治体宜分议决与执行二机关。
    （三）分任机关之事者，由绅士中互相投票公举。
    （四）机关议事必以多数为可决。
    （五）机关之职员悉为名誉职。
    凡此诸项皆简而易行，而实地方行政之大原则也，不如此则自治体不能成立，自治事务无由实行，中国今日之弊其前车矣，所以必就各地方固有之绅士者，以一般人民尚无公民之资格，故普通选举之法不能不俟诸他日所以悉为名誉职者，使人知尽力於地方公事为地方住民之义务，非可藉此得利与为营私之地也，至於机关之必分议决执行，职员之必由投票公举，议事之必待多数可决，盖为处理公共事务不易之定则，不待解释而其理固有昭然者矣。
    如上所述中国地方自治之根基，其发达存在既如彼，而今日实行自治之方法其简单易行又如此，然则中国之改革事业其前途之最有望者，莫地方自治者也，某是以不惮烦言为诸君告，某有言之责诸君有行之责，某以一片热心言之愿诸君以一片热心行之，诸君诸君地方自治者诸君之天职也，某敢重言之愿诸君之无忘其天职，而求完其国民之责任也某谨曰。
    ●第二期・论说
    ◎民族主义论（续第一期）
    ☆余一
    ○第一节  民族主义之定义
    则更就非民族的国家之结果而论之又有二，一曰分裂一曰委弃，由前之说则瓦解之谓也，由后之说则土崩之谓也，夫一国而至于非土崩，则瓦解则不成其为国矣，吾故得而断曰非民族的国家不得谓之国，虽然其分也其弃也皆发于国民之内力，莫知其然而然者也，而其出此入彼则又以当时地势之分合，与其国民能力之强弱以为衡请详言之。
    何为分裂曰集多数人民以公同之力之志意向公同之目的发公共之行为者，则曰国而置一国于此，其内容则键结无数之异族焉，其思想不同其言语不同，其风俗习惯不同，因此四者而利害乃相驰焉，而感情乃相背焉，而欲键而结之，而出于公同无已，则以政府之威压力虽然自古及今有不亡之国者矣，未有不亡之政府者也，及政府之能力衰而民族的反拨性起，吾证之于远则罗马是也，彼虽能键无数民族于一国下，然一时而已不转瞬而亡也，吾证之于近则蒙古是也，彼能并欧亚二大族而统一之，然泡影焉彼之造国也以侵略征服为原质，侵略征服之国家未有不至于分裂者也，虽然分不分又有地理之关系焉，盖非民族的国家而至于分裂，必其地理之华离破碎易于疆域，否则幅员过大交通不便者也，不然则政府之威压力必强，而其民流于委弃其次则能力之关系，盖国民必自认其建国之天职，自知国之为我有始能于政治上关心其利害，而别结同族以建国，不然则同国者同族可异族可，我本与国无关系也，知有我而已则亦委弃之类也，若其民族之政治能力甚强，其地势又不适于分裂者，而至于分则自近顷人为力能远胜于天然时，或有之古无有也，若其地势适于分裂，而人民之政治能力又甚薄弱者，则必鱼烂残杀而相率于亡，呜呼吾读印度史吾心伤矣。
    何为委弃，曰委弃者专制政治之结果，人民皆推其国为政府所有，而不与闻其休戚也，吾上言非民族的国家，其内容之感情利害相背，而必至于分裂固矣，虽然当人为力薄弱之时，无论人心若何之刺激，而终不得不屈伏于天然，此亦势之无可如何者也，夫美与英本同族也，而卒至相离论者得无以同族统一之说，为无徵乎而不知是实地理上之势力有以强之也，是故一国之内其人民之感情既相悖，而其地理又日趋于统一，则中央集权之制发达必甚早，而政府之能力乃利用其天然日益以强，专制之政治必至于圆满无缺，而民间之能力必日衰，当此之时则其人愚其气衰其声消歇，君不知民民不知国，各私其私乃置其国于无何有之乡，盖虽无外族起而其国之亡也早矣，故由分裂而强之统一，由统一而乃用专制，由专制而至于国民皆委弃其国，呜呼是亦一定之阶级无所用其疑者矣，吾是以知中国之中央集权制发达甚早，盖有由矣黄河流域一望千里，其地势则易于统一也，而汉族自西方来，其间本土之蛮族必错综繁殖，不可纪极至春秋时尚有赤狄白狄之混杂中原盖可见矣，是故仲尼祖述尧舜倡大一统而尊王，在当时为审时之谈，而后世用以为利己专制之局定，而五胡之祸来读史至无聊处，诚足兴无穷之感而涓涓以悲也。
    准斯以谈则立于今日之舞台，而欲自存者可以见矣，种类大竞争之世，其种之死生存亡一视其所依之国之种类以为衡，国种而良也改政必易，国种而否也改政必难，不观夫英乎英民族的国家也，何其民权发达之早，而立宪政治乃为世界之母也，不观夫日乎日民族的国家也，何其政治改革之速，而三十年间遂雄视东方也，不观夫法乎法民族的国家也，何其自由流行之速，而虽叠经丧乱尚能光其祖国于今日也，反之则如霭曼霭抡之得改革，何其迟也必待日耳曼伊大利，匈牙利既分既去其所存者仅仅其本族，而后始一得自由，则如俄俄本不得谓之为非民族的国家，然终以函异族太夥，故自由政策发达甚迟，十九世纪中终不能雄飞于世界，则如印度而今亡矣，总而言之今日欧美之政治教育制度军事有所谓立宪政治者，有所谓国民教育者，有所谓自治制度者，有所谓国民皆兵者，苟行之于非民族的国家，则一步不能行一事不能举，浅见之徒掇拾其一二新说，以矜矜自得而不知本源之所在耗矣哀哉。
    噫台湾之民印度之遗，吾常一见其影而泪涔涔下，曰嗟乎此亡国之民也，夫彼亦何不可曰吾之国为大英为大日本，煌煌乎有名誉于世界也，曷尝亡然则吾向者之言为无当乎亡国与不亡国，其界何在普天下好男子为吾下一断语来。
    ○第二节　民族主义发达之历史……事业的
    呜呼以一私人之经历且然，曾谓世界莫大之事业之主义之发达，而乃能免于是盖必千折百回一挫再挫，有停辛伫苦野倌甓后济者矣，当其时之未至君相屹之，学士非之乡愚笑之，涓涓之泉一若一手可以遏之者，而一转乃至以万丈之气焰磅礴天地，所谓豪杰所谓君相，竭旷世之才尽万众之力，曾不足以当其一嘘而匍伏其后，为之执鞭者乃举世而仰望之曰：英雄哉豪杰哉，而试问孰则胚胎是，孰则提携是，世有读玛志尼加富尔俾士麦格兰斯顿之传而欣欣思羡者乎，盍一读我民族主义之历史。
    民族主义者十九世纪之产物，而亦其主人翁也，维也纳会议成一民族主义与自由主义之大过渡，及法国第二革命起而全欧之机大动而霭乱庹剑而德霭抡蕉霭滦僬剑而德法战而东方问题而受尔兰自治及其将终，而英阿之役美西之役，日本之维新义和团之扰乱，落落诸大事无一非由是民族主义者，磅礴冲激而成故一部十九世纪史即谓为民族主义发达史可也，虽然吾究其源吾不得不先言法国大革命何以故，则以法国大革命为十九世纪之先声，而民族主义与自由有密切之关系故。
    十七世纪中和兰以区区小国张独立之旗沐血雨者三十年，卒以成功是真民族主义之先声矣，虽然自由之时代终未经过，故影响未及于全欧焉。
    吾今就民族主义发达之迹而顺序之，其在欧则十八世纪之末为民族主义发动时代，而演其本题于十九世纪，其在亚则十九世纪之末为民族主义发动时代，而演其本题于二十世纪列表如左。
    欧洲－胚胎时代，（法国大革命）（拿破仑之功业）（维也纳会议）－－过渡时代（伊大利之　　　　　　反动）（日耳曼之反动）（匈加利之反动）－－成立时代（伊大利统一）（日耳曼统一）（爱　　　　　　兰问题东方问题）－－膨胀时代（非洲之分割）（亚洲之趋势）（太平洋之大势）
    民族主义
    亚洲－－胚胎时代（日本维新）（义和团）
    ◎胚胎时代
    一法国大革命，吾言民族主义何以必推源于法国大革命，曰民族主义与专制政体不能相容者也，民族主义之大目的在统一同族以立国，然兹所谓统一云者志意的统一，非腕力的统一也，共同的统一非服从的统一也，而非民族的国家所以不能成立者，盖谓其族既不同，则其志意必不能一，而分裂委弃之事必不能免也，若专制政体则何有矣，其志意出于一人，其统一由于兵力，夫既可委弃焉服从焉于一人，则又何不可委弃服从于异族，是虽群数十百异族，苟其能服从则未有不能强之成一国也，虽然是国也必不能存于大地者也，未有国民皆委弃其责任于一人，而一人乃能保其国者也，是故自由天则也，既言自由而民族主义之根蒂生也，民族主义亦天则也，呜呼‘凡以已意欲生息于同一法律之下之国民，不得由外人管辖之。’兹言也法国大革命之产物也，当时虽未明言为民族主义，而其根柢见焉，故曰民权之进一步即为民族主义，而民权未发达则民族主义必不能行，不见欧洲中世封建之形势乎，其地理之区划华离破碎其人种之统治，错杂变乱而顾相安于无事者，盖国人皆委弃其国于一人，所谓亦姑谋乐何忧无君，国与不国与我无异者也，故虽以但丁郭拉之才思欲统一群力，而卒不兴而必待卢骚之一篇民约论出，君子是以知万物生长皆有秩序之说之不诬也。
    二拿破仑之功业，胚胎民族主义之第二人谁乎，吾不得不曰拿破仑，拿破仑者受民族主义之一嘘，而倒运者也彼张民权之旗帜，而欲建一非民族的大帝国，卒以至于亡则是敌也，曷谓为其母，曰拿破仑者间接以造成民族主义者也，法国之第一革命也自由只布于全欧空气中，未尝有实在影响也，及拿破仑起张民权之帜而蹂躏全欧，欧洲君主欲与拿破仑敌，而民权之帜则又为各国国民所想望，于是其君主欲用其民，不得不默许其人民之权利，其立宪法也设议会也，盖为拿破仑之势力不可响迩，将欲敌外不得不维系民心，其为计也虽非出于自然，而全欧民权之机转矣，而拿破仑所到之处则又为之布公约改制度，使实获自由之幸福，盖实则不过拿破仑与欧洲君主争权力，而自由之巨灵适乘其间以日益长大，民族主义之风潮殆跃跃将出现矣，试言其实则首伊大利，伊大利者自由政治，发达甚早而又受异族之祸最毒者也，故民族统一之思想发达最早，军人梦之诗人梦之，政治家梦之徒以一族之内分为无数小国，从未习一政治统一之经验，故其思想终不能验之实事，及拿破仑并之为三，而政治上统一运动之习惯熟，又以秩序之法制善良之民政一一见诸事实，后日统一之基于此大定，则拿破仑实伊大利之功臣也，此一也其次为日耳曼，拿破仑之征普鲁士适以激普人之爱国心也，彼见夫各邦分立遂以招拿破仑杀伐之大惨，而日耳曼统一之理想乃勃勃如燃火，拿破仑之有功于日耳曼者又至矣，则谓拿破仑为民族主义之原动力，殆非诬也。
    三维也纳会议，民族主义之胚胎时代至维也纳会议而圆满矣，维也纳会议者拿破仑事业之反动也，虽然当时各国国民与其君主各具一种心事，其在日耳曼其在伊大利，则以非常之热心皆想望曰兹会之结，我国民其庶几得统一乎，昔既为拿破仑所制所分，而今去矣统一哉统一哉，诸国必不负我自余诸国，国民则又想望曰兹会之结，我国民其庶几得自由乎，昔时用我攻法之时固默许吾以权利也，而今功成矣自由哉自由哉，诸君主必不负我，噫嘻果如是望则民族主义可告成功于此时矣，而不知彼会议之主人翁梅特涅乃又有一种心事在也，梅特涅非不知民权者也，非不知民族主义者也，虽然彼以为吾霭轮所恃为大国者，以合异种故耳，苟民权既倡则民族主义必发达，而日耳曼而伊大利而匈牙利不崇朝，可以解散而霭乱嗖怀绯而可以不国也，况今日者拿破仑已败，既不如昔日之有所要求于民，虽食言焉彼未必即能抗我也，则专制而已矣，全欧国民初以非常之希望欢迎此会，而其结果乃如是，于是忍毒含垢而心愈沸气愈逆，梅特涅所谓‘有害的民族主义’已磅礴郁积于心中而不能自制矣。
    ◎过渡时代
    千八百四十八年巴黎之第二革命起，积维也纳会议以来之奇怨殊毒忍之又忍耐之又耐，春雷一声而日耳曼之反动起，而伊大利之反动起，而匈加利之反动起。一日耳曼之反动，日耳曼联邦成立之大困难，则霭碌乩与普鲁士之疾视是也，盖霭路侨斩曼人种也，而领日耳曼之土地多为日耳曼联邦之主又久，而普虽为日耳曼人种，又畏霭轮强大不敢与抗，此所以维也纳会议之时日耳曼人终无统一之望，而迟之又久以至于今日也，自二月革命起霭鹿内部之骚大起，梅特涅老朽仅仅以身免，於是普乃乘之以谋统一，召集各州开国民议会，惜哉使当时之议员也使其决心专意俱服从普鲁士以抗霭拢则日耳曼之统一指顾间也，而不意各州互持其主权不肯相下，政策一迟好机遂失，适霭碌乩内乱之平遂从而作梗，议会既决定不与霭拢合而霭抡府遂有‘霭戮霾荒芘懦于日耳曼联邦外’之命令，普王畏霭露议会遂支离灭裂以散，日耳曼统一之事业竟如春梦昙花，一时消去矣虽然民族主义之至此时，则固已深入人心，有一泻千里之势焉。
    二伊大利之反动，伊大利之民族统一之思想发达最早，而其事业则最难，革命又革命骚扰又骚扰，曾不知掷几许之头颅血肉，乃始以易得其日所思夜所梦之祖国，嗟乎读伊大利建国史曾令人热血增长五斗者矣，维也纳会议伊大利适为列国之战费取偿物虎狼之霭拢直压其首支离憔悴国民之困苦日甚，而志士之举动日益烈，千八百四十八年半岛中革命如燃火矣，塞尔尼王亦乘霭鹿之乱大举谋统一，米兰朗罢等地到处悉逐霭氯耍以谋伊大利独立，玛志尼亦于罗马设共和国哀哉霭氯思炊内乱遂南征，伊大利而塞尔尼王亦虎头蛇尾，终致失败罗马共和国亦遭蹂躏，而伊大利民族统一之策又遭一大顿挫。
    三匈加利之反动，匈加利之合并于霭卤痉切偃酥愿也，千八百四十八年以前亦屡叛不已，及二月革命起而匈人遂哄然并起，霭碌乩方以维也纳本土骚动之故不遑他顾，匈人之独立政府遂成，而斯拉夫之在巴爱米者亦群起而谋独立，日耳曼去伊大利去匈加利去巴爱米之斯拉夫人种又去，昔日煌煌之霭碌乩今乃一变而瓦解无余矣，然霭峦跫冉寰人以平维也纳之乱，又通款于俄借力以攻匈人，匈人不支霭碌乩各处之乱亦遂平，而各处所梦想之民族的国家亦悉悉复其旧。（未完）
    他若有情吾能见
    吾有情更待向谁说。
    ●第二期・学术
    ◎政法
    ○叙德俄英法条约所载‘高雄’及‘管辖权’之评论因及‘舟山条约’之感慨　　　
    ☆芙峰
    契约者个人之关系，条约者国际之关系，其义初无悬殊也，故缔结条约或委诸君主，或委诸大统领之手，而履行之义务是在国民，犹之缔结契约者或托诸家臣，或托诸司事之手，而实践之义务是在主人，故使条约而非得国民之同情，是谓专制犹之契约而非得主人之同意，是谓擅恣乌能为缔结者讳也，然而国民而不问条约之利害如何，而帖然履行犹之主人而不审契约之损益如何，而驯焉实践若而国民，若而主人恐亦不能自侪於知觉者焉。
    姑不论自黑龙江订约以还所谓津门条约，五口条约之约文能知者若干人，即自马关订约以来所谓胶州湾条约旅顺大连湾条约，威海卫条约，广州湾条约之约文，能知者又若干人，在各国则宣示於政府传载於报纸，宜人人皆晓在吾国则藏诸总署，编诸档案宜无从而知之也，兹得读胶州旅大威海广州之约文，因亟译其大纲并引释其通义，以申儆於国民。
    租借胶州湾之条约曰：
    德意志国政府欲得通商航海根据地之故…………照长期租借之形式云云…………。
    割与（此文字注意）之地数方里及湾之周围划定之地域内，苟非得德意志国之承诺，虽经清国政府之命令不得举行云云…………
    避两国间冲突以致有害邦交之故，所在贷借期间中凡地域内之高权悉委诸德意志政府云云。…………
    租借旅顺大连湾之条约曰：
    …………特允将旅顺大连湾二所及邻近相连之海面租与俄国，惟中国帝权不得稍有损碍。
    …………租期应自画押之日始，控算二十五年惟既已满期之后。…………斟酌续租
    …………一切俄人应归俄国大员一人管辖…………如遇中国人民犯法…………应交中国国家最近之地方官审判。
    威海卫之条约曰：
    …………租借地域内之管辖权，惟大不列颠国（即英国）独享其有。
    租借地刘公岛及湾内之诸岛，凡沿湾十里以内之地域，惟英国得行管辖权以外之一定区域，英军止有驻屯之权利，若威海卫市内仍行清国之政令，（观其言外之意如上记岛屿及沿岸租借地之区域内，而英国之管辖权愈牢不可破，所谓管辖权者包立法行政司法而言。）
    广州湾之条约曰：
    清国以法国停船贮炭之故，将广州湾九十九年租与法国，但租与地内法国不得妨碍清国之主权。
    租借期间中该地域内之管辖权，惟法国独享其有，…………
    租借地之住民俱立於法国保护之下…………法国於该地域内得讲防御方法。…………
    法国以管辖租借地及海港之故，一切规则皆得自由发布之权。…………
    条约之字面我国之主权俨若与租借国（俄德英法）之高权，及管辖权相峙并立，何其言甘而辞饣舌也，试问主权之与高权及管辖权，果能相峙并立否耶我愿与当世有名国际法家一论定之也，我愿与我四万万同胞就租借地之行状，而一一实按之也。
    主权者何腊蚌脱氏曰：主权者表国家最完全之国权之性质，查路恩氏曰：主权者国家之最高无上之特，徵具不受其他制限之性质者也。
    高权者何原来为君主或诸侯之特权之名词，今则移为国权作用之称号矣，所谓领土高权租税高权是也，若德意志於胶州湾之高权，则并行政立法司法之三权而有之也。
    管辖权者何译自英法语也仅指司法权而言，今则英法於威海卫广州湾之管辖权，又兼立法行政而具备者矣。
    果如是立法司法行政之三权，已属於租借国（俄德英法）而谓我国之主义犹留，我谁欺欺天乎，呜呼国家之存亡视乎主权，主权之存亡视乎主权之能力及性质，所贵乎主权之能力者有立法司法行政之作用，今既三权之不属矣，所贵乎主权之性质者有最高无制限之程度，今既受其他之约束羁绊矣，失其性质丧其能力，其为消灭也必矣，西人一则字之曰：‘消灭的主权’，再则字之曰：‘裸主权’呜呼消灭也裸也，而犹得谓之主权乎，毋乃谑而甚者矣，譬之於人去其头颅，去其胸体，去其四肢则人身之何属，而主权犹是也，去其立法权去其司法权，去其行政权，则主权之何存宜不待智者而决也。
    英国硕儒国际法大家，还斯脱来克氏之言曰：
    保护权与领土主权之区别，证之以理论则稍异，证之以实际无不同也，虽名义之等差亦不可诬，究之租借地之保护权既定不啻领土主权之意思表示矣，故租借之着手不啻占领之着手，盖此后易掩列国之耳目易得列国之承认，今日外交家保护权之定名诚选择之至巧而至当者也。
    日本国法学名家法学士松原氏之言曰：
    近来欧洲列国乘老大支那国之衰败，而鹰瞵虎视图之惟恐或后取之惟虑不及，阳则托租借之名阴实收割让之利，德之於胶州俄之於旅顺大连湾，英之於威海卫，法之於广州湾，莫不皆然酷矣哉。‘狡猾的政略’甚矣哉，‘非法律的文字’其斯谓英雄欺人之手段者乎。
    一则极口导其定名之巧而当，一则极口诋其手段之狡而酷，此皆漠然无关系者之评论有如此，而不知我四万万同胞之感触如何也，呜呼高官厚禄食肉者鄙受外人之欺，犹可言也而声声天下，口口国家者受外人之欺则不可也，童孺妇女受外人之欺犹可言也，而号称志士仁人者受外人之欺更不可也，草野细民不知不识者受外人之欺，犹可言也而日日言自立，时时讲民权者受外人之欺愈不可也，呜呼今日媚外者畏外者，以及昧外者（指不知外事者而言）之如林如鲫，固不足责者矣。独怪夫志士仁人充塞海滨，名著钜述汗牛充栋，从未有‘鼓我民气激我群情，以策我对外条约之前途者。’此所以痛我士气之衰，民气之弱而叹息唏嘘不自己者也，日本有某文学博士其人者，系社会学名家留学於欧西者有年，一日吾友某君等访其家，彼博士谓吾友某君曰贵国虽一败於法，再败於英三败於日本，近复有北清义和团之乱益遭外国人之蹂躏，然而外国人非所畏也，尤不当媚也宜鼓舞民气砥砺前途，（含有复仇雪耻意）否则殊非国家将来之佳兆云云，挚哉其言羞杀吾天下爱国之士者矣。
    或者曰子无视条约之明文乎，盖约文所载未尝不言留保清国之主权也。
    吾亦反言以诘之曰：汝以无视条约之明文乎，盖约文所载亦未尝不言列国之高权及管辖权之自由也，姑不论条约明文所载之矛盾，吾党试平心静气探其究竟，使以主权之文字为重，则所载之高权及管辖权等字样可以无视，使以高权及管辖权之文字为重，则主权之字样可以蔑视，决无相峙并立之势，故二者必居一於此矣，或者惟前说之是与不佞惟后说之是凭，不佞主张之论据，就法理而论就列国租借地之现状而论，参互对照自信不疑，失其性质丧其能力之主权，‘消灭的主权裸主权’俱不得谓之主权，前既论定矣更不容喋喋者也，况乎列国（俄德英法）租借之意思何在，凭其条约奉行其高权管辖权之实际，方收得正当之权利，否则何以达其租借之目的，即失其租借之意思矣，权利观念之深如列国（俄德英法）者，而肯出此乎更进而言之，租借地域内清国之行政立法司法之机关，（指官厅官吏而言）存耶否耶抑列国之行政司法立法之机关，（所指同上）存耶否耶即如或者之说，该地域内而留存清国之主权，即有裁判权但无裁判官廨，无裁判官吏如何以行裁判者耶，恃条约之文面凭一已之想像而不信事实之现状，若而人者宜为彼碧眼红毛之英雄所欺者矣，呜呼彼售其欺真不愧为英雄，我被其欺而谓之何耶而谓之何耶。
    或又曰子不明主权有体用之分，如上所记条约清国得主权之体，租借国（俄德英法）得主权之用。（高权是也）
    对之曰：子不闻搿路排路氏之言乎，主权者兼实力而备之也，苟离实力而言主权，不啻执泥塑木巯穸以为生人也，不活动的主权而不得认为主权，亦言之綦详矣，且如子所持主权有体用可分之说，则乙国（譬诸俄国）可握甲国（譬诸清国）之统治机关，吾子其愿乎抑天下有是情乎。
    且上海等地所用租界字样，是为私法上之法律关系不过居留地之一形式耳，兹所云租借地者乃高权行使之所关，为公法上之法律关系此义不可不明也，吾试列欧洲国际法大家之说，子亦当恍然以悟乎。
    李士脱氏之言曰：
    国际条约采私法上法律行为之式为外形，而实行其高权之作用为内容，往往而有吾人不可徒眩迷其外形，而不缔观其内容也，如一千八百七十七年瑞典之杀可脱排路脱来米岛，卖与法兰西似私法上之卖买，实则国际法上之领土割让也，又如一千八百九十八年胶州湾之割让清德条约，俨托租借之名实非私法上之契约，乃国际条约也匿其移转高权行使之内容，而露其九十九年租借之外形，不惹世人之耳目，是为外交家之手段而无妨於国际法者也。（李士脱氏著国际法一○五－－六页）
    李士脱氏又言曰：
    往往托於承受占领行政之名义而为‘传来的取得’之事实，（传来的取得指由租借而割让）凡此时之所谓国权继续，不过名义上云尔，如霭鹿於巴士泥阿海路鸡哀可赫那之关系然也，英国於杀蒲腊士之关系亦然也，德意志於胶州湾英国於威海卫，俄国於旅顺大连湾，莫不皆然昔巴士泥阿海路鸡哀可赫那之事，在土耳其之明文亦有留保主权之说，但此之所谓主权者法律上何等之意义蔑如也，（李士脱氏著国际法六○－－六一页）
    李氏之言明快如是尚有李别路氏之论断，与李士脱氏之意见正同，兹不赘述试进徵兰路蒲甫氏之言曰：
    割让往往由租借之形式而行，如近时胶州湾以后诸例，凿凿可徵者矣，自今而后租借权竟移为确定的主权，亦不言而自喻者矣。
    又曰此等形式最不伤人之感情，真妙手回春之良手段也。
    英国洛来恩士论租借地之关系而节录其辞曰：
    自来国家对领土之主权有三种，曰领土主权，曰保护权，曰势力范围，迩来更有新式之一种，是为第四种曰租借权，如一千八百九十八年德意志之胶州湾条约是也，同时俄国即步德国之后尘，而租借旅顺大连湾首以二十五年为期，重许之以续租是不啻俾之以用益权矣，英国亦援利益同沾之条件，而租借威海卫法国亦不落人后，而租借广州湾。
    此等租借地之法律关系详说甚难，若论私法上之贷借权，及用益权本不妨所有者之权利，但今所谓租借地者岂得同日而语耶，且如旅顺威海卫犹为清国之领域耶，抑属於俄英版图之一部耶不能不疑，从来清国与各国之通商条约，凡於此等土地之关系其运命如何耶，若至交战之时此等土地之管领如何耶，譬如清英开战之际英国能攻击旅顺港耶，抑俄国能禁止英国之攻击耶，恐租借地之关系日多一日，正如覆水之难收，若条约面上文字以领土割让为重大事件，骇人听闻不如易之以租借为婉曲字样，易掩耳目此外交手段之结果而无他义者也，不观乎德国别活伯爵在德意志帝国议会，鼓其巧言如簧之辞曰清国政府，於租借期间在该土地内之主权行动，悉委之於德意志政府云云，顾将来条约期满之日清国之土地能回复否耶，犹属未来不可预测之事，苟试其预测之辞恐对清国不免於失礼之嫌也，（洛来恩氏著国际法三版六六七页以下）
    洛来恩士氏之言一则曰条约者，乃外交家瞒着世人之手段不足深恃，再则曰条约期满之日清国未必能操回复之权，按洛氏之措辞婉委但其真意之所在以视李士脱氏李别路氏之名为租借实为割让之说不相差池也，自今以后列国之势力树植於该租借地区域内者日臻月盛，而我国主权之恢复益难此亦事实之当然，不待洛氏及两李氏之言而知者也。
    呜呼矛盾其文字婉曲其语句，狐媚其手术盗窃其行为甚矣欧西人士之欺我也，究以主权之法理证以实际之事实，又广徵诸名家硕儒之学说无不与吾人之说相印，则又何有主权体用之说乎哉。
    顾我浙人也论及领土主权保护权势力范围，以及租借权之巧言欺我，居心叵测我曷能无桑梓切肤之痛而念及‘道光二十六年三月九日之一大事件乎’我乡父老犹记及之否耶，‘舟山条约’是也舟山岛与英吉利之关系世界所共闻，而条约原文为从来所未见，尝搜索於一千八百九十八年蒲路蒲克杂志第二册第十七页，载有舟山岛条约全文，兹抄录於浙江潮中俾我全浙人士之取阅者俯拾即是焉。
    舟山岛条约之全文如左：
    ｃｏｎｔｒａｃｔ  ｂｅｔｗｅｅｎ  ｔｒｅａｔ  ｂｒｉｔａｉｎ  ａｎｄ  ｃｈｉｎａ
    ｓｉｇｎｅｄ  ａｔ  ｂｏｃｃａ  ｔｉｒｉｓ，ａｐｒｉｌ  ４，１８４６，
    ｈｅｒ  ｍａｊｅｓｔｙ  ｔｈｅ  ｑｕｅｅｎ  ｏｆ  ｔｈｅ  ｕｎｉｔｅｄ  ｋｉｎｇｄｏｍ  ｏｆ  ｇｒｅａｔ  ｂｒｅｔａｉｎ  ａｎｄｉｒｅｌａｎｄ，ａｎｄ  ｈｉｓ  ｍａｊｅｓｔｙ  ｔｈｅ  ｅｍｐｅｒｏｒ  ｏｆｃｈｉｎａ，ｈａｖｉｎｇ，ｗｈａｔ  ａ  ｖｉｅｗ  ｔｏ  ｔｈｅｓｅｔｔｌｌｅｍｅｎｔ  ｏｆ  ａｌｌ  ｑｕｅｓｔｉｏｎｓ  ｂｅｔｗｅｅｎ  ｔｈｅ  ｔｗｏ  ｃｏｕｎｔｒｉｅｓ  ａｎｄ  ｆｏｒｔｈｅ  ｐｅｒｓｅｒｖａｔｉｏｎ  ｏｆ  ｍｕｔｕａｌｈａｒｍｏｎｙ  ａｎｄ  ｇｏｏｄ  ｕｎｄｅｒｓｔａｎｄｉｎｇ，ａｐｐｏｉｎｔｅｄ  ａｓ  ｔｈｅｉｒ  ｐｌｅｎｉｐｏｔｅｎｔｉａｒｉｅｓ  ｔｈａｔ  ｉｓ  ｔｏ  ｓａｙ  。
      ｈｉｓ  ｍａｊｅｓｔｙ  ｔｈｅ  ｅｍｐｅｒｏｒ  ｏｆ  ｃｈｉｎａ  ，ｔｈｅ  ｈｉｇｈｃｏｍｍｉｓｓｉｏｎｅｒ  ｋｅｙｉｎｇ  ａ  ｍｅｍｂｅｒ  ｏｆ  ｔｈｅ  ｉｍｐｅｒｉａｌ  ｈｏｕｓｅ  ，ａｃａｂｉｎｅｔ  ｃｏｕｎｃｉｌｌｏｒ  ，ａ  ｇｕａｒｄｉａｎ  ｏｆ  ｔｈｅ  ｇｒｏｕｎｐｒｉｎｃｅ  ，ａｎｄｇｏｖｅｒｎｏｒ－ｇｅｎｅｒａｌ  ｏｆ  ｔｈｅｔｗｏ  ｋｕａｎｇ  ｐｒｏｖｉｎｃｅｓ  。
    ｔｈｅ  ｓａｉｄ  ｐｌｅｎｉｐｏｔｅｎｔｉａｒｉｅｓ  ｒｅｓｐｅｃｔｉｖｅｌｙ  ｈａｖｅ  ，ｉｎ  ｐｕｒｓｕａｎｃｅ  ｏｆｔｈｅ  ａｂｏｖｅ－ｍｅｎｔｉｏｎｏｄ  ｅｎｄｓ  ，ａｎｄ  ａｆｔｅｒ  ｃｏｍｍｕｎｉｃａｔｉｎｇ  ｔｏ  ｅａｃｈｏｔｈｅｒ  ｒｅｓｐｅｃｔｉｖｅ  ｆｕｌｌ  ｐｏｗｅｒｓ，  ａｎｄ  ｆｉｎｄｉｎｇ  ｔｈｅｍ  ｔｏ  ｂｅ  ｉｎｇｏｏｄ  ａｎｄ  ｄｕｅ  ｆｏｒｍ  ，ｅｇｒｅｅｄ  ｕｐｏｎ  ａｎｄｃｏｎｃｌｕｄｅｄ  ｔｈｅ  ｆｏｌｌｏｗｉｎｇａｒｅｉｃｌｅｓ  。
    ａｒｔｉｃｌｅ  Ｉ
      ｈｉｓ  ｍａｊｅｓｔｙ  ｔｈｅ  ｅｍｐｅｒｏｒ  ｏｆ  ｃｈｉｎａｈａｖｉｎｇ  ｏｎ  ｈｉｓｏｗｎ  ｐａｒｔ  ，ｄｉｓｔｉｎｃｔｌｙ  ｓｔａｔｅｄ  ｔｈａｔ  ｗｈｅｎ  ｉｎ  ｔｈｅ  ｃｏｕｒｓｅ  ｏｆ  ｔｉｍｅｍｕｔｕａｌ  ｔｒａｎｑｕｉｌｌｉｔｙ  ｓｈａｌｌ  ｈａｖｅ  ｂｅｅｎ  ｉｎｓｕｒｅｄ  ，ｉｔ  ｗｉｌｌ  ｂｅ  ｓａｆｅａｎｄ  ｒｉｇｈｔ  ｔｏ  ａｄｍｉｔ  ｆｏｒｅｉｇｎｅｒｓ  ｉｎｔｏ  ｔｈｅ  ｃｉｔｙｏｆ  ｃａｎｔｏｎ  ，ａｎｄｔｈｅ  ｌｏｃａｌ  ａｕｔｈｏｒｉｔｉｅｓｂｉｎｇ  ｆｏｒ  ｔｈｅ  ｐｒｅｓｅｎｔ  ｕｎａｂｌｅ  ｔｏ  ｃｏｅｒｃｅｔｈｅ  ｐｅｏｐｌｅ  ｏｆ  ｔｈｅ  ｃｉｔｙ  ，ｔｈｅ  ｐｌｅｎｉｐｏｔｅｎｔｉａｒｉｅｓ  ｏｎ  ｅｉｔｈｅｒ  ｓｉｄｅｍｕｔｕａｌｌｙａｇｒｅｅ  ｔｈａｔ  ｔｈｅ  ｅｘｅｃｕｔｉｏｎ  ｏｆ  ｔｈｅ  ａｂｏｖｅ  ｍｅａｓｕｒｅｓｈａｌｌ  ｂｅ  ｐｏｓｔ  ｐｏｎｅｄ  ｔｏ  ａｍｏｒｅ  ｆａｖｏｕｒａｂｌｅ  ｐｅｒｉｏｄ；  ｂｕｔ  ｔｈｅｃｌａｉｍ  ｏｆ  ｒｉｇｈｔ  ｉｓ  ｂｙ  ｎｏ  ｍｅａｎｓ  ｙｉｅｌｄｅｄ  ｏｒ  ａｂａｎｄｏｎｅｄ  ｏｎｔｈｅ  ｐａｒｔ  ｏｆ  ｈｅｒ  ｂｒｉｔａｎｉｃ  ｍａｊｅｓｔｙ  。
      　　　　　　ａｒｔｉｃｌｅ  ＩＩ
      ｂｒｉｔｉｓｈ  ｓｕｂｊｅｃｔｓ  ｓｈａｌｌ  ｉｎ  ｔｈｅ  ｍｅａｎ  ｗｈｉｌｅ  ｅｎｊｏｙ  ｆｕｌｌｌｉｂｅｒｔｙ  ａｎｄ  ｐｒｏｔｅｃｔｉｏｎ  ｉｎ  ｔｈｅ  ｎｅｉｇｈｂｏｕｒｈｏｏｄ  ｏｎ  ｔｈｅｏｕｔｓｉｄｅｏｆ  ｔｈｅ  ｃｉｔｙ  ｏｆ  ｔｈｅ  ｃａｎｔｏｎ  ，ｗｉｔｈｉｎ  ｅａｒｔａ  ｎｌｉｍｉｔｓ  ｆｉｘｅｄ  ａｃｃｏｒｄｉｎｇｔｏ  ｐｒｅｖｉｏｕｓ  ｍａｇｉｓｔｒａｔｅｓ  ｃｏｍｐｒｉｓｉｎｇｓｅｖｅｎｔｙ  ｌｏｃａｌｉｔｉｅｓ  ，ｏｆ  ｗｈｉｃｈｔｈｅ  ｎａｍｅｓ  ｗｅｒｅ  ｃｏｍｍｕｎｉｃａｔｅｄ  ｂｙ  ｔｈｅ  ｄｉｓｔｒｉｃｔ  ｍａｇｉｓｔｒａｔｉｅｓ  ｔｏｔｈｅ  ｂｒｉｔｉｓｈ  ｃｏｎｓｕｌｏｎ  ｔｈｅ  ２ｌｓｔ  ｎｏｖｅｍｂｅｒ  ，１８４５。  ｔｈｅｙ  ｍａｙｌｉｋｅｗｉｓｅ  ｍａｋｅ  ｅｘｃｕｒ－ｓｉｏｎ  ｏｎ  ｔｈｅ  ｔｗｏ  ｓｉｄｅｓ  ｏｆ  ｔｈｅ  ｒｉｖｅｒｗｈｅｒｅ  ｔｈｅｒｅ  ａｒｅｎｏｔ  ｍｕｍｅｒｏｕｓ  ｖｉｌｌａｇｅｓ  。
    
    
      ａｒｔｉｃｌｅ  ＩＩＩ
      ｉｔ  ｉｓ  ｓｔｉｐｕｌａｔｃｄ  ｏｎ  ｔｈｅ  ｐａｒｔ  ｏｆｈｉｓ  ｍａｊｅｓｔｙ  ｔｈｅｅｍｐｅｒｏｒ  ｏｆ  ｃｈｉｎａ  ｔｈａｔ  ｏｎ  ｔｈｅ  ｅｖａｃｕｔｉｏｎ  ｏｆ  ｃｈｕｓａｎ  ｂｙ  ｈｅｒｂｒｉｔａｎｉｃ  ｍａｊｅｓｔｉｅ’ｓ  ｆｏｒｃｅｓ  ｔｈｅ  ｓａｉｄｉｓｌａｎｄ  ｓｈａｌｌ  ｎｅｖｅｒ  ｂｅｃｅｄｅｄ  ｔｏ  ａｎｙ  ｏｔｈｅｒ  ｆｏｒｅｉｇｎ  ｐｏｗｅｒ  。（未完）
    ◎哲理
    ○续无鬼论　　　　
    ☆陈晃
    三，禽而妖兽而妖，虫鱼而妖草木而妖，一物妖则一方患之，一方患妖则四方传之，传之且复惴之，惴之且复甚之，而其间数见不鲜为里谚街谈所盛传者，尤莫如狐狐之妖也，或云岁久而妖焉，或云丹成而妖焉，是二说也苟明动物学之公理者，则狐之生命自有一定之限，背是而妖不能也，苟明药物学之公理者则丹为何物，为何元质所化合而成，有何作用因是而妖不能也，然而流俗且曰狐摄物矣，狐现形矣言之凿凿不啻身接而目睹，按光学云物体之色非物体所自有，其原在于所照之光，深夜无光时有物体亦不能见，若一遇光即可知其有是物体，因光线射于物体又由物体反射至目，至非物体所自能隐遁故也，狐摄物时不蔽以他物耶，则同此物体其反射之光线必使物体照然可见，苟蔽以他物耶，则所蔽之他物其反射之光线又必使物体照然可见，是狐欲不窃而摄几于摄不能窃也，又按不可入性公理云，二物不能同时并居一位置，函内之物人欲取之必先揭盖，盖不启则不能出之，同时不能并居一位置故也，韫椟而失曰狐所摄启钥而取耶，窃也非摄也，神通不如狐而亦能也，不启钥而取耶摄也非窃也，神通甚于狐而亦不能也，故摄物无是理也，物体之变形可分物理化学二种，一为性质上之变化，一为形迹上之变化，而性质上之变化以与他元质化合或物体分子之分解为主，形迹上之变化以受外界作用为主，皆非其物体所能自为也，狐则张王赵李皆可揣称以出之，从欲不俞夫固其所自主矣，虽然孑孑为蚊青虫为蝶，蚕为蛹蛹为蛾，动物之变形未尝无自主者在也，乌知狐之变形不犹是耶，讵知此不过其生命之时代，自分两界如孑孑青虫蚕为自少至壮之时代，则为蚊为蝶为蛹为蛾，乃自壮至老之时代，未闻孑孑已为蚊，而蚊可复反为孑孑也，且不必孑孑而可青虫可蚕，又可蝶可蛹可蛾也，例以狐之忽人而忽狐者，固不符矣动物之有人也不知几经层累进化而构造乃臻于群类之极，吾不意人之层累进化始臻其极者，狐乃Ａ１忽进化而可以几之，且Ａ１忽进化已臻其极者，旋Ａ１忽变化而不欲居之，窃揆诸理而不之许矣，传之言曰妖不自作，我之言曰妖无由兴，上古蒙昧因而有魑魅罔两诸称，后世进化勿沿其误可也。四，炉焚香盂注水，首散发手杖剑，若有所思若有所闻，观者屏息而语曰：鬼神至矣符咒所申召也，按声学云音之强弱与距离之自乘方相反比例，咒与语言同为人所发之音，则同此空气传咒与传语言必无差异，人发大声时约可及里许，过此即非耳所及听，试隔里许呼名人跞〔挥Γ其明证也讽咒时仅喃喃语，发音甚弱且不能达里许，故鬼神而在近室也或闻咒鬼神而在远方也，曷闻咒其理明甚虽然乌知鬼神听官，非具有一种特别之机能而非人类所可比似耶，是说也吾可蒙上而一一言之，夫距离自乘方之比例固一公理也，而遇阻面反射而弱又一公理也，因风向之顺背而有易达不易达之别，更一公理也，寻常声音之速度每秒约一千英尺左右，其捷速不如光电，即达矣中已费时亦一公理也，观以上诸公理有阻音之传达者矣，有即传达而不遽至者矣，相隔数百里以咒召之，鬼神听官虽甚听，然其所及听也费时，其听而来临也又费时，则鬼神之听官杳渺不可[A064]，而可即其感通之速[A064]知其谬矣，又书字于纸而焚之，生化合物书纸为符而焚之亦生化合物，纸同墨同虽笔划不同而所生之化合物谅不致不同，焚纸之化合物虽因纸而不同，而为二养化炭气为一养化炭气为水蒸气，余乘物为灰烬，硅居多其大略也，灰烬落于地不能飞至他处请鬼神，则能请鬼神者谅必在飞去之气体矣，然烧符生此气体而烧他物亦生此气体，且空气中本有此气体，空气本有之气体与鬼神无关系，烧符新生之气体乃与鬼神有关系，无是理也烧符所新生之气体足以请鬼神，烧他物所新生之气体不足以请鬼神，亦无是理也，然符咒万不足以请鬼神，而吾窃不解何则，吾国之人欺以他事不信，欺以符咒则信，岂独至符咒而其愚不可及欤，或者曰吾国之人之于他事匪惟不受人欺且必欺人，独至符咒则不必人欺，行将自欺而自欺实由于欺人，夫惟我中国举国相欺，而符咒乃所以行其欺也。
    五　圜球九万里渺无限廓无涯，经线假定其东西，纬线假分其南北星云霞说假定其胎肇，一自吾国人论之曰有五行之生克焉，有四时之衰旺焉，有天干地支之定宫焉，有六十四卦之成位焉，有二十八宿之分野焉，于是医卜星相依附唾余，鬼神界乃益支离而旁杂矣。而由方位之旁门以为今日之大害者，则莫如堪舆铁道矿山均因之生障碍焉，[A064]周官墓大夫此载与今西人墓地之制甚相合，方亩之地后无所谓龙脉前无所谓案山，中无所谓明堂，左右无所谓龙虎，而荠簇之冢布列分行，一行一列之中或相间而子孙之贫富不同贵贱不同，穴地龙神之说安在也。又俗名业堪舆者为风水师，持罗盘行山谷间至则奠诸地，指曰某水朝某字吉，某煞临某字凶旁人咸唯唯听，按磁气学云磁针之偏角各处不同，历年不同而同在一处，又因季候而不同因旦晚而不同，使执风水师告以此理，则彼非惟不瞠目结舌，反将攘臂大言曰吾磁针固正指南北初何尝有斯变更也，方位之不可径以磁针定，略经航海者谅必知之，而风水师顾不仅据以定方位，且据以定祸福吁其谬也，至于五行之说不伦不类，试即其一而言之水为轻气养气所化合而成，非金所能生也，因分解蒸腾而失非土所能克也，流而为江河潴而为湖海，非北方之地所独多也，则合诸五行所言水无一符矣，温带分四季热带仅分二季，以四季言可分勾芒祝融蓐收元冥以主之，而分二季之地则孰二神有孰二神无，其能答乎季候之异，由地球表面对太阳位置之不同不明此理，而曰神所主必以为神，夫亦神之已耳，干支为一种纪时法毫无他意，流俗虽善于附会，而以甲子亡以甲子兴，古创业君亦有明言其谬者矣，易列于十三经斥其为谬学究或讥其侮经，井上氏之言曰儒教中之有卜筮犹佛教中之有天堂地狱，皆上知者所不取矣，二十八宿各自为星各有轨道，与地球表面上之一小部分毫无关系，而燕齐赵楚以称分野，一见眉睫不见兵陵之解也，故夫方位之说方且错歧途诡流派嚣然莫诘其所底止，吾得一言以蔽之曰：牵强附会乃一种吾国人特色之性质而已。
    ◎教育
    ○教育学　　　　
    ☆不{难心}子
    （绪言，教育之定义，教育之界限，教育学之为科学何如，教育者被教育者，教育之目的教育之方法，教育之制度，现今教育学之研究法结论。）
    ▲第一章  绪言
    政治家胡为乎运神经于内政外交，曰维国军事家胡为乎掷身命于硝烟弹火，曰维国实业家胡为乎劳心力于农工商贾，曰维国国之所与立者国民也造国民者教育也，人生之问题虽百其流，千其流要皆朝宗于教育何以故，以一国之民皆弟子，一国之民皆教师故。
    所谓一国之民皆弟子者何，夫民为邦本本固邦宁，兹义也吾中国人人能言之矣，虽然昔之所谓固本云者，对于君而言也，若曰君而得民心者安，君而不得民心也则不安耳，其言也为君告，今之所谓本也者对于外而言也本而能优也则存，本而劣也则亡，其言也为国民全体告，而非为一人一姓言也。夫民族竞争之世界其本优则兴本劣则亡，若操左券不可丝毫强也固矣，舍劣就优厥惟教育，而完全邦本尢非普及不为功，文明国之所以行强迫教育者，盖诚以国家之强弱一视国民之学问品性之程度以为差，而苟欲竞自存者则非举全国之民而悉教之不为功也，故虽以英人之富于自治力，而近顷亦采用强迫教育之意，呜呼茫茫廿纪血雨腥风一失其时万劫不复，盖立于此忧患之舞台者其自存之道有如是也。
    所谓一国之民皆教师者何，夫科学亦夥矣，于茫茫学海中而别树一帜，标其名曰教育教育者，此其间固非无界限在也，虽然吾就其广义言之，则一国之民固皆有教育者之责任也，谊杰乎英雄乎，其事业其精神何一非欲振荡社会而改善之也，是皆教育之影也，就个人言之则教育者又己对于己之义务也，是故父母而不教育其子，则贼国民之分子也，其有罪固宜，而己对于己而不尽义务则又自杀之道，罪不容于理者也，举一国之人而皆自杀，而欲其国之兴也得乎。
    呜呼我国民亦知教育与国家之关系乎，德将毛奇归战功于小学校之生徒，而德皇威廉有辅朕为世界主翁之语，我国民亦闻之乎，彼欧洲自社会变而古学复，新教创而科学精，至十九世纪而新教育出，自由风潮波及全部，宗教臭味一扫而空，人人爱国人人爱种，而震撼环球左右世界之膨胀的教育由是产矣，盖自是以后莽莽廿纪非政治之竞争已也，非军事之竞争已也，盖实利益之竞争权力之竞争，经济之竞争要而言之，则国民品性之竞争是也，教师之讲画也在此，弟子之勉励也在此，群一国之民孜孜焉皇皇焉，莫不以此为鹄诚哉时势所趋，虽欲阻而无可阻，欲避而无可避也，睡狮睡狮将何以自处乎。
    嗟我禹域教育渊源，已滥觞于四千余载以前，契为司徒敬敷五教，典礼典乐具有专职，文化之早非偶然也，中经丧乱一尊定而进步衰，乃至颂新莽之德上书者至四十八万人鉴党锢之祸，至专尚清谈盗酒裸体而不耻，士风之衰秃也久矣，然犹有望焉，至若王猛之事苻秦崔浩之事后魏，而蒙古蹂躏中原士人争习其文，嗟我黄裔廉耻尽矣，试一翻刘汉以后之历史忍弃宗国转媚异族者，后先相映更仆难数，王猛崔浩犹其小焉者也，呜呼斯真我国之大蔚阋玻斯真我国之大污点也。
    虽然亦奚足怪也，黄裔四万万环而居者非蛮则夷，非戎则狄所谓国家思想种族观念者，本无由以刺激之也，由自大心生排外性，排外不克渐成奴性，流毒至今宜其鱼烂而不可问也，今学堂有矣报馆有矣译书有矣，而人荒如故心死如故者，谓非脑毒之未尽耶，睹异邦之现势悯祖国之前途，仰首西望掷笔久之。
    呜呼哀哉我国而忍其亡也，如不忍其亡，则舍教育为下手点其谁与归。
    ▲第二章  教育之定义
    教育者何，教育者对于被教育者定一贯之目的，立美善之方法，施实行之制度，而举被教育者之身体之心意之胆力之智德，发达之陶冶之，而持之以悠久者也，有提携导引之旨使之成高尚之人格，为有用之国民者则英语ｅｄｕｃａｔｉｏｎ之义也，含积极消极二意，使之上达而成立，制私而化恶者则德语ｅｒｚｉｅｈｕｎｇ之义也。
    吾今开宗明义所当最注意者有一大事，则须知教育者乃人为的而非天然的也，教育者乃用人力以强其天然者也，吾中国民族之向来所受，皆天然的而非人为的也，夫巍巍山岳浩浩沙漠，与夫冰窖雪地之区煎沙烂石之候，无不足以潜移思想默化性质，故邻于山者野邻于水者文，其大较也虽然其影响无意的也，其摩荡天然的也，不得谓之教育鸟兽之孵其雏，养其狙或哺以乳，或食以饵顾仅以本然之能，遂其子之生活又非教育，无容疑已野蛮之人逐水草，设鞲幕茹毛饮血以相教养，去禽兽亦几希耳，至若力田之农厚生之工固有益于社会，非野蛮者所可比拟也，然其对生徒也传衣钵耳，授技艺耳于教育全体之真义，概乎未有闻也，进而求之则有所谓家庭教育社会教育，教育诚教育矣诚相须而不可缺一矣，而无如于教育全体之制度犹不足以括之何也，然则苟非如吾前者所谓定一贯之目的，立美善之方法施实行之制度，发达之陶冶之而悠久之也，何足与言教育何足与言教育。
    今将发达之陶冶之悠久之之义而先演之，而以目的方法制度之论继其后。
    发达，有生理之发达有心理之发达，一言以蔽之曰禀赋之发达禀赋之为物也，溯其起源学说不一，或谓彼苍赋畀或谓祖父遗传，（谓乃祖父历代之经验相传而愈进化之结果也）以科学论之其后说乎，虽然前乎后乎皆非系于教育界者，吾姑不与论要之人也者必有受教育之资格，而其禀赋又必有一定之时，最活泼而宜于发达者，故研究其禀赋性质注意其禀赋状态，则教育家所当有事者也。
    论禀赋之性质则主善主恶之说，远自周秦旁及欧美，聚如鲫之哲学家而未有定，而教育学说亦因之以歧，信性善者尚自然，盖伦理的见地也唱性恶者贵矫正，盖历史的见地也，虽然进化者万物不易之大法也，由陶汰之结果则适者自存，不适者自去教育者对于一身而为有智识之陶汰之谓也，吾姑弗论其高且远者，而就我国民言之其社会也其风俗也，嗟乎若参商若秦越，而官如虎吏如狼可勿论矣，虽有百孟轲千卢骚奔走号召，如禹迹之所至吾亦未见其有效也，盖其昔既受天然之教育，根之于性组之成风俗，流之于遗传卒以成今日之民，卒以成今日之国，而苟欲矫正之陶汰之则前途茫茫未有纪极，呜呼可不奋耶。
    且利用时期亦教育者之责也，人丁童年如春葩如旭日，如骥足之初驰如鹏程之上搏，非可爱哉然而多稼之田，非无荑稗牛山之木或有荆榛，发达之状态发达之结果尤教育者所宜注目者也。
    陶冶，发达者就身心之有形上言之，陶冶者就性质之感化上言之，故发达所以全个人而陶冶所以利国家，人之于国家也如空气不可须臾离，离则夷此欧美乳臭儿所共知，奚俟予之赘辞然而犹有说焉，天行之虐酷于电火，种祸之积高迈哀峰，（地球上最高之点）考其故曰无国家推其极曰无教育，知者知其然也，于是立陶冶之方法盖欲夺天行之炉，侵造物之权以柚国民之脑，薰化国民之心使之爱种爱国如爱其身，十九世纪民族主义之排山倒海，开千古未有之伟观者，盖实教育陶冶之力有以致之也。
    嗟我黄裔畴昔之屈伏者可勿言，而今则白种人之势力，二十世纪之风潮且辜于葱岭以东黄海以西之一方面，庚子之役仅小试耳，然而为虎伥者有之，称顺民者有之姑无论也，姑谓其为其不知也，然而其知之者则又何如，呜呼吾不忍言矣，虽以吾穷毕生之力唇焦而舌敝，是区区者又何能与社会之风气敌，吾退而思其故吾盖悟，吾劝吾世之言教育者，于陶冶二字三致意也。
    悠久，夫天行人治常相毁而不相成者也，然天行剧而人治暂，吾人仅以七尺之躯立于天演之中，内界有竞争外界有竞争，苟非坚忍不拔如哥仑布巴律西其人者，未有能建事业者也而况乎教育。
    天下效之难见未有如教育者也，然而苟见其效则虽举天下至大之力无足以撼之者，不观夫白人之爱国心乎，美之独立也华盛顿率十三州志士激战奋斗，一败于龙沽再败于夫兰，饥饿迫身怨声载道，而彼能百折不挠卒成伟业，意之再兴也三杰倡之，三派和之一败再败，至流离海外Т迹农耕，而志不少懈卒建新国，吾于此敬慕之情不禁油然勃起也，今之称志士称少年者平日有气吞霄汉志开金石之貌，然一事当前跞」笆中徊幻粢樱稍上者或毅然一试已，而偶遭挫折亦复心灰意褫，如老马之伏枥如寒蛩之蛰居，夫以此民族处于今日世界而不灭者亦云幸已，教育者宜如何乘此势而有以自处也。（未完）
    履霜之ハ寒於坚冰
    未雨之鸟戚於漂氵
    Φ劳之疾殆於痈疽
    将萎之花惨於槁木
    ◎传记
    ○中国爱国者郑成功传　　　
    ☆匪石
    ▲绪论
    距今岁二百四十一年，清祖入关纪元已十九周，中国本部东西南北各万里立於期朝者，旅行於其市府者负缨戴髻之伦，争奔走黄色龙纛之下，或讠哥呼或嬉游，各手“康熙元年时宪书”而哭故君迎新君且吊且贺不敢衰，忽焉黑云万┥自海南一小孤岛，大星小星下堕如弹珠，时则号声大作郁浪袢觜袢酰弥漫于我中国全部其嘈乱于太平之淫歌而不可复辨欤，其杂入于中国南部之孤臣孽子之耳，而不复成声者欤，呜呼此何事此何事。
    则台湾岛主郑成功永谢我中国民之岁也，呜呼吾国民以是岁横渡大江西极滇境，过郡城北门外徘徊故明桂王墓下不忍去上溯夏四月戊午，王与诸妃嫔诸王子实殉国难於此，于是甲申之岁北都亡，越一年乙酉南都亡，又一年丙戌闽浙亡，又十五年辛丑粤疆亡，盖终始相距仅十九年其未远也，而所谓中国本部二万万面积之土地，乃为博物馆历史部之名词，而所谓自黄帝以降所妪育娇爱四万万之子孙，乃为博览会人类参考馆之陈列品，而奄奄以病！以群病！！以死！以群死！！……呜呼其能勿哭其能勿哭。
    吾将哭郑氏哭郑氏所据之非地也，哭郑氏子孙之不卒也，虽然其勿哭矣，吾将哭吾国民吾国民负东方大陆之重担，又力不胜荷则弃之，弃之而不复顾无复有一试负焉者，有之仰指天俯画地徒手跳踉弓不足一矢，车不足一马，进无可据之寸地退无可守之尺土，若是者其兴也骤，其亡也忽史家悲之掇拾以为材，犹虑不足焉，吾恶乎能勿哭也，今夫南都刘亚相（宗周）史阁部（可法）之徒接踵并起，天下想望中兴焉画江议起，遂即沦丧今夫浙金陵已陷潞王已降，忽大声发於江上，则孙嘉绩熊汝霖起兵自余姚张国维起兵自东阳，钱肃乐起兵自鄞上，今人所称‘浙江潮’者至是乃浩荡澎湃於全浙之野，势盛矣卒不大幸而泄流於舟山，狂涛落日君臣窃窃相对语，衣冠颠倒无复常礼，如是者二年（野史传王自失浙闽以后，以海水为金汤，以舟楫为宫殿，陆处者唯舟山二年，御舟稍大名曰河船，即其顶为朝房诸臣议事于此。）今夫闽则唐王之所治，黄道周苏观生之流，并能以意气相期许昊天不吊，实产妖孽王卒纠纷凝滞于‘祭则寡人’之错铁案，而身死於吾所传中国爱国者郑成功之父芝龙之麾下，而国随以亡今夫粤崎岖滇蜀蛮獠杂处，抢攘窜越几不暇席，而犹支撑倾侧至十五年者何也，曰以有良臣故卒之蟊贼内讧，屠杀忠直而遗烬遂熄焉当是时，中国全部之孤臣孽子乃心死乃血热，乃目竭乃神往，乃大注意於海南孤岛之英雄，曰郑成功。
    我中国之历史与世界异，故中国之英雄亦与世界之英雄异，虽然吾中国何尝有国史，唯无国史故可以髻发可以辫发，可以忽髻发忽辫发而不然者，郑成功答其父书曰：‘今来剃发之国便即剃发，设来穿心国人吾亦将穿心乎。’其史为世界所未有也，故曰郑成功者吾中国之英雄也，唯无国史故可以父秦可以子楚，可以子忽秦孙忽楚而不然者，郑成功答其父书又曰：‘父自叛明子自忠明，父勿能吾强也。’其史为世界所未有也，故曰郑成功者吾中国自有之英雄也，有此二异故吾崇拜世界之英雄，不如崇拜吾中国之英雄　。
    何以故以吾中国数千年来之时势之地位种种与世界殊绝故。
    吾尝读法兰西革命史而惊其民政之发达，其排政府而护自由，如兽走圹水就壑而不可止，而郑氏所为未能是否尝读英国革命史，而惊其政府范围界，盖益缩小虽仍复王政而未有害，而郑氏所为未能是，吾尝读意大利独立史而惊其局缩于非种专制之纛下，而且破坏且成立以图再造古罗马之光荣，而郑氏所为未能是，虽然勿遽责之吾中国民族之智力之群体，其能如法兰西其能如英吉利，其能如意大利，如其未能则吾中国民其勿大言世界之英雄矣，非终勿言也，吾中国果有郑成功其人者冲决又冲决排荡又排荡，使吾中国数千年来轻浮不正似云非云似雾非雾之妖氛，尽散之於广漠无人行之野，而雷以震之风以荡之，雷雨以冲激之，久之又久乃始可欢迎世界之英雄，而绍介於我东方大陆之舞场也，故中国之英雄乃为世界英雄之先导，而世界之英雄又为我中国英雄之后劲也，故吾不得不曰中国之英雄乃郑成功也。
    咄吾国民其凝望非中国土之台湾，其下拜二百年前中国已死英雄郑成功，其谛听中国爱国者郑成功传。
    　　第一节　　郑成功未出世时中国之时势
    吾中国乱界有东西不可经南北不可纬之公例二。
    （甲例）流寇－－假王－－真帝
    （乙例）流寇－－假王－－真帝
    吾中国乱界又有东西不可经南北不可纬之特例一。
    　　外族　　流寇　　　　真帝
    　　　　　　假王
    其公例（甲）则有流寇然后有假王，有假王然后有真帝之义也。（乙）则流寇等于假王，假王等于真帝之义也，其特例则外冠入为流寇为假王，而皆有真帝希望之义也，以此二例而为流寇假王真帝三者之别，则以占地能守与否为断，以占年能久与否为断，翻观郑成功未出时之中国。
    第一为党社分争时期，神宗之朝有腾天降渊而为明末世纪鬼荣神歆之历史之主动力者，东林党也其主魁曰顾宪成，秃然一讲师而已，既宪成起为总宪，风裁乃大箸顾尝曰：‘官辇毂志不在君父官封疆志不在民生，居水边林下志不在世道君子无取。’彼能抉破数千年文字社交之薄习，而主张清议冀得当以报家国，亦上天下泽之机关社也，方是时世人论者可分为是东林非东林两派。
    是东林派以结社讲学为主义，曰应社曰广应社，崇祯初复社兴於吴江几社兴于云，间间社兴于浙西，江之北曰南社，其西曰则社，又有历亭席社昆阳云簪社，武林读书社，合会吴下以隶属於复社，自复社始设己己之岁下迄辛已，凡大会者三四方来者万余人，以其无法则无精神，故气节常不如东林，（自复社以下皆以占科第多少卜社事兴亡）
    非东林派以植党伐异为主义，曰昆宣党齐党楚党浙党，而其凶猛有大力之反动家则惟先耍宪成手尝疏发系炒蕹市阒赃，同党杨左诸氏交又章劾希弦娣吣艘苑手为云覆手为雨之手段，而举明史氏所指‘挺击红丸移宫三大狱’尽移置认空洞无倚之东林，而东林遂为剔嫌引仇之中心地。
    然则谓东林不亡果足支残明乎，曰乌乎然，东林党者乃无规则无用具之政学会也，其所引皆达官贵人，平民无闻焉军人无闻焉，刻言之彼终未脱‘老学究’之习气，而于今世界所谓平民军人两主义，犹风马牛不相及，虽然彼固以‘忍苦’为极乐，以‘求死’为究竟，而能自达其希望者也，吁嗟乎东林吁嗟乎东林，伟然其人岿然其地，乃竟随大明之江山以去。
    （此节未完）
    ●第二期・大势
    ◎世界一般大势
    ○二十世纪之太平洋　　　
    ☆慧僧
    嘻二十世纪之太平洋！
    今日之所谓帝国主义者，非无意流行之名词，而人类社会紧切之事匾玻所谓世界政策者非政治家之野心梦想，而时代之精神与国际政局之警语也，世界大势既准加速度之例以日逐於文明之竞场，而列国乃以国家为生存竞争之本位，整顿其军政发达其工商业，培养其经济资力，内以巩民族之统一，外以谋国力之膨胀策，而国际政局之东渐遂如暗潮之潜流，如猛火之暴发不知不觉倾注於数千年来沉寂无聊之太平洋，而成为列国竞争之中心点。
    今日世界各国倾其全力以经营太平洋者，美则俞海而至，俄则越陆而来，若英若法若德皆经由地中海渡印度洋，急起直追不遗余力，葱葱哉郁郁哉，列国角逐之中心世界贸易之通路，二十世纪之大舞台舍太平洋其谁与归也。
    太平洋之出现于世界也，自十九世纪下半期始至最近时代，其势愈趋而愈烈，文明之潮流所倾注者，太平洋也进步之气运所推移者太平洋也，试披览地图所区画为北太平洋南太平洋，与夫波涛冲突星旗罗布之各岛屿，数十年来变化之态度渐著，向之弃而不顾，称为无知蒙昧之南洋大陆，今则有一万五千万英里之铁道，成每年输出入十六亿万圆之一大市场矣，向称为风涛荒险人迹罕经之孤岛，今则为列国商船之停泊所及海军之驻在地矣，向之食人蛮族所盘踞之岛屿，今则悉受支配而化为乐土矣，其进步发达之速直令人有不可思议者。
    请先言其南南太平洋之方面，为世人之注目者，第一在英国重镇之澳洲联邦七十年以前，欧洲人之殖民於斯地者不过八万耳，其内二万余人皆属囚徒，芯屿堆睾Ｖ一角从事畜牧，乃自千八百五十一年，於巴沙尔斯脱发见金矿以来，澳洲之殖民遂逐年增加，至千九百一年一月一日，新沙斯维尔，维多利亚科士伦，及南澳大利西澳大利，达新马尼亚诸殖民地组织，白澳洲联邦成行自治政，而太平洋中龙跳虎掷之新国家又出现，白澳者谓澳洲联邦为白色人种之殖民地，非他人所能与有也。
    调查澳洲之贸易状况五十年以前，不过九千万圆耳，至千八百九十九年，合新锡兰之贸易而统计之，输入额约七亿二千万圆，输出额达八亿九千万圆，且二十年以前其贸易事业仅行於母国（英吉利）及其殖民地之间，而今日欧美各国与澳洲商业上之关系渐次紧切，今计其每年之输入品七亿二千万圆中，由英国输入者仅二亿六千万圆，其余则皆由印度、锡兰、坎拿大、斐伊西、美、德、法、白、兰、支那、日本、香港等输入也，输出品中约八亿九千万圆，赴英国者约三亿六千万圆，其余则赴欧美亚各国也，澳洲贸易之进步如斯之速，与各国之关系如斯之重，然则世界列国对澳洲之如何利害不从可知耶。
    英国於南太平洋之殖民地，次澳洲联邦而占重要之地位者其新锡兰乎，新锡兰在澳洲之东，约距千二百哩之遥，每年之贸易额达二亿五千万圆之上，仅羊毛一项已约四千万圆，而澳洲之北如新尼阿者为英德兰三国之领有地，岛中山岳既多土地亦丰沃，而森林矿业之属尤属不少，英领新尼阿之首府曰巴德马斯腓，为有名之良港与西德尼间开定期航路，每年之输出入额合计百万余圆，其商业亦称盛矣，虽然西德尼者於商业上之关系犹浅，而其於军事上则实占重要之地位者也，次澳洲新锡兰而占同等之险要者，有斐伊西群岛，岛之数超二百其面积约四千二百五十方英里，千八百七十四年属於英国，该岛与外国贸易之物产以砂糖为大宗，今查其千九百年之输入额约三百四十九万八千九百圆，输出额约六百十九万八千三百六十圆，此外又有索洛蒙岛新哈勃利德及沙麻阿群岛之一部，然则英国於南太平洋之方面其占重要之地位者亦可见已。
    虽然又有美国於南太平洋亦非常现膨胀之状，而耸动世界之视听也，千八百九十八年美国既并有布哇，更伸其势力於东方，同年十二月以斐律宾群岛及哥阿姆岛均归，入其版图中及千九百年英美德三国条约既成，更占领西西伊拉岛（沙麻河群岛之一部）於是桑港及美洲诸港至澳洲间，遂有驻屯海军之所，沙麻阿群岛亦军事上之重镇也，美国既占领西西伊拉岛平时为安全之通商港，战时则为巩固之海军地，他日美国欲雄飞于东洋不得不占太平洋之势力，而今则固巍巍然有雄视一方之概矣。
    虽然又有德德於南太平洋方面，其始现活动之气象者实在千八百八十年以后也，千八百八十四年，既占领新尼阿之一部，同年得新勃利登及新爱兰两岛，即改名为毕士马克群岛，千八百八十五年并马西阿尔岛，千八百八十六年与英国协商得索洛蒙群岛中之三岛，千八百九十九年与西班牙结条约以八百三十七万五千圆购回洛林马来倍尔各岛屿，加入其版图千九百年更占沙麻阿群岛中之乌巴尔沙维阿两岛为领地，夫德国於南太平洋之属领地虽未敢云广大，然其实行殖民政策固无时获暇也，将来德国之势力逐年膨胀，固吾人所不得不共认者也，则请言其北北太平洋方面，其变迁之急激进步之神速，真有非吾人意料所及者，以区区日本岛国自维新以来未及半世纪，即有如今日之发达始则由中东战争扬国威於中外，继则因北清事变遂一跃与列强为伍，今亦耽耽逐逐亦欲实行其帝国主义，而俄露斯又无日不整备军旅，欲遂其南下之政策始於旅顺大连湾，一试其手段他如西伯里亚及东清铁道费多年之经划渐次告成，使太平洋各沿岸与欧洲之交通缩短至三周以内，此亦列国所注目而惊叹者也，英国於南方经营香港，於中央扩张长江一带之势力，於北方租借威海卫及经营秦皇岛，德意志亦锐意经营山东，无时敢暇遂使极东之老大帝国不期而成国际政治，及世界贸易之中心也，嗟夫睡狮睡狮世界之风潮日日冲击乎其目其耳，而乃酣然若无睹，不再数年而寝尔皮而食尔肉可豫断也。
    综览太平洋之全局将来之事变正未有艾，而其竞争之中心点则北太平洋之方面也，而支那适当其冲，自中日战争以后欧美列强莫不锐意扩张其政治上之势力，与商业上之利益，千八百九十八年而德国租借胶洲湾，得山东之铁道敷设权矣，同年二月而英国立内河开放及扬子江沿岸不得割让条约矣，同年三月而俄国租借旅顺大连湾同年四月而英国租借威海湾，同月法国租借广州湾，同月日本得福建不得割让之保证，夫列国对支那占据政治的势力既如彼，虽然彼欲行其经济侵略吸其血而收其膏也，而非占据政治的地步，则不能保护其商业利益，非扩张政治的范围亦无由振兴商业的经营也。
    支那既化为列强商战之大市场，於是注入资本以攫取商工业上之利益，或开凿其富源或求求其铁道敷设权，或索取其矿山采掘权，而所谓和平的战争者乃日甚一日，试调查支那之外国贸易表，千八百九十二年输入额一亿三千五百十万千百九十八两，输出额一亿二百五十八万三千五百二十五两，至千九百一年输入额二亿六千八百三十万二千九百十八两，输出额一亿六千九百六十五万六千七百五十七两，仅十年间而支那之商业发达如斯之速，若开放其全部为世界贸易之中心，并以其借入之外资与熟练之技术最新之科学勤勉之人民以经营农工殖林水产等事业，更整备交通机关以便利其输运，则列强之利亦何疑焉，此所以庚子以后经济的侵略政策定，而列国对我之网罗乃愈烈也。
    商业势力之消长与海上权力之兴败实有密切之关系，故一国欲保护其贸易事业，而伸张其商业势力则不可不振起其海权，所谓欲制商权先制海权，政治上之权力伸而商业上之权力亦随之而振也，今列国欲扩张商业势力於支那，而掌握太平洋之商权，其不敢不先制太平洋之海权者，亦出於势所必然者也。
    然则二十世纪之大问题可称为太平洋海权问题矣，惟将来何国得制太平洋之海权，何国得为太平洋之主人，非吾人所能预言，而今日该问题既关於列强势力之消长，故其竞争之热度日形增加，各国由东亚起龆经太平洋而达美国之航路，已立汽船会社者凡九，今列举其经营之状况如左。
    第一，坎拿大太平洋铁道会社，有六千吨以上之商船往来香港晚香坡之间，每年由英国政府给与多额之补助金。
    第二，美国北太平洋汽船会社有三千吨以上之汽船六艘，由美国太哥麦及布脱伦发航，经日本诸港以达香港。
    第三，属於美人管理之太平洋邮船会社，有汽船数艘往来香港檀香山间。
    第四，美人设立之卡列芬尼亚及东洋汽船会社，有三千吨内外之汽船数艘，往来卡列芬尼亚州圣荆格港及香港间。
    第五，英国之支那汽船会社，有汽船数艘从上海起艘，经日本诸港达美国之维多利亚达克马及西阿尔。
    第六，波士兰及亚细亚汽船会社往来布脱伦及香港间。
    第七，英国东西洋汽船会社，有汽船三艘往来香港檀香山间。
    第八，日本邮船会社有三千八百吨至六千五百吨之汽船，往来横滨维多利亚及西阿尔间。
    第九，东洋汽船会社有汽船三艘，其船舶属於日本与东西洋汽船会社及太平洋邮船会社相联合，共同经理往来香港檀香山间。
    更由欧洲经苏彝士河而达东洋，复由东亚至欧洲之汽船会社列强亦争先设立，以图商业之发达，今举其重要者如左。
    第一，英国之比阿会社，有四千五百吨至七千四百吨，以上之汽船九艘往来伦敦上海间。　
    第二，德意志帝国邮船由德国最有力之汽船会社北德意志鲁伊德及汉堡亚美利加两汽船会社协同经营，有五千吨至一万吨以上之大汽船九艘，从德之汉堡及波娄曼发航，经地中海沿岸与印度重要诸港而达上海，复由上海赴美洲。
    第三，法国邮船会社有四千吨以上至六千三百吨以下之汽船九艘，往来法国马耳塞及日本横滨间。
    第四，俄国义勇舰队有三千吨至七千四百吨以上之汽船十数艘，每年由俄政府给与巨额之补助金，往来哇德塞旅顺及海参崴间。
    第五，太平洋汽船会社有汽船三十二艘，由英国之利物浦伦敦古兰斯格相互发航，经由印度而达日本之横滨。
    第六，支那相互汽船航路会主，该社设置伦敦有汽船数艘，由伦敦航海至上海。
    第七，日本邮船会社有六千吨以上之汽船十二艘，往来横滨伦敦间，并得在白耳义之安特维尔浦停泊。
    此外有澳大利鲁伊德会社，英国西意阿汽船会社，古灵汽船会社及日本邮船会社，并由南清赴澳洲数航路。
    ◎各国内情
    ○俄人之性质（续前）　　　
    ☆飞生
    其四世界大势上之观察点，及其国之势力范围，自俄人之历史的及地理的关系言之，则与其谓之为西洋的不如谓之为东洋的，盖不仅俄人之血管中含东洋民族的血液多，即其境遇亦亚细亚的也，自古俄人与东洋野蛮诸帝国相触接，或并吞或侵略无所不如意，盖俄人与东洋民族有自然之亲和力，混淆之统治之，彼等有特别之天性也，今日者其势力范围西自君士但丁，东达太平洋北自北冰洋，南至亚富汗而其部分大半属于亚细亚，嗟乎吾恐不待今世纪之终而俄人之势力必直控东亚大陆，而为其主人翁矣。
    今日世界之趋势文明之中心点，果何在果何在，则少壮有为之四大新进国，即俄日美澳所围之太平洋是也，虽然二十世纪者经济竞争之世界也，西伯利亚铁道既与世界商业有大关系，而俄人产业之膨胀又早于十九世纪中为世人所注目，以欧洲南部之荒野一转瞬而化为繁荣之工业地，以西伯利亚之荒寒一转瞬而化为世界之枢纽地，而又以地势之便天产之富人力之强，虽俄人固非产业的民族，要之其将来之雄于经济界者必矣，而当时之能以绝大势力与彼夭骄者争者，则惟米国而已，二十世纪之太平洋中一海一陆一文一野，一为条顿民族之强干，一为斯拉夫民族之代表，以相搏相荡演一场空前绝后之事业噫诚壮观哉。
    综上四点而俄人之大略可以见矣，虽然斯拉夫者少年人种，其发达在将来，而今日人种之胜败则一视之国家之良否以为衡，吾既[A064]彼族之特性吾且就其国家之将来论述之。
    其一曰人。
    自交通日便而思想互换，文明之差益益减少军制武器亦渐趋于平均，则优胜劣败之机不得不取决于人口之生殖力，今日俄人之数既及一亿四千万以上，然当十九世纪之初则不足四千万，以百年而得增三倍半，则除美国外未有生殖力之膨胀，如彼之甚者也然美以四百万增殖至八千万者，盖不仅恃其生殖力，实移住者过多有以致之，而俄则不然虽亦有由征服并吞而得之人口，然少数不足道其主要分则仍在本族之生殖力也。
    而或者谓俄国国内人种颇杂，以民族主义之发达而欲群异种以成一国，吾恐其不能一日安矣，虽然是未察其根底者也，俄之本族既达五千五百万，其为罗塞尼亚种者三千万，罗塞尼亚者与其本族最当自然的亲和力者也，利害共风俗共，目的共则其能坚固不渝也，势也其余劣种既为其本族所同化，无复有反抗之能力，而其以强力所并吞者若波兰若回教徒，其数既少即舍而去之，要不足为俄病。
    俄国以人种不同之故而国际上则不得不生大危险，如俄人苟以斯拉夫统一故，与霭滦僬剑则波兰人必起而扰其内以援霭拢与土耳基战则回回教徒又必起而自分以投土，盖波兰邻于霭露其同胞之在霭抡呒茹遄杂芍泽，欢欣鼓舞彼独何心能忍俄人之压制乎，故霭露硪怀衅起则彼之倒戈以向俄人也必也，若土耳基则以宗教之故其感情将与波兰同。
    波兰人及回回教徒以外，则又有高加索人种者约一千万人，而不能自建国故若不欲与俄人合，则惟舍而之土耳其，虽然彼基督教徒也而土耳其则回教也，回教之虐待异教徒又彼所熟闻者也，则彼虽恨俄人之压制终不如其畏土耳其虐待之深也，故高加索人之不能与俄离者势也。
    其次为芬兰人，芬兰人亦与高加索人同者也，彼苟憎俄人之暴则惟舍而之德，而德人之虐异种较俄人为尤甚，故彼等与其与德合则不如以俄合者又势也。
    俄国之能群异族而控制统一之者，其凭藉有三，曰专制政治，曰兵力曰宗教，今日专制之力殆岌岌乎将堕，兵力虽强终不足以服人之心，而所恃者厥惟宗教，宗教者含同化力最大者也，俄人常以政治之势力强人之改宗，初虽勉强然习而久之遂成同化，此则俄政府野蛮力之所由强也。
    要而言之则俄人者，半欧半亚之人种也，然以半欧半亚之故而目之为劣种，则大误矣自有历史以来，凡伟大人种之发生无一非混合而出者也，纯粹之斯拉夫人性质极轻躁，此考之波兰而可知者也，而今日之斯拉夫人乃独坚实沈雄者，盖实得亚细亚人种之血液，以补其缺者也此则俄人之大略也。
    其一曰土。
    俄人之领土实有大希望之性质二，一为统一的一为经济的，其广袤既及八百六十四万方英里世界中，除英帝国外殆[C043]有能及之者，而英国领土之性质实大弱于俄。
    何以知其然也，则以英国之领土散在各处，而俄则节节相连也，民族竞争之世其国之统一力薄弱者必弱坚固者必强，而地理则与统一力有密切之关系者也，南阿之战送二十五万之陆军于万八千里以外，其困难可想见矣，而民族以地理不同之故，感情不能无互异，加拿大也，濠洲也，南阿也名则英实则独立国也，故殖民地之进步愈速，而帝国之统一力愈薄弱，二十世纪之后则濠洲帝国加拿太帝国，阿非利加帝国将出现，而英帝国必将为过去之名词矣，而俄国则大异其趣，其侵略外部也远舍而近攻，其控制内部也恃陆而非海，今日者空前绝后之大铁道成，陆路之交通机关日益便利，则将来统一力之大可豫决矣。
    若夫经济的势力则何如，彼今日之农业矿业现在虽远不及他国，然其天产之潜伏于地中者，则固未尝失也，彼自近顷以来已大悔其昔日之荒弃，而汲汲改良则将来之发达可豫决也，其属土之在欧洲者当新法未改时尚称为世界之谷仓，则农民日增，器械改良以后其盛况可知，而西伯利亚而中央亚细亚其领土之产物矿物森林盖无一不备，今日者数千里膏腴之地，又一举而入其手，（指满洲）经济的独立诚绰绰乎有余裕矣。
    以人则如彼以地则如此，斯拉夫人种之将来可以见矣，虽然二十世纪中彼又有一大关在，其关维何则自由是。
    自今以前则专制实为俄人功，自今以后则专制必为俄人祸，而今日者春雷一声已隐隐于全国，制度改革宪法制定之运动实依加速度之定理，日进一日俄人专制政治之运命殆将终矣，吾敢断之曰多则十年二十年，少则四年五六年苟不然者，则君民之冲突日益烈，而法国之惨剧恐不免再演于今日矣。
    使俄政府而能审此大势，一度改革也，则实俄国之大幸也，吾且就改革之利益言之有数点。
    一曰扩充经济势力，而对外膨胀之政策得根据也。二十世纪之膨胀经济的膨胀也，经济的膨胀者何商工业发达，而殖产兴业之事盛也，俄人以其天产之富人力之强，而十九世纪中独索索于经济界者，则以殖产兴业之事必与自由制度相维系，而专制之国必不能与参末座者也，故俄人一旦得政治上之自由，则商工业必盛教育必兴，国民之智力必大发达，而又助之以天然人力之强，则经济之大活动起，而膨胀之政略定，夫自今以前俄人亦尝取膨胀政策矣，虽然昔时之政策非实力的膨胀，而名誉心的膨胀也非工商之膨胀，而农业之膨胀也非民族的膨胀，而军人的膨胀也盖虽与昔时拿破仑罗马之帝国膨胀异，而要非今日欧人之所谓膨胀也，故至今日而不一，改其方策则幼儿殆不能转而为壮年也。
    一曰调和国民之反拨性，而内治统一之政策转易便也。谓俄国国内容异种甚多一与自由，则分裂之祸必起，兹言也殆所谓明于理而暗于事者也，固也自由主义一发达，而民族建国问题必起也，而是独不可以例俄，吾且就其波兰一部以例，其余波兰之暴动在俄为最盛，虽然彼非人种的而政治的，或社会的也溯其激昂之由殆悉出于压制力，夫既激昂于压制则必镇静于自由，此殆势矣盖波人虽望独立，而实无独立之实力，彼之同胞既分于霭掠址钟诘拢即能并其在德霭抡叨一之，人数亦不过二千万，夫二千万非少数也，然德则七千万俄则一亿余，介于两大之间壤地密接，其土又小而不富又无不冻之海港以便商业，经济的希望既绝而欲自存其族，舍依俄以外殆无长策矣，夫固言之波人之反抗政治的也，故俄人若一与之以自由，其亲俄也必矣，知波兰骚乱之真相者必以予言为不谬也。
    是故俄人而不得自由则已，苟其得也则其雄飞之期必不甚远，吾试悬揣后日之形势列数则如下。
    一支那之满洲蒙古西藏必为俄人所得。
    一土耳其必不免于并吞。
    一霭滦俳来必分而其大半之斯拉夫人，必与俄相合。
    一瑞典脑威必入俄版图之内。
    一德人今日之势力虽等于俄，而将来则不能及。
    当此之时斯拉夫人种之势力必十倍于条顿民族，支那而兴也则拉丁条顿支那，三大族之大同盟起，支那而亡也则黄河以北必为俄人之势力所吞，而拉丁条顿二民族之大同盟起，寰宇虽大而黄人无容足之地矣。（已完）
    一雨纵横亘二洲
    浪淘天地入东流
    却余人物淘难尽
    又挟风雷作远游
    ◎国际政局
    ○斯拉夫人种与条顿人种之竞争　　　
    ☆孙林
    处理竞之世而欲自存，其第一义则曰审已往民族之消长原由，度将来民族之竞争大势，而求所以自审以自择，虽然己往者求之历史而可得者也，未来者不可知，而由前以度后则亦可以求之于历史而得其大略者也，欧族之大别三，曰拉丁曰条顿曰斯拉夫，识者曰拉丁将衰之人种也，其于时为过去条顿既壮之人种也，其于时为现在斯拉夫，未来之人种也，其于时为将来，夫物莫能两大，此之兴彼之绌也条顿民族，今日者既蹴拉丁而倒之其蓬蓬勃勃雄飞世界之气慨，如花之怒开如潮之勃至，而彼幽郁沉雄之斯拉夫族者乃从而摄其后，则将来此一强一弱之交换时代，必有龙战虎争种种活剧之出现可豫决矣，德意志者条顿民族之后劲，而俄则斯拉夫人种之代表也，故欲知二族之将来关系，则首当从事于此二国，二国者让地相接民族相交通，国际上又有烦重密切之关系，夫固言之求已往之历史以度将来，以自审则今日之最大问题也，吾姑就二国国际及民族上种种关系言之，以为吾国民告焉。
    欲明斯拉夫与条顿民族之现在关系，则不可不知其关系之历史的发达，当中世之际芸芸德人迤逦而东，迁入斯拉夫族境内者络绎不绝，茫茫一大平原几若为德人之领土矣，自十二世纪之始迄十八世纪之中，彼富于企业心且最强彳建最有技俩之条顿人，殖其族于东方栖息其土，制服其本族迫之改宗教为之辟草莱，而开荒野而道路作，而市邑起而学校设，而商业荣鸣煤踅土族于文明之途者则德意志之农民是也。
    是则俄国文明之萌芽也，智识之发达也，技术之进步也，固无一非由德人之感化而来矣，彼君主亦知其然也，故衣文三世及四世，彼得大帝及加塞利女帝无不竭情尽致，招之徕之厚之以爵禄，处之于宫庭给之以治事之权，一若俄国之官吏界中非德人则不足与治事者，虽然岂惟官吏界其在俄之西部，都会林立而掌其教育握其行政者，非德人之学校之裁判所乎，岂惟学校岂惟裁判所，地方之官语则德意志也，宗教则德意志也，举凡一切之风尚之文化之习惯，无一非德人播其种，而波尔的海沿岸则德人之文明势力尤甚，凡高等智识盖悉自德人输入之，此则近数百年来之事迹其尤彰明而较著者也。
    乃自最近百年来尼古刺二世即位以后，而形势一大变。
    何以变则以民族主义之勃兴，而斯拉夫人种之对内统一对外竞争之说刻入于人人之脑，于是毅然决然排斥德人之文化，而波尔的境内之人民与德人同化之势力亦随之而衰熄，德人移住之事业亦不若从前之易易矣。
    虽然德人之称住者尚续续未有已也，自千八百五十七年至千八百七十六年间，凡德人之移住者计四百六十万六千人，而永远居留俄土者尚五十五万八千人有奇，即于其后而俄国之官吏学者技师商人艺术家银行家新闻记者等之有权势者，德人仍盘居其间如鲫也，依千八百八十四年之统计则德人新闻之设于俄罗斯者凡四十六家云。
    乃自亚历山大三世即位（千八百八十一年）而风潮愈逼愈甚，民族主义之政策遂实行于俄国，夫禁希腊教与新教徒之结婚也，禁新教教会之设立也，与内务大臣以自由罢免新教僧侣之权也，改德意志学校为俄罗斯学校也，罢德人之在俄国为官吏为教授为教员者，而代之以斯拉夫人也，嘻余向者所谓固有特性之说岂不然哉岂不然哉，凡是皆由斯拉夫人种统一之一大主义而来也，故未几而外人之土地所有权废矣，而德意志语禁用矣，而即几德语所定之地名亦一切改之矣，充其愿以至于极，则一言以蔽之曰不使德意志之势力留些微遗迹于俄罗斯是已。
    虽然德人又何能默尔而息也，德人之移住于波尔的海沿岸也，德人有大欲存也，德岂真何爱于俄而为之运文明，薄利曾言曰波尔的地方之为德人所有也，较亚尔塞罗仑（二地法人所割与德人者也）二州为尤真，而德意志之爱国者亦庶几望曰，他日此地必可纯乎与德人相同化而合并之矣，乃希望之极而失望至，其强健之市民既为俄人所夺，而其文明之精粹乃悉以入俄，于俄一无得而反蒙大损焉，于是德人之对俄感情遂大愤。
    虽然民族上之关系既如是，而政治上则又别有关系在，盖俄人固自以为德人之救世主也，拿破仑之破普鲁西也，俄人救之及千八百十四年遂除普鲁西之大敌，（即拿破仑）而普法之役使无俄之助德，则霭鹿伊国丁抹必将入而助法，而德人之战胜必不可期也，俄之有恩于德，盖三四度矣俄固自以为德之救主也。
    普法之役俄之助普俄亦有大欲存也，俄岂真何爱于德而让之增势力高雀夸夫，者俄之有名之外交家也，然当时彼误以普法兵力必其不甚相差也，则吾且坐观焉，而使二国战迨二国既力弊乃出，而调停其间则吾之势力强，而从中可以得大利也。
    而不意德人用兵之速奏捷之大，乃大出高雀夸夫之意料外也，昔时之策既误而其既战之后所谓善意助普之报酬者，又不获一物固也，俄人非不得一报酬者也，俄人以欲得黑海行动之自由权故，欲废巴里条约之第十一条时，德固不唱异议者也，是德之报俄也，虽然俄之欲岂惟是尚有大焉者矣，而德人不应之也，于是俄人对德之感情亦愤。
    普法之后法人之切齿于德甚矣，其不能一得而甘心也，以法国之孤立而无助也，德相毕士麻明知之矣，故俄虽含怨于德，而德不得不顷心以结俄，盖俄法联而德祸将不远也，于是毕士麻之外交手段又出现。
    十九世纪之末叶民族自由二主义既功行圆满，落落诸大国国民几无不得所求而去矣，虽然犹有未餍者一二事，则波兰与俄是也，波人若曰民族主义哉彼日耳曼伊大利亦犹是人也，皆能独立而胡为我则奴我则奴嘻独立！！独立！！！俄人若曰自由主义哉，彼霭麓罄日耳曼亦犹是国也，皆得宪法而胡为我则无，我则无咄革命！！！革命！！！此二端外又有社会主义者勃兴于其间，社会主义者何均贫富问题是也，虽然波兰之独立也无政府党虚无党社会党之勃兴也，皆俄霭露政府所深忌者也，毕士麻利用之乃使德之所闻纸极力鼓吹其说以恐俄，俄果恐乃使德帝会霭碌鄱淼郏结君主同盟以压制之，俄霭鹿乐从之也，乃于千八百七十二年九月，德霭露碇三君同盟成，而啮血誓天之法人乃终至孤立于外交界中而不敢思逞，虽然俄德之恶感情种之于数十年前，发之于种种方面不可以一端解也，故于千八百七十五年法德之间战争将复发，而俄人乃嫉德强大联法以牵制其势，后八十六年德人已取进击之势，而俄人机关新闻乃明言（俄决不使德复攻法），盖俄德之隐情已跃跃如现焉。
    普法之役俄人对德之大欲望，既归失败虽然俄之心犹未死也，俄犹将望报酬于德也，何以故毕士麻果明许俄以若有机会，德必报恩者也。斯言也高雀夸夫信之，俄政府信之即俄国民亦信之，以为若有机会德当助俄，故俄又未忍据与德断绝也，果也而大机会至，千八百七十八年俄土之役俄已得志于东方矣，而不意英之舰队乃忽现于保斯法罗以威赫之，霭鹿从之亦汲汲修军备以待战争，斯时俄人乃举其万种之希望万种之热心以属望于德，德若从俄则英霭滤淞，俄固得以遂其终生之目的也，乃未几而柏林会议开，为之议长者固前口血未干之毕士麻也，毕而果欲为俄计利益也，则固有可助之权势有可助之地位，俄之属望于德者至矣，而不意毕士麻乃阳应之而阴违之也，会议既结乃以虾夸维纳及伯司尼亚二地与霭乱苑蓝碇南进，而以罗马尼亚领之伯司拉比亚与俄。
    咄此会议之结果大利在德而大不利乃在俄，夫巴尔干半岛俄之所耽耽垂涎者，今既不能自取之而反使霭氯说么税氲褐要地，则俄霭轮感情悖罗马尼亚者助俄战士而得利者也，今乃一无所得而反为俄人割其领土，则其怨俄恨俄也宜也，而罗俄之感情悖嘻以毕士麻一人之作鬼而三国遂终为之离间，而德意志遂坐而向其利，而俄罗斯遂空废数十年心血一事无所成。
    希德国之酬恩望毕公之践言，欢迎此柏林会议之俄人，而今乃得一最可惊愕可忿怒可怨伤之结果，糜数十万财产掷二十万军士之性命，于已一无所利而利乃在霭略诘拢于是将军司克伯来乃演说曰：‘今有一阴谋者以政略欺吾国，以阴谋牺牲吾国，以有害之势力支配吾国，制吾国之活动锁沈吾国之元气，不与之干戈相见，则吾辈终不能脱其恶势力之下，噫诸君欲知此阴谋者之名乎，吾今言之曰德意志，曰德意志诸君毋忘此名吾今重言之曰，德意志德意志者吾辈之敌也，斯拉夫与德意志人之战争终不可避，此战争必长必剧列，必可恐怖虽然其胜利必归于我斯拉夫人。’盖自柏林会议以后俄人之新闻之政治家之外交家无一时无一人不切齿于德，其怨毒可为甚矣，而其时之德意志则何如。
    则以俄人之恶声而反响起，激烈之排俄主义风发于国内，千八百八十二年一书出版题曰‘俄德战争’，其标语曰‘欲使欧洲安全则不得不灭尽俄罗斯之势力。’又有著书名‘境上之俄罗斯’者，其言曰‘德俄之间若政治上有意见之冲突，则防止之除去之不难也，估二国者人种异教育异，根本既差则必以不得不抵抗之趋势，而日进于大冲突。’千八百七十九年俄大集陆军于德霭露国之边境，十月德霭轮对俄同盟成。
    于是毕士麻亦汲汲以防俄为目的，内扩军备外结同盟，虽然毕士麻外交家也，至是而彼之外交手段又出现。
    普法战争之后法之复仇心甚炽，毕士麻乃利用埃及问题，使英法相恶而一转，其恶德之心以恶英，此八年前事也，至是彼复用其老手段使英俄相恶而移俄人怨德之心以怨英。
    观以上所述则知俄德之冲突心，固根之于历史矣，虽然犹有不可不知者一事，则已往与现在之重轻是也，盖过去之关系不论其若何之相恶，苟于现在之利益能得调和，则未有不舍旧恶以结新交者也，然则斯拉夫与条顿民族，其将来之利益果不能相容与否，虽未可知吾姑就人种问题而一一研究之。
    自近世以来德非畏俄者也，德之所畏不在东而在西，法实德人累世之大敌也，然至普法一役而德之境遇一大变，其所畏乃又由西而转入于东。
    德之人口多于法者五倍，至今日尚以可惊之速力，增加之每年平均得八十万人，虽然德人之今日非昔日比也，方倾全力以寻殖民地，且自进其族於强大盖坐视其同种沉没于他人势力之下，或为人吸入而同化之，固德人所不能忍者也。
    而俄罗斯以绝大之势力压德人之东境，此则德人所为大恐者也，俄之并吞邻国也或由人种统一主义或由阴谋或由煽动或由传教，鬼技百出莫可穷究，而异种之移入于俄境者，俄人乃以可惊之同化力吸入之，故德之政治家常对此二问题汲汲生苦虑。
    自斯拉夫统一主义之勃兴，而霭滦倨苹抵祸遂汲汲若近于燃眉，君子是以知民族主义之势力之大矣。
    德之人口过六千万，而其中属斯拉夫种者不过三百万，然德政府畏之甚极力欲破坏其势力，而同化之夫以德政府之强力对三百万人之少数，而其恐尚如此而况于霭滦伲霭滦僦人口四千七百万，而其中为斯拉夫人种者实占二千二百万之多，所谓德意志人种者实千五百万而已，则霭滦僦岌岌不遑终日也，诚宜哉。
    斯拉夫人种统一之主义非始自俄罗斯而始，自匈牙利也郭拉者首唱斯拉夫统一主义者也，彼实生于匈牙利而布其势力于维也纳及白拉斯拉夫统一主义之大会，实于白拉开之时千八百四十八年也，自是以后而斯拉夫人种统一之主义遂占欧洲之大势力。
    然在霭滦僦斯拉夫人种其种类夥其历史异，其言语异其生活习惯异，政府利用其异其分裂而得以支配之，故霭滦僦日耳曼族马哥耶族皆得立，自治制之下而斯拉夫独不能者，则以彼无一致之势力故也，虽然彼之不一致政府之所愿望者也，政府可利用不统一而控制之也，而大势所趋则政府虽万钧之力终不能抑压之，盖民族主义之潮流固无坚不备者也，故昔时霭鹿仅巴爱米亚者以怀政治上不平故，颇有亲俄之希望，至今日而斯拉夫人之亲俄主义遂大行于霭滦俟内，彼于霭滦僦内政固未见有一致之举动而同为亲俄也，则一致然则如霭滦僬呙褡宀煌言语不通统一力薄弱，非民族国家于今日其危也至矣哉。（未完）
    ◎极东经营
    ○俄罗斯之东亚新政策（续第一期）　　　
    ☆飞生
    ▲乙  满洲今日之现状
    满洲满洲今日之满洲将来中国全部之倒影也，吾述至此心为之战，肠为之裂涓涓北视泪竭而声枯，呜呼吾诚何心而乃述此，虽然吾知吾国民必犹梦梦焉，以谓今日之满洲犹未亡也，则吾安得不掬一滴泪以为吾国民告也。
    诸君诸君以为今日之满洲，犹为支那之领属乎，纵横驰骤于黑龙江左右，其声鸣鸣者则俄人之铁路也，联翩上下于松花江上流，其旗翩翩者俄人之汽船也，控北部之形势立满洲沃野之中心，其人口达九千以上者俄人之市府哈尔宾也，其在哥兰五年以前则白草荒寒一二天幕已，今则有旅馆有病院有商店，何人经营之曰俄罗斯，其在巴克拉五年以前一片荒野衰草离离已，今则有家屋、有电灯、有给水工场、有公园、有图书馆，何人经营之曰，俄罗斯其在哈尔滨森林之东有市数，则俄人之殖民也，有汲汲营生业者矣，其在哈尔滨之南各大都会中有汲汲修家室建市场者，则俄人之居留地也，其在奉天则铁道冲其城壁之西侧而过之，三十里以内勿许支那人进一步也，铁道吏员之住宅驻屯军队之营舍宏大而坚实，每九里建铁路守备兵之房舍一，有所谓边境守备兵者数三万，故吾人一足入黑龙江四围之风景有激刺于吾脑者一事，则西伯利亚实已随铁道而延长其境域于南方是已，盖自五年以来政府用其智军用其力，工用其艺商用其财，以一步一步日进不已，而数千里绝好河山遂一举如探囊拾芥，交通之权得而咽喉握矣，商工之业盛而血脉通矣，殖民事业日益发达，而主人翁现矣诸君诸君勿以为是区区者何足道，凡以经济政略而亡人之国者，未有不从是区区者来也。
    诸君诸君以为俄人之满洲撤兵已见于明文，而兵事上之权力可毋顾虑乎，俄人之所谓撤兵者则变更其屯集地而已，其在牛庄所谓撤兵者则变更其屯集地于俄人租界也，其在奉天所谓撤兵者则退处三里以外之驻虻匾玻其在辽阳所谓撤兵者则移其城内之兵于城外也，若夫有三十万人口之吉林，则以条约所载限四月十八日撤退，虽然彼必移其兵以至长春，亦不过变更其位置而已，若哈尔滨则且以为俄人之都市故即撤兵之事犹不能矣，且以依铁路条约故，凡铁路之所及俄人皆得永久置兵以守护之，而吉林长春齐齐哈尔哈尔滨古塔铁岭奉天及辽河流域诸地，凡满洲重要之道路[C043]不为铁路所包，即满洲重要都会无不在铁路守备兵势力之下，盖其铁路经营之巧慧而用心之深毒，诚非常人所能梦见者矣，且未撤兵之前其举动犹多惹列强之耳目，而既撤兵之后借守备铁道之名以暗张其势力，则尤可以避列强之容啄，而得长久保存其势力，满洲满洲曾谓一地之内，其都会皆为他人之兵力所及而尚得此地为我有乎。
    吾更有不忍言而不能不言者一事，则各种之干涉是也，东三省将军治下之兵数既为俄人所制限，且其所用之军器非经俄人许可烙印者不得用，而其所许者则皆系机关不灵之旧式也，昔时之大炮凡贮藏于仓库及造兵所者，皆为俄人所掠夺而中国官吏不得一着手也，此其制限者一，各将军处皆置俄人之军务委员一以约束其军人，实则监督其行动而欲箝制其兵力，使不能改革恢复而已，此其监督者一，且官吏非俄人之认可则不能任，而满洲之俄人之领事到处增入，夫当北方乱起哥乃加夫率三百人之可萨克长驱直入以破竹之势入奉天，此当满洲军备完整之时也，而如是则今日之所谓军备者其为傀儡登场也，必[C043]疑矣凡兹诸策俄人之所用于满洲者，即英之所用于东印度者也，印人亡于英而印人不自知其亡，满洲入于俄而中国人茫然若[C043]闻焉，痛哉吾其为印人哉。
    抑吾为此言吾为同胞之身家计也，夫以言乎政府则彼满洲者官犹是职，政犹是行固煌煌乎其发祥地也，苟有以亡为言者非痴即愚矣，然不亡其名亡其实不亡其政亡其民，而其祸皆吾民受之，皆吾民受之不知夫黑龙江畔团匪之乱死者二万之惨状乎，不知夫俄兵之夺人之食淫人之女之恶状乎，不知夫东三省穷民日多山贼大作，到处骚扰民不聊生乎，凡此诸端今日行之于东三省即他日行之于中国本部者也，噫其奈何未之思。
    ▲丙　西伯利亚殖民之近况及产业
    欲知俄人东亚新政策之原由，则不可不知其政策之根据地，根据地维何则西伯利亚是。
    西伯利亚于地理上分三区域曰冻土带，沿北冰洋海岸者也，次曰森林带树林极繁茂，一则寒气大烈一则巨木密生不能开辟气候，又甚酷烈皆不适于殖民者也，唯其南部曰旷野带者，气候温和土地肥沃诚哉其好殖民也。
    南部西伯利亚中尤以依尔克克洲及贝加尔洲一带为最，依尔克克现为西伯利亚铁道中第一要驿，二十世纪中必为商工业之中心点殆[C043]可疑，贝加尔洲则以临贝加尔湖故河流润泽，交通便利水色清澄，山光秀丽无数小流朝宗于此，诚殖民地中之最善者也。
    依尔克克横贝加尔之西，面积七十万三千余方里，（俄尺）南方则兴安岭蜒蚓其间，与中国相接大小河川平行其间，故土壤肥沃风光明媚，而兴安岭山脉又富于金银铅铜等矿，西伯利亚铁道线路通过其平原，殖民地概沿铁道线路而散布州内之大川二，曰来纳曰恩加拉水势虽急便于舟楫航，运业近日益发达。
    依千九百年之统计报告则依尔克克之人口为五十三万九千○○八人，以言其职业则农民居其大多数，以言其宗教则希腊教居大多数，自近顷以非常之速度增殖于此地不及五年，恐必数倍于畴昔矣。
    请言其产业一曰农，其耕作则采互耕之法每年各耕其半，盖虽未采用农业之新法而出产数已可惊，一年间凡谷类收入之百之五十入为自用，其消出于欧洲者得百之四十二，一曰牧畜，牧畜之盛未有如西伯利之甚者也，其数及九十余万头，内以马为最多。一曰狩猎，其所得兽皮之价及四十七万法郎，一曰工场虽未甚发达而数已近百余，制造业亦日益繁盛，一曰矿，矿之最重者为金，而采金之面积占八十万方英里，今虽仅开掘其一部，而据美人言则将来每年可得四亿圆云。
    其最可惊者则依尔克克洲教育之发达是也，初等中等之学校到处皆是博物馆及图书馆，亦壮丽宏大千九百年本州之学校数四百四十九，男女生徒共万七千余人，其翌年校数四百九十三生徒及一万九千余，其鸣弥势盖可见矣。
    如上以言则俄人经营之大略可以见矣，夫西伯利本荒寒之地也，乃经俄人之高掌远不数年而竟至于是，盖俄固明知二十世纪之世界非从事于殖产兴业，则不足以竞自存，故宁万苦千辛百折不回以经营是，当西伯利亚铁道起工之日，彼早有东亚大帝国之影子藏于脑中矣。
    要而言之则俄人之东方政略不外三途，曰以威力政策为先锋，以殖民政策为后劲，以铁道政策为交通两头之本营，其以威力也用其强以乘人之危，其以殖民也利其缓以入人之不觉，其以铁道政策也则又巧其布置以迫人于无可如何，而其总结点则着眼于经济，察乎此而俄人政略之形势得其大概矣。
    ▲四  日俄之亲交
    欲明今日各国外交之真相，则不可不知今日外交界中有新发明之公理一，其理维何曰感情与利害较感情轻而利害重，故宁牺牲己往之感情以为将来之利害必不肯牺牲未来之利害以为己往之感情，昔普法战争之后法人切齿于德甚矣，以感情言则固宁枯四千万之骨必报此一仇而已也，然至今日而其势仍未决裂者，非法之不知耻实迫乎利害明知其不敌，故宁忍辱含垢而不敢以一时之感情受将来无穷之祸也，察乎此而后可知日俄亲交之原。
    自三国同盟迫日本以还我辽东，当时事起仓猝日政府明知其不敌，不得已而以还我，于是日俄开战论沸沸于朝野，虽然事已往矣其沸腾者不过激于一时之感情耳，故政府虽日日扩张陆海军，而终不敢兴起衅，自义和团一役而后日俄亲交之声渐起。
    曷为自义和团一役而日俄亲交之声起，曰明知支那之不可为，而急欲扩充其势力于支那本部也，盖力不能分注以日人之经济薄弱苟欲与俄战，则不得不并全力以从事军备，而倾注于北然西欧之势力滔滔贯入于支那南部者，必将日益盛而日人将无容足之地矣，然则日俄之胜负未可决，而南方之利必坐失可豫知也，日人今日之侵略政策不出两途，曰南进曰北进，然北进则强俄横其头，南进则病夫当其下，若之何不移其难而从事于易也，则日俄亲交之又一原因也。（未完）　　　
    ●第二期・谈丛
    ◎野获一夕话　　　　
    ☆匪石
    此余旧日见闻杂录无条段无伦次，不能详也顾念十数年来风涛瞬息万变，且冲吾庐荡吾室矣，而吾国人犹咿唔呻吟其未辍孟子曰：尽信书则不如无书，吾於武成取二三策而已，然则吾今日中国顾何书可呻吟可咿唔哉，不咿唔呻吟则愚，愚非所以教国人也，多咿唔呻吟则固，固尤非所以教国人也，呜呼愚且固吾国人其将无国矣，行行重行行游子今何之，风尘偶息杂录旧闻，借为吾国人咿唔呻吟时消遣之资，不自知意庞杂而言支离也癸卯二月。
    ○发厄
    发之有厄也自中国始也，彼其细如缕软如丝，不痛不痒无意无识之毛发，戴于欧美人之头而短之，戴于佛者之头而尽去之，戴于遍世界女子之头而尽留之，而皆安犹大不幸而戴于吾中国数百年来男子之头，而曰将杀而身族而家墟而乡亡而国，非知中国发史者则不信也，古者称述夷狄之俗必曰被发文身，进于中国则发之，相沿三四千年顾何足异，元魏拓跋氏兴史字之曰索头部异乎其发也，蒙古入中国则又有三搭发之说，云三搭者环剃去头上一弯头发留当前头发剪短散垂却析两旁，发垂绾两髻悬加左右肩衣袄上曰不狼儿，云左右垂髻碍于回视不能狼顾，或合辫为一直拖垂衣背，今辫发制是也，然未闻以为祸也，清兴发祸乃益烈，顺治元年既定江南乃下剃发之令其略曰：
    向来剃发之制不急，姑听自便者（中略）自今布告之后限旬日尽行剃发，若惜发争辨决不轻贷。
    此令下而中国人以发死者无虑千万，吾今日言之犹懔懔其发疏也。
    钱肃乐曰：合藩镇之兵不能卫小民之一发，懔懔乎将以不址⑺馈
    明遗臣傅冠捕至江，见李成桂成桂诱之降，曰公大臣若址⒏还蟮蔽藜，冠曰：自有冠裳以来未闻有秃头宰相者。成桂曰：公发种种与秃何异，稍剃可乎冠厉声曰：汝知千古有文文山否，我头可断发不可剃也，卒以是族。
    此一言之事耳吾闻清兵南下时，使剃发者负担游於市，执路人强剃其发不可，则杀之今剃发担前端有树杆，或曰所以插刀也，虽然吾国人固以繁且庶号天下，当时屠之不能尽杀之不能灭，野火烧不尽春风吹又生，生养休息又忽忽二百余年，其为中国发最安稳时代矣，道咸之际洪阳兴于广西，蹂躏十余省连结十数年，洪杨制必蓄发，（今人称长发贼）目剃发者以为妖也，清制必剃发目蓄发者以为贼也，相搏相击相屠戮而居於贼妖二者之间之数亿万之生灵，其剃发欤则杀於洪杨，其蓄发欤则杀於清兵，忽趾鲂詈鏊栏巧倌苄颐庹呤且垡玻中国全部数亿万人，乃随细如缕软如丝不痛不痒无意无识之毛发，以投入于万万不能幸生之域，全世界纵今古横东西所未有之奇祸也，同治季年中国宴安如故盖发祸稍息焉，虽然四十年之光阴又戊戌其已过，戊戌以后吾中国士人留学日本者以半剃发为不足，则尽剃之政府以为恶，电致今驻日清公使蔡钧氏，令学生必辫发否则曰此逆士也，当迹之于时学生有剃辫者有不剃辫者，交相恶交相诮，世之论尊王与革命党派者不以言论不以事实，唯以去辫不去辫为尊王革命两党之一大标识，然则吾今日中国发祸又隆隆其方兴也，吾尝论中国人之特性为至变至化至不可测度，何者於昔则争剃辫争剃辫，特性也于今则争不剃辫，争不剃辫亦特性也，彼其争剃辫不剃辫而以同一合致之目的，反显为异趋背驰之现象，若勿畏刀锯若勿喜冠缨，若勿恤身家而必力行其所负特性而后安，吁是可异已抑吾闻生理家言，世界处发之道四曰全去之，则僧人之所行也曰全留之，则妇人之所行也曰短之，则欧美之所行也曰前则尽去之，而后则尽留之，则今中国人之所行也其害为最甚，发以护脑也于前尽去之，则脑伤于后尽留之，则负重而滞必不足为法。
    （自政府留辫令下，日本东京成城学校监督令学生皆留辫，独生理学教习日人某勿善也，某见学生去辫常赞之以为有益生理。）故今人明生理学者必断断争不剃辫也。
    ●第二期・时评
    本志同人既越在海外，将欲求内地近事由内以达外，又从而反哺于内，夫所贵乎记事者谓其速而新耳，若兹则何取于是欧米通例日报主报道，旬报主批评，彼其在本国且然，而况远在海外者兹特删记事一门，而增设此杂取近事之有关系者详之，以为吾国人告焉。
    虽然批评实舆论之代表也，非易言矣，凡一事之起必有其繁重曲折，许多近因远因而始成苟于此事之原委有一事之未明，则未有能下明确之判断者也，即明矣而学识不足以究之，则其为言仍无当，故批评者今日的历史家也，历史就过去以验将来，批评就现在以测将来，而非积有实在学识实在经验，未有能济者也，欧米各报以批评为天职，而记者之程度即视其批评之上下以为衡，同人于此自问能胜其任者盖鲜，然以我国舆论之杂此业之不发达，不得已姑为之椎轮焉。
    ◎内国之部
    桃源何在！
    今日之中国破坏固破坏不破坏亦破坏。
    自义和团平定后而直隶之乱起，而四川之乱起，而东三省之乱起，而广西之乱起，即就浙言而衢州而严州一月之内闻小乱者必数起，一年之内闻大乱者必数起，以结果论之则小乱一次死之少者数百多则数千，大乱一次死之少者万多则数十百万不等，其死也不见知于政府不见知于国民，不见知于世界何罪何辜，而遭此毒嗟乎自世界有国以来未有如支那民族之惨者也。
    吾去岁游江南接其人，其貌蹙蹙其容黯黯，相与太息曰：‘今日乱矣安所得避乱之地如桃源者。’嘻兹言也实亡国之根源，而中国所以数乱不休受无上之惨毒，而莫之能救者也。
    昔饮冰子曰天下之最可厌最可恶者惟旁观者，吾谓天下之事最苦最可怜最不合算者，惟旁观者夫二虎争有一不利，即有一利以公算ｐｒａｂａｈｅｌｉｔｙ计之，则其所得为一也，若旁观者则苦于甲复苦于乙，只见有害不见有利，数千年来死之又死杀之又杀，皆是辈也而今者又芸芸遍中国矣，吾恨之吾哀之。
    诸君诸君曷为身家计，曷为父母妻子计，诸群畏破坏而不思所以免破坏之方祸不远矣。
    免破坏奈何曰自破坏，自破坏者非教人以杀人放火效彼乱民之谓也，原彼乱者之所以为乱之具而破坏之，则诸君之所以为妻子为身家者莫善于此。
    如其不然则吾知二十世纪中尽地球之面积中而数之，必无块土可以为支那人之桃源，不然抑或在地下未可知。
    　　杭宁铁路问题
    我浙二千余万之同胞不闻美人欲来开杭宁铁路乎。
    我浙位於扬子江下流虽非世界舞台之中心点，而颇富财产，自通商以来英人裰日人要之，意人索之几落於外人之手者数矣，未也者以当冲各省之权利未尽也，及二十世纪之劈头直省之铁路分略殆尽，各属之矿产订开将完，於是美人下捷足先得之计，谋揽吾杭宁铁路权果若是，吾浙其亡矣乎，吾浙其亡矣乎。
    盖二十世纪之世界铁路世界也，铁路所及之地即势力所及之地，势力所及之地，即财富所尽之地，铁路及一县即一县之势力之财富落於外人之手，铁路及一府即一府之势力之财富，落於外人之手铁路及一省，即一省之势力之财富落於外人之手，如芦汉铁路之付与德筑也，而芦汉之财产任其开掘任其吞蚀任其收括，失者不下数百万矣，东三省之铁路付与俄建也，而东三省之人民任其剥夺任其役使任其屠戮，死者不知几十数万矣，其他沿江沿海各省莫不皆然，独吾浙之财产依然完全无缺，吾浙之人民依然欢笑如故者，以未以铁路之权授与外人也，自今而不知拒吾恐吾浙与芦汉东三省之财富人民同归括尽杀尽於无形，灭国灭种之铁路世界矣，呜呼吾浙人乌可不群起而拒之。
    然则吾浙人能拒之乎，吾断之曰吾浙人必能高掌抵手，大声疾呼而拒之也，然则吾浙人终能拒之而不使入乎，吾又断之曰吾浙必终无一人能竭智尽财死而后已而拒之也，何则逞一时之公愤好为夸言，恋数十年之欢乐不肯一死，此吾中国十八行省人普通之性质，而吾浙尤甚也，吾於是不得不为吾浙同胞告，拥有十万或百万之富者，与其迁延数年与吾财产同归澌灭，不若就此时半施吾之财产以拒美人而自建铁路，铁路者世界非常获利之商务也，铁路多建一尺即利益多获一尺，铁路早成一日即利益早得一日，故从此并可以半有限之财产，而获无限之利益岂不美哉，即使无利益可获而我半留之财产除无盗贼土匪之抢夺，无败家子孙之浪费，不亦若磐石之安乎，数口或十余口之贫户与其迁延数年为洋奴洋隶受牛马之苦，曷勿就斯时力与富者同抗美人而创铁路，铁路者世界最费佣赁之工业也，铁路多筑一处即贫者能多获佣赁一处，铁路之工一日不已即贫者之获佣赁一日不已，故从此并可以无形之劳力而获多数有形之佣赁岂不美哉。即无庸赁可获而自吾费多数劳力，则吾之子孙自能永享利益，而久生存于世界之浙江一部矣，呜呼浙人从此可以猛省矣。
    否则吾将吊浙江潮之不灵。
    ◎外国之部
    ○崇拜东人者听者！！！（留学界记事门参看）
    今岁日本举行第五次内国博览会，初以支那人与印度等亡国之余并列，继又设台湾馆并将福建运来产物陈设在内，东京留学生方在力争未知其结果。
    呜呼我国民其听之吾欲有所言，吾不成声。
    我国人之性质外人知之久矣，予我以虚设之名词绝我最重之命脉，使我鼾睡而不觉，此近今灭人国者之长技也，日本今日之举盖日本秘密手段之缺点也，谓为日本之侮我也可谓为日本之警我也，可虽然醒我者不自日本始，且不自今日始，特我国麻木不仁之醒我而我自不醒耳，嗟嗟旧时王谢堂前燕飞入寻常百姓家，我述至此我不成声。
    呜呼吾不知彼骑从联翩，相率东来看博览会者翘首一瞻，则见彼‘台湾馆’三字之额巍然一横于其上者，吾不知其作何想。
    ○加拿大之人头税
    加拿大总理大臣罗利爱氏以支那移住民人头税自一百弗增至五百弗之事件，提出于下议院且使载运此等移住民之船长对于此项人头税之支出，有直接负担之责任云云。
    呜呼我海外数百万之移住海外民族，其何以堪之，夫彼之增税原由一言Ａ３蔽之则憎支那人夺其利而已矣，虽然憎支那人者岂惟加拿大，美国如之澳洲亦如之。
    然则二十世纪之末欧美各地必无支那民族，片形双影存留于其间矣。
    夫等是政策也彼何以不用之于别种人，而独用之于我嗟乎，有国者与无国者竞固任有天大之能，无所用其力者也，岂惟彼殖民地而已，宅我之土入我之室，用我之财昔之旅居暂租者一转瞬而自认为主人公矣，管辖之驱策之敲剥之，彼固俨然认世界为文明人所独有也，天之下地之上竟无一片土可以容，‘亡国之民’之驻足者我国民亦曾念焉否耶。
    ○俄领沿海州之人数
    俄领沿海州者即南乌苏里，哥萨克乌苏里，提督岛等九县是也，去岁杪查其人口之总数有二十四万三千百四十人，表如左。
    
    
    男
    
    女
    
    合计
    支那人
    三、三五○四  三○五
      三、八八○九
    俄人
    九、二八二八  四、五○四四  一三、七八七二
    朝鲜人
    一、六四三五  九二二○
    二、五六五二
    日本人
    一○九三
    一○七五
    二一六八
    土人
    二、二二八○  二、○八二○  四、三一○○
    外国人
    四四九
      八七
      五三六
    
      一六、六五八九  七、六五五一  二四、三一四○
    夫东三省者瓜分后之中国缩影也，地有税屋有税营业有税，穷民之食俄兵夺之，工人之金俄兵劫之，日遭奇祸奔诉无门，不得已而告诸俄官，则谓战败之国应受特别之虐，呜呼支那人圆舆虽大尚有容足处乎，有东三省之现状于是有沿海州之现状，盖居于内国既苦于旱潦瘟疫盗贼课税而饥寒交迫不得已而为冒险之计，远往异域依人篱下，遂使南洋群岛黑龙江北皆有我国人之足迹，不知者以为我国人之膨胀力也，而不知有大不然者在焉，白人之膨胀以实力吾人之膨胀以饥寒，白人之膨胀即其民族繁昌之现象，吾人之膨胀即其民族衰亡之现象也，试一览其表男女之比例差未有若支那之远者也，夫外国人之男多女少者盖是旅行探险之徒，非若中国人之久居於彼者也，若我国人则固异是者也，顾流离颠沛无家族之乐，鸿雁嗷嗷积莩满地，其遗骸之得归故国者则幸甚矣，呜呼灭种之祸非必日事删夷也，生计憔悴儿寒妻饥，不百年则其残骨为博物院之陈列品，而其髑髅为人类学之试验器矣。
    ○日本之外人囚表
    日本最近之调查有外人囚五十六人，其罪名国名列如左。
    
    囚人
    刑事被告人  别房留置人  惩治人
    合计
    支那  二二
    一七
    
    Ｉ
      Ｉ
      三九
    英国  一
      Ｉ
    
    Ｉ
      Ｉ
      一
    美国  一
      Ｉ
    
    一
      Ｉ
      二
    德国  Ι
      一
    
    Ｉ
      Ｉ
      一
    俄国  二
      二
    
    Ｉ
      Ｉ
      四
    朝鲜  四
      四
    
    一
      Ｉ
      九
    总计
    
    
    
    
    
    
    五六
    痛哉我国人何作外人囚之若是多也，岂以本国之刑重外国之刑轻，本国之囚秽外国之囚洁乎，果尔则颂外国之功德碑，将日多一日矣痛夫。
    抑自治力者人生之最要物也，我国无教育民乏自治之力反受治于外人，可耻孰甚焉虽然此犹小事耳，其他之可耻者更楮墨难罄也。
    ○俄国新设海事者
    去岁十二月俄国新设海事省，任并王亚历山大米哈罗为海事大臣，此其结果俄国之行政上将有重要之改良，欧洲列国无不注目以观其变。
    溯俄国之旧来凡船舶港湾，与夫海运之事皆属于大藏（户部）递信二省，以彼得之热心海事而航海事业尚在萌芽，至今帝尼古拉则大发达矣，始则造船舶于异城免其输入之税，次设造船学校于圣彼得堡，复于各地方立航海术练习所，磨牙擦掌欲大肆其鲸吞，观其东则太平洋海军之力已足与英抗，而雄图宏愿日长而未有已，观其西则达的纽尔之事件又见告矣，首尾并进包藏祸心，其用意之周其手段之灵，未有能右之者也，虽然竞争之局不在西而在东，而我国适为其中心点我国民将何以处此。
    ○法国议会之外交问题
    法国自去岁十月与暹罗订约以来南亚势力大有扩张之志，顷阅新闻有台龙克耳者，安南之选出议员也陈议于议会曰‘予於安南得长久之根据地，将来支那有变得有所备，并欲置有力之军队。’闻皆赞成云云，诸君亦知安南亡国之痛乎，二十年而言语灭而文字灭，恢复之期杳无日矣，今法国乘此风潮而两粤之势力圈必更图其巩固，诸君其知之乎。
    ○俄罗斯将制定宪法
    於二十世纪中有可以左右世界之力量者，俄罗斯及中国由专制主义而变为宪法或民主主义是已。
    中国与俄罗斯相类似之点甚多，其国土之广漠也相类，其人民之坚苦也相类，其君权之宏大而积久也相类，政府之联俄也以其声气相类，借此可以保我位也而今则何如。
    近俄国大藏大臣维衣台与内相对蒲列之议一大问题，其问题为何虽不甚明，徵诸氏等之言动确系准备采用立宪制度，盖两相皆守宪法主义者，欲变俄国政体为立宪制度，维衣台曾向莫斯科日麻斯得威行政员长明言宪政时代将近，与彼处人私语亦是道此意，（见二月十四日苏报）噫俄之改立宪制度其不远矣，假令俄一旦由君主而确立为宪法制度，则中国真亡矣，何则今俄虽建铁路於西伯利亚，练海军於旅顺大连湾，似竭十分之国力以经营吾中国矣，实则圣彼得堡政府之手段哥萨克雄武之势力，施於世界大地者尚不过十分之三四耳，余者以虚无党星布革新机渐动，不得不留之以防内也，苟从此举国通认确立宪理，新旧统一党会化分，共同一致励兵秣马乘西伯利亚铁路而直捣吾国北京，乘势四下屠毒吾人民，囊括吾财产盘据吾要害，待吾若波兰不得开学堂，用国语待吾若印度不得为议员，与国政则吾中国非永亡於世界大地乎。
    得近日报俄人于宗教自由一问题已通过矣，夫俄国专制政体之回护物有三，而宗教其最重之一也，今此关已破则俄人之得自由不远矣。
    盖至是而世界之专制国必不能再出现于世界，而中国之兴亡则即视其事之通与塞以为衡，国民国民亦有望人之食而一为流涎乎。
    玉碎寻常事英雄不瓦全誓，除顽固党痛失，自由权入梦还忧国伤必欲，问天江干明月夜孤愤不成眠。
    ●第二期・杂录
    ◎东报时论
    东报时论其可以增吾国人之智识学问者，每日亦选不胜选，兹特以各报中采其精要者短其篇幅，以省读者之劳，广其门类以集寰宇之识，内地虽不能读东报苟得是，则亦可以识其大略矣。
    ○大势…………………………二篇
    ▲欧洲人口论
    千九百年终陆维秀及明野秋二氏调查全欧之人口，共四百零一兆九万八千，面积二千九十万六千四百六十八方里，即每一方里平均有人口二十人，据千八百六十年之计算，全欧人口不过二百九十八兆，千八百三十年二百十六兆，千八百年仅百七十六兆耳，可知欧洲之人口于十九世纪之中增百分之百二十九，实二倍于前而其中迁徙于他洲者尚勿计也，欧洲人口最多之国为俄罗斯，据千九百年之末俄国之人口合芬兰地及亚细亚属地而算，得百三十六兆，迩来上百四十兆矣，盖俄国年增人口二百万以为常也，次于俄者为德，有人口五十六兆，次霭鹿四十七兆，次英国及爱耳兰四千一兆，次法兰西三十九兆弱，次意大利三十二兆。
    按欧洲人口增加之程度其在东方为尤速，千八百七十年以来俄国之人口增百分之五十，塞维亚及希腊五五罗马尼亚增四五，而西方之英国增四三，和兰四二，德意志三十，白耳义三四，霭麓罄二八，瑞西匈牙利皆增二五，南方则增加之数益少，意大利增二一，西班牙增一一，葡萄牙增二七，而全欧各国除爱耳兰反灭一八不算外，最增加迟缓者为法兰西，仅增百分之八耳。
    ▲英国之势力
    自亚东至英国途次所经有支那，有马来岛，有印度，有埃及，山川风土千状万态，人种淆衤集丑类繁多，而其占有大势力一贯于其间者惟英人，上海者东洋第一之大港，美法虽有租界而寂寥不足观，惟英界则繁华壮丽加人一等，而英属之香港其港湾之设备行政之设施一出于英人之手，其惟多利亚街中有巍然高耸之汇丰银行者，修饰庄严几揽支那财政流通之大纲，而其主则英人也，彼处出入之商舰往来如织，俱树英国国旗而他国之船不过寥寥数十艘而已，新嘉坡者为热带产物之渊丛，供给南部亚细亚及南洋诸岛之制造品，年额至五亿以上几敌支那及日本各埠之全贸易额焉，彼南者商业虽大半为新嘉坡所夺渐次衰退，然尚俨然为一大都会，此两地与马拉嘉及威来斯诸港现均为英领海峡殖民地噫盛矣，是数处者支那人之事业甚多，而提其大纲为其主人翁之位者仍不外英人，且其归化英国者甚多，德英人之心颇盛，如彼南之埠头有石造之钟表台焉，上书支那归化英国之臣民某讴歌先帝之美政，盖祝即位五十年大祭之所建也，况彼处土人用为衣服料之最要物品，非印度之纱即英国之木，故其与母国之关系坚固异常，锡兰者亦与其他亚细亚南部各要地仿佛，其初为葡萄牙之殖民地后属荷兰，今亦入于英人之手，其衤集种之土人尚带有荷兰之面影，而恒河之圣池尚存荷兰人之石垣，而其行政官五人尽属英人矣，其佛寺所饰之佛像大抵皆英军自缅甸所取来之物，且英人颇示宽大佛教与基督教并尊，所谓特其俗而变其政也，哥伦布者全为英人之所经营，筑港湾为大堤皆以英人之资本为之，产物有橡皮可供各种之制造，有红茶供英人膳饮之用，有真珠供伦敦英人饰颈之需，若锡兰对岸之印度更为英国之第一制造场矣，近年以来殆全用机器，除摘茶以外几无土人用力之所，故所有事业全属于英人，苏彝士运河者其初为法人所竣功，世界之一大事业也，今虽尚属于法人，而自倍根斯非德侯收买埃及国王股票以来，其本大半入于英人，故其大权亦不得不在英，且埃及为英人之保护国，英兵屯戌于其间者甚多，一旦有事运河必全为英有，非虚言也其他印度洋面之墨利嘉司及萨马拉，红海内外之亚丁及配利磨，地中海之萨伯刺司墨尔他及箕伯刺他，凡东西通航之要冲无不委之于英，平时之贸易战时之运动，英人绰绰然自由哉，噫日浸月盛吾恐英人之势非若此而已，东方之老大病国亦将隶入英之版图矣。
    　　教育……………………………三种
    ▲井上圆了氏之东洋伦理，与西洋伦理之差别。
    　　　东洋
    （一）纵的人伦以父母为人伦之始。
    （二）以家族为社会之单位，人依家而立故为家族之组织。
    （三）家督相续无嗣子则收养子。
    （四）东洋之国以历史而言为一家族之发达，故重家族。
    （五）儒以孝道为人伦之本，故维持纵的人伦。
    　　　西洋
    （一）横的人伦以夫妇为人伦之始。
    （二）以个人为社会之单位，家依人而立故为个人之组织。
    （三）无养子之制度家督不相续。
    （四）西洋之国不过为个人之团聚。
    （五）基督教以爱人为人伦之本，故维持横的人伦。
    ▲小崎弘道氏之论东西文明之长短
    颉德氏所作之泰西文明原理中，论古今文明之差别曰：古代希腊罗马之文明为现在主义，近代欧洲之文明为未来主义，所谓现在主义者何，凡个人家族产业道德宗教俱为现在而存，故其极也遂不得不受制，于政治主义军人主义，于个人则以伦理与快乐同视，于国家则以道德与利益同视者，要皆此主义也斯督克派之主我说者，亦此主义也，罗马之行虐杀幼儿之风习存奴隶虐待之恶俗，崇尊帝王如神皆此主义之发现，是古代文明之根本义也，现在文明之根本义则反是，不为现在而在未来，人也者不为个人为一己而生，乃为他人为世界而生，此所以与现在主义大相反也，盖古代之道德以顺境遇为主，而今者以良心与神意为准，遂至有恶克斯经之‘忏悔录’，而道德不能自进矣，余固非以颉德之说为然者也，然以颉德所论古今文明之差别，移以论东西文明之异趣不亦可乎。
    ▲福泽谕吉先生之论伦理教科书
    先生曰凡德教之书成于古圣贤之手，又出于其门，无论其主义何如，天下后世尊信其书者，尊信圣贤之德义故也，支那之四书五经印度之佛经，西洋之圣书皆以其人之德高望重故，其书亦随其人而传，人皆信仰之假使今者寻常一男子忽吐奇言，或席上一讲师偶辩一论，适与圣贤之旨相合，则吾知天下必不遂信其言，而尊崇其人何以故，特以德义上尚不足信其为人故也。
    科学……………………………一种
    ▲原质观念之进步
    原质之观念深入人脑由来已久，太古之印度以火风水土为造物之神，夫言火风水土则明为原质之意也，在昔希腊早有原质之说，以谓乃由神力而来，为世界之源其初希腊之哲学家唱之，以为必有一原质，为众物质之始或曰风或曰火，其后始以火风水土并称，及亚立斯多德氏出唱火风水土皆属一物质，不过异其形代表温冷干湿而已，是说也盛行于世，殆二千年不息其说大概与支那相似，曰火温而干风温而湿，水冷而温土冷而干，故火之温性移于水可变风，火之干性迁于水可成火，火风水土之外一切物质互相变迁于是万物变迁之说始出，然此等无据空说流于学界为害甚钜。
    当欧洲黑暗时代亚刺伯人雄飞于思想界，兴大学设图书馆，研究一切之学尤热心从事於化学，然其所以热心于化学者，盖即妄信亚氏物质变迁欲以贱金炼成贵金，时有炼金师名钓巴者立说贱金属中多舍硫磺，贵金属中多含水银，若能于贱金属中去其硫磺入以水银，即成贵金然欲制之当用‘仙石’最为有效，所谓‘仙石’者乃秘法也，竟莫知其由炼金术之说渐入于欧洲，盛行数百年或曰铅可为黄金或曰‘仙石’可延人寿，当时欧洲之皇室以财政艰难常保护炼金家奖励其术云。
    至十六世纪开幕之初，炼金术之不足信渐为人所觉，同时又知化学之目的首在制药，于是面目一新，然原质之观念依然滞而不进，至有‘物成之中含水银硫磺及食盐三原质，若不调和能令人体生种种之病。’之说逮十七世纪之中叶卜衣儿出，始一刷原质之说而新之，虽导物质凡至不可分析者，斯之谓原质之说又去今百二三十年前拉伏鸠出，始排从前然烧辶吨误，而一正之又定原质不灭质量常存二大原理，为今日化学之基楚，基楚既定于是始先后考得七十种之原质焉。
    今日所有原质其数凡七十，虽皆为独立之物质，然恐此等原质本为一原质进化而来者，非真原质也，是说也自昔往来于化学家之脑已久，近顷五六年间经各种考验，其说似益真兹举从来原质唯一论之根据言之，（第一）一初进化论，（第二）研究天体之分光存于温度高之天体者，其原质数多存於温度低者其数少。（第三）原质间之关系如碌气之与碘溴镍之与钴竟无大别，近年至苏纳线诙窘鹣撸倍该路线等之发明，其说弥信矣倍该路线者以铀与钍，及其他二三物质相合而成之放射线，其放射最多者实惟铷，后经种种之考验知钅加之为物带有阴电气之微分子，其大小不过轻气原子之数百分之一，乃至千分之一其性质与铀钍同出一途，且又与苏纳线酷相似，由此观之凡物之微分子有共同之性质实为通共之质可知也，吾故曰今日所知之原质均非真原质，他日考据精详推察及于微妙，必能得其源始之物质也，此说若真其於原质论上又兴一大变革矣。
    ◎奇奇怪怪
    ○猿语研究谈（承前）
    研究猿语以蓄音器为最要，盖初虽亿记其二三终难明其用法，余尝于箱中食时众猿环居而视作ｗｈｏｏ－ｗ　ｗｈｏｏ－ｗ之声，余亦佼之曰ｗｈｏｏ－ｗ猿皆就食，食毕复至余处求吃，余因知ｗｈｏｏ－ｗ云者猿之所谓食也。
    余为研究猿语之故尝至亚非利加非拉子湖之森林，自嘉菩港上陆沿河行二百余里，是处有一种猕猴蟠据森林中，丑类蕃殖余因置箱而居焉，彼处老树狰狞有直径八尺高百余者，葛蔓延如网又有毒蜴蝮蛇匐行出入殊不畏人，盖视人亦为一动物也。
    浓荫蔽日虽昼如晦，夜则月色希微仿佛透入绿影，树叶腐败空气阴湿时发恶臭，而余处于是厝阅月也，余所居之箱广阔十四立方尺，张以铁网复以绿叶下置四足，箱中备有一桌一椅及火油锅灶蓄音器手枪照相器等，并各种食物箱中所蓄数猿皆静随余居，宛如一家每晚常有虎豹之类至箱外向箱而嗅，当时余亦不觉自为人矣。
    余非考猿语已也，又察其风俗习惯焉，中有最奇一事即猿所自呼为碗乔者是矣，碗乔者何祭祀之类也，一年必有数次先作舞踏会，诸猿群集踯躅跳舞，又多骤河泥调以浆水团成圆形，待其干燥成一大鼓，凡祭时数猿执醺击之訇然作声，众猿应声起舞尝于明月夜鼓声太作，则众猿辜来赴矣，其鼓直径有八尺者有十尺者，余曾携一鼓归现置于野牛府之博物馆焉。
    支那人曾发见美洲于千五百年前
    距哥仑布寻得美洲之千年前，已有支那之人至其处，是说也有种种之证可据，而最确者为近年于中央亚美利加所发见一佛寺之古迹，推其物质当是千五百年前之物，盖为支那宣教师所建，而其后千余年始为西班人等所毁者也，夫哥伦布之得美洲欧人推为世界空前绝后之事业，而不知我祖国伟大之国民乃早捷足而先得之，惜哉后无继者，虽有豪杰亦湮没而不彰，吾于是为我祖国歌为我祖国泣。
    ○似虫之人
    世上人种其类各异，而最奇者莫如俄国墨斯哥地方之民，其人于上半年则饮食起居如常人，于下半年则蛰伏如虫，长眠绝食凡半年英国医学杂志曾记其事曰，此等人种当自不可记忆之上古移下之风习，每岁冬期见雪则各户之家族即环集炉边而睡，日惟起一次稍食一种面包之类，添薪于火而后再眠，凡六阅月至草木萌芽，则各家启户而出从事农业作业半年，则又蛰伏矣其土人称其蛰伏曰‘陆齿加’云。
    ○似人之鸟
    白耳义拉哥维萨氏，近于法兰西之学术杂志上，载南极探险之记事，中有似人鸟一节是鸟乃氏所发见者名曰企鹅之鸟，身高四尺有奇头黑色而带一种异彩，如人载冠然两翼美如人之着外套，两足肥大徐步而行直立如人颇具威严，远望之不异于人，夫企鹅之能直立也因名曰企鹅，而此鸟又能似人因名之曰企鹅之鸟云，此鸟不能飞翔惟善于泅泳故常居于水。
    ○鼠之性质
    鼠之为物默而劣其性必有异于他动物者，因有人考之得下之数条。
    （一）鼠性善疑而富自卫力，（二）其生产之地每次必迁移，决不重至前处。（三）鼠生后四十日即能长成而生育，其生育每次或八只或十二只。（四）鼠富于忍耐力能胜较己身重之物。（五）陷于危险之时能使他鼠知之，如落于器中则器外之鼠必知之。（六）鼠之臭味各不同。（七）鼠每陷于危险之际能发一种异臭，一欲求逸一以使他鼠嗅而救之也。（八）鼠之穴必有一备逃遁之路。（九）凡能作声之器上俱勿立行。（十）鼠能绝食至二十四时之久，鼠之食物因其土地而异，其最喜食者大概为荞麦、壳蟹、胡桃、麻种、花生、米粉、糖饼、油腊豆等，然无一定酷好之物。　
    ◎留学界记事
    阳历二月十日日本新闻
    博览汇报
    有西田正俊氏等就本馆正门外百五十坪之地设人类馆雇北海道虾夷台湾之生蕃琉球朝鲜支那印度爪哇等七种人於馆内演其固有特性生及息之程度阶级，并其恶风蛮习等，以供观览业经坪井博士协赞刻下已雇定以上七种人云云。
    阳历二月十一日国民新闻
    有西田正俊氏发起设立人类馆於会场正门外，约占地三百五十坪，雇虾夷台湾之生蕃琉球朝鲜支那印度爪哇等七种人於馆内，演其固有特性及生息之程度阶级以供观览，其演技次第悉照坪井博士调查世界风俗写真帖办法云云，当时学生既得此报会馆干事即日集议草一文报告各处其文曰：
    ○呜呼支那人！呜呼支那人！！
    ‘呜呼支那人呜呼支那人’吾响者不知其地位，而今而后吾知之矣，吾响者不知其品格而今而后吾知之矣，闻诸西人之言曰：‘廉耻者上帝特赐之品。’又曰：‘由小国而进为大国，由张国而进为强国者，其必自知耻始由大国而堕为小国，由强国而堕为强国，其必自不知耻始。’吾国统四百兆民家拥二千万方里，以与地球各国伟大之国民瑰异之种族相角斗，孰胜孰负间不容发，知耻与不知耻其存亡危急之关系哉，呜呼噫嘻谓吾国为不知耻耶，则骄者且曰黄农姚姒吾之鼻祖也，山酋岛长吾之世仆也，平原大泽山庐水屋，吾之良室听也，聪明特达秀绝一时者吾之佳子孙也，吾民何为而不知耻，呜呼噫嘻谓吾国之人为知耻耶，则勒英女后之纪功碑，献日本天皇之元旦颂者，吾海外之民也，牵联军总统之辔揭各国顺民之旗者，吾北方之民也，妻女淫于意兵而不知羞，坟墓抉于法人而不知痛者，吾南方之民也，吾民而何为知耻也，孟子曰：‘人必自侮而俄人侮之国必自伐，而后人伐之。’数百年来吾国受侮受伐之事擢发所不能尽矣，吾不忍道之吾又不能尽道之，往者已矣吾姑语其最近者，大者已矣吾姑语其最小者，大阪之博览会日本之盛举也。各国冠裳云集以[A064]察其工业之盛衰进退，有讲人种学者设人类馆于博览会之门豢养支那，朝鲜，琉球，印度，虾夷，台湾生蕃，爪哇等七种之民於其间，而演其顽风恶习以为会众观览，呜呼甚哉此举也，吾不知日本人何心也，若印度琉球已亡之国，而英日之奴隶也，若朝鲜俄日之保护国，而吾之旧藩属也，若爪哇，暇夷台湾之生蕃世界最卑之人种与鹿豕相去一间者也，吾支那人虽贱何至与此六种人骈首并足耶，且印度台湾虾夷何一非亚洲之土产物，又何苦陈此丑秽之状态以供泰西各国之一笑也，吾又不知支那人之何心也，而高官数十巨贾数千百，捆载其货物车辇其金币，而亲览吾同胞之下等者跻之，於六种之族类而知之而不问之，而且尤桓手不顾也，夫吾国先哲有言‘哀莫大於心死，’吾不解吾国人之心死与否，若犹未也，宁不如今日之事吾国之地图犹未换颜色，吾国之上下犹未称臣妾，然而与印度列此奴隶我也，与朝鲜列是厮养我也，与爪哇暇夷列是明明生蕃我而野蛮我也，抑吾观日本各处遍设动物水产各馆，今又有人类馆之设，是又明明以动物目我水族目我也，‘呜呼支那人’奴隶犹可言也，厮养犹可言也，生蕃而野蛮犹可言也，气即卑志即陋，灵魂即澌灭净尽何至自等於禽兽虫介而不知耻耶，抑吾思之自甘於奴隶故必更降而厮养，自甘於厮养故必更降而为生蕃野蛮，自甘于生蕃野蛮故必更降而为禽兽虫介，达尔文作进化之论谓人为猿之进化物，然则禽兽与虫介安知非吾人之进化物哉，奇哉奇哉日本人之有此圈槛也善哉善哉，支那人之有此因果也，‘呜呼支那人’昔时为华屋今也为山邱，昔时为栾却今也为卑隶，其亦有悲之愤之起而挽救之者乎，诗曰：‘父母先祖胡宁忍予。’先祖维何黄帝之谓也，又曰：‘如彼疾风亦孔之唉。’唉者维何吾咽哑而不能言之谓也，‘呜呼支那人呜呼支那人。’谓其不信盍观听译之新闻，谓其不耻盍观所载之图画同胞同胞，吾又何言如是我闻慎勿造因。
    是稿既成而日本之印刷局又迟迟不能即日出版也，留学生乃商之大坂孙君实甫，孙君初闻此事即愤之竭力谋此事，其来亟有云：‘如日人果不撤去，则大坂中国商将于开会第一日举黑旗以志哀而不作贺礼。’后日人不得已乃去之，至近顷又以福建产物问题，留学生全体大哗现方在力争中未知其结束。
    ●第二期・小说
    ◎苦英雄逸史　　　
    ☆任克
    ○普露士亚皇后路易
    悲哉吾何忍读路易传吾读路易传一字一滴泪，一泪一成血，吾声哑吾肝破肠裂，余哀犹未尽也，然而吾焉敢不草路易传与同胞共读之，以哭路易之泪之血以哭我祖国也。
    吾以言人情也则生离不若死别，吾以言国事也则附属不如灭亡，寄人篱下卖媚异种，苟知人禽之界焉，而何以受之魔王那破仑，既狂吼一声以出现於十九世纪，东掴一把血西斩一握草，几令全地球国之代表皆屈膝出入於其胯下，而当时之普鲁士亚则蕞尔小国，受创最深吾阅其笼城图吾读其亡国记目其痛齿其噤也，而斯时最猛最侠最爱国之皇后路易，则困於四围楚歌之声里，东望惨白降旗，西望鲜红颈血泪，且滚血且沸身且忄栗且战，仅仅以冰冷之手抱其幼儿，既啮且碎之唇接其幼儿之额，酸楚叮嘱曰：‘儿呀普露士亚汝祖国也幸长，毋忘汝国仇毋忘那破仑。’破国山河春城草木，此时果路易最惨痛最悲愤之一日乎，而此实路易最扬眉吐气一纪念日也，盖彼所偎所抱所凄凄叮咛之一丸覆巢卵，即后来以貔貅十万逼那破仑三世于乌江尽头之日耳曼大皇帝维廉一世是。
    苏泰流放冲突那破仑之潮涣，威灵比德死桎梏那破仑之器腐，斯时那破仑如虎生翼，野性大发提其二十万悍将小试于普露士亚，国王既蒙尘出走而皇后跑易曰：‘国可灭不可辱，与其低首下心而饮此一卮奴隶水也，宁以我同胞之热血溅魔鬼。’乃跃入战场中自率三军以决背城之计，其说于士卒曰。
    普露士亚者乃同胞之国非一人之国也，诸君如愿以如荼如锦之好江山，以拱手献于虎狼饱其欲壑斯亦已矣，否则那破仑之肉肥而可食哉，那破仑之血甘而可饮哉，诸君诸君盍以头颅汗血拼得之。
    於是军威大振群曰愿置巨炮於我军后，不还我完全无缺之普露士亚，誓不生还也千八百零六年，佛国大军压柏林路易奋身抗战者至数十次，嗟乎螳臂当车微虫摇石，秋十月霜月沉沉鬼火阴阴，而短命之普露士亚竟长逝，皇后于败军队里绝叫一声‘我何面目以见国民。’拔佩刀横勒其腹马蹶人堕。
    哀哉路易其果殉国而去乎，幸而裨将奋其刃未获致命也，乃收拾残军仓皇逸去以图后效。
    而斯时庄严焕丽之普露士亚之宫阙仍高立云表默默无言，惟见新人长笑而来，不闻旧主痛哭以去，那破仑既一战而胜，遂占领普露士亚之皇宫，搜索路易之私第读其书翰，复指壁上小影语曰：‘卿乎美人乎，吾见卿容吾魂飞去，卿乎英雄乎，吾读卿书吾魄褫去，虽然吾爱卿吾畏卿吾誓必作难於卿。’
    同种仳离故都禾黍，路易既负北乃奔走于其夫跸驻地扣由斯敦，时适十二月中浣山瘦水涸云冻烟沈，琐尾流离游扑兰{艹马}旷原，夕阳无语翘首宗邦，痛定思痛叹曰：‘恨吾以一腔热血沸点过度，卒至卵石不敌国破家荒，今日同胞割慈忍爱背井离群漏网於血风肉雨窜身於蜒雨蛮烟，谁贻伊戚而至於此，今日我祖国四分五裂屈辱於人，铜驼荆棘满目苍凉，谁实为之而至於此，此皆吾之咎也，呜呼祖国呜呼同胞，不能护汝又安用此区区者皇帝为也。’虽然我路易其能忍焉，而与之终古乎临渊而羡鱼曷若其退而结网也，千八百零七年六月以露佛交涉故，亚力山大与那破仑会于其西得，普国王帝思挽既倒狂澜，乃以丧家孤犬尾於后以乞掷还故土之怜，不料满腔亡国之凄凉仅得博那破仑一场揶揄耳，当时要求普国议和之条约如左。
    和议告成之日普露士亚之版图尽归佛兰西占领。
    普国之行政权须归佛兰西掌握。
    玛贺倍儿希要塞须归佛兵守护。（玛贺倍儿希为普咽喉既归佛兵守护，则普无生日矣。）
    而其最恶谑最荒谬之一条，则为和议须普后亲手签押云云，而是时那破仑作难于普后之言尤有极亵辱极惨酷者，噫吾何忍述之也，普国君臣不得已致书招之，路易接手书无限之泪，如急雨跳珠溅蹴纸上欷嘘叹曰：‘我其忍捣首以求和也，何必有今日虽然有灵魂必借躯壳以发挥，苟其获千钧一发之系也，牺牲我身何惜焉。’急驱车往其西得，会那破仑於集议堂，斯时挟国仇之愤服国丧之，服与那破仑寻常一礼怒目高座，扬言曰：‘以大王盖世之雄而乃谋及妇人，妾虽蒲柳之质然颇不惧摧折，今日挺身自首愿大王醢之烹之以息怒。’四座闻之尽蛭杆趼光嗬酰而那破仑鞠躬微哂曰：“卿何盛气临人孤爱卿，仅得赏名花于画中，特乘今日之机缘一慰思慕耳，复移座於普后之侧亲执其手，皇后正容却退怒声叱之曰：“陛下今日此会为国事耶，为凌辱微弱耶，兴尽悲来莫道亡虏无血气也。”噫沙漠狮子乎，闻斯言仅得屏息归座而已，言次复问曰：“知己知彼百战百胜，卿奚其驱牛羊以斗饿虐哉。”后答曰：“不敢辱先人揆逗利希之光荣，不敢辱国民锦绣之山河，是以拼头颅以掷孤注。”翌日张宴那破仑折胆瓶中迎辇花，一剪缀普后襟纽笑曰为卿卿和议告成之预贺。后答曰：“敬谢深情请以此花与玛贺倍儿希同归故主。”呜呼昔英后美窭銮罂ㄑ怕σ塞，于佛不果每语人曰：“若得剖见吾心肝其中必印有卡雅娄血注之数字。”若路易者与英后诚同病相怜哉。
    千八百零九年和议告成，乃与普王同车回柏林，芜城枯苑益增辰触，后乃日从事於薪毡胆栗，誓必图破釜沉舟之报，时忽闻佛兰西民党以颠覆那破仑专制辣手之秘密结社起，后竭力赞成夫乃捐金以资助之，怂恿国民以联合之，已复剖心沥血和泪和墨，著国仇之诗歌布散于民间，以发扬其爱国精神噫屠龙高手，卒获骊珠谁则云马矢石室为闷煞英雄地也。
    千八百零十年十月后卒以忧国之故，罹心脏疾以逝病中后大呼以冰雪饮我，群以苦寒告后曰：“吾支体虽冷而心中正苦热也。”及将易箦仅发其裂帛之声绝叫国仇！！！国仇！！！国仇数声而已。
    夫路易者极危难极困苦极失意之英雄也，然其过去之生涯则虽沮丧，而将来之生涯则极扬眉吐气也，后没之第四年纪念日，普露联盟军逼那破仑于冰天雪海中，而斯时则以一顶桂月冠陈于路易墓上大呼卿，吾为之雪耻者乃普鲁士亚王其夫是也，及没六十年之纪念日，适普佛大战争毕而那破仑三世虎牙落，鹰翅折斯时则以彼一通受降书，陈于路易墓上大呼母儿为之雪耻者，乃维廉一世其子是也，至今日春秋祭祀穆穆皇皇，以九重至尊布，奠于路易墓者即今之德意志王帝其孙是也悲夫我读路易传，令我思令我叹，令我长夜茫茫其无寐也，何则人之亡国也以暂我之亡国也以久，嗟嗟神州我亦伤心日愧向苍笞读旧碑，我同胞我国民其谁以黄龙一卮酒奠先君之墓上而泣告者哉，虽然且以路易传为之爆线为之镜影，读此者其振袖以兴乎。
    ◎海上逸史　　　　　　　　　　　　　　　　　
    ☆太公　　　　　　　　　　　　　　　　　　
    ○葛玛航行印度事
    初欧洲当一千五百年前，西南一王国日波尔脱瓦尔时亲王亨利抱远志善航海术以是名闻一时，亨利闻东南有印度一大陆，金银名香咸荟萃焉决计遣人探寻之，事初议亨利病未几遂斋志而没不果行，时葡萄牙王竹恩第二世薨，嗣立者名哀玛凝尔即亲王亨利之侄也，有叔父风誓欲继遗志为已任，而名驰五百年为今日之航海家异口一声啧啧称羡之葛玛遂崛起於是时，一千四百九十七年七月葛玛奉王命使行，予以船三艘水夫六十人，葛玛遂起行向印度进发，行至数旬过亚非利加之抱脱岬岛，自此后洋面漭氵养一片毫无涯际，终日接於眼帘者惟水天一色而已，经三月船益南过至十一月初四日船上水夫远远型，忽见有一岛若隐若现，船上人久不见陆地至是皆大喜，握手道贺换着新衣待上岸，然是时计达岛岸尚氵页数日，是岛即数百年后为欧洲最有名之法帝拿破仑被流放之处，所谓洒脱黑尔纳岛ｓａｉｎｔ  ｋｅｌｅｎａ是也，抵岛后船暂停数日复南进，时暴风骤至，船几覆船上皆扰乱惊骇，卒庆无恙十一月二十日始绕过喜望峰之南角，二十五日波尔脱瓦尔之航海家鞠池氏以过亚非利加最南之海，遂与相遇同驶行进向北方，逮一千四百九十八年三月初旬，始抵东海岸一海峡，名摩才姆必柯之碇泊场，当是时摩才姆必柯为亚喇伯人领地，信回教红海与印度之间贸易繁盛，一切商业利益均归於亚喇伯人掌握，彼等知葛玛等将往印度必於己之商业上有妨碍群思有以阻挠之使不能成行，葛玛见彼等狡猾万状易受侮，定议雇用该地土人数名为水手乡导，急起锚而行再向北进发，路过基宁陆阿及门罢治沙等地，停泊一二次其人用意与摩才姆必柯相同，以为葛玛此行彼{艹寺}将大不利至欲设法使三艘搁陷浅滩上，其他阴谋诡策种种不能殚述，幸葛玛仍雇用水手乡导始免於难，继达阿林治地居民和蔼可亲，饮食品暨需用各物赠遗甚夥，并代雇谙练港湾之水手乡导多名，时不幸遭信风，信风者印度洋之风也，冬季半岁发於北东夏季半岁发於南西，每岁有一定信期故云葛玛等因信风暴烈，即暂行滞留至八月初六日始行，经二十三日抵印度国阿腊罢海岸，地名加利加脱居民得报，群情汹涌震恐印度全国夙分析不统辖，加利加脱古有豫言相传云是地将来必被白人吞并闯入为主，今见葛玛等航海莅境目为敌人豫言将验汹汹不可终日，幸有青乌家多人极言豫言时期尚未到是地居民愚蠢如鹿豕不知国家不知政治，一以符咒占筮奉为金科玉律，至是闻表乌家言群谣始息事寝加利加脱王，闻葛玛等携有商品多种，思与通贸易以豚鸟及椰子等物馈遗相望，葛玛相机行事蓄念已久，至是议选貌带微黄与白种人小异之十二人衣黄缎衣，上披赤色天鹅绒，持劭唐冯粢韵钢麓排柘锐刀剑，偕诣王宫未行而警报至初，葛玛之至也豫言之惑虽解居留之各国商人开会聚议知白人踪迹所到必被蹂躏，占夺利益无已时，又见国王将与通交好益惧窃运动王初犹豫未几决计，欲发健卒袭杀之并夺其船为犒赏，事泄葛玛知危甚遂起锚，锱重弃其半堆垛岸畔，临行时指而扬言曰某等不复此仇有如此物，行后又迂道至加利加脱之北，地名恳纳陆尔是地国王，待以优礼通殷勤彼此交易颇夥<果句>，将行遣使指示归路，归时无事可记计出航日迄回航，共二年有八月是为葛玛航海第一次相传，葛玛此行以第一次航海总费用相比例约得六十倍利益，呜呼亦人杰矣哉，当是时波尔脱瓦尔王闻葛玛归国大喜，旌其功使入贵族班，兼授印度提督之职，葛玛归国后处心积虑日以报复加利加脱宿仇为事，制造大船五艘小船五艘，载积大炮兵器无数粮食充枞校水手人夫精选而教育之，复向印度进发重抵恳纳陆尔国，时国王闻葛玛再至益出其孤媚政策以求亲爱，并闻国王不知同种同国之谊，曾向葛玛立誓曰无论何事如有驱使我恳纳陆尔当举国惟命是从，葛玛大喜与通商缔结条约，加利加脱王闻葛玛复至将与启衅惊惧甚，急悬休战旗於海岸以示屈服，既又遣使述愿与波尔脱瓦尔结约互市意，葛玛急欲雪愤不许捕使者拘留舱中侮辱百般，翌日遂将大炮向市街轰击，时加利加脱适有大船二小船二十二，未知国有战事由他处驶归，葛玛等设计夺获之继知中有恳纳陆尔船六艘释之使归，葛玛亦返航王知之大怒，集臣下会议其事有献策者曰急造多数战舰与决一死战，然葛玛已行矣，制造战舰一事徒骚扰无所用，葛玛复向交趾支那进发，交趾支那王待遇之甚厚，葛玛於其地设一代理商店，凡关本国商业上事归其办理，一千五百二十年乃归国，后一千五百二十二年又由印度而至交趾支那，翌年未及回国以病终。
    外史氏曰印度之亡也五百年前已烛照而数计矣，宁俟十九世纪哉，同一国也分崩离析弗统辖之其极至，如恳纳陆尔之自相离贰若加利加尔者初欲拒之，继欲媚之至求媚之而不得，抑亦愚矣君子曰覆祚之券固如是，夫然膏肓毒螫弥漫充塞於五百年前而已，然异矣悠悠黄种於葛玛夫何言。
    ○陆治斯南极探险事
    世所称冰山雪海踪迹罕到之南极，一经思想家运动神经梦想所及意，必有无量数之异闻奇事千珍百怪纷阒杂Ш而不可思议，昔时探险家亦项背相望蜚声青史，然卒未闻有一瞑不顾浩然作南极游者何耶，寒带凝Ё四顾苍凉葬身冰窟雪窖固意中事有之，则距今六十年前英国海军士官陆治斯氏是也，氏豁达有大志性勇敢，殆夙禀然善航海术，常喜为大言一日木立海滨，南风冷然扑面陡发遐想，窃念倘得一游南极得其要领为我盎格鲁索逊人种新领地，岂非将来历史上一段大沿革事，否则挟珍奇归亦能使我英国博物馆放一光彩，增长学识见闻一新耳目不失为物理功臣，何惧何疑而不为此，嗣后日计画南游，念此游最险系船遇冰块立斋碎事，乃选良材鸠工起二艘坚固异常，一名爱来培一名泰陆尔，克日告蒇选拔水兵若干人，载两年粮老成持重之亲友暨妻子等闻其事多危之，至有肫劝至泣下者，陆治斯颔应之而已，一千八百四十年十二月十四日遂起程，由纽齐兰特南端之加培儿岛进发，是年南极值冬季颇和煦，行十日海面如晶镜铺平，冰未见二十七日船达南纬六十三度，忽见无数冰块随风簸扬，直扑船舵越二日测量海底，知是处深至千五百六十寻，益前进时正月四日也，群向舱面型南方一带全是银色冰块，大如怪峰突兀直冲驶风，越五日船忽缓行见有千百冰块砺碌围绕四周，若在旋涡中当是时日色蔽光天黯淡作灰色，冻云片片乱飞北风挟之呜呜怒号不休，俄而又变为暴风汹涌澎湃冰声水声相间杂处二三日变幻较前更甚长，空如墨万籁凄然船中人面相向失色，其形状非撮影不能描写垓下被围四面楚歌或庶几仿佛之，陆治斯慰藉数四曰海面广阔必无虑，乃复前进风稍止波浪亦渐平稳，惟天气益寒洌一日忽降雪，前途冰山相对四面雪花如掌大，纷下不休息两船形影相吊，此情此景凄凉万状，翌日西南角隐约间似有陆地发见，舟人狂喜皆脱帽庆幸，鼓勇气直前进，至十一日午前距前所见地细视非大陆，系一雪岛高耸云际，午后驶过南纬七十一度十五分，即昔年著名船长柯果氏经由最南点处也，嗣后鼓轮如矢薄暮时距雪岛仅六里许，舟人议上岛一游周视数四，岛岸高约数十丈层冰包之，大波怒击其上路径殆绝，仅得寄附其傍而已，是日海波平隐欲眺陆地方向咕鄄胀罚前面雪岛一带益明校正如贝阙银宫炫海上俯视水面冰块几百群络绎往来不绝，舟人至此宇宙之美观人生之乐事觉无以过之，次晨陆治斯仍拟上陆放一小船，乘之指岸行未及里许浪挟冰块冲突之势益剧烈，急回棹傍一小岛抵岸悬国旗作纪念物志不忘寒地无草木片影寻视岛中，但见几百群名配助丝之海鸟飞鸣栖息其中，是鸟性凶猛航海者苟上岸为所见，必群起追噬陆治斯小息岛畔瞥见爱来培船上赤色旗高举随风飘，扬举赤旗者召陆治斯使速归也，乃下小船转瞬间大雾四塞潮向南流，越一点钟即昏黯迷归路，至十四日见大鲸鱼无数衔尾扬抖过，十五日北西一带隐然见山脉，十七日露蜻曦赤乌沐浴光焰射人，向南遥睇又似有陆地如前，经行一二天相距颇近舟人始知所谓柯罗玛岛者即此，十九日船右一山突起海面，高至一万五千尺是为有名之美尔薄仑山，二十三日过南纬七十四度十五分地，此即最南点自来探险家纵迹所未到。二十五日飓风陡作舟几覆恐甚，停船一岛傍欲上陆风不息，空中冰块因风扬舞打入舱中，是时视寒暑表已将至极低度，知离南方磁极（磁极者即南极最冷地名，磁极者何验寒暑用磁故也）大约不过二百里内外矣，再进南一大火山在焉，火光直冲云霄黑烟绕之如万条神龙行空际蜿蜒酣斗，舟人咋舌凝视诧为奇观，更向东望从海上平面测算约有百五十尺及三百尺高之怪骇槎牙，高山数座实则皆冰山也，时舟人有欲登冰山顶一游，然骇浪惊波中见冰山时时震撼有群起[B12H]驰之势，乃不果时海面小冰块千百成群往来自由，妨船前进陆治斯沿大冰块而行，取道东方一月二十九日寒暑表益摇动，午后船已达南纬七十七度地，然此时寒气愈侵人海中冰块愈聚愈多，结队而来皆与两船若有誓死不相两立情形，舟人窃浩叹以船长命令不能忤是时陆治斯见前途渺茫，吉凶祸福决非意想所能及，遂作一书将此次经历情状详细备载置一箱中，投之海二月二日抵南纬七十八度四分地，到此冰块愈大寒气愈甚，若再前进危难百出可决，于是两船定议转轮相率取道而归，归时再与冰块冲突於巨浪中，继见前次所遇火山烟雾更甚，四面银晶世界中现赤焰万丈，流连不忍去至二十一日抵南大陆一角，名安达海湾欲登陆沿岸冰为锁钥，怏怏而返行十数日安抵谷斯脱了阿州之南端一岛，名达斯阿尼舟人始庆无恙，一千八百四十一年十二月陆治斯志终未衰，仍率二艘往，一千八百二十八年间一船名尼摩洛脱曾发见一岛，即以尼摩洛脱名之，后卒无至者陆治斯此次航行，欲往是岛穷究竟一路沿海岸行，浓雾荫蔽不得见，次年一月十二日因遇飓风下锚二大冰块间，俄卷浪滔天横断铁绳去大惊船迎风走不得止，时又为雾迷霎时大声訇然，船身搁冰块上惧甚，急打破舵机始获免，修缮既竣约三月初旬时寒暑表已低至冰点以下十三度，船首约距直径四里许大雾迷漫中朦胧见两大冰块亦并行向南，进未几仍达前次航海极点地，卒不得行乃返陆治斯念两次南游无所获，颇不乐沿海岸见海豹成群众铳杀之，携以归当记念物，闻归时遇一最危险事，一日舵忽误指有大冰块三，耸立前面避几不及疾驰过遂免於难。
    外史氏曰陆氏在英国时已任海军士官职，功成名遂苟其左顾孺人右弄稚子悠悠以送此天年岂不乐甚，何为乎冒万险不顾一之不已，至於再其性质固度越寻凡也，语曰千金之子坐不垂堂，又曰老死不相往来，我国之学说如是扬波吹焰讫于今兹其效可睹矣。
    ●第二期・文苑
    ◎东京除夕　　　
    ☆观云
    凄断无家者今宵又一年，江湖随地阔乡物动人怜，夜雨关山梦东风海国先，春光何限事已及艳阳天。
    ◎东京元旦　　　
    ☆观云
    雄鸡一喔桑白，希发朝窗日射红，到眼河山开气象，横胸杯酒数英雄，几回雁√庑伦郑何处龙旗望好风，强学瀛洲贺年语，衣尘惊落海云东。
    ◎庚子阴历除夕述怀时在日本　　　
    ☆富士始一
    冬十一月岁辛丑，二十世纪初哉首，三神山客禹域某穷不死年四十九，身寄海曲小於鲰，目注全球炯星斗，献策不甘牛马走，买官不愿绾印绶，欲证凿空漫游欧，此生初入文明薮，埃及碑字扪蝌蚪，七千年统稽章断＠奥蘼碜芷浜螅最近百年民大牖，（予曾至埃及希腊罗马三旧都访古）英佛独露竞进取（此四国予羁踪最久）德固非齐地非丑，奈波翁一逞躏蹂，维纳柏林盟存否专制立宪难为偶，白熊黑鹰孰雌守，共和政体古昔有，华盛重兴约克纽，羌胡风腥扬尘垢，蛮夷不讨专擅久，罗刹入海山狮吼，成吉苗裔随招嗾，智者自胜愚者负，彼昏尚欲憎多口，新理日辟玄黄剖，旧习岂容今日狃，天子圣哲民父母，欲培魍齄畛稗莠，群宵乃敢肆蝇狗，云雨蔽光翻覆手，八王乱晋周文祝张角黄巾共拌擞，大陆将沈天黑黝，强敌压境拉枯朽，置免公侯方赳赳，婆罗帕首已窥龋（七月二十日八国联军逼北京，午后三时英军之印度兵从御河桥之南水门入城，京朝官有见者不识为印兵，群欣为福祥之回回兵击灭各国兵振旅还京也，盖印兵帕首有类相传古画之回回人，且上月十九日武卫军总统会奏大捷言击灭洋兵，於通州附近故京朝官心目中均以为董兵耳。）钟ね不守冕失钗帕宄Χ弦了咎，行苇晨夕颂忠厚，衡岳无灵埋岣嵝，是非功罪太纷纠，袒左未几更袒右，举国忄梦忄梦惟利诱，波兰岂竟殊窠臼，众醉独醒相卯酉，恤周枉自烦嫠妇，且结爱国同文友，不在骊黄与牝牡，举杯痛饮屠苏酒，（日本风岁首饮屠苏酒）更酌金龟惠比寿，（东友率全家游江岛饮於金龟楼惠比寿，日本麦酒之名）
    ◎江岛金龟楼钱岁和积顷步主人元韵　　　
    ☆受兹室主人
    江楼钱腊迎辛丑，旧历明朝履岁首，滔滔与易思谁某，叹息生灵厄阳九，参军蛮府困池鲰，且赋百篇饮一斗，倦看都督满街走，甲炫金章乙紫绶，浮海历游非与欧，（主人游欧罗巴兼游阿非利加）归程箸作探渊薮，昔年嗜古慕蝌蚪，要（昔年好治小学及都韵曾刊，经小学著作数种。）旧学商量蠲障叮综锊聘乘急押螅（曾箸光绪通商综锉硎六）图说山川严户牖，（曾箸中俄界约斛注七卷，又帕米尔图并说一卷。）吉林仙药任携取，天女不知罗刹丑，腹地且被白熊蹂，遑向边陲是耶否，桃梗漂流逢土偶，彼既沦胥此不守，盼切文明新九有，举杯试酬含枢纽，速扫阴霾涤尘垢，海国维新春未久，祭诗龛近蒲牢吼，送穷文奇鬼听嗾，豪气遏云抒抱负，海错山蔬咸适口，大虾巨贝劳擘剖，啖腥不甘旧习狃，团栾儿女随父母，教育如苗当去莠，貂尾莫令嗤续狗，早求妙药不龟手，贤愚要在诞受祝从此精神勖拌擞，闻说山阴有穴黝，现往探奇栏苄啵洪涛瘫∈菩埕瘢石际洄漩作沟龋上有王者冕垂睿保民百世无誉咎，孤岛徙起土脉厚，谁信海中一培雎Γ乔松龙灯枝结纠，（将入山穴下峻坂有松数本高百余尺，而托根之土不及一尺诚奇观，又有碑题龙灯松三字坂下有石台，昔年燃灯示舟之处此龙灯之所由名耶。）富士山高峙其右，温泉伏流相导诱，伊豆箱根小於臼（数山皆岛中望见）揽眺浑忘日没酉，扶持尤喜得新妇，异邦乐聚亲兼友，战咏先征歌四牡，椒盘索进屠苏酒，洗戋更酌为君寿。
    ◎春日偕积顷步主人及夏地山夫妇又夏女循阑再游江岛再步原韵
    ☆受兹室主人
    昔游恰忆月建丑，举室团栾忻聚首，复况亲朋偕某某，残腊已过九分九，壮怀岂作鲁生鲰，且学乘槎犯牛斗，ダ创汉偷椒勺撸草木荣华鸟吐绶，游人杂沓兼华欧，我亦重来探灵薮，古碑剔藓寻蝌蚪，列屋幛明覆丰叮樱狩及时犹未后，波光花影摇窗牖，目遭心得供吾取，诸美毕臻绝妍丑，不忍落英轻践蹂，惜花幽意花知否，相邀胜侣神仙偶，旧俗拘牵宁墨守，我邦女学嗟无有，辟故开新解枢纽，春风溶溶荡氛垢，积习销磨冀悠久，晨钟猛听长鲸吼，唤醒群迷应指嗾，异域遨游斯不负，他年莫吝谆谆口，璞中良玉需击剖，众明独昧何甘狃，欲培佳种先诸母，长养新苗去蓬莠，白衣云影幻苍狗，触目风光春着手，东娃西女相导祝济胜凌崖自拌擞，梵宫遥望涂丹黝杰构层颠垂不朽，村氓膜拜武夫赳，争数金钱投於龋鏊叵裎《朊嶙<黄圭>，神道设教谁归咎，夏禹昔夸功德厚，泐石当年峙岣嵝，孰真就假纷结纠，总谓无能出其右，史传释典互欺诱，愚民幻术同窠臼，从今不信书二酉，追随且学刘纲妇，同胞喜遇闺中友，翟绂朱蜿诮舅哪担金龟楼头共樽酒，笑酹樱花为花寿。
    ●第二期・日本闻见录
    ◎东京杂事诗　　　
    ☆太公
    东京杂事诗何为而作也，悠愁忧思眷怀故国，冀民风之一变社会之一改良也，非好离词抒藻，故作呻吟也记昔黄公度有日本本事诗一卷亦朗然可诵，然与今日日本社会之真相迥不侔矣，拟成百绝持此以与我内地之热心社会改良家代茶话会焉。
    阿谁为国竭孤忠，铜像魁梧上野通几许行人齐脱帽，樱花丛里识英雄。
    东京有最著名之二大公园，（中国称为公家花园）一在浅草一在上野，上野植樱树几千株，每年花盛开时赋诗酌酒，游人辜有举国若狂景象，樱花丛里一巍然屹立云表气象万千之铜像在焉，即日本维新时之大英雄西乡隆盛是也，回顾吾祖国海云万里声称阒如低徊其下啜其泣矣。
    紫裙六幅簇成围，读能相呼拉伴归争说昨宵归去晚两待灯火雨霏霏。
    日本学校星罗棋布，即举东京一隅论不下数百，盖必如此始能使全国人民均受教育，且每一校之学生有多至数千人者，吾国近来创办学校稍有一线光明，然今日急欲贡献三大主义，於教育界上有责任诸君而精神不与焉，一须确知学堂愈夥则人才愈出，非仅省有大学堂府有中学堂县有小学堂，遂可枵然自信为已足也，盖大中小之外种种专门科学及一聋一盲均有学校，不易殚论一须知今日急须普及教育学校中当速议广额法，若一官设学校有数万金之款，设额仅五六十名或百名夫安能言教育，且迩来风气渐开缺额招考时来者如赴壑宁忍皆使其废，然而返乎法宜於学校邻近招人开设下，宿舍（即客寓也，日本学生大半往下宿舍。）为主一即女学是也，日本女学几与男等，朝墓两时试游行街市，摩肩膺毂以十人计算，男学生居什之四，女学生居什之三，其余商人及下流社会又居什之三，呜呼盛矣女学生皆著紫色裙，怀挟书包或三或五结队而行一望便知，岂如吾国之涂脂抹粉凝妆闺阁，终日蠢蠢如动物园中之供人玩弄者所可比耶，呜呼二万万同是圆颅方趾之人任其长此火坑葬身泥犁，昊天不吊降此下民哀哉。
    飘忽长崎急电催准期金曜，故人来新桥买票横演去相见还应恸一回。
    游学日盛每一星期邮船抵埠必有至者，留学同人中有兄弟亲友到来，往往先由长崎电知，金曜日即礼拜五也，是日为船抵横滨期距东京约有六十里，同人往迓必至新桥坐汽车焉，相见时话异国文明动故乡观感，每至泣下数行。
    馆开博物郁斌，万象森罗此问津一说中原风俗事玉关哀怨不成春。
    东京博物馆规模甚闳丽，初入其中者璨璀离奇，心目眩惑内有历史部中贮各国风俗等物，支那风俗与琉球风俗埸鲜风俗印度非洲及台湾土番风俗，同Ａ４厕一室谛视数四，有支那妇人木制小脚一双，供万人观览诧为奇事，又有鸦片具赌具等种种下流社会所用之物，触目伤心泪涔涔下，惜不能令我四万万同胞共见之也。
    签轴琳琅遍要冲，新闻杂志破鸿停剧怜母国杜庸咭懊砉律蕉链笾小
    东京一隅书肆约有千余家，购书者每於薄暮时始手披口沫，充溢坐种领缎挛旁又荆ㄔ又炯丛卤ㄑ报之类）日出约有一二百种，呜呼如是而欲其民智之不开国势之不强也得乎。
    学幕宏开仗众才，文明两字总疑猜，乌云洒遍椰罗水，官羽楼头泛绿醅。
    官羽酒楼为吾国粤人所开设，生意称繁盛焉。
    ●第二期・新浙江与旧浙江
    ◎浙声（续第一期）　　　
    ☆文诡
    咄嗟我非生歌舞升平之世，商也工也据一二耳食之谈刺刺不休，乱宦┩蜈足豪浙江于今日，我思之我思之我改弦更鼓为变徵之声。
    咄嗟朱明不禄骈骑南驰，自荐绅先生以还妇殉其夫，仆追其主一瞑万古视死如饴，钱唐大江积尸浮沈，多如雁鹜而草智葩ㄓ诟谎粲嗪贾间，白骨如陵流离稍稍复集，而望祭宵哭之声至数十年而不断，於乎此亦社会之一大变化境也，我思之我思之我何惧文字之诛哉。
    於乎荒天绝叫鬼哭诜桑无涕可挥大风灭烛，我方伸手疾书悲鸣击节，而一二循谨之士谈虎色变，起而责难曰乡曲士流知识区萌取东西政学，择之必慎而出以平和之口，浸淫输灌犹惧不既此‘浙江潮’之天性也，不此之务而摭集旧闻陈陈，相因道百年之故事毋亦为浙江潮之累矣，抑当此群疑众侮之日谣啄纷乘素丝易色，一言之末指摘横加，而子以盛气出之，虽其心无他然独不为浙江潮计乎，秘之秘之毋以多言获罪。
    我仰天乾笑冠缨索绝，应之曰唯唯否否不然，吾闻之西汉诸儒生类能通其国闻治其典故，考见当代得失之林是非今昔所谓淹雅通人与，吾又闻泰西历史大家之言曰：‘于历史上所见意志行为宜下是非善恶之判定，然勿使徒手于感情，失事实之真相。’又曰：‘选择教材首宜使知国体之大要，取材必限于本国史，外国史事非与本国最有关系者匪所亟。’於乎吾亦取材于本国史不失其真相而已，抑吾又谓东西学士把臂如林，数其精理名言昭昭在天，入人脑系然穷乡僻壤之士，读书无多或不能遽为高论，又若青年秀颖盲然于母国兴废之原，变更之要猥拾唾余以平等自由逢人乐道，於乎反足以沮其爱国心而长其浮嚣之习矣，我非敢为过激之谈也，不过于陈编断简之余掇拾一二，引而伸之为内地人士告，为海外青年告使知今日何日非吾人快意雄谈之世界，至若专门学术政法宏纲则有诸乡达先生在我不敢闻。
    数国初受成之册浙东则绍台严为先下，而负死斗之徒以宁之鄞城为尤烈，浙西则杭嘉湖以次下，而方国安马士英之徒据杭之西北面，排百死以无惧矢穷兵溃妻子鲸鲵，天下仁人多哀之当史可法死难之日，江淮倒流顺风呼啸，扬州十日横流渡江，长趋江南逐福王而走之，豫王多锋大功告成，引天下之精兵疾驱杭州招抚全浙，时潞王犹在俨然监国猥以人心未去，出其螳臂当隆车之隧分兵两道，岸然而抗旌旗乃以潮汐无灵鸱夷屏息沙滩露宿，合郡魂惊遂乃君臣涕泣纳款开门，於乎此固态履谦张煌言诸亡国大夫之所深痛矣，然淮王犹在绍也，率数千不战之兵烽火飞传，心魂堕裂遂乃白衣自缚，扁舟渡江望门再拜，泣于城下此亦亡国诸侯之尤可怜者矣，然周王犹在湖州也，乃以高屋建瓴之势命一介以罗之，絷其妻女如鞭犬羊囚而置之杭州，而浙西乃粗定矣。
    然且未已也，王之仁犹未降，方国安誓死不屈相率聚兵于富阳以灰烬裹创之余卷土重来，呆觎故物溯江而上，迳Τ杭城而王定国以姚枢窦默之雄，摩旗一剿杀人乃至四千余，方国安以残喘余生，折入余杭一道然且穷追不舍斩其亲子，未几王之仁率所部迎降，而方氏之势益孤矣。
    时鲁王又据绍矣，方氏以大创之后率老弱往依之，而马士英在太湖声势相联络，藉保全什一于千百之余，而浙人姚志卓又复号召亡命，结方国安攻陷昌化卒以力孤援绝，一旦瓦解马士英又遭大辏而博洛之大兵蜂至，方国安以屡败之余人寒其魄，舣舟江上一炬成灰，方氏知势不可回乃挟鲁王走台郡，终夺其魂膏于斧浚而浙东又大定矣。
    於乎此亦浙江之至悲而不能移之他人者矣，抚卷鸣邑泣不成声，吾无以名之名之曰亡国社会。
    十世下读史之徒据一隅成败抵掌而谈，每太息流涕于想象万一之余，以为当年人士望风奔溃，舳舻蔽岸动若拉枯，其间必有遗谋不臧事机失算者，不然则气数耳天命耳，虽然非至言也，夫自史阁部扬州流血福王出走天下大势固已定于一尊之下矣，然以旁海之郡竭数辈书生之力，仓皇歃血号召义兵而多王博洛率其扫荡江南之众，乘风击鼓泻鋈缟瘢於乎此亦汉高帝引天下兵临鲁城之一日，虽百志士无能为力于其间者矣，然且以孤愤摩天之概不愿与洪承畴张存仁诸名流共图富贵，锄馨阻杪适腥硕死之，乃至身为俘囚临刑引决犹坚持‘址⑹麓蟆之言蹈白刃无难色，甚且斫头堕地犹大呼‘死为明鬼’，一时骄将悍卒为之色变，於乎此其人皆挟必死之心，而欲扶持君臣大义于万一者也，然亦天地之至愚而为今日读书名士所鄙夷不道，而不屑以民族主义责之者矣。
    江浙人士自近古以来久以文弱暴著于天下，而当明之季以坚锐鸣者多出南国衣冠，自江河以北莫不望风喁喁，身先归附虽以山东孔裔率其子孙告庙大毁章甫逢掖之余，而文讠票一疏几遭没身之诛，即以一代春秋论之北方之民气远不若南人之盛矣，虽然我又思之。
    秦齐燕赵之间经李自成纵横蹂躏者十三年，一时气节之士奋乡里与之相扑，辗转死沟壑者不知几人而此十余年之中，厉士卒出塞从事于大凌河小凌河锦州山海关，以还不为二臣而以马革葬尸于疆场之间者，必其为当时之死士可知矣，乃一挫再挫凋伤零落至烈宗殉国而士大夫之宛转就死，从其君于地下者盖又冠盖如云，而士气益摧残殆尽矣，至南疆片土大抵鸡犬不惊，室家如故畜艾三年挺而一决，遂使胜国遗闻独为南人伸气，於乎非南人之多悍也时势使然耳。
    况以睿王摄政握天下而鞭之，攻下江浙虽以舆衬缚妻子迎降于马前者亦骈甓{艹刈}夷之无少吝，江浙闽广之间孤臣孽子人怀必死之心，非窜而走海从郑成功游则梃而反斗耳，不然则拿妻孥召宗族闭门积薪同为焦土耳，不然则以轻舸自载游于大江流之中心，号天一跃葬身鱼腹耳，不然则割鸡烹牢仰酒自饮沈酣起舞，大呼宗社手刃家人还刀自决耳，不然则片纸书名藏于衣里，倒首溪桥夷然不顾，闷而复苏绝粒而死耳，於乎此皆我浙之先世仁人也，推其必然之故走死地如鹜，曾不一返顾者非浙人之独忍也，亦时势使然耳。
    况当鲁王未败之日嘉定废绅有侯峒曾其人者一使潜通，结洪承畴土国宝为卷土重来之想，浙人不自量遽谓三户可以亡秦，而事机泄露终于溃决，天怒难回大施雷断，此又其屠刽之一大原因也，浙人何悲焉浙人何悲焉。
    虽然自朱玛喇为杭州驻防，（顺治二年）张存仁为浙江总督，（顺治二年十一月始改为浙闽总督）以来迄二百数十祀天高地厚，被自周方率土之滨莫非赤子，我亦忘之久矣，我独谓事远年荒无书可读，揭近百年之史乘公牍盈千，后先涂龈都溆幸欢草野流传之说，则又鲁鱼亥豕不尽可徵，曰伪曰逆纵横纲贯，虽精于去取之流读之不能无闷，我自被发东走，虽获一二之传之书，则又择焉不精语焉不详，遂使一代遗闻风流云散於乎此亦我国修方志者之大罪矣，然亦以文字推移织而愈密，二百年来安见无名山万重抱轻独往之徒，Т灭其中不闻人事而网罗万状，参以所闻精心独断，结为鸿篇发当年之故实者，然吾知其书未出而其人已先夷矣，昔在田氏以郁邑之心，无所寄托论明季诸王之流落而叹息痛恨于修史之无人，於乎此亦学者之常谈耳，然卒以清风冷灰之语为人讦发诽谤得罪，身首横分於乎我何敢遽谓著作之无人矣。
    虽然此浙江之旧事耳，大势所荡今昔殊观，强邻逐逐以浙闽两区等于台湾之续而彼都之新闻，彼人之撰述於浙闽之间不惜考其地理穷其风俗，长篇短信耳不绝闻，於乎其心亦大可见矣，诗之有曰：子有庭内弗洒弗扫，宛其死矣他人是保我为之欷嘘，后顾而感不绝于予心矣。　　　完结
    猛回头故乡万里，斜阳影里访明夷别有伤心泪。
    ●第二期・调查会稿
    ◎记杭州放足会　　
    ☆江东
    丁戊之间上海志士首创不缠足会，各省应之广东湖南两省尤电掣飚发，号称最盛呈浙阒如也，八月政变各省不缠足会相继瓦解，庚子以后风气久郁之余，复渐开拓然卒未有能光复旧物者，盖视戊戌以前精神亦稍稍衰矣，杭州高白叔中翰之夫人母家金氏，故杭垣绅族夫人有弟某某二人，以顽固鸣於乡里，百计欲中伤新党而及见外人则又贡谀献媚，靡所不至夫人与弟异母，禀性特别弗之善也，夫人幼通汉文喜涉猎书史，尤熟资治通鉴故於中国四千年来治乱兴亡之迹靡不燎若观火，世变日亟每念国事跞∵裥ビ绝，岁辛丑遂遣其郎君尔翰尔登游学日本，入成城学校习陆军，杭垣巨室大族命妇之多若鲫，明白通达未有若夫人者，今岁正月与同城女史孙淑仪氏顾啸梅氏，胡畹畦氏组织成放足会，先期刊发演稿俾家喻户晓，十九日乃於西湖之滨张勤果公祠，大开放足会士绅眷属来会者八十余人，演说及三时之久演说毕合撮小影，为后日留记念，此杭州开会第一次盛举，而不图出自巾帼七尺须眉，滋窆眄ひ幽苏咂奈欧蛉烁拟慷慨输捐，提倡设立女学校，大兴女学风气之开正未有艾，海外同人其顶礼祝之，拭目抑哉，两次演说稿刊列如左，名闺淑媛其览观焉。
    ○奉劝妇女放足说
    中国女子缠足的陋习相沿千数百年，断趾折骨血脉不行，身体受伤行动不便，初缠时就使不害脚痨，那幼女日夜号叫的声音已甚可惨，既缠后虽幸不遭兵燹，那妇人步履难艰的形状亦甚可危，历尽种种苦处受尽种种害处，究竟要图好看呢，妇女的美丽原不在乎缠足，为守家教呢，妇德的贞静更不在乎缠足，徒然损肢体弱子嗣走无走相立无立相，羞羞缩缩为妇女种种不开化的原因，何苦害尽千古柔弱女子无故受罪呢，近年上海明达的志士创设不缠足会，西国女士亦设天足会，发明强种卫生的道理以及缠足的许多坏处，到处劝人无如相信的少，杭州风气总不大改，据鄙意推原其故，无非为现在各家女眷无不缠足为母的看惯了自己定要替女儿缠足，想到女儿日后许人家恐怕大脚的被姑婿增嫌妯娌耻笑，更要替女儿缠足，又有一种明白的人原想不缠，无奈往来的亲戚内眷总要说不缠足难看，也不得不替女儿缠足，所以你看我我看你不能决定不缠足的主意，这样因循下去衰弱的中国那里有转机呢，现在我们想了一个法子要去尽缠足的陋习，必须斩草除根立刻下手，如果为母的为姑的为嫂的为瘰实囊桓乓丫放足，边幼年的女子自然安心乐意不去缠足了，所以本会的名目不叫做不缠足会，叫做放足会无非要年长的已嫁的立愿放足做个榜样，好叫那年幼未缠足的安心，连自己也乐得受放足的舒服，只要在会的立志不移自然大家看样，可永远断绝缠足的病根，至於强种卫生的大道理暂且搁起不讲，总之立改旧习免误后来，是本会的主义并非好立新名，实在见得要女子不缠足非如此办法不可，不然我们已经缠足的人并且有将近老年的，又何必多此一举呢，我们也知道各人议论不同有人说脚小的难放，我们会中也有脚很小的，现在已经放好，可见世上无难事只怕有心人，有人说年老的何必放那晓得缠足的积习难除，全坏在年老的不肯改样子，弄得年轻的要放不敢放，我劝年老的先放才是呢。有人说年轻的不便放，那不便放的原故上文已经申说过了，趁现在大家一齐放何等爽快，就算有人不喜欢我想这放足是妇女本身的事体，比不得别样举动做不起主，我劝年轻的同放才是呢。又有人说富贵妇女并无粗重生活，何妨缠足这说错了，富贵的人家所生的女儿都是聪明读书的种子，如今大家妇女多因为自幼缠足害得身子十分瘦弱，岂不是文明的种子变坏么，又有人说妇女不缠足难以防范，这说更错了，明理的妇女虽不缠足自然能守规矩，如果要借此防范试问以前人人缠足保无非礼的事么，更有人说我素来不喜入会只要自家女儿不缠足何必劝人，这说格外错了，我们立这个会也是不勉强人的，但从来热心的人自己晓得这件事的好处，断无不劝人之理，况且立这个放足会并不是什么哥老会，三合会要令人吓得一跳，不过聚集几位姊瘰拭窃级ù蠹曳抛悖这也并不是犯法之事，你看那三天竺小和山进香的不是也有个香忏老会么，他们烧香好立会我们放足不好立会，这是什么道理呢。明白这个道理入会有何妨碍呢，更有一班聪明的人说道你们劝人放足，果然不错但请问中国妇女尽行放足就成了新世界么，这句话被他问住了，要知妇女缠足系种种不开化的原因，如今先把足放了这便是开化的起点，随后自然要兴女学，将各家女子教育起来，若是连足都不肯放那能讲得到女学上呢，近来广东省城女学大兴，放足的十有八九，都说放的是文明缠的是野蛮，其余苏州福州各处都有不缠足会，我们杭州人不可再迂执了，这篇白话请列位细想想，将来我们还要邀大家到张公祠聚会呢。
    ○张公祠第一次放足会演说
    今日是我们商议戒缠足的日子，承诸位光顾感激得狠，我们中国的女子受那缠足的苦楚已经九百余年了，可怜这许多女子四五岁的时候做娘的便要把他缠起足来，那疼痛难熬啼啼哭哭的情状请问诸位不是都是过来人吗，讲到那做娘的意思却也没有什么道理，不过习俗已久眼见得缠足的多不缠足的少，做娘的总要望女儿们体面，彀得上人人道句好个个说声俏，所以到那时候便不知不觉的下出这番毒手来了，这且莫讲他我先把缠足的来历讲与诸位听听，我想中国女子必定要缠足的缘故不过道一双小脚，装束得端正便算定一个美女，咳那晓得这就错了，我想古时的美女不知多少，从没有讲过缠足这一件事莫说别的就是春秋时候，卫庄公所娶的庄姜他们国里的人做了一首硕人诗，称赞他的相貌极讲他生成的美丽，何尝讲起缠足的事，这首诗在诗经里的念书人都知道，不是我造出来的，直到了南唐李后主他有一个妃子叫什么娘，这娘的相貌便同现在的妓女一般，也会唱也会舞那昏天黑地的李后主便叫用帛缠起足来，什么金莲贴地说得来好看无比，这个事情在那个时候不过是昏君偶然取乐，并不叫人看样，那晓得宫里一通行百姓便看榜样了，还有几层的意思我要对诸位讲讲，我们常常想天生人有男有妇，那相对的情形自然不分厚薄，莫说别的就是现在文明各国那一国不是男妇平等，那一国的女子没有责任，只有我们中国人说什么男女相去五百级，说什么女子无才便是德，种种的议论把个女子说得来一钱不值，这些事情都缘那些男子们，看得自己太贵重恐怕女子侵犯他们，所以讲出这两句不通道理的话来，便把女子一笔勾消诸位试想想我们做女子的羞也不羞，若是我们做女子的因这两句话便情愿无才，情愿相去五百级，这便是我们女子不想自立的凭据，还有什么话讲还有什么法子想，若说是不情愿的我还有一席话要兴诸位讲讲，现在日本国有一位女教习，又姓下田名叫歌子，大家都讲他是女教育家，他尝对我们中国人说从前日本初讲维新的时候，女学还不讲究后来他在国里极力提倡，二十年来不但这些女子人人都会看报，人人都能写信并且文绣雕刻美术工艺没有一样不晓没有一样不精，几乎同男子一样，不像我们中国的女子有奄奄一息的样子，下田歌子又说道不论世界上那一国国里的女子，便是国里的百姓，国家是什历东西国家是甚样讲，既是国里的百姓岂有不爱国家的道理，倘是做女子的都不知道，那男子便算都是爱国的人，一个国里爱国的也不过一半，拿这个国度来比人身可不是半身不能运动么，那里有半身不能运动的，还可算一个人吗，可晓得做百姓的道理原是不分男女，我国的权利不论那一国人来动我一分碍我一毫，国家受辱便与身子受辱一样，知道辱身辱国的道理有的代父从军有的替夫报仇，有的为国出力，一国的女子都是这样热心，男子也是这样热心，那时要想国家不兴旺恐怕也不能彀，还怕什么欺侮呢，听了下田歌子这一番说话可见我辈女子的责任并不在男子之下，今天放足的事不过是小小的一点儿起根，将来还有别事要与诸位商量，今日先把两件紧要的告诉诸君，能一放足的事不过是养身体强种族的一端，并非不缠足便能强国，若说不缠足便能强国，那江北地方和各省的乡村妇女大脚的不知几多，为什么也和我们一样受外人欺侮，这可不是没有学问的缘故么，那虽如此那大足的妇女比那缠足的身体到底强些，举动到底便些同时中国的妇女比起来便两样，不过是他们没有学问，所以仍旧同我们一样的受辱，若说有人教育他岂不是更强呢，这样看来振兴女学的事情是万不能再缓了，现在我们杭州学堂大兴，勇子都入学堂读书固然是分内的事，难道我们女子可以不学的吗，还是我们女子彀不上读书吗，不过兴学的这一件事须俟大众商量一个完全办好才好，今且暂缓等改日再说，总之女子既晓得是一个国民，便有做事的责任现在女子的积习下等，人家是不必讲便是上等的最时道的叉麻雀吃鸦片涂脂抹粉，一套一套的衣服一时一时的镶滚，空费银钱何尝有益，从今以后我们便应该逢人劝勉到处儆戒，事事脚踏实地人人尽心竭力，做些事业出来才算把二万万的同胞姊妹吐气，若说仍旧照从前那个样子，便是放了足只怕仍旧是个野蛮女子罢了。
    ◎绍兴府山阴会稽两县耶稣都会表
    公会………｛英国－－内地会－－监督会
    　　　　　｛美国－－浸礼会
    
      祥符弄一所
    
      大王庙前一所
    
      观音桥一所
    教堂………｛城内………　承天桥一所
    
      绸缎弄二所
    
      连河桥一所
    
      乡间………　柯桥一所
    
      陡疽凰
    
      马山一所
    　　山会两县耶稣教会表
    　　调查会稿
    
      密道生（住祥符弄英国内地会牧师颇有地方上权力）
    
    
    泰镜（住绸缎弄美国浸礼会牧师无权力）
    
    外国人……　包立基（住绸缎弄美国浸礼会牧师不布权力）
    
    
    巴赫德（住观音桥英国监督会教师，去岁某蒙学堂会聘巴为教习。）
    
    
    田力牧（英人以传道自任自备资斧不入公会，去年立英文学堂一所。）
    传道者……
      万立希（住大王庙前英国教师向在绍城施医回国，数年前岁乃来故少权力）
    　　　　　　　　中国人……　张听泉（字小凤耶稣教内地会牧师，入教已三十余年，于社会上颇有排难解　　　　　　　　　　　　　　　　　　纷之力。）
    
    
    钟锡恩　（监督会牧师入教已二十年尚守分）
    　　
    教民……　　祥符弄……约五十余人
    　　　　　　观音桥……约二十余人
    　　　　　　承天桥……约十余人　　　　　………女子数各相等
    　　　　　　绸缎弄……约四十余人
    ●第二期・附录
    ◎新名词释义　　　
    ☆蠖饭
    自东方译事兴而新名词之出现于学界者日益多，好学之士初读新书必有半日不得其解者，而译书著书之人习之既熟脱口而出，必强之以另易名词无论其不便也亦势有所不能，然则举其非吾之所素习者，而一一解之斯诚今日吾辈之义务，无可容辞者矣。抑尤有进者名词之解释不明其害之流入于社会者，影响甚大权利[C043]定解，则必有以权力权势谓当崇拜者矣，自由无定解则必有以杀人淫酒为不当受人约束者矣，失之毫厘谬以千里，其为害之大又何可言也，兹特辑其要者条著而明晰之，好学之士庶几览焉。
    社会与国家义　ｓｏｃｉｅｔｙ  ａｎｄ  ｓｔａｔｅ
    社会国家（国家二字我国素有，然以其为新名词者盖今之所谓国家，与响之所谓国家者其义较异也。）二新名词者尤今日斯中之健将而出现之时尤多，虽然社会者国家者果何所指，果包含何种之意味，试反质之用此名词之人恐亦多有茫然不自解者，适见日人井上留北有社会与国家一篇，释其义周且详因亟达其忄旨以飨读者。
    吾人读英美文时见有ｓｏｃｉｅｔｙ一字者，日人译之曰社会，我国人译之曰人群，人群二字其义较明晰，然数年来沿用社会二字较多且较熟，虽然社会二字出后汉书有贺长雄曾言之，盖社会二字亦来自汉文者也。
    ○社会ｓｏｃｉｅｔｙ
    社会者何，二人以上之集合体而为协同生活者之谓也，更详言之则其要素有三，甲社会者多数人之联合体，（集合团结）之谓也，故苟不联合则虽有多人不足以称社会。
    乙必有二人以上之联合体始能成社会，若一人则决不能成社会。
    丙社会所最重要之要素则协同生活是也，人敬互孤立而各自营其生活，不相依助ｌｎｔｅｒｄｅｐｅｎｄｅｎｃｅ则社会必不能成何则，夫使人而果其孤立也，则其营生活也必艰以言衣，则必自纺其麻自纺其线自织自裁，而始得也以言食，则必自播其谷，自艾其禾自耕自锄自桩自烹，而始得也，以言住必自伐其木自营其室，自垩自斫而始得也，其为此必不能以手足而以器具也，则得器具之难又生，夫苟欲得金属之器具ｍｅｔａｌｉｃｉｎｓｔｒｕｍｅｎｔ则又非自搜其[A061]自凿其矿，自冶自铸而不可，噫果若是其辛苦艰难为如何，其不便不利又如何，其野陋愚蠢又如何，噫若果是则人类将不自存于世界，而何有乎社会，故协同生活者为社会成立之主因，而最重要者也，苟不然者则太古原人之景象，必将永留于世界而进化之路绝矣，苟不然者则各人必不能分其业以发挥其特有之天性，互相依助而人间之社会灭矣。
    ○国家ｓｔａｔｅ　
    国家者何，具机关机能有自治权力之社会之谓也，精密言之则国家者有一定之土地，及支配人民之权力而为权利义务之主体，备有人格者也。
    人格者何人格ｐｅｒｓｏｎａｌｉｔｙ者，有人之所以为人之资格是也，有伦理上之人格有法律上之人格，伦理上之人格者人生此世须发达其天禀之德性，严行其应尽之义务，小而一身一家大而一国一种，皆须维持之发达之，竭其本分ｄｕｔｙ以尽人之所以为人者是也，法律上之人格者人生此世必有种种行为，若权利ｂｉｇｈｔ若义务ｏｂｌｉａｔｉｏｎｇ，凡此等行为不能背于国家所定之法律者也，凡在法律范围之内者则方有自由行动之权利，而对于国家则仍负有义务者也，盖义务者权利之因也，权利者义务之果也，二者其关系极密切，不能离一而得一者。
    权利义务之主体者即不借他力而能自行其权利，自全其义务之谓也，权利义务之主体，即於法律上得完全之人格，若不能全其法律上之权利义务者，即於法律上不能有完全之人格也。
    以国家有人格者，盖拟国家以人也，国家为权利义务之主体，故有人格国家对臣民有权利有义务，对外国有权利有义务，此国家之所以为权利义务之主体，而有人格也国家所行之权利，自国家成立时即有，非若个人之权利，必依法律而始得，上所述者为国家之定义，试更述国家成立之要素。
    第一国家者自多数人类所组织者也，多数人类者其数无制限，以卢骚所言少则亦须万人以上，此盖依普通之事实而举其大概之数也，要之非有能维持其独立国家之人数不可。
    第二国家者须有一定之土地者也，若游牧人种逐水草漂泊无定所者，则不能成国家，以其无定土也然所谓土地者，其幅员其面积无一定制限，要之其土地所出之产物非有能维持独立国家之经济不可。　
    第三国家者国民全体之集合体也，虽有一定之土地若所集者为乌合之众，为偶然结合之众则不得称为国家也。
    第四国家者有治者被治者之区别者也，其治者或为君主或为大统领，其余则为被治者。
    第五国家者有机体也，国家为有机体详后兹省之。
    第六国家者有人格者也，国家定义中已言之兹不复述。
    凡备以上之要素者始得称为国家，约而言之国家者社会之一部分也，社会之进化而有政治的团体之谓也，社会之发达而具机关机能统治力量之谓也，然国家具如何之机关，持如何之机能如何而自统治，是又不能已于言者。
    国家有机体说ｏｒｇａｎｉｃ  ｔｈｅａｒｙ  ｏｆ  ｔｈｅ  ｓｔａｔｅ古之言国家多主分子说，以为人之集合而为国家不异砂石之堆积而为山也，是不过为人类所组织一无机物而已，无成长发达之能力也，及德国历史法学派之首祖沙披出，始以国家为能自成长发达之有机物，ｏｒｇａｎｉｃ一时学者知之，于是国家有机体之说遂风靡一世。
    德国国家学者伯伦知理以为国家者，有生气而能自发达成长者也，与器械异与物品异其说有三。
    （一）国家者有精神有形体，与有机物同，国家者非徒指土地臣民官衙裁判所诸有形体之谓也，盖总括此诸有形之物体，而有一定之意思一定之精神者也，法律规则者即发表国家精神之一种也。
    （二）所称为有机体者若人类若禽兽若虫鱼，莫不有耳目鼻口四肢五体，各别其机关而各动其动，国家亦然上自大臣下迄巡查，莫不各为国家之机关，而各动其动以计国家生活之发达。
    （三）国家者其精神其形体若有机物而时为发达者也，文物制度之发达者精神上之发达也，领土之扩张臣民之增加，则形体上之发达也。
    伯伦知理所述以国家为全然之有机体，盖以国家包含以上种种性质也，虽然以国家有此等性质而似有机体则可，若以为全然之有机体则在今日国家思想发达之时代所必不认也，何则盖国家之生存发达，全赖人类之作用，非若有机之物能以自己固有之力生存而发达也，故谓其国家之或点似有机体之或点则可，非能全以此为有机体也，要之国家者非分子集合体，非有机体惟似有机体具有有机的性质，是实最适当最合理之说也。
    国家之定义国家之成立既述如上，试更言国家之种类国家之种类者以国家之组织及能力而区别者也，若别其类则有四种。
    　　一单纯国。ｓｉｍｐｌｅ  ｓｔａｔｅ
    
    二复合国。ｃｏｍｐｌｅｘ  ｓｔａｔｅ
    　　三独立国。ｉｎｄｅｐｅｎｄｅｎｔ  ｓｔａｔｅ
      　四保护国。ｐｒｏｔｓｅｔｏｒａｔｅ  ｓｔａｔｅ
    单纯国复合国者以组织别其类者也，独立国保护国者以能力别其类者也。
    单纯国者戴单一之君主或单一之大统领，支配单纯之国土人民而不受他国家之关系者之谓也，若举其例则英吉利俄罗斯法兰西日本是。
    复合国者其国家之组织复杂而不纯一者之谓也，其种类有四。
    （一）君位合一国，ｐｅｒｓｏｎａｌ  ｕｎｉｏｎ，君位合一国者二个以上之国家互独立而戴同一之君主者之谓也，除戴同一之君主外不复有他关系，若举其例则如自千八百八十五年至千八百九十年，白耳义国王兼阿非利加庚哥独立国之君主是。
    （二）双立君主国，ｔｈｅｄｕａｌ  ｍｏｎａｒｃｈｉｅｓ亦曰实体合一国，ｒｅａｌ  ｕｎｉｏｎ双立君主国者二个以上之国家戴同一之君主，除外交事务国君得代表其国而为共同运动外，其国内政治仍互为独立者也，若霭滦偃羧鸬淠峭是其例也。
    （三）联邦国ｃｏｎｆｅｄｅｒａｔｉｏｎ联邦国者数多之国家互为约束，设立中央机关（中央政府）而委以任共通事务者也，各联邦国仍有全然之独立权，其中央机关之权限如左。
    甲在各国联邦之合意约束范围内，则有活动之权力。
    乙除合意约束外中央政府对各国无命令强制之权。
    丙即其权力范围内之事非经联邦各国政府之手不能执行。
    其中央机关之权力盖甚弱也，若举其例如千八百十五年维也纳会议决议后，至千八百六十六年之德国联邦是。
    （四）联合国ｔｕｄｒａｌ  ｓｔａｔｅ合众国ｔｕｄｒａｌ  ｕｎｉｏｎ  。（ｏｒ  ｕｎｉｏｎ  ｓｔａｔｅ）亦曰国家联合，ｔｕｄｒａｔｉｏｎ。
    联合国者何若美国，若今日之德国是也，欲明其义则有三说。
    甲数多之国家公共约束组织一中央政府，中央政府者有总括内政外交之权力。
    乙联合之各国家除中央政府允许之权力外别无他等权力。
    丙联合国之中央政府与联邦之中央机关大异，有命令强制各国之权。
    独立国者对于内外俱为权利义务之主体，而有其能力即内治外交俱不受他国之干涉者也，其例如日本德意志英吉利，俄罗斯，法兰西美利坚等是。
    保护国者无自处置内政外交之能力，而受他国之保护监督者也，以受保护监督之程度而异其种类。
    第一种仅于外交上受他国之保护监督者。
    第二种外交内政尽受他国之保护干涉者。
    第三种内政外交全然受他国之指挥监督，表面上为强国之殖民保护国，（ｃｏｌｏｎａｌ  ｐｒｏｔｏｃｔｏｒａｔｅ）实则已为强国之属国。（ｄｅｐｅｎｄｅｎｃｙ）者。
    若中古塞诺亚共和国时受法兰西之保护，时受西班牙之保护，时受伊大利之保护者是为保护国之第一种，若埃及若孛而利亚ｂｕｌｇａｒｉａ，共受土耳其之保护是为保护国之第二种，若欺尼斯若马达加其加名为法兰西之保护国，实则已为其属国，ｄｅｐｅｎｄｅｎｃｙ是为保护国之第三种，近者外交上常滥用保护之名往往有以保护国为属国者，此等之点最宜大注意者也。（未完）
    ●第三期・社说
    ◎国魂篇（续第一期）　　　
    ☆飞生
    ○第四节　中国之国魂安在乎！祖国主义！
    吾今有大怪不可解之一事，欲以质之於我国民，我国民岁必有祖宗之祀，家必有祖宗之庙，儿童上学必对祖宗而式礼，父母妻子有病必祷祖宗而求祀，若是乎世界尊祖之国民未有如我中国者也，我国民以无子为大戚，而宗嗣之争假子之排斥，恒激烈勇猛不少假借，若是乎血统观念之强，又未有如我中国者也。
    而奈何举我祖所经营之国而忘之，而奈何举我祖所经营之国，而坐视无数异族之占我食我践我，呜呼我国民其已矣，彼黄帝夏禹汤武周孔之鬼，呜呜而哭声达於吾耳，而我国民充如其不闻，而犹尤辉侔萜渥嬉晕孝，曾谓尊祖之国民而如是，曾谓血统观念之强之国民而如是。
    祖国主义者何根於既往之感情，发於将来之希望而昭之於民族的自觉心，故使吾祖国之既往无荣誉之历史，伟大之事业则我国民之忘之也，犹可言也虽然彼数万里膏叟之地皆开之自一族之手，当世界尚犭丕犭秦之世而我祖国已巍然出现，文化学术发达四布，洪水不足以为祸，大山不足以为阻，足迹所至动数万里，我祖宗果能建一大好民族的帝国，而最富於勇往冒险之性质者也，使吾民族将来无雄飞之资格，独立之希望则我国民之弃之也，犹可言也，虽然吾民族有其人有其地，举世界强国之要素，若人若海若物产若气候，吾民族无一不备无一不可以自雄，我祖宗果贻我极好之地位，而望我以雄飞世界者也，夫已往之感情则如此，将来之希望又如彼，而又以血统观念之强尊祖风俗之久，徒以土地过大民力太弱，故民族的自觉心发达甚缓，而今日者则又举全球之风潮以相搏矣，狮兮狮兮而尚不醒，则吾终不能不竭全体之力以与尔一搏也。
    德意志何以雄飞於欧洲，伊太利何以出现於世界，曰祖国主义之鼓吹之效也，虽然祖国主义者发之自感情，而感情不能以议论显者也，则不能不责其任於诗人，吾遍搜古今名士之诗终不见有所谓祖国之歌者洞哉，吾国竟无但丁其人哉，虽然吾今敢为誓言於此，二十世纪中祖国主义而不入中国则已，苟入中国未有不发达者也，特以一主义之发达之次第，必先感情而后条理，中国将来不患感情之不发达，而患其以感情用事而组织力薄弱，使吾国民有复祖国之感情无建新国之能力，则所谓祖国者终不过设之於理想，不能见之实事嗟夫国民嗟夫国民不必怨异族之凌我辱我奚若，而但问我国民之能有建国之意愿及能力与否，果其有焉则伊大利日耳曼虽亡，而复存果其亡焉，则印度波兰虽昔为强国而终见灭於人，故曰国也者国民自守之，非他人之所能干预者也。
    感情不能以理论显，所可言者厥惟条理，条理奈何吾谓我祖国今日有死生存亡之大问题三，曰道德问题，曰统一问题，曰自治问题，吾辈苟举此三问题而解决之，则此三问题做到之日即我祖国出现之日也，而不然者则永永沈伦，万劫不复神明之胄从此长辞世界矣。
    ▲道德问题
    吾将效乡先生正襟危坐以与诸君谈性命，诸君必曰<辶干>哉吾不愿闻，吾将效哲学家穷高入微以与诸君谈伦理，诸君必曰异哉吾不能解，吾非乡先生非哲学家，虽然吾今日欲与爱国志士论道德，何以故则以道德为中国将来第一大问题故。
    道德之范围广矣，吾今言道德吾不得不就其范围一指定之，彼夫杀身成仁一瞑不顾，诚哉其道德之高尚矣，虽然是豪杰之道德可以律已而不可以强诸人人者也，辨情意识以言伦理，言必奚若动必奚若，诚哉其道德之精微也，虽然是想像完全之道德可以望将来，而不可以望现在者也，吾所论者皆不在是，吾惟举今日国民无论何人何时何事，有有是则存无是则亡万不可缺之一种道德在，非一人的而众人的也，非理想的而实际的也，非完全的而单纯的普通的也。
    自有国以来未有道德腐败，而其国能存者也，吾中国道德之腐败至今日而极矣。
    举其缺点一一数之以畅快我议论，畅快诚畅快矣，虽然吾不忍吾无心为此，故吾今日者只取其原因改革言之，而不愿随波逐流以一顿痛骂了吾责任也。
    道德於何起起於人之有群也，邃初时代生活即道德也，及文化稍进则有随一群组织之进化而变者，如封建时代有封建时代之道德，立宪时代有立宪时代之道德是也，有随一群生活之进化而变者，则如农业时代之道德与商工时代之道德是也，故道德者随群而进化者也，其进化之公例则由单简而至于复杂，由一人而至於群治是已，我中国入农业时代最早，出农业时代最迟，故家族政治圆满发达而所谓道德者亦悉自家族发生，然群治日繁而道德仍局於一家族以内，新道德不发生而社会上无一种要件以维持之，故当少年一入世以后，而奸伪之习即起，（儒林外史之匡超人是其例也）吾谓中国向来有家族的道德无社会的国家的道德，（孔子论道有实际的有哲学的性命之学，属於哲学其所谓实际者，惟一孝字此不可不知。）若农业时代最重家族，此人群进化之次第不可相强者也，然今日者世界之大势已由农业而进入於工商时代，群治之组织已一变家族而为国家的，吾中国不欲自存於世界则已，不然则未有反抗此大势而能济者也，故今日言道德所当开宗明义第一注意者在此点。
    嗟乎吾今言道德吾不得不言破坏，而驳之者耳日本近来之道德说咸嚣嚣言曰：吾中国若旧道德已去，新道德未来则其时将何如，不知是乃[B220]言也，夫道德贵实际吾中国又乌有所谓旧道德者，仁义礼智已为八股虫蚀之空空，而今者并其郛郭而去之矣，吾请平心论之今日之政府其能与我国民相安於一日者，其孔子教忠之效耶，抑国民不自知其家国之关系，而亦姑谋乐何忧无君也，吾中国自古以来并未尝有一种公众之道德，不过随天然之进化以自成一种风俗耳，断不能与日本较，彼日本固有所谓武士道者焉，实际的而非议论的也，日本道德之源泉也自废藩置县武士道废，而日人虑失其尚武精神也，乃汲汲以旧道德新道德言，果如中国之所谓道德云者，则日本人译伦理学书不下数百种，殆与我中国之理学书相埒矣，又乌有所谓新道德未来者耶，且当维新之际福泽谕吉提物质主义，依科学以言道德新岛襄提精神主义，依宗教以言道德而明治时代之新国民出焉，据物理学之公例则无新道德，必不足以破坏旧道德犹不注水於杯中，则杯中之空气永不能出也，中国之风俗积之数千年，其同化之强大几莫与京，自非有德性坚定者鲜有不为所融矣，而言破坏之故今日者不必惧破坏，实不能轻言破坏，惧之而欲因循苟且以度日谋之而空钅仓白手以求战，是皆义和团一流人物也。
    当举世昏浊之际而欲其进於文明，必先有一种特别社会能握全群之机关，自成一种风俗，此社会先动而后能渐及於全体，若欧洲中世纪之教会，日本维新时之武士道是也，今苟欲提倡道德终不可不赖是，虽然我国无之也，官社会勿论矣，士社会虽有可乘之地位，然性质薄弱不足以任艰验也，农工商社会则智识大浅，又不足与於是，吾思之重思之，今日之责任断不能不归於留学生，留学生虽已失其机，然失於前惩於后，或有可救未可知也，留学生乎吾有一言敬告，吾侪今日者将挟其学挟其智挟其才挟其手段，以救中国其学其才其智必足以救之，然吾敢断言曰中国吾辈所能救，而且将亡於吾辈之手也，吾侪欲以学以才以手段以智救中国，吾侪之学之才有未至焉，吾请举一例彼英国牛津大学，其学科犹是寻常也，而彼独能出伟人者何也，其学风良而学生之道德力强也，故虽有如天之学如海之才而其才其学之能及影响於中国与否，则必视其道德力之强弱以为冲，及是时及是时，有修养道德之地位，凡一人之基楚未立而四围之风俗环攻之，未有不危者也，今既远适异国举向来之精神物质上之恶习惯，一扫而空之而又以异国之感情日日剌击於其脑，是天设一境以修养道德之地位矣，凡提倡道德亦必随学问才具而始立，留学生有其学有其才所差者百尺竿头仅此一点，且内地之士闻留学生之一言一行无不拭目以俟，是天又设一境以为提倡道德之资格矣，故今日者苟不就道德上着想，则吾知留学生将来必将消灭於此二途，二途维何曰委弃曰同化，当初卒业时挟其万里雄心，心目中筹画再筹画，曰吾回国将若何将若何，及进入内地一挫而钝再挫而折，三挫而相与曰：‘中国事到底难办’，‘中国一定亡了’。学生学生几顿接风酒已足令脑昏欲死，则不知不觉以入於厌世派，此一类也其机械心者则又将曰吾若何而运动人，吾且屈心以谋之不知彼庞然大狮，断非一二气力薄弱者可以转动，欲屈心以运动人未有不为人所运动者也，嗟乎彼卑鄙者不足道即稍高者知声色货利之可贱，而翻舍之然不知寻常应酬谈笑之中皆足消耗志气於无形者也，昔曾文正曰：‘君子之道莫大乎以忠诚为天下倡。’然彼又曰：‘吾向饱更世故参用机权，却把自己弄坏了。’吾辈入世有如是矣。
    一群之道德与一身之道德相密切者也，取一群之道德而改善之，当自一身始而一身之道德盖亦受之自一群者也，故不得不就一群之道德原因论之，虽然凡研究群治状态所当着手者不外二途，曰天然曰人为，天然如种类之遗传性地理之感化力是也，不可强者也，苟人为力强未有不能胜之者也，吾今仅言其原因於人治者其大原有四。
    （一）压力太重故智力横决入於奸伪也。
    （二）内竞争多外竞争少，故战伐之余习於奴性也，此关系于政治者。
    （三）无科学思想故组织薄弱，而社会无整济厚重之风也，此关系於教育者。
    （三）无宗教思想故精神病日甚，而社会无坚忍耐苦之风也。
    （一）道德腐败於何起，起於人群相交以智巧也，凡人之志必有所向，而又随其气以转，气刚者行直线，气柔者行曲线，故威慑於上则不能向於上，必循曲线而横决入於邪，举其喻则如树，苟截其本则枝叶横生矣，则如行正路不通，则入於邪径矣，孟德斯鸠曰专制政体以威力为元气，共和政体以道德为元气，盖威力压於上则民气必柔柔则智巧决於下，人之欲望谁不相若，彼帝王之初得权力也，既悉以智巧矣，以智得而以力治其初用一次，未有不利者也，利矣未有不复者也，彼夫智者巧者富矣贵矣荣耀矣，以标榜於社会社会安得不趋而入於此也，故语骄诌之风何自起，曰君位太尊而上以威慑下也，奸伪之风何自起，曰上以伪善驭下而精神相感於无形也，凡专制政体之极弊末有不如是者也，当是之时社会之习俗既成，虽有贤智者出必不能得志於社会，而人将欺其愚而利用其智以曛欺之，故自非有大勇大智者出其智巧胜人十万倍，而不用不独用德而得志则未有能济者也，虽然自三千年以来固未尝有此人也，此为道德腐败之第一因。
    吾中国历史上有绝异於他国者一事，则同种之战争多而异种之战争少是也，战争而向外则社会公德心之发达必强，而民气必舒且伸战争而向内则社会之机械心发达必早，而民气必抑而柔吾观中国各地凡经丧乱过多之地，则其民性必柔滑而巧，何以故丧乱时之遗传性使然也，盖战争既无大名义可以号召天下，彼蚩蚩者孰去孰从终不知所决，而当时率性径行或死守一主义者，必惨遭兵燹无疑也，其所孑然仅存之遗民必具三种性质，彼来则从彼此来则从此，但求安静无人不可以箪食壶浆迎之，此习於奴者一也，气力凋残其心中惟巧计一趋避法，此习於巧伪者二也，慑於威力迫於丧乱常汲汲顾影，惟求得一日之安不论何事，但求今日快乐即算志愿已达，此趋於柔媚者三也，秉此三种性质一传再传，遂牢不可拔而霸者又利用其机，又从而锄之煦之以为快，积之又久道德不可问矣，此为道德腐败之第二因。
    吾中国民有最恶之性质，一曰组织力薄弱而无规则思想是也，凡世界无论如何极大极公平之题目，苟一入无规则思想者之脑筋中未有不横决而入於大祸者，此吾[A064]之各种历史而知者也，无规则之原因何在，则科学思想之不发达其首也，凡人之有科学思想者其论事必条理，其处事必精神周到，其断事必决绝，其立身必整齐而厚重，何以故盖科学与一人之品性有密切之关系在焉，吾举其极浅者言之，如几何之论线之知短，此线之较长彼线也，必有其所以长之之理，不得其证虽明知其长不能言长也，是盖能使人之脑筋日趋於沈着一路，非惟虚心浮气者所不能道，即气力稍弱者亦未必能骤悟也，故曰格致不精之国其政令多乖，岂惟政令国民之品性系焉，彼欧洲伟人之出现总在二途，曰宗教界（宗教界详下节）曰科学界若噶苏士，若弗兰克林，举其例亦不可胜数，志士志士可以兴矣，吾国民组织观察力之浅薄实皆职是之由，故社会之风化日益秃丧，芸芸者数万万人而食不知节，睡不知时不必论其人之奚若，而道德之腐败已一目而即睹矣，此为道德腐败之第三因。（未完）
    ●第三期・论说
    ◎非省界　　　
    ☆文诡
    前月日内地某君致书浙江同乡会，忧省界之日厉慨乎言之，某君亦渐产异地同心幽思相属，时吾文适成因命曰非省界，某君读之庶引为同声之哭与。
    某君来函载在本册，切爱乡人规劝交至，吾为之流涕惟函中备述似谓浙人负恃其众鸣煤跤辛枋右磺兄概，此则两地内容不无隔膜，非可为内地志士咎，吾虽百口又何能执涂人而告之，为浙人致辨虽然以浙江潮而有文曰非省界是亦可见浙人之用心矣。
    然此不足论桑梓父老其子弟亲戚以求学故，去家走异国留学生一部为国人向来所最注目者，固无待言夫望之愈切爱之愈挚　，则一言一事虽崇拜模仿之所不辞，而留学生固以输入文明为乡里法自任者也，今若此吾敢为内地人士正告曰，留学生他事皆可采，独省界一端为爱国爱乡者所当内外合围攻而去之者也，不幸而有海上之夫甘心逐臭，是重吾留学生之罪，而于爱国爱乡两无所当者矣。
    内地长老诱掖后进，百端称誉或浮其实，自非有大不得已之心，必不捃摭短长责备于我留学界，此吾所敢断言也，今某君来函一字一泪言之凄然亦可见内地风谣，不知留东学界如何决裂矣，嗟嗟吾徒所学何事宁无以破国人之疑，忍使长老亲爱日日为吾辈焦心泣血耶。
    要之省界之风潮虽不若内地传闻之甚，而各执一爱乡心之说为之假借，此固有识者所为寒心也，语有之‘差毫厘失千里’同乡会与省界自有天然不可混之性质，世士乃此而同之，假为口据老成之士投鼠忌器相与隐而不发，过而为矫论之徒又欲并同乡会而蹂躏之，於乎同乡会之在中国亦数见不鲜，至纯正无疵者矣，而流弊乃若此，君子曰：此省界之罪也，省界何知此省界心之罪也，乌得而是之乌得而是之，乃为之文其辞曰：
    夫生存竞争优胜劣败自由平等开智合群，诸大家名哲之所倡导什百仁人义士之所溅血暴骨挺百死以力争之者，虽小子亦能言之，我厌为空文不屑道世界一般之大势，龙跳虎篮诜缁柙疲挟民族帝国之二大主义振荡冲礴，泱泱莽莽高睨大谈于七万二千里橙球之上，择肥而噬旁若无人，合者分之病者掊之，出其狐狸豺狼之政策公理何存，惟力是视於乎此又读书之士所耳闻习见而不以为奇者也，我又不敢道虽然固自有说。
    我言一出必有怒之嘲之排之斥之唾之骂之诅之尼之，而笑其愚而诋其戆，而嗤其多事而摘其摸棱几疑为诸同乡会之叛辞矣，虽然我不敢谓无哀其心悲其言，计其利害问其成败，条其得失决其祸福，而闻声而叹同情而悲，感慨凄怆欷嘘泣下，投袂而起奋冠啮誓，一跃十丈挥涕氵未喘汗相属，以挽此奔腾溃决之惊涛横流者，其人在也思之思之又重思之。
    乃敢怒目裂毗悍然发大不韪之言曰：留学生可以回国矣，留此何为中国如囚其有为刽手者欤，中国如狗其有为狗屠者欤，我青年诸子所日日辩论于长老先生细人小子之前著为论述，而假为谈柄者非合群之说乎，今敢曰是乃涣群之原点也，我青年诸子所日日鼓铸精神矜磨志气闭门风雪与古为徒，读一书披一报愤从中来，仰天耳热者非文明排外之思想乎，今又敢曰是乃野蛮排内之渠魁也，夫以今日之中国今日之我青年诸子，不幸而具此两原质，悲夫悲夫何修而获此，虽然此非吾青年诸子之罪也。
    夫以我留学生八百余人之社会无论其将来之实际如何，即以今日之声势之名望，固已彪彪炳炳光怪陆离，发大光芒於海上或营一业焉，或论一事焉，履舄交错脱帽握手，戚戚私语意见发舒，亲如儿女子而越新岁逢令节，大龙旗招摇於庭外，随风卷舒于萧萧日光之里，居者行者莫不啧啧称道。冀入其末座从而为之奴，而忽以两词遗之曰‘将鲜散’‘且排内’非谵妄病热则必有一怪物焉，存于其间而使我八百余人之社会蒙此大恶名于世界也。
    此怪物唯何，吾更不能忍吾直抉而出之曰省界！省界！！省界！！！
    虽然省界之名於吾青年诸子口舌笔墨之间未之前闻，今乃突然不顾少见多怪，张皇而珍重之曰省界省界，吾知必不为吾青年诸子所公认，而反有厉其作俑等为讹言者，於乎何敢辞何敢辞，虽然不自我始省界之名之议论久腾于海上报纸，主其说者非老于我青年诸子之典故，必不以此相诬谤也明矣，吾尝谓天下事每成反比例，今人不少血气之伦，日日以自由平等之说放言高论於稠人广坐，毫无顾忌者吾知其决无是心决无是事，省界之烈至人人避而不言，则其重视此说而非自由平等之可以轻发诸口也又明矣，省界哉省界哉，吾不图入人之深至于斯极也。
    省界胎于庚辛之间广人‘新广东’出世，省界问题如花初萌於时各省同乡恳亲会，后先成立承流龈斗纾遂遗其始至今日而省界之名词已定矣，来东土者浸淫渲染已成习惯，人人心中遂横一大梗蒂，闻一议接一人遇一事谈一语，必有相叩曰是何处人何处人，虽以平日之旧父儿童之尼友，必有一画然不可合并之势，於乎此其尤大彰明较著者也，至入其社会审其内容则阴霾沈沈戈矛森立，要之无知愚贤不肖莫不卷入此阵云之中。
    其贤者抱抑郁不可诉之心俯仰自痛，涕泗横流梦寐犹警曰：中国亡矣而留学之多数或醉或梦，以酣以嬉委其责任不知今日为何日，此一二贤者之同化力又不能撼多数社会而一起之，遂乃腐心无语废书长号，抒其孤愤发为大不得已之言，以为中国之范围亦大矣，强中国强中国徒为口头禅语而究何益矣，夫区划小者令易行，不惜一变其口声为后来告，而乡情之说又为中国人流传之习惯，因势而利导之出种种方法以激成进步，使人人皆知吾身有不能狡脱之担荷，于是各省人任各省事互相对待，而天然之和平竞争庶几大开辟于无形之域，万派归原不离自治，於乎此省界之原理也，贤者之用心也爱国之真血点也，对祖宗神灵兄弟姊妹而无愧色也，而要非承流龈斗缰不肖孙子所得藉口。
    梦见此原理者能有几人，东京八百余留学生今敢以大言调笑之，其愚者忽于无意中得一新名词，乞儿败絮沾沾自暖，归视其同学阴识而默数之，分泾渭于一饮食一书报之间，至岸然不能假借怫然相抵曰汝浙人自有浙界，吾楚人自有楚界，又或一语言之微一嘲谑之细，哄然群哗曰彼闽人辱吾粤人彼浙人谩吾吴人，其色汹汹几有号同乡会诉冤之势，悲夫悲夫墙有茨不可扫也，断章取义我欲为而辈大呼之。
    虽然此亦坝上儿戏而无与于得失之林者矣，其执拗者乃以此为无上之正宗，朝含而夕吮之，义形于辞色津津然若有余味以为我虽不分畛哉，其如人之不我容何，遂乃执定方针百折不挫几有相与终始之志，此界彼ㄉ喾嫦嗟竹畔之上霜雪横飞，此其一流也。
    夫自辛壬之间尉厉游学，明诏皇皇青衿之子挟希望来东洋者如鲫鱼，斯其人未必尽知公德之界说，有任事之热心而生长僵卧于游惰放弃畏避退缩之社会中，饮食教海于盲师病姆之手，一旦去乡井走五千里之外，固已皇皇然无所措手，虽遇共同事业屏足不前，然犹惧人之诮让之而不见容于大众也，至有省界之说而他人不能以畏事苛之矣，更有腐败之积习辱国害群，<典见>然不以为怪初犹惧人之诮让之，而不见容于大众也，至有省界之说而他人不敢以非礼绳之矣，吾观各省同乡会之掌故，大都有劝善规恶之条，然果有害群之马则其乡人非啻不能沮止之纠正之，而反为之隐饰为之宽谅，大都以毕竟是同省之言了之，盖虑其见讥于邻省也，又或有天真烂熳不染时风之子，遇他人之急难侠骨奋发，拔刀而起则其老于世故者从旁沮之曰‘彼自有同省人为之画计安用公为。’而彼人之同省人或漠然罔觉或一哄之后而此事逐寂然无闻，（如阳历正月一日联队湖北人某君为日本兵官<区攴>辱之事。）其干全体之利害名誉曾不介意，於乎谓非省界之说为之厉欤。
    更有狷介之士处此阴风暗潮之不，下一二知己抱炉私语，论列是非未尝不心知其意，相与感慨而出门一步耳接目触，无可置辞嗒然而返，枯槁若偶或于稠人广座，思抉其藩篱而破之瑟缩一二语而笑之以鼻者，轰然如雷岌岌然且不容于其乡社会，拂衣自去于无人之地，泪落如雨一挫而其说卒不见采於其俦类遂乃结舌不语甘为寒づ，每思抱书归国结茅于深山穷岩，不闻世事於乎此亦大丈夫不得已之一境也，谚有之曰：‘各人自扫门前雪，莫管他家瓦上霜。’吾初闻其言而诟之，吾今知为此言者盖亦激于社会之，恶感情而非无故矣，然今之抱此戚者虽君子犹或有之，此又其一流也。
    虽然八百余人中夫岂无热心之士，奋身不顾慨然以远大自厉不惜牺牲一切，皇皇然如有大不得已之势，然观其倡一议树一策，莫不为此社会之同化力所鼓铸所束缚，而自限于一圈之中循循大逵不敢俞越，夫天下事有一重必有一轻，而思想所集目光所注，有一新奇之说则其固有之理想力反为之末减，我青年诸子非以国界种界为吾中国之大防，而挟有一定之目的不避辛苦而争此一点者乎，自省界之说起而国界种界反退处于若隐若现，似有似无之间於乎此亦人人心中不能言不欲言之一境，而无容深讳者矣，斯弊也志士必不免焉，此又其一流也，吾知天下事有因必有果，此因何始此果何终，於乎我洒血泪以注之，抑一因之起又必有无数小因相为转徙，相为倚伏歧之又歧极于无量无亿，虽以造因之人亦不知其何以至此，而其终也及一彼一此相牵相挤相混合，极无量无亿不可思议之因，综泄而为一大毒，吁可畏哉今已渐露其端倪矣，吾知源远而未益分，变本加厉而冲突搏噬于腥风血雨之下，鬼瞰其庭天变其色，杀人百万妻子横尸，虽今思之犹为悸汗於乎不幸而有此一境，使后之修方志编郡国者援笔而大书曰，某时代数百青年志士操戈同室终为异族驱除，於乎不幸而有此一境，虽堕吾人于十层泥犁之下，永灭其魂其能赎此业障否欤。
    虽然其以此为空言欤，幻想欤吾不能举无量来劫之真相以呈于今日之眼帘，虽然古之识微君子往往据当世以推夫数十世之后，如桴应鼓被发歌，野而知有辛之为夷，泄秽过朝而讽姬姜之不国，处今日之世我今日犹俨然土地俨然人民，通国土夫大声号发起而营文明事业者走相属，自皮相观之不可谓秦无人也，而日人评我国者直敢斩钉截铁斫其几年亡国几年灭种，而举此昂然自负之数百辈，一笔勾之乃曰咄嗟黄口何配担当此事业，非夫悲夫吾人之真面目其诸为人所看破也与。
    然此不足羞也人情于所亲之言则不甚留意，兄弟相诟以为习见不怪，而他人有詈辱之者则勃然生同仇之心，吾独痛夫人将犁其庭墟其国奴其人灭其族，以其国为已成之殖民地，以其为为公同之运动器，而夷然不顾从事于析家分产计较于米盐琐屑之未，而以为能事也，吾人留学此邦时日不可谓不久矣，凡所经营之事业不可谓不多矣，虽以雏发之儿莫不伏案终日，丹铅不离手而从事于翻译之林，出而语人曰吾为输入文明计也，而报章杂志皇皇然改良之告曰，大书特书更乃立会数十起要集百十人，几日几日大会于某馆某亭（留学生演说之大报告），字大如斗立于门外，一室之内万头攒动敷陈演解，击掌成雷而阅一报传一言，则磨拳搏踊相与拉杂怒叫曰：‘彼辱我彼辱我，我必有办法必有办法。’於乎此非我青年诸君子之文明举动欤，吾读一二党会之条例大抵细针密缕秩序昭然，某干事某会计某招待某参议，俨然一共和国之大政党，俨然一文明国之立宪体盖常通夜不寝拊髀独啸曰：中国之前途其有影响矣，然吾闻省界之言从而观诸隐微之地，则又嗒然失色欷燮下曰悠悠苍天，彼何人斯悲夫悲夫吾知轩辕氏之鬼其终馁矣。
    悲夫悲夫此仁人义士之所不忍言者矣，夫以如许之豪兴如此之光阴，于母国之前途有影响与否，所不敢知而乃产出一破怀国界之新分子，日从而酝酿之於乎吾不能为挟省界之说以自私者宽矣，我青年诸子以为大团体不能处合，析而为小团体不知以人格不完全之蚩蚩之众，虽一日一会两人一群亦不可得而终合也，况以无量之旧积习恶根性充塞其间，中人之资跞《槁溆诓恢不觉之地，而有立脚稍坚志趣大定之流，亦不得不袖手旁观不参一议，於乎此东洋留学生一部所以来者愈众愈不可收拾，而亦吾青年诸子劳心苦思搜其病根而不得者也。总之不於人格源头着想，而为之淘汰为之区划，虽倡议累千万不能救横流万一省界者，正与区分人格背道而驰者也。
    於是Э然远思愀然独叩以为凡事之来，蛇迹草灰必原於始，省界何鹩氪亦穑自南北纷争画江淮以为藩守之世矣，然又揽中原古史典午以还胡尘犯阙神明之胄沦於江左，而大风凿齿之俦盗窃衣冠长淮以北，灌为萧莽一时渡江名士痛种族之沦胥，愤国防之破裂大呼索虏以清望为当时倡，北方生息之伦不得不屏诸域外，於乎此亦仁人君子所无可如何者矣，虽然当时亦注重於国界种界耳，初未闻卧室之内门户攸分，同母之生休戚相沮，如今日之甚也，然以王谢诸大姓倡之自上，而氏族之争亘三百年而不息，数典犹存通人齿冷，此亦我青年诸子所不愿闻之於今日而不屑引为比例者矣。
    以地分党又以宋明为最烈，毋乃假口於兹而欲上追前哲与，然而宋之三党明之三党均以不令终，口齿相触不已，其弊也乃至舍其本来之目的而专於门户之争绞一辈通人之血汗，一事无成徒为修史家添几多材料，后人凭吊未尝不为之叹息，吾知又非吾青年诸子所欲，闻而不屑引为此例者矣。
    咄嗟乎归休吾辈今日处何等世界，担何等责任我辈之行为岂可徒供后来之叹息，悲夫悲夫一失足成千古恨，我欲为我青年诸子哽咽而歌之。
    我青年诸子毋乃读一二世界史，误解白人之民族主义而发联邦之思想乎，则我请鉴以古，古希腊灭亡史我青年诸子宁不知之，希腊之分为数十国亦以其限於地理大山连亘，无百里平原不得不画疆分治耳，其弊也雅典斯巴达率诸侯而斗之，转相残覆两力交尽，其极也不得不借重外人而非常之雄亚历氏父子，假平乱之名握其纽而一倒之，而赫赫文明之伟族澌灭至於今不能复振我青年诸子，试平心自问其能力有以愈於雅典斯马达之民者乎，此其尤大彰明较著者也。
    我青年诸子毋乃以印度波兰之民处异族专制之下，而瞢然不知分治，遂以统一亡其国与，则盍一观其历史印度社会之等级波兰党派之分歧何尝不此界彼疆，丝毫不容假借我青年诸子毋乃谓吾人之目的，去其<疒林>Φ不仁之心而无践踏凌夷之弊，斯诚是矣斯诚是矣，然亦理想则然耳。
    虽然吊印度之遗墟怆然泣下，驰书数万里谓中国必统于一王之下，而后可治者此亦一人之言耳，我青年诸子试平心静气一讨中国之历史之国体之风俗之地理，还以问之今日何日而后知省界之分于分立统制之前途两无当也。
    於乎滔滔今世来者何穷，我青年诸子或以为省界之分，虽圣人不能变易然我不自量，窃敢悍然驳之曰闻省界之名词则通人疾首，穷省界之流弊则志士灰心非故为矫论也，夫省自何始界自何终，我三五之区宇声明文化，自北而南蠃秦以来，凿山通道浙闽滇黔之间文物彬彬始侪於上国，夫以文野而论，今东南大郡固鸣萌挥兄磁６以号令一方之势，而神农伏义之帝都已沦於灌木丛莽中不复，知其故处矣，界之分也分於昔与，抑分于今与此其不通之说一也，省何物与省何名与，原以便专制之政体而利于刀笔吏之调查盘剥，而划为区域耳初非发于人人心中之界限，而有以名之也地征关税，某省几百万特别之捐某省几百万悲夫悲夫霸者利用此手段也久矣，而吾人乃尸而奉之勿敢放弃亦从而分之曰若某省若某省使白嫒酥郑果有瓜分之策则各就其势力范围画疆而守，吾不知诸子之乡情又如何分别矣，於乎人虽下愚何不识此，此其不通之说又一也，我尝披中原立国以来之疆域沿革表，自伏义以至于今已不知凡几易矣，沧桑万里今昔殊观，我中国侥幸有更张之一日，此十八行省之位置从而大更动之，亦意中事耳，而诸子乃曰若某省若某省是今日先无远志矣，此其不通之说又一也，滇黔之间有瓯脱地坌出累千里，簿籍不能详我青年诸子以为今日就风俗言语不甚相远者，画而为界使诸子处瓯脱之地之民，又将何如是，我青年诸子于国内之地理犹茫无知，悉此其不通之说又一也，抑我青年诸子以为言语者交通之机关，若浙若闽若粤相去过远者，有天然不能合并之势，不得不自守其言语习惯，此说也吾几无以难之，虽然吾人今日持开通主义，虽山泽之癯原居之叟犹将撼而起之，使牢守诸君之主义则不相同者终无相通之一日，而我胞我与等於异族之，伦同为隔绝矣，局促一隅夏虫难语此其不通之说又一也。
    枯不问我四万万血气之伦处漏舟之中，其方针如何耶，即以此数端而论，省界之说虽极辩者不能自圆其说矣，嗟我青年诸子其听予一言。
    我青年诸子亦知自省界之说起，而群疑众侮以此为吾人莫大之口实，而排挤中伤之徒遂不惜出死力以陷之，我非乡曲委靡畏事之流也，而於事究何裨矣，而于事究裨矣。
    吾颇闻今人有一二喜言破坏者我独谓欲破坏法律界政治界教育界，要不可不先破坏省界。
    然则同乡会可以解散乎，曰恶乎然请譬之社会，一群之中有公群有私群，政府其公也，室家其私也教育与行政则责之官师，汤药与缝纫则仰之妻子不待智者而知其故矣，而况吾人远游数千里客身异国，或有疾痛颠连旅行琐屑重以语言之不同，风尚之攸异道路彳于问者无人极萧槭离家之感，又况青年有志脱然孤行，去父母之怀而履他人之国，百无一解怅怅何之此非我乡人之责而谁责与吾，故谓省界者同乡会之转而失其真者也，破坏省界拔茅连茹并同乡会而去之，是又因噎废食而其说之不可通者矣。
    於乎哓哓无已闻者欲睡，吾不敢多言已夫破坏省界非可以流血断ㄕ争也，有建设斯有破坏矣，建设谁何则拔省会之精华而建为统一会，谨抒鄙忱略举于后，乡人达士或润饰之。
    一定名　曰中国本部统一会集留东各省人，以共除省界为目的。
    一办法　要求各省会会员月集一次，子目分为四部。
    （甲）本会专为中央统治机关不沾沾于一事之末，本会成立后或由各会员设立中央杂志部团书部海外教育部，（如预备学校之类）本国全体调查部均为本会发达之分子。
    （乙）本会力除省界，故行尚善主义，然注重国界又为本会之特质舍中国本部人外他人不得拦入。（前者江苏同乡会有日本人强欲入会，再三譬解之始去此其一端余可类推。）
    （丙）本会成立后公举通人制定吾母国爱国歌，谱谐音节会日同声歌之，其趣味非可殚述果能尽善，则行之各同乡会必放一层异彩。
    （丁）个人之疾病医药或种种不便事情，则仍由各省处置非本会之专责。
    夫区区表见非放言高论不能行之今日也，又非谲诞诡异振骇流俗不能见於实事也，引伸其利殆难更仆，约而言之大要有四，乡人达士其谛听之。
    一聚一省留学之青年多至百余人少至数十人，核而言之必有其尤贤者，亦必有其至不肖者，以省分群则不可合者亦强之使合，而贤者反无以自见，今行尚善主义则悉撮其菁英而为一大社会，如分金如淘沙光芒万寻，集於一室睡狮睡狮，必将拿爪崛起一吼而惊凡马矣，且不肖者无所倚傍，无所假借势孤则变不得不革其故习，以争自洗濯龙鳞凤翼，攀附为荣遂乃挟全社会而进于同化，此其大利一也。
    一举七八百人之内非常奇杰之士过其强半，此吾所敢断言也，特以两间阻隔姓氏不出，而东见一鳞西见一爪，势分则解体不足为同乡会之利益，而反埋没於众多社会之中，今设中央机关来者必其一群中之尤雄杰者明矣，英雄相遇因得尽识当世之贤豪，后来虽散归母国则其精神呼吸千里相通，其影响其魄力为何如，吾思至此吾欲为母国慷慨而歌，此其大利二也。
    一中央机关建瓴而立，扩张其势力线挟风雷而走之，而党会之各部朝宗一尊，则虽太西文明国大政党于其枢府，何以过之其影响其魄力为何如，此其大利三也。
    一今日志士所束手无策者则以一会既立，必有腐败之徵虽指天立誓绞脑力以求改良，而堕落者不可复止，或虑本会纵幸成立亦不过一哗而已，如何之下前车可徵虽然此不足虑也，吾闻之陈言曰瓮牖不腐流水不蠹，又曰木必先腐而后虫生之，夫以贤贤相遇精神相接，磨而愈洁激而弥进，吾第恐其骨气一扬不能复制，有足破懦夫之胆者何腐败之有何腐败之有。
    此特举大概言之耳，而其利已如此於乎相与作登高之呼，而建此大奇功者谁乎，嗟我乡人嗟我同胞，东方旦矣毋旁观毋冷笑，而为达者所呵。
    ●第三期・学术
    ◎政法
    ○法律概论　　　
    ☆那子
    法律者人类共同生活必要之条件也，国家而无法律将不成为国，而人民之生命财产名誉岌岌焉且不可终日，故国家与人民之於法律不可须臾离者也，某来东土有年处他国法律之下，尝反复研究凡国家与人民之关系臣民与君主之承受，个人与个人之交际，其他一切群细之事莫不有法以统之，故有条序而不紊也，盖法律立而义务权利乃实行，各守其义务各保其权利不相侵背，而国家得享安宁之幸福，虽然吾中国顾何如，悲夫我国家法律之未完全未成立而犹哓哓然以守法名也，览二千年来之律例大都属于刑法一部，若神圣不可侵犯之宪法，若民法若商法则关然无闻焉，虽其间隐然若有契约而无明定之法律无明定之法律则权利不分义务不清，无权利义务则无责任，无责任则人民不以国家为重轻，互相推诿互相放弃，纷杂芜乱百事不能举，而亡国之兆成矣。
    即以所有之法律而论之，野蛮专横偏畸不公者也，有司从而舞弊胥吏从而弄文，弊窦丛生蛮毒无状，当闭关锁港之时以此压制本国之奴隶人民犹可也，今则内地开放矣，各口通商矣外人岂肯受我野蛮之法律乎，凡世界各国外人之所不屑受其治外法权者，则曰至野蛮之国印度朝鲜其例也，前者日本内地未杂居以前，外人亦不受其治外法权，日人深以为耻乘甲午战胜之荣竭力运动而后得之，我中国其甘与印度朝鲜并立而不以为可耻乎，且外人不受我治外法权，非享特别之权利即用本国之法律，於是惹起种种之问题以刑律论，我国之律较他国为重，我国民与外人交讼我国民受外人之裁判，而外人不受我之裁判也，其不平等者一同一罪也，我国民则受刑重，非我国民则受刑轻，其不平等者二不特外人有特别之权也，又同一国民而教民与良民异，教民讼之则直良民讼之则曲，教民之受罪也轻，良民之受罪也重，其不平等者三，有此不平等三我国民何能隐忍乎，於是愤激不平迫，而为排外之思想之举动，焚教堂杀教民庚子之祸震动全球，其原动力未始不由此起点也，由是而为城下之盟，由是而割地由是而偿钜款，又由是而国家之主权尽丧失也，呜呼国若此其成为国否乎。
    吾将以是责之我国民也，煌煌乎四万万之华胄，其数不可为不众矣，何其法律思想之薄弱如此也，设问吾辈所凛然服从之法律者，其皆出于我四万万人之同意乎，抑皆经我四万万人之所赞成者乎，夫文明国之所谓法律皆经其国人民之公认，或由人民创议而求全体之同意，或由政府提出而经国民之赞成断非以一二人之私见任意而成立也，我中国之法律则异是，所谓法者无不出于在上者一人之手，而人民无从顾问也，即此一人所定之法律而又朝令暮改，时行时废反覆无常，任意为之是不啻我四万万民族之生命财产名誉之种种权，任一人操之而纵之也，设使操此权者无故下一令曰某可杀，某之财产可收没，某之名誉可剥夺，而吾民无如之何也，生命任其残杀矣财产任其没收矣，名誉任其剥夺矣，吾不解吾民甘受此野蛮暴虐之法律，而不思反抗之颠覆之也，方且晏安耽乐于野蛮自由之下，吾非敢谓自由之不当爱也，然所贵乎精神之自由而不尚乎身体之自由也，乃吾民徒知身体之自由，无公共心无自治力，嗜利无耻乘便营私，苟於我之权利无所损，虽举全国人之生命财产名誉剥削之，而亦不顾苟一日之私利可保，虽尽百年压制之而不惜，甚者假政府之威力以倾轧同类，为异族之奴隶以凌夷同种，呜呼我四万万人之中若此者不知凡几也，此乃指其最下等者言之也，其上等者自命文明自由平等之声不绝于口，文明野蛮之辞不绝于笔，其心则极野蛮极专制，徒知藉公共自由之名以谋其自私之实，逞个人无法律之自由以侵他人之权利，若稍绳以公共之法律，则悍然而不能受，乃至放荡俞闲名誉败裂为他人所唾骂所不齿，乃至挟一已之私见以阻碍全局，因一人之私愤而破坏团体，呜呼我中国今日之势亟矣，白人并吞之期迫矣，大厦将倾危在旦夕，我而甘受他族之烹宰也斯亦已矣，不然宜振兴独立以自尊受守公共之法律，互相提携互相防卫，互相救恤互相联合，结巩固之团体以与白人相角逐，而不然者委靡腐败相残杀，相攻击致受他人以衅隙，无亦我国民之不知自爱也，孟子曰夫人必自侮，而后人侮之语曰物必自腐也，而后虫生之，外侮之来由我自取，呜呼吾国民思此其亦勃然兴起矣。
    然则我国家之欲独立也，则自立法始设法典调查会，立议院布宪法而与人民以参与政治法律之权，吾国民之欲全人格而参与法律之权也，则自守法始研究各法之原理，调查各国之法例以草我国家法律之草案，而求国民之同情某游学他邦略攻法律，学薄才疏而又不文，虽然觉后觉者国民之义务也，请述法律之起源，法律乌乎起，起于利己利他二心，凡人生于世必先知有已，乃知有人乃知有同胞，乃知有外界故凡吾人个人的运动，皆对于外界而为之也，饥则求食渴则求饮，贫贱则思富贵愚暗则希贤明，所谓利己心者是也，即人之原始的原动力也，由此利己心而生种种之欲望，欲充其欲望而为种种之行为，人性果善而无恶欤，抑无善而无恶欤，吾不得而名之要其充满欲望之心，则尽人皆同也，虽然人人而欲充满其欲望，则不至于互相冲突不止，於是不得不设一围范以划定其界限，我毋尔诈尔毋我虞，故同等之人常互相退让，而得保护欲望而免其冲突焉，虽然人之能力不能相齐也，有贤愚之别强弱之分，愚固不可以匹贤，弱固不可以敌强，自然之势也於是第二之原动力起。
    人之性非单独孤立，喜排斥一切之同类以生活者也，推其利己之感情以及于人，所谓利他心是也，即人类原始的第二之原动力也，小言之由家庭推之一乡，即为爱乡心推及团体即为公共心，大言之推于国家即为爱国心，推及天下即为博爱心，故人之成家族成村邑成种族的团体，成国家以至于成法律无不由此二心发其端也。
    以上二种之原动力扩充于人事之方面，则利己心之所趋必至于冲突，而战斗而成排外思想，利他心之所趋必调停，而平和而成内外平等思想，故利己心火也，所到之处无不焚利他心水也，所遇之处无不湿，有调停而后有战斗有战斗而后有平和，世运之变迁如环之旋转而不已也。
    由前之说即成法律之关系，由后之说即成道德之关系，罗马法律家倭尔比亚斯之言曰：法律学者似人事及神事之智识正不正之学问也，斯言也以法律宗教道德混同为一，驳之者甚众虽然以今日之法律观念而推当时之学说，其说固不足为据，盖原始社会之时宗教道德法律之区别不清明焉，其后社会发达法律随之而进焉。
    抑法律何物乎，法律之定议西方学者纷纷聚讼，而其说不一吾人就其最无流弊者而言之。
    法律者以国家之权力强制之而使人民不得不遵守之规则者也。
    更将此定义分析解明于下。
    （一）法律者规则者也，规则者凡事之原因结果有一定不移方法之谓，如地球上之物体上下无障碍，势必堕落于中心如水从方圆，由高流下如事之契约不得不履行，若怠于履行则有损害赔偿之责是也。
    （二）法律者有强制之原素者也，强制之义颇浑而不明，以广义解之则剥夺自由意思之谓，然则道德者亦可谓其有强制之原素矣，何者吾人之良心亦必有道德以规则之使不得逞其自由者也，职广义以解之岂非亦强制者乎，盖法律所谓强制者指外形上强制之谓，外形之强制者何，若商业之为登记婚姻而履行方式之类，此说倡于英国法学者倭斯钦氏，而反对者甚多，或以历史之事实驳之，或引法律条例驳之，夫法律条例之中或有一二条文不具强制之意，然不能据以为法律之要素，非强制也设使见无耳目口鼻之人，执此人以定人之要素，谓无耳目口鼻得乎。
    （三）法律者共同团体之权力者之命令也，凡人类基生理的之组织必与他人共同为生活，而人人之体力腕力智力各不齐，若使擅用其固有之力以侵害他人，则力之强者必胜而力弱者遂为强者之奴隶矣，此人类共同团体之所深惧也，是以维持其团体生存之条件为必要，以制限人人自由之能力，夫能制限人人之能力，使不平等者而平等，岂非有非常之权力者乎，其权力之发动也，即谓命令故法律者权力者之命令者，英人倭斯钦尝言曰：国即一独立政治之团体，主权部分与臣民部分而成立者也，法律者其主权者对于臣民之命令也，盖主权者一团体之权力者之谓也，是谓法律之定义。
    ◎经济
    ○中国金融前途　（金融者金银之融通也，以金银流通於市面之谓。）　　　
    ☆无逸
    金融者何实业之元素生计之胚胎也，是故金融不敏捷则各实业之资财皆将成为废物而无可利用，虽水有鱼盐陆有矿藏，野有森林山有齿革，黄金白璧充枞徐短茫黍稷稻粱弥漫於地，而谓之富则富矣，欲其据此天然之产物以横行於地球，则未也以未能利用此天然之资财也，今者汽笛一声鼓浪而来者，非东西洋之商船耶，国旗招展满载而归者，非东西洋之商船耶，披海关之册籍一年之中出入於我支那海之帆船轮舳，不知其几千万艇，而此几千万艇中其鼓浪而来者，未必载有珍禽异兽奇花瑶草，我国所不易得之珍品也，不过将我所素有之产物，从而加工焉（如洋布大呢之属）或我所本有而未曾发掘之时，姑借彼以充一时之用耳，（火油矿物之属）其满载而归者未必皆金银货币也，半属我国之农产物，（棉花毛羽丝茶之类）且有运至外洋，一俟加工后转而售於我国者，夫以我所素有与本有而未曾发掘，及发发掘而未能精制之物，我何不自制之自散之，而必待他人取而得之，从而制之，复输而入之也，舍予取予携之便而必仰给於人焉，何我国人之不惮烦，一至於是人虽至愚亦不至此，说者曰是非不知自制自散之利，无如工业之不发达何，呜呼工业之不发达遂至弃而不顾，甘心让人毋亦有类於因噎废食矣，且工业之不发达所难得者技师耳，借材异地权宜一时，厚币以招之严约以驭之，苟用之有道非不可行，至工人则随处皆是无所虑也，不观之甲午条约乎，日人有内地设厂之请，可知内地设厂之利，且以知内地设厂之不患无工人也，易地以观日人设厂，其所用之技师固属日人，所用之工人不犹是我国人耶，以多数之工人当少数之技师，共损益正未可知，则何不设厂以抑制之，或又曰设厂制造未始无人，其如屡被损耗何，子浙人当知浙事，纺纱缫丝各厂设有年所，纺纱则仅能支持未闻大利，缫丝则屡濒於危，惟去年丝价大昂稍能敷衍，然则设厂制造之说我国人固非无行之者，而无如屡起屡蹶终不获一显头角，非工业不振之明证耶，何子犹哓哓以设厂为耶，呜呼言诚然矣其亦知斯非制品不良所致，斯为资本不足所致耶，然则我国工厂之不兴固非独工业之不发达，实为金融之不流转也，且实业家必以若干之实在资本，而始能为若干之营业，无流通之资本以辅助之周转之，则虽西商不能支也，日本以贫国闻而一观其国内外之实业，进出口之货物则不啻数倍於我因而国中之生计，无论男女老幼无不各有职业以营养之，虽出产无多以至贫闻，而入其境则疮痍满郊野，乞丐遍坐种苦况尚不至如我国最富饶之江浙，其故何耶以面积言我国大日本三十倍以人口言，日本仅少我国十倍，宜其艰於谋食之道远过於我，而反易之非金融完善之明验耶。
    且夫金融非财富之谓也，出产甲他国家资拥巨万，若是者谓之富顾田园荒芜，不事出产者无论矣，即刻意经营而负郭之田，无肥料人工以播种之，虽良田千顷无裨也，故不知金融不足以致富，又况拥巨万者得以经营於巨万之中，而不能经营於巨万之外，且即沾沾於巨万之中而或周转不灵亦足使毕生之经营，全然失败我浙胡氏以业丝起家，旋以业丝蹶踬，其前车也金融家吸收全市之财富，为全市之司命朝贷於甲，夕贷於乙犹是巨万之资本，而朝甲夕乙足当数十巨万之用，而使全市之财富，无须臾之空闲此金融不完备之时代，所以市中之财富各自为用而不能相济，金融完备之时代则全市之财富归之数处或一处而任其转移也，金融非实业之元素耶。
    虽然侈口而语人曰：金融金融，金融第财富之流通耳，不语人以金融之组织，金融之机关而但赞赏金融之利，人将疑吾说之诞矣，夫吾固不欲以诞妄之言欺人也，诚以金融之组织在票据，（汇票期票之属）金融之机关为银行我国固非不讲求金融也，即以我浙论固明明有银号有票号有钱庄，以充我浙之金融机关，以备我浙之金融组织，金融之不可不讲亦几尽人知之，而亦何待吾言，虽然我浙之金融组织能备与否，姑置勿论第即所谓银号票号钱庄者而反复思之，其果足充我浙之金融机关耶，其果足掌我浙之全省金融耶，如以是等票号银号钱庄而足为我浙之金融机关马，则我浙金融之前途危如累卵矣。
    夫我浙背山面海十一府之中交通便利者仅瓯甬两江，得行轮舟运河一水得驶小轮与民船而已，他如金衢严处等府重山峻岭往来不易，虽兰溪为七省通衢，在昔异常繁茂，而道路以陆通商以前，行人相望今则闽粤安徽江西诸省俱已各开港口，百物集散无俟经我兰溪，则兰溪已不足为商业地，金融之完否可置勿论，瓯江虽有轮舟往来而铁道未修流域狭滥，出口之物固不甚多，即进口之品亦不能广行内地资本之需有限此时之金融尚不甚形紧要，宁波则开港最早，人亦习於商情当小轮未兴之先，外洋货物有自宁绍以运至省会者，宜其知金融之急於整理矣，然其地多殷富财力充足，故有源丰银号以出纳地丁厘税及海关饷项，有同和、祥和、广和、涵祥、祥余、启余、正余、瑞余、敦裕、慎丰等，二十余钱庄以为之流动，而无票号此以知宁府之交易多现银而少汇票也。（宁俗市面向以册相汇划，无票据盖与现金相收付等。）且是处商品除洋货随时进口外，其所最重要之物产则为棉花，秋冬之中花市正盛，金融亦忙若春季之茶市则为数无多不足尽该处之财力，故时时有余金流於省会，而无金融逼迫之虑，省会出入较繁加之各处地丁俱由藩库起解，致於商业外别添一金融之波澜，而综计其所谓金融机关者则除小本营业，无补实业之外有银号八曰裕源、曰开泰、曰裕丰、曰裕泰、曰保泰、曰和记、曰源丰皆司藩库地丁税饷等之出纳，兼事商业上之融通，曰晋义则司运库之出纳以兼事乎商业者也，之八号者设立银炉有鼓铸宝银之权，票号一曰日升昌为山西人所设，专事汇划款项与八银号为省会金融机关之一大部分，营业之范围最广然计其资本平均不越十万，（日升昌未悉）八银号合计不越八十万金，他如巨大之钱庄则有鼎记元昌镇大晋泰瑞丰鼎泰惟康阜生惠恒等，平均不越五万，即合之资本在三千以上，三万以下之各钱庄而计之，统省会之金融亦不能满三百万现金，（存款不计）夫以我浙之省会市面加之全省之税饷出入，而所藉以流通者曾不满三百万，几以为言之妄矣，使非言之妄也，则以三百万之现金而能使我浙省会成此繁昌之市面，恐真知融金之道而善於整理金融者几莫如我浙之各银号票号钱庄若何，则春季夏初丝茶开市之时即以丝市论，所需现金已在二千万上下，又况当时之并驾齐驱者别有茶市，其所需现金亦复不少，加之各业资本虽不能同时兼顾，而亦不可绝无点缀，则我浙之金融当斯时也须数千万，而我浙之金融家竟能以三百万现金维持之，将馨香祷祝之不遑更何暇为金融之前途危，而不知我浙省会之金融机关，以平时论诚在各银号票号钱庄以紧要之时论，则不在我浙省会之银号票号钱庄，而在他处之银号票号钱庄也，而於是不得不为我浙之金融前途危矣。
    虽然使我浙省会之所仰给者仅在他处，或他省之银号票号钱庄也犹未足为我中国金融之前途危也，今试想之我浙省会之所仰给者非宁绍耶非沪上耶，绍郡挹注无多宁波则皆出之殷富，司之商贾为我浙省会之绝大流动资本家，而无如竭宁郡之力不能济我省会之用，则所恃为大宗者仍不能不仰之於沪上，夫沪上之流动资本岂皆出自沪上之银号票号钱庄哉，亦出之银行耳，此银行者非中国通商银行之谓也，汇丰华俄正金等东西商人所设立之银行之谓也，然则我浙省会之银号票号钱庄，为我浙省会之金融机关，而沪上之银号票号钱庄实司我浙省会之银号票号钱庄之金融机关，彼汇丰华俄正金等又为沪上各银号票号钱庄之金融总机关，夫至以他国之银行为我国金融之总机关，我国之金融其真危矣，诚思外商拥有厚赀无论其故为挟制也，即令不为挟制而使我国物产成熟之之时，彼之赀财被彼同国之商人先行贷去，而即以此贷得之款作为购我国物产之用，我之实业家恐已不能久待，有贬价求售之势况当此多故之时，一旦有事全国金融尽为所困，而我既任彼扼我之吭，而我自不得不饮彼之刃矣，思念及此危乎不危。
    然而我国之人不悟也，谓以我国之大岂二三银行所能挚肘，而不知充彼银行之量，固不仅现有之金钱为足困我也，即一叶纸书亦足以代金银之用，不观之汇丰华俄等钞票乎，初行之於上海等处继及内地，昨冬以来至我浙矣，鸩酒止渴漏脯充饥苟延一时未始不可，而其后必至贻以大患，朝鲜之禁用日本第一银行期票几酿巨衅，其明证也外国贷币行之於通商口岸犹有可言，若内地则一国自有一国之贷币，岂他国者所能代用，且此为国中内政非他国所能干预，乃朝鲜不用日本第一银行期票，（如钱庄家之期票等）而日使竟至勒令收回诏书，改去法令丧失国体莫此为甚，当朝鲜准日本第一银行行使票据时，当亦料不到此，今以拟设国立银行故欲令日本之第一银行废去票据，竟至受此奇辱，利之所在人必争之，我国之金融界中行使外国银行之钞票者其亦曾计及此否，且我国商贾以他省之银圆通用，每每有贴水抑制之事，夫银圆非钞票比也，他省非他国比也，且有贴水抑制之事而今易以他国之钞票而反乐为用焉，此中见地诚非吾辈所及，第即恐被顽固之恶名而独不虑夫外商之握我金融机关，制吾死命后悔无及耶，吾为中国金融之前途计而不禁一再叹息矣，或曰我国资财自搜括偿款以来行将就竭，得此意外之通融聊解倒悬，有鹿豕不择荫之概，似也而不知我国之商贾，或有倒悬之困我国之殷户未必有是困也，每见挟厚赀称巨富者率偕携室至沪，流寓申江问其意则曰上海为战外公地，无兵革之虞也。因而将所有之赀产存之於东西商所设立之银行中，曰商资殷实信用坚确，无倒闭之虞也，若是者比比矣，呜呼吾闻此言，吾为中国金融之前途危，吾且为中国之前途危矣。知中国之危而不思所以补救之，有此莫大之赀产而不思所以经营之，而徒作此避地之想苟免之计，呜呼商挂洋旗民列教籍，中国亡矣岂徒中国之金融哉，虽然中国亡中国之富家大族而自以为无兵革之虞，倒闭之虞者其果能长保其赀产也，犹不负其避地之苦心也，而今之外国之银行惯用其笼络手段者，特其势力尚未能遍及吾国，故不惮持饵以诱之耳，如耕者之於播种驭者之於致远，当其播致种远之时不能不稍具爱恤牛马之心，为其汗血之足以稗吾收获也，及其耕地成熟长途既赴，则牛马已无所用，而斯时之喂食与否正未可知，或且以汗血之既竭屠而割之，烹而食之未可知也，而世之挟厚赀称巨富者何竟甘为其牛马也吁可哀矣。
    ◎哲理
    ○续无鬼论（续第二期）
    ☆陈晃
    六，在昔国君执玉则威仪为之谶，太史陈风则歌谣为之兆，故凡个人与国家于无形色之界，皆有一种不可思议不可遮饰之外神以为其所寄之个人与国家之代表，以是为谶兆容或近之，读者盍观吾中国史，慧星日月食地震白虹贯日日中黑子诸例，大书不一书曰将以昭儆戒也，醴泉甘露芝草白凤黄龙诸条，大书不一书曰所以昭瑞应也，彼心中纯守一‘神道主义’乃从为之辞曰，苍天乎苍天乎，其有喜矣其有怒矣，于是灾异祥符之说秽史氏遂沿为南山可移此案不可改之成例，而大惑深中於人心，按星学家云彗星绕日而行其轨道成长翟玻或成抛物线惟绕日有轨道，故可以推算知之，然则太史所书亦仅会逢其适，其于人事吉凶何与哉，日蚀月蚀为月之阴影蔽地，与地之阴影蔽月亦轨道之运行，偶聚于一直线初非有祯祥於其间也，虹为空中水滴分析日光所成，故常见彩色其白色乃分析日光时，别有他种之影响及理由，一时之现象焉耳，且虹近在地球表面离太阳为无穷远，断无贯日之理妄相附会以为兵象，谬莫大於是日中黑子无日无之，而黑子之多寡亦与地震颇有关系，此种原因虽未尽悉，要之太阳系诸星皆绕日行，凡所关系匪惟我国全球实依赖之匪，惟全球同系诸星皆依赖之，若地震之因约以地心热与磁气压力为主，震之甚者当正其名，曰地灾於天固无与也，泉出于山谷间往往含有廾物质所含者，甘则醴矣何瑞应之有露为空中水蒸气所凝结，而成集于草木上而甘亦偶有他物入之之故芝为植物，以之为瑞殆与以松喻寿以竹喻直同义，出于意想成於习俗，谓曰瑞应夫岂其然龙凤无是物，而俗夫媚子偏执遍搜於世界不可得之一名，以自佐其阿谀之材料，呜呼荒唐无稽之谈其第曰无凭也，祸犹浅其依斯凭而害，而家以凶而国贻患有不堪设想者，昔者秦有胡亡秦之谶，汉有三七厄之谶，光武兴有刘秀当为天子之谶，魏兴有当涂高之谶，晋兴有马同槽之谶，自兹史官授受皆有是说，此亦新王初兴，惧民信之未立因张皇宗祖，侮蔑胜朝以为愚民之资助耳，而产舱吣艘赡撕乃心战，设充其辞今日全球大势，白人主黄人奴，我国已不少，徵谶纬者揣测其解，叹息而默许矣，於是诿其辞曰气数曰天意，而自苟且自偷息于天演界，浸假黄人绝种白人统一全球，吾不知向所云‘气数’‘天意’者将于何徵之，而彼将又搜罗一二未见事以实其辞，语曰：‘天不亡不自亡者’换言之，则夫自亡之者天亦必亡之矣，而吾中国适近于是，以上六端不过标举大要，又有一二私见所得，虽曰琐屑比而附之，知者或许类条如下言。
    俗云舍利为佛圆寂后毁化不灭之灵蕴，顾鱼类等物皆有舍利则不仅佛骨为然矣，俗云龙骨为龙死于山内之遗骸，药品上多用之顾其性质作用，与盐化石灰甚相似，今在异国不能得是物，末由分析然其出于山谷则必为一种矿物无疑也，电气学云电气通过人身则神经抽动，故取已死田鸡以电气通过之，两足可伸屈如生，又初死尸身方天大雷电时或作偻起状，俗称为尸变不知此固电气使然也，俗又于尸未敛时猫趋近尸侧，则必驱之以为能令尸起立者，实以猫最易生电患其接触或感应而尸身动作耳，生理学云人之声音由声腺发声，腺在喉内为一层薄膜，能激动空气故发音俗闻夜声，则以为鬼号夫尸已腐矣，声腺之不存音将焉附，水族学云海中之鱼往往与寻常鱼异，多能发诠猓诠庹咔嘤之光也，而不知者以为龙宫之宝藏气矣，地质学云山脉中之石灰岩最易为酸所溶解，故成洞窟又溶后余滴，自上堕下复成沈淀物，结成石┺石柱或极奇妙，而不知者又以为其洞天福地矣，光学云海上空气整然成层时，则船舶岛屿由全反射之理，其影倒植空中恍如天有是物，而不知者又以为仙人楼阁矣，光学又云近两极之地夜间往往发大光，名曰极光极光之理尚未周知，约与磁气有关系，而不知者又以为天光灿烂矣，风雨雷电俗谓天神所司，夫雷电或于电气之相激雨成于水蒸气风成于空气压力之变动，西方三尺童子皆能道其原理，好学之子乃造气压表而知风，造湿度表而知雨，造避雷针而知雷电，设如俗云则又将谓人之所为，有大甚于天神者矣，升天入地俗以为鬼神之奇能，不知空气反力甚徵天固不可升也，地心之热甚大地固不可入也，且不可入地与前所辨狐不能摄物，同背于不可入性之公理，而谬妄者乃执此以为辞，野蛮时代之风俗大率类此，抑不仅是鬼火荧荧，俗以为有鬼之证，不知动物骨肉含谥噬醵啵谥为物凡遇空中养气极易燃烧，火固有之鬼则非也，庙宇夜间往往有声，俗以为中宵之阴谳不知栋珠凌觯因燥而裂因裂而声，理至平常无足奇者，饰曰阴谳其理何居，以上所述见闻委琐罗列无多，然合诸所陈六则引而伸之，触类而长之孟子曰苟求其故千岁之日至，可坐而致然则吾人于未经见闻之事之物之种种奇状，亦求其故而已矣，否则长此神权柄政之时代，而倚托之则愚奉守之则拙，顺从之则柔，号呼之则蔽，希望之则贫，极世界仁人学子所委弃之恶德，尽被于吾国人之身，而以为冠冕而以为带佩，智力冲激距吾尺咫，存耶削耶亡耶，向所信之鬼神将来为呵护耶，窃懔懔乎其危之。
    难者曰：鬼神之言西士所不免，如宣教必曰上帝，即其证矣曰今德皇之言曰：‘东方多一德国教师，则德国多一分利益。’然则所影者果教士乎，抑牺牲之选乎，日人言法人在中国传教者多系军人，为测量地图而来，然则所来者果教士乎，抑侦探之队乎，彼其口言上帝直以上帝为其杀人戮人之前导，上帝有知其必殛之，而不然则上帝固徒为空漠无着之虚名，而吾国人犹吠声吠影，或髂渲或排之，此方一上帝彼方亦一上帝，各负其‘奉天行道’之神旗，以趋以战以死，（康子义和团皆是）而西人乃挂手支颐于其旁，两军既竭于是因以为利，而国祸遂不可底止，且日本佛教之国也，执日人而叩以释迦金身何若，韦陀真相何若必掩鼻而笑，而以我为大愚彼教上乘之书无一言及鬼神者，言鬼神者皆下乘经也，所以愚愚夫愚妇者也，而惑之亦自惑而已矣，故夫教也者沿于古代论说未纯，如耶稣之大同佛教之慈悲，孔教之仁皆自有统一世界之思想，若杂以鬼神果报之说，普救之效未见，迷信之论日丛，言及于国则国秃，言及世界则世界无进步害斯烈矣。
    难者又曰：阴隙之说所以使不肖者有所惕也，是说也乃所谓见胥睫而不见丘陵之喻也，以今日各国国民之繁且庶，方且殚而智渴而明，举步稍滞即瞠乎其后无以自耀其国旗，而吾中国者士夫官长，其心术吾不必言，而盗贼之多痞棍之盛，抑亦不可纪极，其迷信于鬼神也如此，其为无教化而不可导之者又如彼，亦可憬然于其故矣。
    抑闻之西人机器学历史云，蒸汽釜发明甚早代有进步，独至埃及僧侣不明反力之理，信为神圣其时代之进化独滞焉，回首祖国上穷无极，神农本草之经犹存乎，是能发明医学者也，何今乃曰病有孤鬼死有冤孽也，于是中国无医学尧典成岁之言，月令中星之说犹喃喃其不绝乎，是能发明理学者也，何今乃曰客星犯帝座太白画经天轨道运行不之问也，于是中国无理学后稷稼穑，儒者所称道此农学之祖也，何今乃曰淫霖而祈晴元阳而祷雨，沟渠蓄泄罔计也，于是中国无农学周官[A064]工士夫订正之未遑，此工学之导师也，何今乃曰治工先吉日也，干是中国无工学闻人货殖之智陶朱什一之策，学者艳称之是固为商学界之雄也，何今乃曰照命有财星也，干是中国无商学仓颉者吾祖国文字所自出，何今乃曰文艺取士，有文昌有魁星于其旁也，夫以科举之所鼓励百代文人学士之所提倡，而鬼神尚将乘其隙而桔亡之，于是中国无文学，呜呼以四千年文明古国代有人焉，朝有士焉具精细莫比之脑力不屑殚精竭思，为后来倡方之西欧人士亦卓然无愧色，孙子不肖数典忘祖，匪惟不智抑亦于公德界负不孝之重名矣。
    难者又曰：是固由于士之崇虚理废实学，而非尽由神鬼之说所澌灭也，是说也吾亦谓然，然必先自废其实学，而鬼神之说乃得而入之，继则入以鬼神而实学且益废，二者固相因矣，呜呼成事不说来轸方遒，智力竞争行有达于极点之势，国民程度几成无穷级数之多，而其间程度最下者如深夜暗行，一物不知恍有见，曰鬼神也恍有闻，曰鬼神也归而语人曰，予于某地见鬼神矣，闻鬼神矣，闻者不察也，又从而甚其辞曰，某所闻见之鬼神余亦尝闻之见之矣，呜呼举国而为深夜暗行，愚愚相贻犹可说也，愚愚相贻而众智乃环伺于其旁，而国亡而种亡不可说也，而不然者以四万万同胞敬礼勿替依恃如命之鬼神，而独起而辨之橹不惜出全力以搏之，乡士大夫其以横流被放之言相诟病矣，虽然其志可哀也其心亦可见也。
    ◎教育
    ○教育学（续第二期）　　　
    ☆不{难心}子
    ▲第三节　教育之界限
    有过轻教育者谓人之智愚贤不肖，乃运命之所支配天赋之所拘囚，阶级分明不可少强，岂惟上智下愚而已，有过重教育者谓教育之能力出天天而入人人，欲贤斯贤欲智斯智一惟教育者之力是赖，虽然二者皆走极端者也，盖欲贤斯贤者教育之目的而阶之限则又迫于势而无可如何者也，人间社会固不能如教育家之理想境圆满无缺，试举数端则受教育者之个性其一也，其年龄又一也，其境遇又一也，国家之要求又一也，教师之才力又一也，而社会的势力则又其最后而最要之一端也。
    个性，个性者基于人人之禀赋，而才能本能欲望气质与夫种种之现象，由是生也古人有言人心不同如其面，例如甲乙丙三人一富於情者一长于知者，一强于意者更分析之，其富于情者或易于喜怒或乐于情操，其长于知者或敏于记忆或善於推穷，其强于意者或厚于欲望或深于熟虑，千种万样无一同者，故虽生同一之时代处同一之社会，用同一之国语受同一之教育，而其效果同而实未同也，虽然亦何足怪个性既根之于禀赋，则虽举天下莫大之力而终不能消灭净尽，回归一致者亦势所必至而无可如何也，亦曰陶柚矫正之截其有余补其不足，而使人人各尽其人道以自尽其能事而已。
    凡基于个性所生之现象，其最著者则气质是也，气质分四种，曰多血质曰胆液质，曰神经质曰粘液质，其详细之说实隶于心理学，兹于观察个性上特择其必要者略述于左。
    （一）多血质，属此质者血液弃沛，其容红其体胖感情虽强而易变乏忍耐之力而有活泼气象，每好为筋肉上之事业。
    （二）胆液质，属此质者其容淡黑，其体充实其筋力强健，深沈而难激怒决心坚固能堪困难，可于学校之运动场为群儿之领袖而振威权。
    （三）神经质，属此质者其容苍白，其体多瘠其言语迅速感觉敏而想像强，多不决断既决则固执不改，好为智识上之事业郁郁沈思忧时伤世者甚夥。
    （四）粘液质，属此质者其血液之运行常多平静，其筋肉之充实不及他质，其精神之作用钝，而难奋起贪一身之安逸能忍耐而乏热心怨恨深言语迟，凡属此质者其在强健之儿虽或罕觏然亦有之，教育者宜注意也。
    以上四质纯属者百不得一，惟就其配合上之最著者以为衡耳，故有多血胆液质，有多血神经质有多血胆液神经质，有平衡质（平衡质即四质平均者）其最适于普通教育者莫平衡质若，然亦寥寥若晨星未可一例论也，要之既有个性则其气质自必有所倾向，不观夫思想家乎，凡遇一事之来必深考其处置，详究其原因观现在而察将然，每好殚心于抽象的者性使然也，若夫实际家则异是，其察现在之处置则切于将来，其穷事物之原因则重其结果，好尽瘁于具象的者亦性使然也，是故一国之中上自元首下迄仆御，权利虽同执业要不能不异，官吏欤商人欤，军人欤工业家欤，彼必富于多血胆液质者而后可，士人欤教育家欤宗教家欤，彼盖研究理想磅礴奇思者，则具神经粘液者为最多。
    且所质与人之生涯为进退者也，考其故亦以人类适应于外界之境遇而生种种之结果，其在儿童则属多血神经，其在壮年则属胆液，其在老年则由神经而或超于粘液矣，虽然此就大体言之耳，其错综差别盖亦有之，有一儿童于此竟非属于多血而却为粘液者，此异常之状态教育者不可不逾格以注意也，又有血气方刚之人而困于生计劳于心事，郁郁不乐致无胆液而流于神经者。
    上所述者气质之关系于年龄者也，然于个人则又生种种变化，教育者又不可不加意者也，然则教育之能力虽强断不能取绝对的势力而悉变之，是故个人者制限教育之一端也。
    年龄，吾取教育学而观之，凡国民教育之入学期，其必取于六七岁者，盖证之于学理验之于实际为最当也，苟逾成人而壮而有室，受广义之教育容或能之，而欲受狭义之教育则劳而无功，徒縻岁月焉耳，且年龄之关系教育者盖不备见于智慧，其于身体上道德上无不明著，儿童一入发情期，（十四五岁）其体魄其精神皆遭急激之变化，而易陷于危境者也，然苟操持坚定过此关头，则后兹数年身心活泼收教育之效果，酬昔日之勤劳一生之事业声施，咸基于此可不慎乎。
    人生有涯对于竖观世界蜉蝣耳朝菌耳，前世纪之初欧洲人寿之平均，仅二十年逮医术改良卫生进步不及百年，骤增二倍然亦不过四十寒暑而腐溃矣，是则吾国人之芸芸以生昧昧以死者复何说，今据吴氏之统计学而肃数于左。
    
    
    每日
    每年
      毕生
    睡眠
      八时
    二九二○时
    十三年四月
    饮食及其他  四
      一四六○
    六年八月
    劳动勉业
    八
      二九二○
    十三年四月
    游戏及其他  四
      一四六○
    六年八月
    总计
      二四
    八七六○
    四十年
    呜呼观此可以生惧心生奋心矣，以欧人之进步今日之文明而劳动勉业之时，仅仅若是则年龄之制限教亦不言喻矣，他日道德进化人寿或更延长，此要非一跃可几者，然则今日举一人之生其受教育之时限为几何乎，此则年龄之制限教育者又一也。
    境遇，境遇之制限教育也亦不一而足，其一曰贫富之不均欧洲且勿言，日本学徒每岁所出学费常以二百金为率，不能得此者则卒业小学而止，或卒业中学而止，独未能受完全教育也，其一曰危安之不可知，国有他故则全国趋向必达于有事之一端，而教育亦随之而移，虽然国之所与主者国民也，国欲自立则非举全国之民而尽教之不为功，故欧洲之行义务教育也务必使人人能入学而后已，日本以区区岛国而教育公费犹岁出四千万金，且不恤焉然则我国当何如。（未完）
    ◎军事
    ○真军人　　　
    ☆飞生
    中国无军人，军人历史的进化，军国主义，救中国之三策。
    吾欲与吾国民言军事，辟头即有大问题，一则“欧美何以以军人为神圣，而中国何以以军人为贱夫。”是也虽然吾得而解之曰军人神圣也，吾中国无军人中国之所贱者中国之所谓军人也，宜其贱。
    吾中国有个人之军有政府之军，而无国民之军，所谓军者则以警察之目的奴隶之身分贱丈夫之资格，三五组织而成国，非军国民非国民故军国民三字固自有天地以来未曾一入我民族之脑者也。
    军人亦随历史而进化者也，吾就其进化之迹而求其种类之变迁，则军人之进化可分三大期，第一期为个人的，用於个人与个人之间，第二期为政府的，用於君与民之间，第三期为国民的，用於国与国之间，上古之世人之能存於天地间者亦幸矣，战天地战生物，其存也必其战而胜而武力最强者也，故当是之时一人之生死必视其体力之强弱以为衡，是为军个人时代野蛮之时则然也，虽然有人类矣不能无竞争也，由竞争而团体起焉，有团体矣不能无机关也，由机关而政府立焉，夫一群之内既有机关，则全群之时事悉举以纳之机关之中，固理之至常事之至顺也，当其初彼君主者固不敢即之而为私有也，乃积久而习非以成是也，土地则产业视之矣，租税则花息视之矣，而军人则亦若所以保护一人之产业位置，而设者夫以保一人私位之故而不惜牺牲人已之性命，以日日从事於战争盖至是而军人之品格下，而军人之祸烈矣，当是时民则轻兵贱兵不愿为兵，风俗成矣虽有贤智之土不能善其后也，是为军政府时代虽然个人的野蛮也，而非军政府的奴隶也，而非军是皆可贱不足道，若夫文明日进以言乎个人之争，则有刑法民法在以言乎君臣之争，则有宪法议院在盗贼奸恶一索即获，不观夫欧美乎一国以内和气盎然，言在中国则治定功定矣，若是者乌用军乌用军，而彼顾汲汲皇皇日日以从事於此宁劳时费财而不悔者，则何以故曰军也者固非用之於国内，而用之於国际者也，国有主权有意志有目的，与人之有权利有志向等，人欲达已之志而不得而争，则有国法以裁判之，国欲行其意志而至於争，则无最高权以行其国际法，于是最后之后一段乃不得不用，而战争出焉当是时则国民之死生存亡，视其国军之强弱以为危险比例之差，若是者为军国民时代，盖军也者固非用之于国内，而用之于国际者也惟为国际的，故军为国民应尽之义务而国民皆兵之义出焉，惟为国际的故军为国家全体之保障，而军人神圣之说出焉，故军国民时代国守之以民，民即兵也，民卫之以国，国即军也，善治国者即聚人民自保之心以为军，而军尊而军贵。
    察乎此而中国无军人之说可以知矣，世界各国之养军人也，其目的向外中国之养军人也其目的向内，夫军人与警察其性质异，其目的异其手段异，故军人向外警察向内军人主破坏，警察主平和，军人保护国家之主权，警察以维持社会之安宁，而中国乃以警察之目的责之军人，其根本之差点一也，虽然犹可言也，而奈何以军人为政府之私用物也，观于此而知中国贱武之由矣，夫军人之所以可尊贵者，固为其能牺牲一人之私而为国民尽公义也，今既私之矣，私之则奴隶也，奴隶而不贱孰则可贱，故西律有犯罪者不得为军人，而中律有罪则罚为戌，盖军之名虽同而根本之相去曾不知几万里矣，此根本之差点又一也。夫既以为私物矣，人之自私也，谁不相若今必以一人私位之故，而令天下之人各舍其私出其血躯以争逐于生死之际民虽至愚未有一无所为，而乃能为人死者也，于是不得已乃用市僧之手段以贷取，以利禄诱其来也必其贱丈夫矣，以贱丈夫而欲与世界之爱国爱群之国民战，则无怪其败也，此其差点又一也。
    呜呼吾中国人其勿言军国民矣，志士仁人求为一小兵卒，以一剑一枪得杀一异族，而后死于疆场而不可得，而乌有所谓国民皆兵，而乌有所谓军人神圣，故吾直可断言曰中国无军人。
    中国无军人而救今日之中国则非军人莫为功，其理奈何曰使中国成一军国而已。
    军国之资格有三，曰国民之抱负曰社会之纪律，曰国民之公共心，中国之所缺者在此三点，中国之所以致亡者在此三点，故吾之所以以军国主义为救中国之方针者，即因此三点而生三义。
    其一曰今日之中国国民之志气已阻丧，非军国主义无以发其进取之精神也。
    兵可以败地可以割，款可以赔惟国民不可自丧其抱负，抱负者何凌烁世界之进取心是也，加富尔当困顿之际曰：“事未可知天若假公以年，贮看意大利大宰相之徽号，加之于吾身。”至哉伟人之气慨当如是，即伟大国民之气概亦何莫不如是，在昔法国大革命之后外患内乱，岌岌乎殆矣，而拿破仑乃独能用之，以蹂躏全欧德意志联邦初立之时外患内乱亦不亚於法，而德皇乃能用之以倾法倒奥，至哉彼非有野心也，救国之方略应如是也，故曰世界事无真失败，惟失其勇气失其希望，此为真失败故中国今日之危亡不可悲，惟国民已自丧其抱负，此则吾所痛心疾首，因此而徵中国之必亡也，虽然一挫再挫志气固未有不秃丧者也，秃丧之时苟不以进取之雄心，鼓吹其气则其志一弃其气一失，终生无复有攻取之望矣，悲夫中国昔日病虚矣而今日已成虚怯症矣，畴昔悍然之气已一挫而尽其容蹙蹙，其貌忧忧举国上下不论新旧志士乡愚，皆若有大难临头之气象，而无不束手以待死，有敢发蹂躏世界之思想，非痴即愚也虽然事有可知者有不可知者，中国固有雄飞世界之资格者也，海天精卫吾抱负此吾终有做到之一日，故吾今日有为言此，吾非如义和团吾实深有得救弱国之义，举中国之缺点而一一救之，救不胜救外祸已迫必不能待吾之从容改善，惟先谋一二非常之举，举全国国民之气一振之危亡一开之耳目一新，夫而后进步改良可以言也，若是者非军国主义不为功。
    其一曰今日之中国社会之风纪已腐败，非军国主义无以约整齐严重之风也。
    一人也起居无定节，饮食无定时行止无常处，若是者其人必病一社会亦然，一国亦然故一国而纪律腐败也，则国必亡今日之中国已陷此危境矣，土地大而病痈肿，人民多而病拖累朝无定宪，下无定律民无定业，机关不灵而百事不举，风纪不肃而习俗朽败，若是者其原因何在，曰自治力薄弱也，凡自治力薄弱者非治之以严厉教育，则其脑筋之组织力不强，而规则之观念缺感情之制裁力不严，而谨严之习俗失军队者非纪律不行，军纪非严肃不立，故军事之教育普及则社会之组织必能一变，而国民自治之能力必强，彼国民皆兵之风行于世界也，盖不惟帝国主义之风潮为之，实藉此而国民之教育以进步也，其个人直接之加强力於国家也果显，而不知国家所即以此而直接施教育於国民也，军队者实国民之良学校也。
    其一曰今日之中国公共之道德已腐败，非军国主义无以发公共之观念也。
    “军队者国民道德之源泉，而公共心之组织休也。”至言哉何以故，曰凡世界各种学问，必有二层一学理一事实，学理属理想而事实属实行，军队者其学理事实相去最近者也，故道德贵实践军队适以为丶之基，日人常以中学校修身科，比体操科盖为此也，吾中国人无公德，人人能知之矣，而不知其无公德观念也，即其无军人之徵也，军队者固公共心之组织体也，死则同死生则同生，一夫不勇全军之耻，兹其理日日习之实易焉，故入军队者未有不知一身与团体之关系者也，此言其公共心之关於智识之发达也，更有关系於感情者则对外是也，公共心於何起，曰人人心目中有一外国人在，未有不起公共之感情者也，军队者其目的对外者也，对外之感情激而对内之感情群矣，且一入军队无论上而将校下而士卒，其于一队之组织必详且明，盖不知不觉而能发团体之观念者也。
    ◎历史
    ○最近三世纪大势变迁史　　　
    ☆大陆之民
    ▲十八世纪
    进化者自然之大势历史者进步之潮流也，观夫川流犹是水也，而作日与今日异，观夫生物同是种也，而此性与彼性异，水滞而不流，则腐败种执而不变，则僵萎吾故曰过去者现在之母，将来者现在之产儿也，欲考究其结果则先解析其原因，凡我同胞当生殖于十九世纪之末路，为欢迎二十世纪之地主，虽然欲知忙碌迎来者为如何世界，则先解释我今日所栖住所游息者为如何时代，欲解释我今日所栖住所游息者为如何时代，是研究十八世纪之因果始。
    ▲十八世纪之地位
    加来耳曰十八世纪者魔鬼时代也，欺骗破产之世纪也，而加来耳则不知以十八世纪之黑暗，乃放出十九世纪之光明是彼於历史之判断力甚失正鹄焉，夫十八世纪者於近代之历史为回转时期，其力量诚足令人闻而拜倒也。
    而加来耳品评十八世纪之价值，谓仅值得法国革命火一炬，此外竟无一人，物为十八世纪代表者乎，傅利特利喜米刺薄丹顿华盛顿，沙谟爱儿祈郁逊，辂培儿德拔伦斯，滑笃盍克刺伊笃是等之伟人，固为十八世纪而生为十八世纪而没者也，若慨的之事业之生涯亦大半出现於十八世纪，而加来耳直断之曰十八世纪为不名誉之时期，是诚骇人已甚哉。
    而加来耳又谓十八世纪欺骗以终，呜呼若纽敦之生涯二十年，伦恩之生涯十年，兰匍涅芝之生涯十六年，及休漠康德，雅违摩司米施，厚芝本普利司柳之生涯以包容此全世纪，固邻于欺骗者乎，若其谓破产自杀为十八世纪之事业，试问创立不列颠帝国果何时耶，亚美利加及法兰西之产出共和国果何时耶，其他科学的历史光荣，若化学植物学动物学，非十八世纪而发明者耶，余若社会学的观念果十八世纪基楚也，英国及法国的历史学派果十八世纪产出也，德国之新哲学新音乐学果十八世纪改良也，至如文学界若新小说，若新体诗若散文，无不自十八世纪进化焉，十八世纪者实世界大进化之萌芽时代也。
    ▲革命时代
    夫一世纪之长日月必有一种特色出现，为一世纪之历史吐万丈光焰，故历史者如一片未开辟之大陆，任君人用探险之手段，以所获得者即为其特色，历史家者实与探险家有同一责任也，然则十八世纪之特色为何，曰十八世纪之特色革命时代是也，於欧罗巴大革命於人类之历史最大变化之热成时代也，虽然不仅血花竞争谓也，凡世界文明根本的普及的改造，是所谓革命也此时代者加来耳所设虚伪怀疑破产自杀之时代，是其精髓上观察之是其全体上视察之实希望，敢为勤勉进善之时代也。
    夫十八世纪人格之价值诚达高贵之极点，有锐进性莫若十八世纪的人有革新性莫若十八世纪的人十八世纪之潮流俨然一少年气象也，而评论家则设十八世纪为轻举妄动虚伪放纵之时代，噫冤哉若少年锐气太过则有之。
    十八世纪於政治界上之革命，实人类上不思议之大战争也，而此结果之战利品遂遗赠于十九世纪，虽然若维儿圣路易之恐怖时期不足以占十八世纪之真相实质，至於十九世纪爱兰之骚动，巴黎之激变仅得政治争战之小部分，呜呼一时代之全部分岂其一小部分足以测之，一时代之真相岂只皮相上足以评断之。
    夫十八世纪者所谓果毅之世纪仁慈之世纪也，吾读特福，施维夫笃，确儿独司米施，祈郁逊诸著作，觉刚健不屈之精神激刺，吾脑吾读鲁敏逊漂流记，吾想像滑笃等之发明工业吾思苛勃之爱怜同胞怀思娄之牺牲於宗教界，扑华儿特之改良牢狱，维儿拔路福斯之废止奴隶，吾服其果毅吾仰其仁慈，吾慕其事业之坚忍吾艳其性情之博爱，虽然吾仅於特福等笔墨上见梗概然则吾敢曰果毅性仁慈性，是十八世纪之呼吸生气也，十八世纪之脉管流贯之血液也。
    ▲殖产界之革命
    十八世纪之始英国於政治文学学术诚空前绝后，执欧罗巴牛耳之时代也，威丽雅谟三世纪既为政界之明星，克鲁母怀儿以后英国为统一庞大之君主，千六百八十八年之荣誉革命，英国人民遂夺得自由为战利品，当时殖产上思想上之束缚脱然解去，其进步遂如人无人之境坦然直入矣。
    十七世纪之末路全欧诸国皆受路易十四世铁蹄蹂躏，而蒙伤痍至十八世纪之始，於继承西班牙皇位之战争而击破路易之军队者，英之末儿濮路也，纽敦为英之发明科学家，露芝克为英之发明哲学家，虽然诸君子皆以十八世纪之始发挥其大力量者也。
    当王政复古之时代若文艺界革命军，德刺伊遁施维夫笃雅祈逊特福等以文字为国民鼓吹，遂倒斯栖亚儿德诸王压制之政以自由之光，遂辉於英国民之顶上，若十八世纪最初十五年，乃十七世纪之余波了，威丽雅谟及亚温之治世，实启千六百八十八年之革命结果，为浑纳维儿糸诸王时期之前驰也吁，末儿濮路之苦战路易十四世之败北，千六百八十八年之革命结果，吾观十八世纪中英国与欧洲一般受法国革命之震动，估则列国则受其直接之被动力，而英国则定其自动之方响，故英国于十八世纪为特有之时期也，亚恩女皇崩至法国共和战争止。
    （千七百十四年……千七百九十三年）十八世纪之最初十四年，属十七世纪之英国革命最初之数年，属法国革命之历史其间八十年实英国有最好十八世纪之特色时代。
    而实英国平和主义立定之时代也，印度及亚美利加之殖民地战争，於十八世纪既定国民眼光，乃直射于殖产上政治上而流血之野心乃息。
    英国之国会既由太古存在，其国家之最上权实於此时代基楚之华儿朴路者，实十八世纪政治家之标本也，其个人之道德实无足称道，然产出十八世纪之平和政策，发达殖产界之膨胀力，实华儿朴路为之先锋焉，继起者为羌鞑谟然，以兵力佐之方针与华儿朴路异，故平和政策之表号实维华儿朴路一人独当之殖产界的组织，于十八世纪为英国特有之事业，十八世纪之初亚恩女皇治世，英国兵威直振於欧罗巴大陆，若威丽雅谟三世亦真卷十七世纪之余波而起，十八世纪之末法国政府倒，路易十六逍遥於断头台上，而羌鞑谟与欧洲诸国遂树起十字军旗。
    殖产的组织以平和政略而成，当时国民多发冒险殖产之思想，自不列颠帝国立而殖产于外国之门户遂开，十八世纪之始英国所得领土人民仅三百万余，十八世纪之终增至一亿余，亚美利加及澳司大利亚之殖民地，及海上诸属国东西印度等皆归英领，是皆羌鞑谟政略之效力也，殖产的生活之膨胀为十八世纪之名誉，希功冒险之获物与华儿朴路平和政略实反对也，厚儿独朴路之为革命纪念碑曰：“由战争力以产出贸易之繁华，实羌鞑谟之功德也。”由此碑文已是十八世纪殖产界之一斑矣，殖产界发达而实业界上遂大革命，先是英国民多以农业为基本，自十八世纪之后半此农业国遂一变为工业国，当时国民均抛犁锄以劳动于工场，此迅急伟大之殖产革命实古今来得未曾有者也。
    试问殖产革命之结果如何，当时一大风潮起流出英国无数之伟大人物，若克芝科安逊乃航海游世界一周，归而发明道路沟渠造船灯明台，矿坑杪诸机械，威祈乌特乃改良陶磁工，克鲁谟普敦发明纺绩工，勃尾克改良雕刻工，其他无数实业家之伟人奋起，皆为殖产界革命之原动力也，吾读英国之历史于是等事业，实为十八世纪光荣之一部分，而乃曰十八世纪为虚伪欺骗破产之时代噫冤哉。
    十八世纪於英国中央首府非学问艺术之中心点也，若仆儿敏滑谟满邱苏泰特路皮蒲利斯笃儿纳儿维栖利慈纽克司儿等之都邑，皆创独立之科学而仆儿敏滑谟犹为文明之中坚，当时达儿维音博士既兴科学会于是处，若劲模司滑笃满休普儿敦遂于此邑兴蒸气机械，末儿独克于此邑发明瓦斯灯，怀芝祈乌特于此邑建陶器工场，华董于此邑兴印刷业，者其他无数之大科学家，无不粹集于此邑，呜呼朴儿敏滑谟者实文明世界之摇篮也。
    然则十八世纪于英国之特色，既言之详矣，然一时代之精神特色不在一国民，观测而在全世界观测，殖产的组织十八世纪既发现于英国至十九世纪则普及于全欧罗巴，欲卜将来之进步及十九世纪现象，则先研究十八世纪世界普及之特色。
    　　　思想界之革命
    十八世纪之政治美术文学已发达至於极点，若社会物质之进化已隐露头角，夫十八世纪者所谓科学时代也，吾广搜于欧罗巴见哲学之伟人焉，曰康德休谟刺伊葡涅芝培儿扣娄孟德斯鸠初特鲁达娄母培儿孔特卢塞芝儿确亚达谟施米司，吾广搜于欧罗巴见科学之伟人焉，曰濮丰利尼亚司刺维亚祁爱刺蒲刺斯刺来儿克刺科兰柯哈儿骇儿福兰克灵普利斯笃利蒲刺克克屏德西犹维萼儿他卡儿维尼皮泻温鞑，其他文学家合科学哲学一炉而铸之，为国民发挥无量之光彩者，若卢梭等无数之文豪握其总权焉，呜呼若精神上若社会上，若历史上实于十八世纪发挥尽致焉。
    十八世纪之学术的精神实允塞于宇宙，吾拜倒诸学子之力量大吾拜倒诸学子之思想伟，吾知当时诸学子的牺牲心希望心在解脱世界国民之大问题为目的，故其理想乃阐得宇宙之秘义，乃解得人生之奥妙吾蒙其影响，吾乃述十八世纪诸学子过去之历史。
    濮丰法人为物理学家，以研究一种虫类遂费毕生精力求之，夫濮丰非好为此区区也，虽然不如此则不足见十八世纪之特色，亚达谟施米司为经济学之鼻祖，而兼长夫文学社会学心理学语学美术政治教育，休谟与亚达谟施米司比肩，而眼光灼灼则过之，普利斯笃利为哲学及神学之盟主，若福兰克林不但以发明电学称，而若亚米利加共和国创立时，主张政治者即其人为之也，若克芝科勃克斯安逊蒲扣音维儿等，皆以探险手段令欧罗巴人士喝采欢迎焉。
    若为文学界上开璀璨之花者，若特福之鲁敏逊流漂记，施维夫笃之卡利维儿旅行记，及其他诸子之学说实于十八世纪有普照之光也，而当时以智识之伟大魄力之巨毅，为欧罗巴思想界之巨擘者，则德有康德法有祈特露，英有休谟犹卓卓一时矣，夫握十八世纪学问界上之霸权者，法之福禄特尔孟德斯鸠也，福禄特尔自留学英国归，遂把伟大之思想以神经之火放于法兰西之野，千七百四十年著风俗，论千七百四十八年孟德斯鸠乃著万法精理，自由一点火竟飘忽于世界大陆，若卢梭祈特露达娄母培儿哇维那儿科濮丰剌维祈爱孔特儿塞芝辂确，并起于法而法遂称文华时代，若休谟亚达母施米司厚崩普利司笃利辂培儿笃逊祈郁逊确儿特施米司柯伦，并起于英而英遂称文华时代，呜呼千七百四十年至千七百八十年，四十年间思想界上之历史诚结实最富哉。　
    十八世纪之最后二十年，法兰西既投入革命之大旋涡里，而德儒康德培慨儿慨德培德夫恩英儒仆儿克本若谟柯勃拔伦斯拔伊伦，确娄烈祈萼儿特苏儿斯休楼施柯德皆由思潮上流出十八世纪果革命时代也，实诸学术最大革命成就时代也，试以十九世纪之学术与十八世纪比较，若进步则有之，而创创则未也，若美术音乐诗文而十八世纪多有特别之性格，创古今所未有至如有锐利之智能，不挠之热心则十五世纪文界之观念亦略得之，夫十八世纪者谓之为文学复兴时代可也。
    欧罗巴之进步与时代为迁移，一张一驰一盛一衰俨如潮流，试观于十六世纪智识之中心点集于西班牙以大利，十七世纪则英国与和兰握学问界上之霸权，而十八世纪则法兰西代之，至十九世纪则怒潮决直冲上德意志百丈高岸矣。
    ▲道德的革命
    十八世纪之革命改良的精神既贯于实际的事业上，而社会改良之种子亦由此时播焉，若孤儿院病院慈善会日曜学校，皆于十八世纪建设，扑华儿特建普渡航於苦海，以改革囚狱者果十八世纪耶，奴隶废止之问题以於残酷野蛮之刑罚开神经之战者，果十八世纪耶解娄密本若谟启滥用法律之攻击者果十八世纪耶。十八世纪者称为怀疑时代者也，若宗教改革开怀施楼扑儿伊笃福儿特美淑祈斯德之新派者，果与祈郁逊休谟滑笃之事业同称为十八世人性改善之新现象耶，与此宗教运动之役者实不乏伟人，当时柯勃者以新诗人鼓吹者也，维儿拔儿福施者以演说家鼓吹者也，扑滑笃匪儿特者以宣教鼓吹者也，若蒲利斯利以废止奴隶为是役之前驱，若休谟之怀疑哲学，匪儿勤柯之滑稽文学滑笃之蒸机发明，其面目之差异不啻天壤而其大精神，大眼力注于宗教的运动，其目的无异焉。慈悲尔之幸福也，此语实贯流于十八世纪之精神也，当时既扫除社会一般腐败，人类日就改良而法兰西之革命火亦随改良道德上之观念而起，呜呼十八世纪之自杀实新时代所诞生也，而研究史历者焉可昧然不知哉。
    ▲法国革命之危机
    十八世纪者於人性全部之革命时代也，若知识的精神的既改良於内，若政治的社会的复破裂於外，天惊石破吾乃见之於卢梭孟德斯鸠，诸君子之学说吾乃闻之於柯勃拔伦司诸君子之诗歌，其烘动者曰天赋人权，曰最大多数之最大幸福，以是等之说法反对于专制者之压制，少数社会上极之特权於是改造社会之声乃渐促改造社会之势乃渐逼。
    怀斯娄之运动宗教改革也，曰非更生不足以兴，然则社会上政治上亦有同一更生之徵证焉，十八世纪之诗人既以平民的好材料开新生面，而其他种种方面亦各改变无不为革命之前驱，呜呼忍之又忍郁之又郁，至十八世纪终而大危机乃溃，断头台下万颗头颅流红潮其猗猗，裁判堂前万乘君主受死刑而默默危险，危险革命革命法兰西终究大革命。
    十八世纪者为法兰西总运动之归着点也，十九世纪者为法兰西总运动之发起点也，欲观测十九世纪之大势先考察法国革命之意义如何。
    尝有议论法国革命是非者观望派曰：亚达摩伊维之堕落是耶非耶，吾闻兹冷语吾深长思之，吾知其於不得不堕落之处而堕落，夫法兰西之革命如亚达摩伊维之舍安乐之大陆，而战于苦斗苦作之海也。
    夫以法国革命为单一暴动谬矣，然人有求革命原因者，或以为君主政治若贵族政治之腐败而起，或以为由怀疑哲学派烘动而起，是[C043]数原因中吾乃直认之为均是革命之原因可也。
    法国之革命果无始[C043]终者也，或谓以千七百八十九年之国会始，或谓以路易十五世及福禄特尔始，或谓以路易十四世怀儿圣儿斯之宫殿营造始纷纷莫是，吾一言以蔽之曰十八世纪之革命殆由数世纪间积蓄之势力破裂而来也，夫十五世纪之学问复兴，十六世纪之宗教改革，十七世纪之英国革命是皆其积蓄力之一部分也。
    革命之结果究何时而终难断言者也，千八百三十年千八百四十八年，及千八百七十一年，於巴黎一炬遂引起德之社会主义，俄之虚无党其他急激平和派纷纷出阵，夫革命之结果诚无已时也。
    夫革命者建设的事业也，非破坏的事业也，若以革命为破坏之事业，则路易十六世既殛矣，王党贵族既刑矣，而诸君子破坏之欲心既偿，则国亦听之亡可矣，而今日二十世纪何以有如荼如锦之巴黎，何以有惊魂骇魄之国旗，呜呼革命者诚建设的事业也，法国革命于近世史中建设的大势实为过渡时代也，过渡时代者则所谓大危机也，吁吁十八世纪之太阳於此大危机中而落山，十九世纪之朝日由此大危机中而出现，十九世纪者真建设革进之飨子也，吾怃然吾油然，请濡我笔墨而进言十九世纪之大势。（未完）
    　　碧眼红髯张牙毒遍，霸气新亚洲岸，开宗平等未信黄人，漫传薪降白人。
    ◎传记
    ○中国爱国者郑成功传　　　　
    ☆匪石
    ▲续前节
    第二流寇浊乱时期，吾以为有明万历天启数十年间，阉如虎吏如狼，驱生民如群羊，市野汹汹已渐入朝家革命时代，东林诸君子果豪杰乎，宜奔走尽力争握中原四百余州之造乱权，而自张驰自收纵，大呼而起尽率西北之将为寇盗者，东南之能经沟渎者以组织吾中国空前绝后之民会，而与吾国民更始能若是，斯所谓英雄也而不然者，朝滴一泪焉夕挥一涕焉，观望周章慷当以慨，归休乎吾吾不愿闻此亡国之音。
    此造乱权乎，顺用之为正动，曰正动即有建设之破坏之换言也，反用之为杂动，曰杂动即为无建设之破坏之主因果也，神熹两朝之阉若吏持是权而玩狎之，而卒以造祟祯十七年狼奔豕突之历史请述其略。
    一逃军周大旺张献忠等属焉。
    一边盗王嘉允王自用等属焉。
    一土寇王左挂高迎祥等属焉。
    一饥民王二王大梁等属焉。
    然此皆聚啸延绥南北间，流衍散漫无所统一，各奔向“衣食”及“子女玉帛”之天乡，以聊试其吞嗥祟祯四年，诸寇开同党联合会于山西，势乃炽八年开第二次同党联合会于荥阳，势大炽遂出没山陕湖广河南四川诸要省时诸寇。
    由分立主义渐入统一主义。
    由渠帅希望渐趋帝皇希望。
    於是诸寇别为张献忠李自成二大支。
    张献忠自兹东犯入歙犯湖广诸境，十一年降于熊文灿军，明年复叛于谷城十三年陷四川诸州县，又东陷襄阳杀襄王翊铭，十六年陷武昌沉楚王华奎於江进陷湖南遂入四川，僭号大西国王改元天顺元年杀男女六万万有奇。
    李自成自兹入陕西寻犯四川十三年走郧均陷河南，杀福王常洵陷南阳杀唐王聿镆十五年陷开封寻犯汝宁十六年寇潼关遂陷西安延安诸郡，十七年僭号西安国号大顺改元永昌乃陷太原入宁武关犯居庸，以是年三月入燕京明帝自经於煤山。
    而此十七年间有为张李二寇莫大之外援者，则以清兵数次入犯，诸将且勤王且剿寇奔走疲命，延缓逸寇故计崇祯二年清兵下遵化薄永定门，明年夏五月东归三年清兵围大凌河，六年取旅顺，七年入上方堡至宣府，九年入塞，十一年再入塞，十二年出青山口，十五年陷松山下锦州入蓟州遂下畿南山东州县，此其时实被张李二寇及清兵互援助互进退之影响者曰惟吾中国惟吾中国国民。
    呜呼彼张李二寇何人斯，固犹是吾中国国民也，始则残虐之及其既乱而又杀之，而使吾中国可亲可爱如手如足之同胞，一旦陷于尸如山血如海之惨境，又甘为外族之伥，向所见虎猴蛮触蜷伏瑟缩，无敢争战清风忽来化为死灰飞去，诗不云乎谁生厉阶至今为梗，言念及此潸然涕下。
    第三诸王奔逐时期，维时明臣吴三桂方拥兵山海关，闻明京亡遂降於清兵求共讨李自成清命睿亲王帅师从，即入关令三桂兵皆址，不及则系白布为识，遂以自成据燕后二月定京师易服色，颁朔历故明诸臣争址⒈记縻谙拢不及三月幽燕三易主人物犹是衣冠已非於是北明志士皆南奔。
    北明志士皆南奔何曰，呜呼吾中国国民所最乏者精神界之坚定力而已，其始也未尝不慷慨可一用再则衰，三则竭终且男臣妇妾无所不至，流寇骚乱中国虽十七年固未一及江南，北都既亡福王由崧避兵至淮，南中诸臣乃以是年五月奉王称号於南都，虽然试一究南都内部存在之状态，（一）文臣争党，（二）武臣争兵，内言之曰无爱国心外言之曰无复国力，以是数者遂相率取因循退让政策，益纵清兵图李自成且尽歼，无何清兵下江南入宿迁，明年定河南遂以五月渡江，入南京总兵田雄劫王以降，於是南中臣民子女皆争投死地以殉，曰所以报国也。
    是岁清兵下浙江克杭州，唐王聿键南奔闽，闰六月称号福州，改元隆武元年，时浙臣张国维等方奉鲁王以海，称监国於绍兴，浙东西义师大奋起，颇不寂然二王舍“国难”争“帝名”如水火，又穷迫於清兵尾追之苦境，惟日以南奔为志，清遂以秋七月定江西，八月克松江，九月入湖广，十月克徽州，明年夏陷绍兴鲁王遁入海，七月克衢州，八月克延平，至汀州王死之，至是闽浙尽亡。
    读者盍翻吾中国革命史，吾中国设於其圈界而自盗且自帝也，其必依乱史之公例矣，苟不然假王尚有待外族，日以至则所谓乱史特例，乃大发现於吾中国至秽至恶之历史，果恶乎然哉，吾国帝政发达垂二千年于兹上之人既以“召外族戡内乱”为惯技，（政府诸臣听者）翻观吾国民乎，又忄曹忄曹不知“民族主义”为何物，而群起为无秩序无方向之暴动，偶一败挫降顺恐后（北方义和团听者普中国义和团听者。）向日所名称为中国慷慨家者亦复以一“死”为独一莫大之责任，（中国全部诸志士听者）而堂堂四百余州之版图，Ａ１焉忽焉乃为历史地理部一死名词，而生气无复属焉者，悲哉吾国悲哉吾国民，何顽钝悍愚其若此。
    ▲第三节　郑成功之初生及其幼年
    ‘遍历中原无赵氏一片干净土，南望崖山烟波浩淼，犹仿佛宋遗臣陆秀夫挟宋帝殉国处。’呜呼古来孤臣孽子不得行於中国，则遁於海或并其儿年呱呱之声，仅一触於能为人臣妾者之耳膜，而冫免焉且以为大污，海山重重别有天地生於斯育於斯族於斯，英雄幼年固咄咄已异人若是。
    试一游扶桑之乡自平户港彳亍至河内浦，又前行千里滨在焉，长林大道之旁峨峨然一巨石迎人而前，上镌‘诞儿石’三大字以为识，居者告余‘昔吾国有义侠女曰田川氏，实为平户士人之女，年十七八婚于明人郑七官芝龙为妻，一日田川氏出游千里滨，风雨大至不得归，田川氏拾文贝为戏，忽觉分娩跄踉就滨内巨石以生。或曰生时氏恍闻金鼓声，或曰氏恍见海中有物长数十丈大数十围，两目如炬以惊田川氏，於时若中国掀天盖地之英雄乃堕地，氏字之曰福松，福松者就石侧古松以为祝也。’是岁也当吾明天启四年，越五稔福松弟左七卫门生焉。
    自是芝龙留妻子日本入中国，一跃而登福建海防之重镇，崇祯三年芝龙遣使迎妻田川氏，氏以少子幼不欲西，命福松随使者来，时福松年才七岁，既至芝龙惊其状貌，改名森字曰大木，迎师课之学福松幼禀大和魂之薰陶，又久受中国国粹学，故居平喜读春秋孙吴书，尝作“当洒扫应对进退”文其终言云。
    汤武之征诛一洒扫尧舜之揖让一应对进退。
    时福松年方十一，已慷慨自负若是，虽然英雄少年其四旁上下必有种种变相之群魔以夺其神而伤其元，胜之而魔退魔退而英雄名，故群魔者英雄之好友也，此时芝龙已别娶颜氏，福松孝事之然居常怏怏不乐，海天东望河内浦隐隐波涛中，吾家固在其处，夜来明月在天，吾母与弟二人形影相吊，无相欢语思念至此，每泪下涔涔而福松诸季父弟昆，犹嘲福松曰：‘而非吾中国人所生，而忘吾中国风。’数窘之福松闻‘中国’字益感动心识之，其叔父鸿逵独奇福松之为人，聊述当时之能知福松者。
    王观光一见福松谓芝龙曰：是儿英物非尔所及。
    金陵术士来芝龙叩以福松能得科第乎，术士曰：此奇男子骨相非凡命世雄才非科甲者。
    此何时乎隆武帝方狼窜雌伏於闽南之一隅，而举军国大事倒授於芝龙之掌握，亻心亻心亻见亻见奉芝龙令不敢违，芝龙常引见福松於隆武，隆武曰：恨朕无女司妻卿，虽然卿当尽忠吾家毋相忘，乃赐姓朱改名成功，拜御营中军都督赐尚方剑，仪同驸马至是国姓爷朱成功其名，乃轰轰烈烈大发现於日出日没两大帝国之历史。
    初成功父子数招妻母於日本，田川氏以幼子故辞未来，顺治三年左七卫门年十六矣，成功复强请其母，氏於是乃告左七卫门曰：
    儿乎昔儿父及儿兄数相迎，吾怜儿故不果往，儿今长矣儿父及儿兄又以书来不往，吾於儿父及儿兄为无辞，是重吾之戚也。且吾又未能与儿偕，呜呼吾终舍儿矣，吾怜儿儿父及儿兄亦必怜儿，当岁以金若干托商舶寄儿，呜呼吾终舍儿矣，虽然儿勿忘吾勿忘儿父及儿兄，又勿忘今儿母所去之中国吾行矣。
    於是田川氏得与长别离之七岁宁馨儿相聚者一年，而成功亦於时与“国亡家破之悲乡”，且行且近未几而闽海之大波澜以起。（未完）
    　　落落何人报大仇，沈沈往事泪长流，凄凉读尽支那史，几个男儿非马牛。
    ◎世界一般大势
    ○二十世纪之太平洋（续第二期）
    列强整理太平洋之交通运输机关，既如斯之汲汲不遑，更观太平洋通信机关之设备亦复惨淡经营不遗余力，英国自美洲坎拿大之芬克维海滨，经太平洋斐安尼岛斐伊齐岛，及拿尔福岛而达澳洲科咸斯伦之沙司巴之海底电线，延长约七千余里，於昨年十二月十八号告竣，开办通信事业美国计画由桑港经布哇哥阿姆岛，而达斐列宾群岛之海底电信，本年一月一号桑港布哇间已告成功，由布哇至斐列宾之线路亦预定本年六月三十号竣工，英美两国争备太平洋之通信机关亦朝夕经画各不相下，而更有一最堪注目者，则列国之海军力是也，据最近调查列国舰队之势力英国十三万二千吨，俄国十一万七千吨，法国四万二千吨，美国四万吨，德国三万四千吨，其余各国以次递减，夫列强所以增加极东舰队之势力，其意固何在耶，夫亦曰欲保护其在留国民保护其殖民地，保护其商业商船与保持其政治上之势力，及商业上之利益而已，故吾人比较各国海军力之强弱，即足以觇其海权之消长也。
    列强於太平洋竞争之激烈既如此，而其范围之广大又如彼，然则非大扩其海上权力必不能保持其利害也明矣。虽然太平洋各方面所最称重大之关系者，即政治上及商业上之势力是也，今日对此海权问题而互相竞争者，为英美德俄日本五国，自今以后列强用如何之态度操如何之政策，设如何之准备施如何之手段，以耽耽逐逐於太平洋广大范围之内，皆吾人所不得不注意者也。
    试就英国而观南太平洋之方面，其领有地坎拿大一年之贸易额，约八亿圆若工业若农业若森林业，皆显著发达输出之额逐年增加，其余如渔业矿业之数无不呈繁盛之象，又太平洋沿岸之英领哥伦布地，其面积得三十八万二千万里，海岸线延长至千里，又有数多之良港哥伦布四分之一为森林地，故木材输出甚多，且富有矿产千九百年采掘金矿额约一千万圆，此外之矿产物亦复不少，又千八百九十九年装入锡罐之鱼类亦达一千万圆以上，且该地之位置比之支那日本，西伯利满洲澳洲等，更称有汽船交通之便，现自晚香坡至支那日本间，已有直通之航路，所谓北美东亚间最短之交通路也，而英国复欲延长其航路以达俄领之海参崴，此线虽尚在计画中，然转瞬间即可计其成功者也，故自今以往坎拿大与东亚间商业上之关系必愈形其密切矣。
    英国於亚细亚沿海之方面所起世人之注目者，即海峡殖民地及香港是也，此二地於商业军事上皆占据重要之地位，试先徵海峡殖民地之贸易状况，千八百九十九年输入额约二亿八千万圆，输出额约二亿四千万圆，合计五亿二千万圆之巨额。如新嘉坡为东西两洋交通之关门，其出入船舶之吨数一年约七百万吨，若夫香港本支那之所有地也，自千八百四十二年归并英国领有以来，今日已见异常之进步，至称之为模范的殖民地，实则香港一地乃英国东洋贸易之中心，又东洋舰队之根据地也。
    夫亚东之贸易事业以英国为最盛，试调查支那英国间近年来之贸易状况，可一览而知之，千九百一年由英国输入支那者，四千一百二十二万余两，由支那输入英国者八百五十六万余两，合计四千九百七十八万余两，视欧洲各国（除俄国外）与支那贸易之总额尚超过之，若合英本国与其颔属地之支那贸易额，共二亿三千三百余万两，视欧洲各国及俄国与支那贸易之总额，约逾四五倍，视日本与支那之贸易额约逾六倍，更观千九百年间各国船舶之出入於支那各港者，共六万九千二百三十艘，计重四千八十万七千二百四十二吨，此内英国之船舶二万二千八百十八艘，计重二千三百五万二千四百五十九吨，更视察日英贸易之状况，千九百年间由英输入日本者七千一百六十三万余圆，由日本输入英国者千一百二十六万余圆，同年外国船舶之出入日本各港者二千八百十三艘，计重六百三十九万九千九十一吨，此内英国之船舶千五百四十二艘，计重三百七十三万九千一百五十四吨，综观以上所论英国於极东之利害有如斯之关系，则其在太平洋方面之势力必日益伸胀日益发展，今而后英将有胜算独操之概矣。
    俄国於东亚及太平洋方面之进取之活动之经营之势力实亦有甚可惊者，今吾人所首当注目者俄国近半世纪之异常膨胀也，其国土之面积八百六十六万三百九十六方里，掩有世界陆地八分之一，其人口亦逐年增加，千八百五十九年顷，共七千四百余万人，四十年后（即千八百九十九年）约增进一亿二千九百万人，工业亦见非常之进步，千八百七十年其制造品约五亿四千万卢布，（每卢布约墨银一元二角）千八百九十七年约增加十八亿千六百万卢布，徵诸二十年来之实迹国中之纺织物其价格逾二倍，石炭之产出额亦增加二倍，锐铁增加三倍，钢之制造品增加七八倍，自千八百八十九年以后经十年间，其额由十五万吨而至百十五万吨，如石炭钢铁之产出额於同年期间，由七百三十八万而增加千五百九十八万六千吨，今日俄人之从事於矿山及制造事业者，约有二百万人之多，更就其财政观之千八百八十七年至千八百九十九年，其国债由四十三亿五千七百万卢布，至六十一亿九百卢面，相较凡增加十七亿五千二百万卢布，内十二亿一千六百万卢布乃经营铁道及生产事业，其余五亿三千六百万则用以补充岁计之不足也，若夫俄国之军备平时陆军有士官四万二千人，下士卒百万人，合计约百十万人，战时有士官七万五千人，下士卒四百五十万人，合计约四百六十万人，而於海军亦逐年扩张，查千九百年之海军费，约九千一百二十一万余圆，其次年之海军豫算已达一亿百十四万之巨额，俄国於军事上之准备如斯之汲汲亦可见其有雄视五洲之概矣。
    且俄国之经营东亚及太平洋方面，甘轻掷数亿万圆之巨额敷设西伯利铁道，使欧罗洲之俄露斯与太平洋各沿岸地联络一气，更於千八百九十八年强租支那之旅顺大连湾，日夕经画不敢稍暇者，果何为哉曰是即俄人南下政策之一端也，仝欲历数俄人之举动，不得不以数年来彼於极东经营之事实略举一二以证明之，（一）强迫支那租借旅顺口为其海军根据地。（二）乘北清事变之际以兵力占领满洲。（三）投巨额之资本以经营极东之市场，冀於北清成一大商港。（四）敷设东清铁道使太平洋沿岸之不冻港与本国相联络。（五）缔结还附满洲之中俄条约，而於东清铁道之敷设地及停车场仍受俄国之支配，旦借保护铁道为名依然驻屯俄国兵士。（六）派遣十余万吨之舰队巡游极东之海上以示威力。（七）给巨额之补助金与义勇舰队，使於黑海东亚间相联络，综观以上各事俄国於太平洋之地步既已根据巩固势力伟大，他日海权问题之进行俄其可称有力之竞争者哉。
    德国於海上之势力今日已为世人所共认，即将来对太平洋之竞争亦有不容轻视者，盖其膨胀之现象已有蒸蒸日上之势，兹先徵其国内之人口，千八百七十一年之顷不过四千百万人耳，至千九百一年已有五千七百万人，是其每年之增殖平均约八十万人，其工商业亦见非常之进步，千八百八十二年国中之人民每千人中从事於农业者四百二十五人，工业三百五十五人，商业百人，至千八百九十五年从事於农业者三百五十七人，工业三百九十一人，商业百五十五人，即足以徵其工商业之逐年发达也，更查察其外国贸易之状况，千八百七十二年时输入额约十六亿三千百万圆，输出额约十一亿六千三十六万圆，输出入之总额约二十七亿九千百三十一万圆，至千九百年时输入额约二十八亿八千二百八十万圆，输出额约二十三亿五百九十九万圆，输出入之总额达五十一亿八千八百四十九万圆之巨额，且其财政亦颇称余裕，试核德意志帝国政府之岁入千八百七十二年，约二亿八百九十四万圆，千九百年之顷约七亿三千万余圆，先不过二十九年间已增五亿二千三百六十一万圆，又其事业中之最见进步者即造船业航海业海军力及关於海军之各种事业是也，兹先就其造船业而实徵之，千九百年间计八十六万三千二百八十四吨，千九百一年间计八十四万四百八吨，其内除千九百年间之十四万九千六百九十吨，及千九百一年间之二十万千四百三十五吨，在外国船厂筑造外其余皆由本国造船所筑成者也，要之德国之商船今已占世界之第二位，据千九百一年之调查其总簿Ａ５吨数得三百万九千二百二十五吨，其中二百四十六万三千四百十六吨，皆商船也又其殖民地之膨胀亦足以惊骇世人之耳目者，自千八百八十一年至千八百八十三年，移住於海外者达六十万人，计自殖民政策实行以来不及二十年，其殖民地已逾亚非利加洲而达太平洋，合计其面积约百二万七千方里，移住民约千四百六十八万七千人，殖民地之经营费约千二百二十八万余圆，德国之海军扩张案当千九百年时，通过议会之际亘十六年间，（即至千九百十六年迄）计画筑造军舰之数战斗舰三十四艘，大巡洋舰十一艘，小巡洋舰三十四艘，此外之预备舰计战斗舰四艘，大巡洋舰四艘，小巡洋舰四艘，而其筑造军舰及武器等之经费豫算，约七亿三千万圆外，船坞建设费约一亿三千二百万圆，合计达八亿六千二百万圆之巨额云，纵观德意志之现势於人口於商工业，於外国贸易於财政於殖民地，於造船业於海运业，於海陆军皆非常膨胀，而其影响遂横渡太平洋而来，又自千八百九十八年强占吾国之胶州湾以来，努力经营不惜巨资以敷设山东铁道，今日已开通者有青岛至潍县之线路，试核其布置胶州湾之经费，千九百年顷约四百八十万圆，千九百一年顷约五百三十七万五千圆，而其对支那贸易利害之关系亦复不浅，千九百年顷出入支那各港之德国船舶，三千二百五十七艘，计重四百三万二千百四十七吨，同年德国对日本之贸易由德国输入日本者，二千九百十九万余圆，由日本输入德国者三百五十五万圆，是年出入日本各港之德国船舶三百九十二艘，计重百三万七百七十八吨，准是以观德国今日於太平洋之竞争既已著著争胜，将来太平洋各方面德意志势力之活动可刮目而俟之也。
    虽然太平洋竞争中之最有力者，其美国与日本乎，美国现情之膨胀国势之发达，固世界列国所同声惊叹者也，其领土由百卅七万八千九百八十一方里，而开拓至三百六十万二千百廿五方里矣，其人口由六千二百六十五万余人，（千八百九十年）而增加至七千六百廿九万余人，（千九百年）矣，其铁道由二十三里（千八百三十年）而延长至十九万四千三百二十一里（千九百一年）矣，其石炭产出额由一亿七千百四十六万千余吨，（千八百九十六年）而增多至二亿四千五百四十二万二千余吨（千九百年）矣，其外国贸易额由输入七亿八千百四十七万余圆，输出八亿五千五百七十七万余圆，合计十六亿三千四百二十四万余圆，（千八百九十年）而推广至输入八亿四千九百七十一万余圆，输出十三亿九千四百四十七万余圆，合计二十二亿四千四百十八万余圆（千九百年）矣。其船舶数由四百六十八万四千七百五十九吨，（千八百九十一年）而增进至五百五十二万四千二百十八吨（千九百年）矣。夫美国本农业国也，而自工业渐次发达以来，其输出品中乃不仅以农产物见著，即一切制造品物亦日见增加，自千八百九十五年至千九百年之间，工业之进步百分中如二四九五与三一五四之比，故昔日被困於欧洲之产业界中，今一跃而为制造出品国之巨擘矣，而其财政经济上亦甚见膨胀，美国向来之资本大半由欧洲输入，曾几何时竟成为欧洲各国之债主，观世界之金融市场渐由伦敦而移入於纽约，是其明证也，故今日美国之势力一面越大西洋，而蹂躏欧洲之市场，一面渡太平洋而睥睨极东各地其气焰之雄壮声势之伟大，真竞争中之骁将哉。
    美国之经营太平洋各方面也，挟其进取之锐气以扩张海上权力，其热心运动奋发前进，列强殆有瞠乎其后之概，今日西部太平洋沿岸已延长约千五百里，如桑港西阿尔诸港皆为亚东交通之地，故商业上之关系日加紧切，自并布哇占斐列宾哥阿姆，及沙马阿群岛之一部以来，美之势力益伸涨至亚细亚太平洋方面，今仅就斐列宾一岛而论，其面积十一万五千三百二十六方里，其人口七百五十万人，而自归并美国领有以后努力经营益臻发达，如外国之贸易千九百年中输入约五千七百八十四万圆，输出约五千五百六十九万圆，合计达一亿千三百五十三万圆，又如支那贸易之状况亦逐年增进，千九百一年由美国输入支那者二千三百五十二万余两，由支那输入美国者千六百五十七万余两，合计达四千万两。千九百年出入支那各港之美国船舶，百三十二艘，计重四十七万四千四百七十九吨，至其与日本贸易更日见增大，千九百年中由美输入日本者，六千二百七十六万余圆，由日本输入美国者五千二百五十六万余圆，同年出入於日本各港之美国船舶，百三十五艘计重卅一万千百八十吨，至若美国对东洋全体之贸易比诸列强，实独见有急速之进步，千八百九十一年之输出仅四千万圆耳，至千九百一年则达一亿千五百万圆，又同年期间自东洋输入者则由一亿五百万圆而递加至一亿六千二百圆，是其发达之神速不甚可惊耶，观美国锐意扩张东洋贸易事业，既延长极东之航路，复对航海业者给与数多之保护金以奖励之，他如海军扩张案，交通通信转运机关，海底电线及开凿地峡运河等类，无不极意经营而不敢稍怠者，何哉，盖美既为太平洋竞争者之劲敌，则安得不大伸其海权以与列强相角逐哉。
    若其日本对太平洋各方面，则於历史上地理上尤有特绝之关系，今试约略举之以徵日本所处之地位，西有支那朝鲜满洲及亚洲之俄露斯，东有美洲南则有斐列宾群岛及澳大利亚之北岸，故今日日本特以振兴海运充实海军培养国本，发展国力及扩张工业商业为唯一之要务，诚以欲保全其国际政局之地位，则不得不先制海权以与列强相角逐也。
    嗟乎吾观太平洋之大大势而不禁为吾国危也，夫列国争竞之态度至今日而达其极点矣，其甘掷此数千百万金钱而互相进取互相振作者曰，唯为此东亚之一大市场耳，而返观吾国则所谓兵权商权矿权交通权，一任他国之经之营之操之纵之攫夺而占取之，无一事谋抵御之策，无一时筹应付之方，数年以后知极东一局势将轰天裂地，以演出一种不可思议之活剧，茫茫大海混混长流，吾观列国对太平洋海权问题，不得不为吾国惊告之也。（未完）
    ◎各国内情
    ○孟鲁主义　　　　
    ☆爱孟鲁者
    伟人乎孟鲁伟人乎孟鲁。
    孟鲁者西欧国际上之强敌也，西班牙殖民地叛军之护师也，彼皇皇烈烈一大主义，出现于亚美利加之一隅，向顺服于大富莫比之西班牙之藩领，遂不惜反戈以争命焉，是即国际关系之结果也，西班牙昔享有母国之名称，而实行经济之组织，当是时能执西欧之牛耳者曰西班牙矣，十八世纪之末西班牙龙腾虎拿之武力渐次衰秃，於是列国乃尽脱恐怖主义，而入于干涉主义，而西班牙殖民地乃为列国公同注目之中心。
    何以故以西班牙殖民地实堪为富大无比之乐土，欧洲政治家群艳之，艳则忌，忌则思夺之矣，彼常以为西班牙不得独占此利益，而於商业上最有势力之英国，对之尤为垂涎及西班牙既衰，有不能常保其属土之势，于是殖民地问题益惹欧洲君主之注意，决言之已有‘西班牙殖民地事件须依欧洲各国公治之’之概，欧人之于土地也得寸则寸得尺则尺，而於其侵略方法常以‘利益均沾’为拒绝，非同洲人攫取所有之上宗是盖行于吾中国而百得百效者也，虽然欧人将以此方法行于同一目的同一主义之亚美利加之主人翁乎，适促其对待的反动力，而国际政局又为之一变，是为孟鲁主义出现世界之原因。
    试一究西班牙殖民地独立问题，实含有商业关系之意味，二者皆於欧洲有绝大之影响者也，昔者欧洲列强各提其排外之政策以谋其殖民地商业上之布置，忽於西班牙而强为之援手，非自背其初誓也，又非好行其德也，而出此实以此问题兼有政治商业之二大动机，於是以政治为主以商业为从，翩翩共举欲亟达其协同服叛之目的，而使欧洲主义布散于新世界而莫之遗，此实欧人之用心也，不宁惟是彼等既以武力贾西班牙，律以以德报德之义不能无所报酬，一方自西班牙观之，吾殖民地既失而复还，即稍稍分割以畀之亦非为失计，而共达于势力平均之效果，时乎时乎若不可再。
    虽然亚美利加无人乎，彼合众国民之信念之抱负素含有‘美洲者美洲人之美洲’之要素，彼以加拿大美旭皮流域及和兰利大已为欧洲列强剧战之要点，而大妨其国体之活动激昂而起誓不终日。
    此时忽有为美洲意外之奥援者，则英国是也，合众国昔为英国殖民地，英国思想恒趋于保守的，国人忌之乃脱其羁绊而独立，是时欧洲列强反有助美以抗英者，故英国关于西班牙殖民地独立问题，亦以相当之政策报酬之，且英国于西班牙常有绝大利益之关系，因而生绝大之野心，而以特殊的政治主义以自行其所欲行，其时英国政治党与反对党，对于西班牙事件亦有同情，观于英国政治家‘他国内部之争（即母国与殖民地之争）使非国际问题，则他人不得干预。’一语可见英人设施之大概矣。
    英人既抱一局外中立之目的，故对于亚美利加而同为神圣同盟之抗敌，明示欧洲各国不得干涉西班牙内国之事，设同盟诸邦背违宣言而自以武力加於南美，则英国当共否认之，吾按其行事当甚感英人之能持公理焉，虽然公理者虚物也，欲实运之必有一物焉贯于其中周于其外循球于其上下而后可也，此物惟何曰势而已矣，当时英国对于列强为势力莫敌之大国，而合众国亦能与之相颉颃，东方一鳞西方一爪，两相并合而成一形式的协约，虽曰形式的乎而列强慑于此，而有所不敢为者亦曰此而已矣。　
    虽然曲美两国之对于神圣同盟固未尝有一致之目的，不过一时适合之事耳，凡人之能守公言也太上则以公理，其次则以公利，公利不存则率然而终叛之矣，故嗣后英国对于殖民地事件甚形冷漠，惟以殖民地竞争之热度尚趋高等，又其驰聘美洲大陆之野心尚怦怦其欲动，此实英国对于神圣同盟之本志也，虽然美人既负一孟鲁主义而前驱而进征一往直前之勇气，已嘘吸欧海之狂波而自为其鼓荡，英人区区之怀又安所用哉，呜呼又安所用哉。
    然而茫茫大地芸芸种族，如是其大且昌也，英国于亚美利加之一隅，虽不能任其所欲为，而於殖民及商业进取之政略犹时时一试其雄鸣，此吾敢断言者也，以是之故故英国对于孟鲁主义虽未能尽表同情，而孟鲁教书中固有‘同盟列强之政策，亚美利加无论如何不可不处置之。’之一语此固英国所乐闻者也，当时英国对于神圣同盟，盖有两种观念，其一以五国同盟，叩其目的要在维持各国领土，而英国亦仅此中之一国，其一则神圣同盟，盖以镇压各邦革命之运动为目的者，英人于此不加盟焉，自其表面观之亦有赞成孟鲁主义之意，虽然孟鲁何人也，彼全美洲之护师也，其声言曰：‘美洲者美洲人之美洲’斯言也，其不利于欧洲各国如何，其不利于英国又何如。
    然则此人以孟鲁主义为英美两国协同之主义者，抑亦浅人之见矣，抑不仅此即神圣同盟之对于西班牙殖民问题亦是为其反对焉，神圣同盟也西班牙也，英国也亚美利加也，各挟一别有怀抱之内相而为之纵为之横，外交界错综变化之奇观非登堂入室，而审其内容察其措施，则未有不为所愚弄者也。
    方孟鲁主义昌言之前二日，国务卿亚达摩与驻美英公使论及康毅之政策，其言曰：
    今英国对于西班牙殖民地独立问题大倡公义，不许落于他国之手，其点适与合众国为一致，虽然此两国一致之因亦以两国利己心适然一致耳，谓欧洲政局有所变更，夫亦安可测哉，英国国势素不受欧洲之拘束，将来政局变更必以政界措施之涨落为差，然则自此以往欧洲最后之方法，于其领分土地之结果其果能得达目的与否，今日未可逆料也。
    当时英国之地位颇有自由旨趣，故亚达摩言及之一千八百二十二年三月间，合众国既认西班牙殖民地之独立，时英国犹豫未决直于一千八百二十五年，始公布承认西班牙殖民地独立之旨，虽然康毅之意所以谋旧世界之利益，而非所以谋新世界之利益，若然英美焉得不反对乎。
    夫欲知合众国孟鲁主义方针之结果，当先就其境遇而一一研究之一一践履之，盖孟鲁主义者合众国境遇中之产物也，是有二要素焉，其一则位置其一则实力也，二者合而坚忍有力之大主义于焉生，而常以此二要素之消长为此主义之消长，方此主义发生时代，合众国国力未未强也，英固欲自噬其肥者而以杞橇又土地，蹴尔而投于合众国国门之前，既而孟鲁主义出世英美二国事实之竞争益益加烈，遂乃乘风转帆迫而为合同一致之举，势之所趋至神至明至不可测度焉，故君子贵审势。
    抑英国于亚美利加之境遇，诚不得谓非天然矣，而其经营之手段适与合众国为目的之竞争，而成犄角之势，此两两冲突之关系适益促新世界成立之进步，至於领土之扩张固将来必到之程度不待知者而已决矣。（未完）　　　　
    有美一人伤如之何，寤寐无为涕泗滂沱。
    ●第三期・谈丛
    ◎野获一夕话　　　
    匪石
    ○嗟南宋六陵
    吾中国数千年来有独一莫比之奇辱，其蒙元百年史矣，彼蹂躏我土地奴属我人民，一切姑勿言其发掘宋陵胡为乎，宋端宗景炎三年即元至正十五年西僧扬喇勒尽发宋诸陵在绍兴者，又欲裒集诸陵骨杂牛马枯骼镇为浮图，宋遗臣之在元者方媚新朝排同种未遑也，浙东义士乃大哭曰唐珏货金为酒食，以飨诸少泣而告之曰：“吾曹皆宋人安忍陵骨之没，愿以他骨易之已造石Ａ６六刻纪年一字为丐铸银两，许小牌百十系腰间尽以贿番僧期得高孝陵卒，以骨归葬于东嘉。”古者国亡则夷其社迁其主而止，蒙元以异族入主中国，屠戮之未足则推刑及于死王墟屋之未厌，则暴威肆於陵寝，国破山河在城春草木深，每一讽诵跞√痉俏易謇嘀不可与一日居，而所称“革命家朱元璋”其人，乃迟迟至百年而后兴，然则吾国人之有奴性也固已久矣。明嘉靖二十二年乃祠双义士于会稽，距元已数百年，试问地下双义士之灵尚歆享数百年后羹一钟饭一盂否。
    ○虚无党制造家
    吾甚怪俄皇何怪尔，怪俄皇手提其完全专制之用器，（各警察陆军宗教等）而日日制造虚无党以反杀故。
    一杀不可再杀之，再杀不可三杀之，至於八如俄皇亚历山第二者，真虚无党效死之功臣哉，述俄皇被刺次数如左。
    第一次，千八百六十六年帝乘车出游，忽有发铳击帝者工人某夺铳还击，帝德之编工人入贵族部赐以禄秩而帝无恙。
    第二次，千八百六十七年七月六日，法兰西开博览会於巴黎，是日帝与法帝拿破仑三世同车，俄帝二子从忽有发铳击帝者中马马毙将发第二弹弹腔骤裂，遂被缚而帝无恙。
    第三次未详。
    第四次未详。
    第五次千八百七十九年四月十四日，帝方至外务省比及门外虚无党人肃露淑忽逼近帝前数试狙击，帝仅受微伤肃氏卒就缚而帝无恙。
    第六次，千八百七十九年十二月二日，帝巡游莫斯科方自铁道乘车发俄京，虚无党员於距莫斯科数里外旁凿隧道屈曲通坑于铁轨之直置电火，其上等焉深有戒心，先以运物列车往列车发声吐烟，党员以为帝车也，电触伏发列车飞空而帝无恙。
    第七次，千八百八十年二月十七日，帝方居冬宫虚无党员潜於食殿下装置地雷，将以晚餐时杀帝，帝平日食有常时，是日过时未至电爆发死者五十余人而帝无恙。
    第八次，则俄帝制造虚无党功德圆满之日也，时帝方出观兵忽于车中闻破裂声急推车窗着无裂上衣辟户，且出忄匈忄匈间次弹又至，直投帝足此时第一弹烟未全灭，加入次弹硝烟咫尺不辨，烟灭警吏驰至则帝尚仰卧破车旁两足尽裂，血自胸出颜青色，乃命从者返帝於冬宫，而获投丸者二人归，一人曰帝其崩乎，警吏迟所答。一人曰余以是知帝果死矣，乃同声大呼曰呜呼俄民万岁呜呼俄民万岁，乃行僧礼饣舌十字形又互接吻遂就刑。
    翌日新帝即位，忽於卧榻之侧发见虚无党书，书曰：‘自今六礼拜间，当制定俄罗斯宪法，否则行且杀尔。’
    又虚无党员于三月二十三日奉活版摺书於新帝曰：
    ‘陛下幸赦革命囚，则臣等当弃掷武器为报。’
    又呈建言书於政府曰：
    ‘愿要求普通选举权及演说印行之自由，政府其许之许之，则吾辈对于政府决不为粗暴之举。’
    ○千八百八十一年三月二十四日民意本局
    方投丸者之就执也，自其怀中捡得爆发器，又有种种玻璃管或实以绿矾，或以水银或以盐或以他种调合物，问之博物家以是为至猛烈品也，又炮兵学校博士某自其坑道，当铁轨之中心捡得烘发品，凡重八十余磅有坛子一充以木炭，及多种之混合料，又锡坛一龈兑栽残沃导火管充水银焉，其机关则置於市店之邻，伦敦支那新闻曰数日前，有濮新淑者自投书于同地警察署长，乞加保护Ａ７氏向业钟表尝受虚无党贿嘱密造杀帝器，旋悔故自诉，署长讯之Ａ７氏曰：余於千八百七十九年就职伦敦，一日过割烹之居则一俄人一德人相偕至，谈顷余以余业告，且示以新制雏器二人乃乞造爆发器，将以百磅金为酬，又曰毋泄，泄则害及于汝，余以是惧故来陈也。
    同时法兰西人某自瑞西报于巴黎曰，余於此地得闻虚无党阴谋，知谋此者亦已有日。同日谪居瑞西之同党人苦望不得报虑败事矣，忽闻俄帝被杀之讯喜极，而狂曰此次选五人往其投第一弹者，则新入党者也，方举事时议以一击不中则以再，再击不中则以三，以此引续掷发于帝宫云。
    读者试思之，以地球上警察军备最完全之专制国之俄帝而自一以二，以至于八卒被戮于虚无党党人之手，则於警察军备未完全之国之学为专制主者，直以一夫之力ㄏ而去之耳，虽然其未完全也，乃其所以生也苟完矣，苟全矣彼虚无党亦将以时兴物理学公例曰，压力与抵力常相均，然则能制造虚无党者吾不曰虚无党，必曰地球上警察军备最完全之专制国之君主。
    ○洪秀全国际谈判
    方前四十年欧洲革命余波弥漫奔注於亚洲之东部，时则洪秀全起於广西，以恢复明室为名西人号之曰：中国革命军彼都健儿翩然来游后先左右，争相策应咸丰三年洪军破厦门，禁掠西人物且以书遗之英，将脱斯登乃乘汽船上长江探事，以是岁三月十五日解缆，越十日抵江宁洪军偶望巨船来，则以为攻己炮击之，坏其船尾英将升白旗答语，洪军有识升旗事例者，乃以小艇迎之，英将既见秀全纵谈极浃，将归秀全与英将约曰：‘今我覆苛虐专制之政府救人民祟自由，以立太平天国之基楚，且吾与汝邦为同宗旨之弟昆，自今亚欧两洲得共同享受交通上最便利之幸福。’英将又以金陵方乱西商辜上海求毋相妨为辞，秀全又约曰：‘通商大局自当顾全，吾果得志彼此相安，至若鸦片一物害人殊甚，而贵邦断断以兵力争之，毋亦文明国民所耻为乎，其勿来中。’英将然其言遂与秀全结密约而还，（事见日人某所箸，满清纪事及曾根俊虎清国近世乱志两书。）吾尝问之故老秀全既得金陵，自称天主建号太平天国禁妇人缠足崇一夫一妇之制，又解释男妇束缚一变交际之风，婚礼则以大僧正司其契约，一切制度法令要皆规仿泰西，夫秀全持种族主义提兵中原，号召天下西欧人士亦已公认为汉族复国之事件，徒以令德不终骄盈渐恣，杨韦相贼法度堕地，自破一夫一妇之制，倡言上等社会人得娶妾媵，又攻城破邑时屠杀同胞犯文明诸国之所大忌，於是东西豪杰知秀全非纯为中国革命家其人，争舍而去反挟清军共剿之，而洪氏乃不二十年而亡呜呼。
    ◎回澜丛话　　　
    ☆公猛
    ○华盛顿之改过
    华盛顿幼时读书於小学校，其教师严厉学生有过则苛责之。一日华盛顿有小过被教师严责，华盛顿怏怏不乐遂自忖曰：‘先生先生何待余之酷也，余宁去而之他不愿受先生之戮辱。’遂整理书籍弃学而遁。
    既出学校不即家归，踯躅田野间仰视晴空数行白鹭俯看流水，滑滑有声繁英杂树多不知名，芳[A061]碍人长堤一碧，风飘飘而吹袖芳菲菲兮袭衣华盛顿对此若有所思，若有所悟若有所不慊於心者。
    即翻身上前展所携书袱，取书读之大有所感，遂抛书於傍碧眼耿耿，秀靥融融自言自语曰：‘任先生所为纵令先生待余酷，然余赜泄余之良心决不能放过此过也。’径赴学校向教师而谢罪。
    　　菩烘之克己
    佛国博物学大家菩烘，每朝黎明即起不事朝寝，得此习惯其费苦心，据其自记之言曰：
    余少时有朝寝之僻，以此失时不少因招茄助者，（彼之仆人）使起余膏盲尔后六十五年间为余尽力，余稍宴起即来唤余，习以为常一日余与伊约曰若能使余每朝六时即起，则一回与尔一铜币，翌朝茄助以事来，余起而处分其事，事毕又就寝次朝茄助又来，余大怒茄助战忄栗恐惧而退。
    午后余起谓茄助曰：‘余失时而汝不得金，两者交损自后余虽以威胁尔，尔毋惧为。’翌朝茄助来唤余，先述余言而谢，余又大怒茄助不为动，摇余身使起初起时胸中作恶，少焉向茄助服礼且践前约而与以谢金焉，余今日固著作等身矣，不知其中十余卷皆茄助之所赐也。
    ○达蒙与毕茶士之友谊
    昔有为吏於蟹沟士者，禀性残酷蟹沟士人苦之，怨声载道欲有以除之，阴结徒党不幸而谋泄，首事者被捕以死刑定罪，中有达蒙者蟹沟士对岸之人也，当临刑之前欲归故乡，告永诀於父母妻子以告王王许之。
    然彼固罹死刑之囚徒也，纵之使归其肯再来服罪乎，王因向达蒙曰：‘尔亲友有肯代尔为囚者，尔若不归代尔受刑则纵尔还乡。’意盖谓天下断无肯代人受死刑之亲友也。
    居无何达蒙之友人有毕茶士者，径至王前请代达蒙受囚，而纵达蒙使还乡，王大惊遂如前约纵达蒙，而系毕茶士於狱中。
    日月如梭刑期将至，而达蒙不来毕茶士之心情果若，王欲窥之因至狱中，谓毕茶士曰：‘尔之友朋顾复来乎。’
    毕茶士对曰：‘王误矣达蒙之欲来固甚切也，特以风烈涛恶野渡无人，故后来耳，果其后来要亦甚善，余无妻乐累深愿代渠受刑，且目睹爱友之死而不能救，不如死之为愈也，吾深祈吾友达蒙后吾刑而来。’
    忽忽不觉刑期已至，而达蒙尚不来，毕茶士自狱中牵出而上断头台，遂仰天而祝曰：‘吾遂吾愿兮，吾知吾友达蒙为精诚贯日月之人兮，吾知吾友达蒙为浩气塞乾坤之人兮，倘其归来兮吾愿吾友尽瘁於天职而无相违兮。’
    时乎时乎间不容发，行刑者已提白刃而来矣，毕茶士之头不转瞬即将落地，忽见有策马疾驰自远方来者，人不吹息马不停辔，如疾风如骤雨一刹那间已到台前，嗟乎此何人哉此何人哉，张目而视之则达蒙其人也，则且其翻身下马飞上刑台，拥毕茶士而哭曰：‘呜呼义侠之吾友天福余而使余救吾友，吾几害吾友之命，吾之痛心果何若乎。’
    毕茶士面无喜色若已赜λ溃而非代友而受刑者，王闻其言且见其情状，大感二人友谊之笃，不特宥二人之死罪，且向二人而订交焉。
    孟德斯鸠佛国葡萄府人，而法理学之大家也，其女弟嫁於马芦艘时相过从。
    一日孟德斯鸠访其女弟回，日已夕矣时值五夏泛舟纳凉海滨者甚盛，孟德斯鸠亦买舟从之，清风徐来水波不兴披襟当之，严炎顿释西望红日潭潭欲暮倒影澄空，金光万道荡心娱目，乐哉此游孟德斯鸠不欲自乐其乐，而欲与人同乐，因唤舟子与之俱。
    此舟子年约十七八语言羞涩，面白而神清但为夏日薰炙少露憔悴，情乜闪孟德斯鸠怪之以为不似寻常舟子，固问焉少年对曰：‘我固非业操舟者，盖尝读书於学校矣，今特受雇於商家，凡星期祭日之夕欲觅蝇头利故为此耳。’
    孟德斯鸠闻其言益怪之曰：‘君之行踪一何奇也，其间必非无故者，外人可得闻乎愿知其详。’少年对曰：‘噫先生欲叩吾身世固易易也，然我言之反惹先生悲我父名罗菩，府中良商也，一日以贸迁故满载商品出航海外，不幸遇海盗船与商品共没於贼，并捕吾父使为奴隶，得赠金千二百圆方肯释吾父回，然吾父启行时将家财尽购商品以去，家中无有余者，某尚有一母一姊一家三人昼夜劳动，节衣缩食思积金钱以赎吾父，而无如母姊力弱所得无多，某虽受赁於商家，然所得仅此区区赁金而已，欲待某三人所得以赎吾父，恐河清难俟，而吾父之墓木已拱矣……先生先生倘星期祭日欲与二三知己放乎中流，以永今夕愿先生招某某当竭诚尽力以侍先生。’……言讫泪下。
    孟德斯鸠闻其言悲从中来不能自己，强制之使不露，微加赞叹并使少年续其说，询其父及海盗姓名住址无遗漏，少年不知孟德斯鸠为何如人，一一详告之无隐情，孟德斯鸠悉聆其言愈悲其情之挚而遇之穷。
    长谈不觉夜已过半，遂回船告别少年事后追思曰：‘今宵之客不知为谁，虽然其为非常人无疑，其牢记之毋使忘。’
    时光容易已尽六周（六礼拜）一日少年归家与母瘰使卜勾拄希道前夜事嘻吁不能休，忽闻户外有敲门声启户视之，昂然一丈夫也，月影鹉糊光明灭，亲乎友乎不及细认，听其言曰：‘何镫之暗也！！！’噫嘻异哉！！！此我父之声也，是耶非耶真耶梦耶胡为乎来哉。
    细问其由来知己脱奴籍挟旅费而回，骨肉四人惊喜欲狂共道别后苦况喜极而泣忽忽数日罗菩曰：‘然则救余者谁哉！！！’少年对曰：‘噫我父……儿前夜载客纳凉救我父者殆此人也，儿时为母言其事噫何日得再逢此恩人，以表我骨肉之喜谢彼山海之恩乎。’
    罗菩不料为不相识人所救，归家后探问亲故，得其资助复营商业家计渐，裕尔后竟得大富，一家安康以卒岁年。
    然而少年求恩人之心固不能一日忘也，大邑通都冷街僻巷，随处搜求忽於日曜之朝六达之衢遇之少年惊喜，飞奔其前长跪而请曰：‘噫恩人………’是时也以喜极之故胸中种种谢忱呐呐若不能出口，只道其所可言者而已，其人问曰：‘嘻异哉尔所谓恩人者何喜之甚也。’少年对曰：‘先生何为其然也，先生岂忘之乎，先生固赎吾父归来而使吾一家得安康以卒岁之大恩人也……’其人复曰：‘呜呼吾友何所见而以此事为余所为，天下之慈善人多矣，苟救君父岂有不欲使人怀其惠，知其名向竟默默无一言乎，君误矣。’扶少年起放手遁入人丛中，忽不见自后遂不复见究，不知为谁氏所为。
    孟德斯鸠当时为葡萄府公会议长，辞职后以二十年之心力殚精竭虑著，万法精理一书名轰世界，殁后苟得其片纸只字珍，若拱璧或人得其手帐，内载以一千五百元遂与英人蒙氏，而其故不详当时蒙氏为康奇枯地方银行司出纳，作书问之得其复函曰：‘此金奉葡萄府公会议长孟德斯鸠君之命，交与光盎之海盗赎一马芦艘商人归来之金也。’於是世人始知此事为孟德斯鸠所为，此事胡奈意卢亲闻自罗菩之亲族云。
    ●第三期・时评
    ◎内国之部
    ○死荣禄与生庆王
    顷读日本朝日新报云，荣禄於三月十四日病故，同日庆王奔赴保定协议皇室要务，乃仰天大笑贺死荣禄乃状地痛哭吊生庆王。
    夫荣庆之各树旗帜以争门党久矣，荣挟西后以行其顽固主义，外笼聋仓督府内结骨董之阉，宦庚子一役幸脱漏网，今且恶气倾天下矣，私贿公行府不尽藏，候门之客应接不暇，劳矣苦矣今忽宽容大度，长然一逝以任庆党之如何，而翩然自去于无人之乡，若是焉得不为荣禄贺。
    庆於庚辛间颇与荣争权力，荣势焰既炽庆复退处，今若此正庆得遂其数十年志愿之时会也，虽然吾中国将来日趋于种种破坏之原因，亦已於荣禄生时自造之，其果也匆匆不及见而死，而以此龙腾虎乐剧战尽遗于生，庆王之一身庆实荣禄之替身也，安得而不吊安得而不吊。
    ○王之春其伥欤
    桂省民乱久不能平，在位政府畏避不进，今法人声言干预巡抚王之春不独不能严拒，而反与之订约以全省矿务铁路之利权为平乱之酬谢，法人闻斯约后必再拜稽首重谢，王之春王之春之为法人谋果亦无愧於心，然转为中国计中国，行省仅十八以自国民乱而即以一省订与外人，则中国十八省不值几次之答礼矣，我乃念刚毅‘宁赠外人不与家贼’之诚言。
    ◎外国之部
    ○世界大公司
    二十世纪中其影响足以震撼全球者，有二国焉曰俄美，俄以兵美以商。
    顷闻美国有巨商豪富数十，开会於纽约商议世界公司之事，定议开总公司於纽约上海两处，其余各要埠均拟设分理公司，以囊括世界之利权，至其一切章程等款皆将定议云，此实自书契以来未闻之一大事业，而其影响及於全球至剧且大，於吾国为尤甚。
    何则二十世纪之劈头列强所耽耽而欲争取者，东方无尽藏之中国也，欲建铁路则订密约以盘据之，欲握矿产则挟赔款以要求之，其他如电报局报税关之属乃至私贿政府，交通阉宦以数万金钱百方机诈而夺取之，此盖已来之各国挟公司而施於中国者也，今世界总公司不设於欧洲，而设于东亚不设于日本而设于中国，则其注意於中国不在囊括二三铁路包举数十矿山，而欲直捣二万万方里神洲之宝藏，以造就一最富黄金国之外储，此固白人嚣张演说台所已经拍手赞成之素志也，所欲告者曩英之亡印度於不十余年仅七万磅之小公司，今美之世界公司什百於英，则其亡中国必更速於印度演，正比例之算式以推算之，其在目前矣呜呼吾身颤。
    虽然天演之例不患人之谋吾，而患吾之不能制人，吾中国苟人人能一心力以结大商队，竭财产以创大公司，而着眼於国际贸易竞争於世界权利，若广东伍梁二君创中国轮船公司，航行於香港与美洲墨西哥间，以与欧美人角逐海上权利，则今之美国世界公司安知他日不即为中国世界公司欤，呜呼吾同胞呜呼吾同胞，盖不速起以夺美国世界公司之先声。
    ○俄日开战之风闻
    四月八日为俄国撤兵於满洲之期，迨三月间俄军尚广购器械粮食，致英人大生疑忿，嗾日廷严诘之遂起俄日开战之谣，吾国某大员闻之主虎狼相争，猎者得利之说锐意劝俄与日开战，呜呼是恐法儒瓜分之议不果，而促之使因也。
    何则俄之不肯撤兵者为盘据满洲，英之嗾日者为保守杨子江，日之愿为英谋而与俄开战者为顾全福建，一则为盘据满洲一则为保守杨子江，一则为顾全福建均无非为中国之土地也，俄英日既均为中国之土地，而至开战任取一地以当战场，则是地之民死抑不仅，此各国皆将派舰遣队以观兵于我中国，而瓜分之期至矣。
    嗟某员来前尔以为俄日开战，为尔之福耶，尔祖恫矣尔家毁矣，尔身且将牺牲于东方之战场矣。
    ○海军世界
    横览东西报章二十世纪之世界真真海军发达之世界也。
    俄国於去岁终总算千九百零二年造船经常费，至三千一百万留，临时费一千八百万留，总达四千九百万留，较一千九百零一年既增多八百万留，尚拟於今岁再筹巨费添建战斗舰三双，巡洋舰三双，运送舰一双，水雷艇数双。
    日本政府於去岁既议增添水师，因上议院批驳终未成议，现以下议院谓此乃国势强弱之枢纽，颇为动念故日廷不日拟添船艘，除鱼雷艇不计外大船八艘，共计八万五千吨，合现有战铁甲船六艘共十四万五千吨，而增添之吨数较旧有已逾其半。
    英国於三月七日在下议院经画扩张海军，海军费之总预算额达三千五百八十三万六千八百四十一磅，较诸前年增加三百二十万二千磅，而该总额除修膳及维持费外，主张筑造战斗船三艘，一等巡洋舰四艘，装甲巡洋舰三艘，警备舰四艘，水雷驱逐舰十五艘及潜水艇十艘。
    美国亦於同时开议会，提出海军扩张之问题，於三月十一日经上下两院协议，修正海军扩张案支出海军经费八千八百八十七万五千弗，并添造战斗舰五艘巡洋舰二艘。
    德国闻俄日诸国增加海军颇生危惧，据德国水军大臣脱毕斯现宣言云：德国既从外部大臣公爵利去苏汾之议，将於亚细亚大增水军兵力。
    呜呼睹列强如此锐意扩张海军，虽出於处优胜劣败之世所不得已，实则造二十世纪一极大破败之原因也，极大破败之始其在东方广土地富财产之中国，首当其祸於德国专注意增加亚细亚兵力，微见风采矣，乃吾中国四万万同胞尚昏昏愦愦如梦如醉，酣睡於混沌之乡而不知海军世界为何时代，嗟乎嗟乎是吾四万万同胞自甘沈於海军世界之下，夫何言夫何言。
    ◎本省之部
    ○浙江大学堂
    噫嘻何吾所爱浙江大学堂而今若是。
    大学堂始设丁酉之岁，初名求是书院其间学生风潮亦屡见不一见，前年冬给各省立大学堂，乃改今名岁拨常年费四万金，堂款骤增数倍然学课反益腐败，遂有今年三月十六日之事。（参看专件门）
    学生者将来中国之主人翁也，主人今以求学故自出其钱若财，假于所谓总理所谓监督所谓稽查之手，以代理之则为总理监督稽查者，宜认定“学堂为学生之学堂”而保护之，唯恐其不至今若此。
    总理以下若监督若稽查，毋亦谓今日自由平等之说，已弥布于学生人人之脑中，不大锄之患且不测，乃稍稍假一事一言以立其威，庶可以为后来戒，虽然今日之事与自由平等诸凡颠扑不破之学说，盖无丝毫可假借学生在堂失物，自宜向稽查托缉何得谓为藉端，缉不可得堂中人人自危，自宜向总理稽查理论，何得谓为挟制失物既不可还，理论又不能受煌煌乎六人斥退之罪言亦已悬布，全堂八十余人之退学辞亦已宣告，犹复礼竭至圣相戒勿哗，出堂时又复与总理以下诸人行作别礼，是学生明明知礼矣，夫不躁于后亦必无悖于前，又何得谓为无礼徒以失物不获共激义愤，主学堂者方自愧自艾之未暇，而犹敢藉此谋报欲尽排异已者而大去之，以自便后日之私图匪惟有过，罪亦莫大于此，今者往事已矣吾意总理以下，若监督稽查其人其决不因此一举而遂谋封闭学堂，又决不因此一举而遂此身辞退，则今日浙江大学堂之权固犹属于若总理若监督若稽查之手，总理监督稽查其将以学生为奴乎，抑改过不吝而誓能以学生为主乎，如第二说则此后当时时以学生为目的而尽去私人，勉倡公论以大反前日之所为，能若是学堂赖之浙江之名誉赖之，不然则今日学生非可以威力屈者，异日学生未必甘为奴者。
    吾又敢为学生告曰诸君以失物未缉，稽查遽耸总理斥退诸君，诸君激于义愤相率退学，且复谋建私校意甚良美，虽然其勿以为有名，其勿以为可喜，须知吾浙江有如是之学堂乃吾浙人之至可哀者，我学生今虽屈今虽可哀，然必为将来中国之主人翁，亦已断断无疑义，我学生当自尊当自宝贵，又循循至劳至苦之一途，勉力以行之贞心以持之，使我学生今日所草创未遑之学舍，而巍巍然为将来中国国民学校之雄，则此次散学之幸愿以此为诸君祝为诸君勉。
    ●第三期・专件
    ◎浙江大学堂学生退学始末记
    辛丑冬求是书院改为浙江大学堂，当道聘劳玉初为总理，劳玉初聘戴氏蛟瘴稽察，戴某者向为练军文案，素工诌媚手段以是深得总理心，举一切对待教习与学生之权，尽付之於戴某一人之手，劳惟画诺随事而已，戴某於此犹未足也，复引用私人以辅己所不及，财政则掌之弟蔚哉，教育则掌之兄懋哉，杭人久谓浙江大学堂为戴氏学堂，洵不诬也又有屠光甫其人者乃戴某之内弟顽劣无耻，目不识丁戴某亦联为指臂，互有其野蛮手段屠尝谓戴某曰，学生如此须一网打尽之，吾辈乃得肆其所欲为矣，学生闻而诘之，屠应之曰：吾不斥退若辈，吾非屠氏子也，由是学生与屠某更隐不相容，月之十二日夜适一学生有失窃事，商请稽察搜缉其时去失物时未远，以为物犹在堂亦未可知，而戴某不独放弃其责任，反谓学生造端滋事，请於总理曰余不胜此职请从此辞，总理固留之戴因以斥退学生要总理，遂尽列向所不悦于己者，计二十余人总理乃除六人名，六人者乃素最不媚於戴氏者也，其罪辞曰：藉端挟制出言无礼，学生见之均愤愤不平，向总理辩六人之冤，总理谓学生曰：戴氏办事甚善，吾素爱之不忍其去，此事无论孰是孰否，斥退学生之权固操於我，即我过亦不收回成命，尔等合则留不合则去勿徒啧啧也，学生乃相率而退聚议於讲堂，谓此种野蛮压制之地吾辈安能郁郁久居，此众皆涔涔泪下曰退学退学，诸教习闻之遂出而谓学生曰，今事已至此须稍待毋躁，吾等当为之转圜而总理终不允，不得已复出而辞学生曰：愿诸生去后各自努力，言毕相对泣下其时除请假出堂学生外，告退者计有八十余人，其退学时自治之规则如左。
    一不准毁坏公众器物。
    一举动言论切戒嚣张。
    一公举干事数人，如有与学堂交接事件须由干事直接。
    一众人不得自行外出，有事须向干事请假许可。
    一退学时须先至总讲堂行谒圣礼，继向总理及各教习各执事人作别，鱼贯而出不得喧哗。
    呜呼浙江素称文明之区，而其学堂之腐败犹若是，其他何论哉特此布告，海内外志士其有闻此言而同声痛哭者欤。
    右浙江大学堂退学生来亟以事关全省学务特别立专件门，而以此稿实之当时失物者曰：陆永恒被斥者曰吴兴权韩志婴刘保申李伯庚祝晋李钦顷，闻己租定林司后文昌阁地别立私校矣本志附识。
    ●第三期・杂录
    ◎东报时论
    ○俄兵果去满洲乎
    俄人经营满洲久矣，虽则久乎是假而不归者，非真有也而今又正践旧盟，将举而归之清国，俄人大国襟度不吝改过，於是乎可观矣，世界公论势力不可得而诬，於是乎可知矣，未审为清国者受而有之闭封自守如故乎，将察时势而顾国情而有所变革乎。
    拳匪之乱列国联军入顺天俄国独出兵满洲，号为豫镇压匪徒北窜，以保封疆而此事也猝出列国不意，而颇招物议，我日本上下人士亦深以此为疑，或内纠合国民同盟俱扶清国保全满洲，或外抗议俄廷联盟英国以救济清国，而维持东亚和平为事而俄廷君臣亦善听于众情，誓清国以劾期定约，召递满洲戌兵其后寻有第一次撤兵之举，今又将有第二次之举，而距本月前二日即四月八日，（阳历）实为其期矣，夫信义者国家之宝，人生不可须臾离者也，可离者非真信义也，国无信义则列国不亲，民无信义则内国不和，不和则不强，不亲则援寡国殆，吾闻大国不测不测者猝不可信，恐有计也而今观俄国彻兵之实，自牛庄始奉天府亦将致之清兵而去，则信义之不可离也，盟约之不可叛也，虽俄国之大且强亦不可不从矣，且夫深山大泽多生龙蛇，大国众民自有豪杰智谋之士，老聃有言曰将欲夺之，必固与之盖我投人以木桃，而恩情之巧使人不得不报以琼瑶，不听则以力而氵位之，患其无辞则从而生事，以加其罪此古今大吞小强并弱之术也，吾尝读东西史乘有知其然，而俄国外交之术亦往往然矣，孙武论战曰：百战百捷者非善之善者也，不战而屈人之兵善之善者也。
    清国文宗咸丰十年，英法联军陷北京，文宗出奔热河时洪秀全起于南方，正据金陵英法公使等会议将策秀全为支那皇帝，以新结好通交益利己国，独俄国公使威格那业福固执以为不可曰，清朝与俄国世世疆土相接，兄弟之邦奈何今一旦猝废之，而代以他人其事遂寝而此一言深为清朝所倚赖也，未几乌苏里一带之地不劳寸兵尺铁，而尺入俄国之版图矣，我明治甲午之役李鸿章奉清皇命，来约和议于马关割地赔金以谢前过，俄国与法德二邦联盟，托名于救东亚危局而逼我政府，以举其所得之地辽东半岛而还之清国，而此一事亦为清朝所倚赖也，未几辽东半岛之士不劳寸兵尺铁而又归俄人之经略，清国徒拥主权之虚名耳，光绪帝锐意改革用康有为等频行新政，俄国使臣密因西太后亲信，进说曰徒心醉西洋一时文明之虚饰，而破坏东邦千载之政体聘智斗材，而遗弃孔孟忠孝之道德，决非国之长计也，今皇上妙龄气锐不幸为奸臣所诖误敞邦窃为贵国憾之
    万一不得已而用力於清君侧，敝邦岂敢不效微忱，太后心颇为动未几光绪有疾，垂帘训政之事起康有为等一派皆以罪或就刑戮或奔窜于外国，而此一事其益为清所倚赖，与其不然则徵诸其后彼二国之事不待智者而后知也，夫其外交之巧如此者，其事皆属机密，外人未可容易知未可容易知者而漏泄人间，业已显然不可掩，则虽其事真伪亦未可知，且存疑可也，呜呼堂堂大国信义之邦四海列国皆望其动静，而为去就忧喜联盟以此而成，离散以此而生则其事于天下固宜公明正大，俯仰无愧而豪杰智谋之士为国计者每每如此，老聃孙武之论未可以其人既为枯骨，而全废其言也，然则俄人今日撤兵之举其始于牛庄，及于奉天者其果可信乎，抑未可尽信乎以为可信也，吾安知其非不日复有所谓未几之事乎哉。
    我东京朝日报於本日报纸，载北京电音曰：俄国政府新声言曰：‘鸭绿江上流俄人所租借之地有山林，为日本人所放火，政府义不可不问其罪，而发船舰向于其地，水路颇艰不可不取路于陆地，今将出马兵五千于满洲。’此等事亦所谓欲加之罪，何患无辞之类俄人藉口，以迁延其撤兵之期未可知也，夫我有疑心则生暗鬼，风声鹤泪以为敌至，自古既有明诫俄人有鸭绿之警，则是鸭绿之事耳其於满洲有何关系哉然，而今遽拉廊谎灾未免过虑也，唯夫不测者大国，而其实信义之难恃也，计谋百出其与之者非真与之者乎，其夺之者亦非真夺者乎，又非非真夺者乎，变化无穷吾殆惑焉，盖以迹言之则俄人今日之举遵约践誓，而满洲全土所谓祖宗发祥之地，其归清国有日也，我日本上下人士亦不得不为我同盟邻邦贺之，而尤不得不为俄罗斯大国盛扬称赞其敦信义，而重公论之美德也。
    抑又自一方而论之，则土地者世界之土地，人民者世界之人民，世界列国广狭众寡各不尽同，有土地广而人寡者，有人众而土地狭者，有人力已尽而地力不给者，有地力有余而人力未至者，善为国者善为天下计者也，善为天下计则大凡如此者，励其未至而致于有余，移其已尽而补于不给，此之谓裁成天地之宜辅相天地之道，今列国盛唱开放满洲公容外人者，实为此故也，夫满洲沃饶广土而人烟稀少，置宝库于中野无人可以守，则盗贼白昼公然窥之此非独盗贼之罪，易曰慢藏诲盗清国君臣宜念之。
    ○荣禄密谋之披露
    戊戌以来凡三大案，一曰废上训政，一曰立嗣图杀，一曰通拳排外，中国危亡京色破坏，皆由於此凡祸者诸人皆罪恶滔天矣，八国以公使被杀使馆被围，力索罪魁顷诛一王二相三大臣，若己死之刚毅徐桐李秉衡，并削爵拟死近闻端王亦赐自尽，八国追原祸始沿及训政立嗣二案，凡小臣有上章陈请一言偶及，谓杨崇伊黄均隆何乃莹陈夔龙余诚格之流，皆请诛除所以为中国除旧布新，所以为皇上诛贼安位，亦庶几於除恶务尽拔本塞源矣，惟最可异者荣禄实为废立训政立嗣通拳三大案之首魁，乃独令脱然事外以贻中国无穷之祸本，以留太后心腹之密谋，以生皇上萧墙之隐患，斯真不可解矣，夫通拳排外之案何为而生哉，生于戊戌图杀未成于是权行训政而幽废圣主以疾也，皇上何为而幽废，太后何为而训政，生于李莲英谗人守旧之见，而一切决成于荣禄也自幽废图杀不成而立嗣立，嗣不成而通拳排外以张其威，诡谋逆策百出不穷，至于京破国危而后止，至事穷势败则又预先归罪他人，而结欧公使以求幸免，则又果免则荣禄之视翻弄西人如小儿，摇动君国如奕棋，更张其逆胆矣，夫考实事者必当徵信，举大事者皆视兵权，今以三大案之徵信考之。
    三案之时期谁有当国之事权，谁握全国之兵权，谁为太后之心腹，谁参帷幄之密谋，谁为一国所指攻，谁为书札奏牍之流传，合而考其时期之事实罪状之是非无可逃矣。
    光绪十五年后大后名虽归政，而日阅奏摺一切仍总政柄，故皇上无权而惟宦竖李莲英弄权，上恶李莲英索杖之二十，李莲英恐为上不容彼，日夜讠替上于后前比帝后隙所由来也，当戊戌前恭邸为相，虽守旧不变然坐谋大局宵小畏威，除李莲英外亦不至窃弄威权，及戊戌三月恭邸薨逝，然后翁同和以帝师当国，与皇上同心同德力图变法维新，荣禄虽有大学士之虚位未得入军机，军机政府也於是呆觎政柄，以翁与皇上变法已守旧且不保也，荣禄本由西安将军钻营大监李莲英而内召者，乃日与刚毅李莲英短皇上攻翁于后前，又令小臣张仲斯劾翁，又令李咸锋联御史多名请训政，及四月二十三日变法之诏下，太后怒上之收权变法而虑翁同和之为上心腹，荣禄乃画策请托阅兵于天津以废上，请先与己兵柄总统聂士成董福祥袁世凯采庆诸军，以便行大事而先逐翁同和，翦帝羽翼太后从之，即提昭信股票千万与荣禄辨此，翁同和谏阻提昭信股票千万筑行宫，逐翁同和回藉而令荣禄督直隶总统北洋诸军令三品以上大臣递摺，并召见于西太后，皆四月二十七日事，天津筑行宫皆有实事，阅兵并有明诏此事为训政幽废之先声，谕稿出自荣禄门客，所为此为荣禄首画训政幽废之第一策，试问逐皇上腹心之臣与总兵柄之诏同日下，观之八月调兵废上之事速于瞬息，若荣禄不与密谋安得托股肱而服兵柄，此事至浅不待皋陶之察而易审者，荣禄首谋废立而请训政为罪魁之罪魁也。
    荣禄自戊戌四月二十七日统北洋护军，至九月改为武卫军分为五军，自募万余人于京师，以南苑为营是称中军，选一国之名将劲兵及各国之精械良器以实之，又迁二万余人为二军，镇江淮为武卫前锋，而皆隶于荣禄以京军而忽分驻江淮，此皆中国数百年之所无，盖欺西太后以防刘坤一而阴图大局也，至立嗣后加为总统各省行营事务，则为天下兵马大元帅矣，此握一国兵权之据清国二百年来如鳌拜和坤穆新河肃顺诸权臣势焰焚天亦但握政权，而未尝兼握兵权又怡贤亲王恭忠亲王以懿亲辅政，位至重未尝兼握政权兵权，又若传恒福康安父子以孝贤皇后之弟侄亲统兵戎，累建大功及其还朝辅政亦握兵柄，从未闻以宰相兼统天下之兵马为荣禄者，即立宪如日本德意志，其总理大臣犹不能兼此权也，此政权兵权全在荣禄，为列朝所无之据。
    凡此绝殊之政权兵权，假以二百年来未有之宠权，非有帷幄密谋心腹寄托，曾建大功以安西太后者，后断不轻予，况庚子正月立嗣之后再除为内大臣，更出入宫禁以赞帷幄，此为西太后腹心之据。
    荣禄既内通李莲英而得权心窃取兵权，尚以庆亲王为西太后所最亲信恭邸既出，亲王当有一人代为首辅者，满员皆愚惟庆亲王稍聪明更事，然虑庆在政府已不得专肆，乃以总署大臣张荫桓借德华银行还日本一万万之案诬庆亲王与张荫桓中饱百余万，及既使太监诬告于后，后怒即遣步军围庆张府第荣禄乃在后前叩头，力保庆王之无他后怒解，即释此事而庆邸仍以此少失后忄嗖坏萌刖机，荣禄乃援其亲家礼亲王为首辅，而彼得内外表里为奸，此五月初事礼邸在恭王时已引狂疾归，至是为荣禄牵出作傀儡荣之此谋，不过欲庆不相耳既西太后复市庆王以德，其诡谋如此自是内宫，则有李莲英为腹心，枢桓则有礼亲王刚毅为耳目，荣禄乃安心出天津收拾兵将，以恩结董福祥为阅兵废立之计，当到天津时有密摺独递与太后，而不递与上上乃严旨申饬，此为清朝臣下之所无，其早怀废杀之心於此先验矣，乃五六七月间上变法益锐，翁同和虽知上得康有为而听用之荣禄既奉严旨心不自安，又荐三十余人如鹿传霖之类，上无一召见更无一拔用者，时小臣所奏荐者上犹见而擢用之，荣禄益憾七月时又奉严旨中饬以不行新政，益不自安十七日怀塔布等革职，旧党纷谋於荣禄於是不复候九月阅兵之迟迟，特召其私人杨崇伊至天津嘱奏请训政，杨崇伊归自天津於七月二十九日递请训政密摺，荣禄於初一日即调董福祥苏州兵入京师，初二日调聂士成芦台兵守天津，而伪电奏总署以调英师船九艘到津，且调兵入卫当时京师甚震，此事初四日董聂两军到京津，於初五日决策以初六日废上，下诏训政捕拿新党，停铁路以捕康有为，而荣禄於初六日早独乘铁路入京师，以决大策定大事，此皆分见於谕旨，总署档案京外报纸事实最确者也，若使荣禄不预废杀训政之密谋，则出督天津时何为不递密摺於皇上，七月杪杨崇伊及旧党何为仆仆於天津督辕，附耳夜谋七月并无英俄之兵，何为纷纷伪电告急於总署，董聂各守蓟芦镇地何为无端来津，更入京师若荣禄守正不肯废上谁能调兵，八月六日纂废大变铁路且停，何独荣禄以特率入京，此又证据至确虽有苏张之舌不能解者，荣禄主谋调兵成幽废而赞训政，为罪魁之罪魁也。
    当五六七月大变法之时，荣禄又使其党日夜布谣言，称皇上重病不起查天津国闻报，戊威六七月间可见，又布谣言‘张荫桓康有为进丸’然是时上励精变，日日召见臣下章奏如山，从容览阅安得有病及八月初六日，下幽废徵医之伪诏称自四月以来朕躬不适，而捕杀康有为之伪诏亦进，‘康有为进丸毒杀皇上令就地正法。’此伪旨由上海道蔡钧交上海各国领事见，适英领事援救康有为，否则康既以进丸毒杀皇上被诛，皇上即以被毒丸见杀，则伪嗣之立不待已亥之腊，而保庆元年即在戊戌八月改元矣，天命有在逆谋不遂，不得已遂托重疾徵医天下，幽皇上于瀛台造谣布谋，皆荣禄主之是谋杀诬疾罪魁之罪魁也。
    荣禄自戊戌八月六日入京师后，即入军机位为大学士，故班在刚毅上但次礼亲王班第二，而礼亲王乃其亲家，荣禄所援引且才庸甚者，故军机中惟荣禄握全权惟所专恣，刚毅班第三性愚戆，徒供荣禄指使王文韶班第四，廖寿恒班第五，皆以汉人位下噤不敢声，其后廖出军机启秀赵舒翘入军机，班在第五六亦不过承荣禄意指耳。
    ◎来函
    ○寓江西陈君致浙江同乡会书
    （前略）近闻诸君在日各以省籍联会斐然纂述，提倡本省风气注意地方自治，以为争存保种之计，甚敬服甚敬服，回蛮两载无好消息，赤狐黑乌日见怪象，外力涨矣风云急矣，诸君见吾国政府ぐ芨烂，已达极点犹复惯用媚外长技，百般丑态倚赖性成，但图苟延残喘顾惜身家，他非所计外人日夕阴用要挟手段，压制政府虐我国民，颛愚无知瞢不晓事，无故则帖耳就服山居谷饮，席棘茹荼，<焦页>拈露鲆运烙惺略蜿「一啸，如蛭该起乌合之众，漫无纪律尚远不逮列国烧炭面色诸尚阝之所为，一二稍明白现势热心忧国之士，奋张空拳勉力运动，又复困於恶浊官吏圈牢禁制之令，长虑却顾狳岵磺埃奄奄虞渊日景将隳，天霾蔚伧蛎び愫谯郑眼帘翳塞耳鼓齐叮十八行省水陆之盛人民之众，求一片立足干净之士而不可得，东望扶朝旭初上，诸君借助他山新敞学界，龙文突飞一日千里，驽骀不及徒生艳羡，顾甚愿诸君澡雪精神刷奋麟角氵食饮欧化，研究东学仍时时以保存国粹为念，诸君近日推广报告刊行杂志，尤属意调查事业渐欲伸张势力於内地，保存国粹非异人任，此事在诸君为独一无二之天职，在吾尚阝为绝无廑有之危亡，倘能万族一心万众一志，各就地方物土人情切实改革，认行自治政策则界线愈近开化愈易，人人脑中皆知有破国亡家为妾为奴之患，皆生国民思想皆负国民责任，则上纵顽固而下已明通，一朝丕变自立有基，诸君之用心可谓美矣备矣，然鄙见有鳃鳃过虑者侧闻诸君联订此会省界甚严，此省不能参豫他省，浙江留学生最多而气最盛，广西云南江西人甚寥寥　，惴惴顾影惟孤立是惧，夫同是支那之人同具亡国之忧，此疆彼界意何为者，况在日留学诸君各省统计仅此千数百人，团之犹恐不固乃自分之，亦非共图保国新民自立之本意，果如所闻是地图瓜分着色之笔，不操之於六七野心帝国，而操之於留学界诸君矣，凡事作始也简将毕也巨，诸君其不可不念及也，若然则自治之说非耶，曰咄是何言，自治如筑墙之立基意诚美备，惟联会海外扶植母国，同舟共济蓝ǚ秸胱员砻嫔鲜又，虽有此省彼省之别自精神上测之同是一国之人，同服从於忧国二字，天然法律之下遇事互相磋磨通力合作，当此二十周初少年世界开幕之日，留学生一举一动关系种之存亡国之兴灭，乌可严限界线，自相钅瓜折以召侮亡，不宁惟是方今各国耽耽虎视，视支那如俎上肉，畴不张牙舞爪抽刀思割，其所以中止者虑争脔之多寡隙从自开，故徘徊观变不肯首难，设各省各会自存轸域，日久意见稍歧加之我政府吹毛求疵压力日迫，激之不能稍待，他族见此从而用之，倘此愿向英彼愿托日，初不过借力抵御终则斋粮於盗为他人瓜分之助，则俎肉先已分割成块不啻献食於群虎之前，不亦可悲可叹之基哉，吾敢信诸君中真以忧国自任者，必不忍作此想抑鄙谚有之人心不同如其面，讵可不维持於机先也，谓宜破除省界集留学日本同志千余人，联一[A064]求自治政策总会，总会之外再设分会，由总会核定章程各任本省应有义务，而献其成於总会声声相应息息相通，如众峰拱抱泰岱如江汉朝宗於海，人人心忧国之心人人事忧国之事，脑电所达目炬所照，但有国界不有省界，如此则留学人少之省分不至心畏孤虚，而见存水火即有一一龃龉之辈，不难以多数之人钳制少数之口，如前所患庶有瘳矣，至章程内有调查各名目，在专制国法律线界外言之，决无妨碍若行之专制法律线界内则名目稍异，最动人疑且顽固当道利禄薰心，残贼新机是其惯技，不可不先事防之，窃以为似宜袭耳目中最习惯最鄙俚，如访事人之类名字，使人见之不甚介意行之内地庶泯形迹，要知行事惟期有成，标目之雅俗可勿计也，某足未出里阖一步，冈识外情第以蠡测海，既有所见虽明知无补高深於豪芒，然骨鲠著喉不吐不安，以吾国人虑吾国事，尚非户祝越尊之比诸君傥以鄙言为然耶，则盍尝试之诸君不以鄙言为然耶，则请赐驳义蓬莱天上，梦魂俱驰惟祝诸君群微群力，勉为国民前途乡导不馁。
    　　　是亟己具答於本期论说中不再赘覆　　　　本会附志
    ◎留学界记事
    ○记留学日本弘文学院全班生与院长交涉事
    辛丑冬北京警务诸君本日，日本嘉纳治五郎设弘文学院以教授之，至去年春夏之交来者日众，嘉纳氏力能及者皆招徕之，其间有志愿速成师范者有志愿各种专门学者，于是仿日本中学校章程设一普通科，卒业后则保送各种专门学校，又创速成师范讲习会，六月卒业演讲教育教授之大意，并参观学校以资考察，自此以后加纳氏以代兴教育为己任一语，挂诸齿颊絮絮不休，夫加纳氏果热心以从事也，犹且为我国之耻，况未必乎谓予不信，试读支那教育问题一过，嘉纳氏巧猾牢笼之术，若烛照而数计矣，至其普通科之因循迁延尤非亲睹者所不信也，内地消息隔阂咸以弘文为严正，吾今有一事为诸君告，闻之当一笑而一叹，有某君者与北京警务诸君同级也，逍遥旷课弘文绝不之惩，盖因其父在肃亲王之邸中，故待之极巴结自去冬起，拟月取其学费三十五金，夫弘文学费月二十五多者，著之于章程人人所共见也，今乃出此不义孰甚，某君不允弘文不得已遂索之于总监督，总监督又不允弘文曰‘此君吾特别待之者也。’总监督曰‘贵院有特别学生，非吾所敢知也。’弘文语塞泱泱而去，观于此弘文之宗旨尚堪问耶，此次退学度必有种种远因，非仅为一时之公愤也。
    弘文普通科之不完全也，人人知之闻学生常与之商改课程嘉纳氏皆颔之，而从未有改革之一日也，阴历二月廿七日舍监大久保氏，教务干事三矢氐，会计关氐忽集学生之部长出新定规则十二条以示之，部长诸君初以为改良之课程也，及见之则十二条之中无一关于学课，不过为赚钱计耳，部长答以事关全体尚待酌商，会计曰毋伤是乃学院所定之规则，越三日即须实行，他人无商酌权也，部长辨之再四仅得携出以示同学，学生诸君咸以为不便，乃修改三条其他琐碎之事，不屑与之争也，修改既毕复由部长致言会计，会计阳诿之曰将请命于院长，而阴无给覆之意，部长以迫于施行之期，因与订次日索覆之约，其修改之三条著于左方，而弘文之原稿亦节录焉。
    一除告退外无论临时告假归国及夏假中归国者，每月须纳金六圆半。
    一洗濯一月三次，每次一套自备之物，宜由学生自理。
    一患病者两周之内医药金皆由学院支出，逾则学生自理。
    　　右弘文所定者
    一临时告假归国者如议夏假中归国者不纳。
    一洗濯一月四次被单等亦宜洗，（被单亦宜洗者因弘文学费虽同成城而被褥等皆由学生自备也。）
    一诊医以十四次为度，药费亦如之愈则学生自理。
    ○右学生所改者
    次晚十时学院竟无覆，学生诸君嘱部长往问其原由，并告以明日停课之说以示力争。
    次晨（即廿九日）会计至仅允修改三条之一，部长复宣告同学学生诸君恐反以多望而无一成，又删去一条仅剩其一，议请必改会计仍以请于校长之说相诿，至午后二时复集部长等十余人，告以坚不可改之意，时教务干事三矢氏亦在座，因演说弘文与他校之异点，且云校长已有定见，诸君力争如是诚不可解，无已其退校如之何，我决不强留也，语毕十余人将拂衣而去，三矢氏止之曰：‘其少安’暂立片刻，三矢氏仍无他语，遂从容散会既学生诸君开特别会，群大愤齐声退学，一面推人赴总监督及各监督处陈以实情，一面商告退之法总监督及各监督亦以为事出于无可奈何，故不劝沮此二十九日之事也。
    次晨学生诸君收拾行李并公缮造退书于嘉纳，其书之冒头无非恭维数句，下陈以学科不同群居寡益，故不得已而作告退之辞，末段则云敝国教育方在萌芽，负笈来者将不绝于道，还望逾格关垂云云。一面又通知总监督请其面告嘉纳，于是弘文学院院内生五十二人同时出院，是晚嘉纳氏复激集每部代表之一二人，语曰诸君皆官费学生，非有政府之命令不得擅自退校，诸君其知之否，因告之曰不然政府于留学界上之交涉以总监督为之代表，我等退校之说已陈之于总监督，总监督已陈之于贵院长，何不得退校之有。嘉纳氏不能对杂以闲谈，临别时复语曰：诸君其热图之毋贻后悔，学生诸君唯唯而退，此三月朔之事也。
    次日嘉纳致书各监督，并派人至总监督处，谓将改良课程以示挽回之意，总监督及各监督持此以示学生。
    次日（即初三日）学生诸君会议于同窗例会，研究其坚持退院之利害，咸恐速成师范之路从此而塞，而投考高等师范亦难及第，彼既有意改良正可约法三章全体回院，并开通学之例以惠自费之寒墩撸众赞成于是议约七条，拟交总监督条议如左。
    一撤去荒谬之教务干事及会计。
    二学生平日得与校长直接议事。
    三特开通学之例以便自费学生。（通学即走读日本学校之大半皆有此例。）
    四各科课程皆须更订以图改良。
    五保送本校卒业学生入各专门学校，不得有官费私费通学不通学之歧视。
    六实行学生请改之二条规则。
    七实行原订学校代备教科用书之规则。
    将就绪总监督及各监督咸至，即请总监督演说，总监督起而问学生诸君之宗旨，并谓将何以善后，总代答者对以嘉纳苟实有转圜之意，则请与之交涉否则坚执不允。总监督又述昨日嘉纳派人之意，学生诸君遂出七条以示之，总监督以为甚当。
    越一日总监督转告嘉纳，嘉纳皆慨允之，惟第一条之会计及第七条，汪氏未曾道及。
    次日有湖南初到之师范科学生苦干人，进弘文以彼等昔与弘文无交涉，且此事亦濒就绪也，不意嘉纳氏竟以为是即可恃而无恐者，而第二次之爽约起矣。
    初八日总监督致信学生，谓定明日回院学生诸君以有私费学生，拟嘱嘉纳氏即开通学之例，于是再请汪监督与嘉纳缔通学之约，并酌定学费等事，讵嘉纳氏忽生变卦谓通学之说只可抑钜烊眨总监督与之婉商多时仍无结果，不得已以通学拒绝之说宣告学生，并令决明日入院之可否。
    初九日学生诸君复会议，谓前约七事已简为六事，今则尚未入院遽却通学，六事不谐是其一端，众曰：仍守前议议后仍举代表，致意于总监督，语未毕有唐宝锷其人者至，据云嘉纳氏于通学一事已经承诺，其条件如左。
    一弘文学院于住院生外添设通学生。
    一通学生只限于自费生。
    一通学生之权利义务如住院生一律。
    一通学生之入学按其志愿学力分编各科，各班但志愿一科者满二十人以上者得另添一班。
    一通学生暂不设额，学院教室可容即得编入。
    一通学生按月纳在学费四圆，其余房饭书籍衣服等费概归学生自理。
    一通学生须同住一寄宿舍，由院长派人同住监督，品行照料学事至监督费由学院支给。
    一通学生须着学院制服。
    一通学生寄宿舍应用器具学院得量力借与，应需各款学院亦得代垫。
    　　　以上关于通学生者
    一回院式先由学生向院长谢措置冒昧之失从此勉学如前。
    一院长向学生述职员办理之过，并将撤去教务干事之事当众宣告。
    一除前承诺各件外，一切善后规则与总监督熟商务于学生均有便益。
    以上关于退院学生者。
    通学之事至是始有头绪，学生诸君遂定次日至会馆商回院事宜。
    次日至者甚少，中有提出条件之未臻完善，有碍实行者且云谢失一事，并无失之可谢，无端受辱实于国际名誉有关，遂拟成三条到者皆赞成，三条录于左。
    一速成师范之通学生按月纳在学费四圆，其余房饭书籍衣服等费概归学生自理，惟并通科年限较长，且无译人准纳半额。
    一通学生满十人以上者同住一寄宿舍，惟如有陆续踵至之少数学生不便特住一寄宿舍者，准其暂寓旅馆至监督之有否一惟学院自便。
    一回院式先校长演说次学生答辞。
    议既即交总监督，并请其转告嘉纳闻汪氏不允，意其为嘉纳之神妙手段所笼络乎。
    次日学生全体复会议于会馆，有谓昨定三条未经公认，当废之者纷纷辨议，迄无决者乃定次日集会馆各干事及各省同乡会之职员以评议之。
    次日九时会馆干事及各省同乡会之职员齐至，乃开议皆劝全体学生回院，并云总监督已问过嘉纳不必定须谢失，其余二条则俟回院后仍可由总监督与之商改，于是定次日入院之议。
    十九日十时全体学生回院，其回院式先由总监督对嘉纳致抱歉之词，次嘉纳氏仍嘱学生演说学生默然，总监督又嘱之学生又默然，持至一分之久嘉纳氏遂起而停职员，所以不善之过盖皆未尝一游中国也，嘻嘉纳此言其或笑三矢氏之轻于发言，而其牢笼我国人之手段不及彼之万一欤，后学生代表某君陈答辞，至其课程之改良与否，记者未曾得悉姑俟异日。
    　　吾记此事竟不觉万感集于胸中，回念祖国欷劬弥，聊附数语于篇末，吾同胞之有教育职任有教育义务者其乐闻乎，此事之是非吾不论，吾独怪吾国开学堂之议论充塞于朝野，而所谓官立之大中小学堂者或将就诸或未举办，其举办者则又课程腐败职员顽梗形式未完遑论精神，官立未兴遑论私立，吾又怪吾国之无脑筋无血气者，睹外人之代兴教育而沾沾自喜，而不知彼外人之处心积虑，盖欲夺教育之权而起吾人之崇拜心也，诸君诸君其将奋袂而起，鼓其造国民之精神发激其热诚，普及其常识以树定普通教育之基楚乎，抑将袖手旁观任外人之代兴教育，受其欺轧敢怒而不敢言乎，前事虽往来者方多，我国之有教育职任有教育义务者，其速抖精神普行教育，先完全其常识后负笈而来东，勿梦想扶桑三岛乃吾国所创之学林为培植人才之福地也。
    ◎日本留学女学生共爱会章程
    ○第一节  宗旨
    本会以拯救二万万之女子复其固有之特权，使之各具国家之思想以得自尽女国民之天职为宗旨。
    ○第二节　办法
    （甲）先组织在东留学女子之团体互相研究女学问题，以渐达其权力於祖国各行省。
    （乙）本会会员公认本会为其托命之所，凡本会之成立及其发达各会员，当以女学上之运动为其唯一之责。
    （丙）本会公选会员四员，每月各作论说一二篇交事务长代为登报，以流达於祖国。
    ○第三节  职掌
    （甲）公选事务长一员，凡会中一切事务皆属之。
    （乙）公选书记一员掌通信记事之事。
    （丙）公选评议员二员佐事务长以评议本会种种之办法改良及其发达。
    ○第四节　规则
    （甲）职掌会员由投票公选，每三月改选或连选及他选皆以投票决之。
    （乙）每月开会二次以月之第一日曜日及第三日曜日为率，下午一时起至三时止，遇有要事可开临时会日期由事务长择定。
    （丙）凡遇举人决事会员到者须有三分之二方可议决。
    （丁）会员中如有特议之事得三人之赞成可开临时会。
    （戊）开会时会员均氵页一律到会，如有要事氵页先函知书记开会时由书记报告同人。
    （已）开会时首演说次议会中之事。
    （庚）演说以循环法每次三人用拾票捡定甲乙。
    （辛）会员每月氵页纳会费一角於开会时纳之事务长。
    （壬）演说议事时不得谈笑阻人听闻。
    （癸）职员既承公选之后不得放弃其责任。
    阳历四月留学日本女学生组织共爱会，到者几二十人，吾国女学方霾沈数十层地狱之下，今乃自地心上达，其光炎炎其势焰焰，要之其有影响于祖国也必矣，敢豫为吾国女学前途贺。
    血雨腥风卷地来拔刀，砍得镇城开浩然正气凌霄阁还与星球一回。
    ●第三期・小说
    ◎侦探小说
    ○专制虎（续第一期）　　　
    ☆喋血生
    翌日急赴宫谒维拉伏克曰：阁下愿以毒种一网打尽乎，抑将以粉饰了事也，维拉伏克曰奈何。侦探曰事在外国不在宫阙之内，治之须给予三月之假，缓图之维拉伏克曰：何处获之。侦探曰柏林未可知也，瑞士未可知也，巴黎伦敦未可知也。维拉伏克怒曰：啐！！！诳予是处之为虚无党居留地，奚待君为侦探而知之，不闻昔曾以党祸故，电逼瑞士留学生归，而遂使先帝轰裂於辇中，君不图燃眉之急，而乃开门揖盗，子休矣侍卫长忿忿，而大侦探米加野徒呼事急！！！事急不告而辞去。
    复觅大侦探恰连影子都不见了，求之国门遍搜不得，是日宫中市中喧传大侦探米加野被虚无党人谋毙，纷论几五旬而於瑞士忽起一大波折。
    瑞士之都善柰维之场右枕明湖左蟠螺岫，昔卢骚诸君子曾安砚是乡，以参自由平等之三昧，而凡列国亡命亦因无法律之桎梏，巡警之鸷悍惠然肯来，而当时俄罗斯旅人凡五千余噫，不言而喻为虚无党也。
    日者苦雨凄风湖水荒哮，足音岑寂午夜沈沈，漏且三下善柰维之前区，有一座清丽别院，乃俄国留学生之俱乐部也，时则门已扃电灯暗然，旁制小扉恍兮惚兮，有人出入噫，此何为原来革命大运动之秘密集会也。
    是日会长为一俄女士而宣教师装者，慷慨演说略曰同志诸君，各人以一点热血足以溺死皇帝，大事既决吾赴圣彼得堡后，虽俄皇宫中有兵士巡察，围如铁桶必达我目的而后已，演毕复朗诵革命运动报告书，鸡既鸣风萧雨晦，声复寂然晨起俄女士将整装，及取革命运动册子则已不翼飞去噫，咄咄怪事士女连呼败露！！！败露而圣彼得堡之行遂阻。
    虽然此时恰忘薨圣夫人在瑞士旅行，已经过数旬了，集会翌三日夫人于瑞士之游亦倦，乃就道晋柏林与名士夫往来，休息仅一昼夜欲探圣彼得堡之胜，乃先至俄国银行易些金币，越境时依法请税关检查，验旅行许可券夫人性情淡泊，行装简来惟多携书册以破寂寥，且前表明夫人长数国语言文字故来往自由，登车后同客有一毛革商名科确鲁克，托言由德国归，然此人虽乘上等客车，扌稳莶焕嗉鹊志，临行复支吾携爱圣夫人之手醢囊去，追夺之毛革商反含糊说道奚用留此疣赘，反说得爱圣夫人当头一棒，岂若木鸡。
    爱圣夫人既着圣彼得堡，泊一华美旅舍噫安榻仅四日，而不测之祸至矣，是夜适虚无党开秘密会于书林亚历塞夫家，莅会者六十人甫及开会，忽闻一声警炮，而俄罗斯一群虎狼兵士已围亚历塞夫家之四顾如墙堵，而会员如梦中惊霹雳不知云何，血战久之脱者半获者半，而夫慝已久之大侦探米加野忽露头角，亲执一女会员笑对曰：贵君乃爱圣夫人，伦敦旅居俄伯爵阿兰克家中之全权大臣乎，女士睁目顿足曰吁命也，而同日伦敦阿兰克伯爵父女被拿之警电亦至。
    原来爱圣夫人俄产也，以画皮手段贯以幻形术冒为英种，以避人耳目良人为俄贵族，以国事犯为西伯利亚流配，阿兰克伯爵亦罹罪而逋者，为虚无党资本员，与夫人皆以钜额之金价买缩俄皇之御寿。然探破此绝大机关者乃皇帝赖以为万里长城之大侦探米加野也，以继拉其尾绘图故，乃侦得其情妇与倍兰德夫人之密事，复侦出阿兰克与爱圣夫人之亡命于伦敦，为虚无党神经线，虽然大侦探果何处得端绪者，盖由情妇与倍兰德塞暄时，有问及伦敦有无音耗一语得之耳。
    大侦探之遽然不见者非毙于虚无党也，乃飘然往伦敦也噫，爱圣夫人以画皮之手段忽为英，忽为俄而大侦探亦以画皮手段待之，吁善柰维开会宣教师装之女士爱圣夫人也，亚历塞夫家被获之女士爱圣夫人之变相也，夫人之奇癖不欲人见其梳洗者，恐现卢山真面也，不料从开新年会前二礼拜进来之新仆，大侦探之化身也，新年会散由凹形耳房遁出之人影，大侦探之化身也以乳酥壶事，乃大侦探衔环结草报恩之念炽而速欲求去也，且爱圣夫人旅行时由毒维同车之着重裘戴虎皮猎帽，鬼鬼祟祟之男子大侦探也，善柰维俱乐部窃去革命册子之人，大侦探也由柏林同车误携爱圣夫人手醢囊之毛革商大侦探也。
    由钩党之事而得审据，于是搜出冬宫柱下爆乐五处，同事者宫内省吏七十人，侍卫兵士五十人，召使警察陆海军数百人，或则骈首或则窜逐，而爱圣夫人则流配於西伯利亚，后数年乃有俄宫人鬼事。
    ◎摄魂花　　　
    ☆喋血生
    前年俄国新闻社宣传陆军将校叔侄二人两阅寒暑，同病毕命不料乃误於一剪摄魂花耳，诸君请者且住为佳，听我演来得少隹趣。
    俄国一豪族曰伊科纳社为莫斯科步兵大佐，一夕宴会归觉不适，急请联队附军医诊之，经十分钟而大佐忽剧呕吐，色苍而身冷汗涔涔下，军医急甚遍察之莫得端绪，而大佐愈苦闷腹中如燃烈火口，噤不能言军医问之，大佐含糊说鱼羹！！！鱼羹，言毕而弥留矣。
    哦原来鱼羹为俄国夏日及时之品，其制法先以鱼类煮成浓汁，后加克利母（油类）橄榄油二种，再加冰则凝结矣，味厚而质滞不利於胃弱者，且民间制鱼羹克利母每以下等油代之，至鱼质多不新鲜，每年以此致命者数千，大佐既逝人多以此毒疑之，已而政府解剖大佐死体之令下，检查之因（沙宥拘裕┲故，胃与大小肠均裂，於是鉴定毕命之由，决属鱼羹不疑以礼葬之而已。
    於是将其遗产归姓名勃兰芝傅者，时乃为莫斯科炮兵大尉，性豪迈不羁时与其细君反目，故生则异室焉，其家本殷富仅二年间大尉已消金三十万，得乃叔之遗产复事挥霍，故名大不称于军人社会，大佐死后将一载而莫斯科府纷纷呼一大不思议之事起，其事为何盖大佐之姓勃兰芝傅大尉，与乃叔同病而毕命。
    大尉素行固劣，博奕饮酒烟花狼籍，负债如山每易军服昼夜冶游，一夜于莫斯科市警察忽见一醉汉倒卧，搜其怀见有勃兰芝傅大尉名剌，此时已呕吐满地气如游丝，急呼镇台派人视之，而气已绝乃依法律解剖死体，则同一（沙宥拘裕┍幸玻脏腑固坏而胃中尚存有鱼羹余质，惟思大尉体格素强健，虽受此毒不致遽死，颇疑之适是日有一兵卒于市中见大尉，微服独行叩之云往奥培刺街，时已下午六时奥培刺街颇繁华，有一绝大戏园，间有一华丽酒林人知大尉素往者，询之是夜大尉果挟歌姬三人往间云须往观剧，而大尉醉倒街中则时已十一下，致死之由究莫可议拟，毕竟以礼葬之终其局。
    茔葬既一周时忽一莫斯科医科大学生投书于卡塞笃新闻社，痛论大佐大尉叔侄毕命，决非鱼羹而在被人以毒药致死，坚请将勃兰芝傅胃中包藏物，嘱医科博士分析，初则众论皆诽笑之，后乃舆论一转大赞成，请于政府许之厥发大尉之棺，嘱俄国第一名家化学博士验之，原来非鱼羹乃一种海娄濮儿毒剂所致也，於是大生疑窦复发大佐之遗骸验之，竟同被此毒死也。
    海娄濮儿俗名基督诞降节蔷薇乃一种植物，其叶根含毒汁如水，无异臭味毒人时食之不暴发觉，须食他物遇有油质者毒始发，过二时乃呕吐精神昏迷，腹痛痉挛极迟过六时终死矣，若解剖尸体则粗视之如沙宥拘裕寻常医士多不及察也，致死之结果既得于是诸新闻特登大佐大尉伯罹横事。
    此事非等寻常犯罪，政府乃命警署多方缉访，忽忽数月毫无影响，盖莫斯科之都西欧东亚宾客如云，虽机械变诈落人陷ㄊ拢年以千万计而终不如彼叔侄之奇特，於是惹起归田之老侦探米加野复见猎而心喜。
    老侦探米加野不仅俄国闻名，而世界拜倒者也，彼既闻被毒事乃谒莫斯科镇台司令长官担任斯事，米加野之访出是事也，初乃询大尉有无知己，群答曰无之惟有一名亚历山德者俄之富绅也，素与其叔大佐交甚笃，故大尉亦时往来之，侦探曰然则大尉之遗物在乎，曰在其故宅大佐之遗物在乎，曰惟大尉收之於是大侦探遂访其故居，细检伊科纳杜之书翰，复阅大尉之书翰米加野忽拍掌色喜曰，得之矣得之矣，遂匆匆去。
    急谒亚历山德曰大尉死变之日，曾访君乎亚曰君何知，答曰君是日明有邮信与之约也，亚曰然侦探曰大尉屡向君贷金乎，亚曰然，是日之来仍为贷金也。侦探曰贷几何，亚曰二万罗布我以一万罗布允之，约翌日取金不料大尉当夜逝矣，侦探曰君何以一万允之。亚曰盖大尉曾以一万罗布保生命险，故虽大尉有不测余得以此金索还也，侦探曰以后如何。亚曰彼曾云将往奥培刺观，时适下午四下钟，别后事则予不知也。侦探曰君与乃叔大佐知交乎。亚曰诚然。侦探曰曾与君有金帛交接乎。亚曰有之然报往复来，颇清楚耳侦探曰是矣，乃一揖而退。
    不料大侦探一番平淡无奇之问答忽搜出石破天惊之怪事，述及片时我恰倦了，且腹中辘辘作声诸君稍待，我略休息再登坛与诸君述其机关。
    请者请者听说圣彼得堡京都有位佳丽，风致纤娟一顾倾城，表字裘丽雅佛兰西产也，依所天来俄国营印刷业旅亭稳筑，已数春秋而家殷实，前年良人逝世裘丽雅芳春，恰过栋花风信而性颇严谨，果洁身自好之未亡人也，吊影怜形苦膝下无解忧人，故遁入乐天主义春秋佳日，好作胜游而且不喜役人仆，仅雇一美洲黑奴颇愚直而侍主人亦兢兢焉。
    时乃正月元旦裘丽雅别院开一舞蹈会，颇称大观莅会者多名公卿，当日之繁华我恰晓得说不得，然宾客中有一波兰的伯爵，自称新到圣彼得堡者，面黑而髯须年既六十矣，兴致恰勃然好狂饮不醉无归，而赴会之日奇癖又发，酒阑人静黑奴忽闻鼻息声，烛之则伯爵醉卧于屋隅也，摇之不醒主妇视以为长者，乃命黑奴负至精室，颇具扫榻之雅意，遗时伯爵之鼾音ぴぴ愈酣，时则有人携蔷薇红罩执灯入伯爵室为之略整衾褥，而伯爵之银醢则已堕于榻前，复为拾起之略一开阅，私举一大指咋舌者屡为之安置于桌上，轻步而去噫，彼何人斯其黑奴也耶。
    老伯爵邯郸一梦甫及翌日下午四时，闻主妇呼仆铃始惊醒，而黑奴已持洗盂候于户外，伯爵惊问曰：此何地。黑奴曰裘丽雅宅也，曰今何时答曰下午四时，黑奴忙将天鹅绒窗帷引开一片胭脂落日，恰引的水晶屏分外光彩，伯爵此时如梦初醒复问曰我何为而睡于此。答曰以贵君昨晚被酒故，伯爵急曰：贵主怒我唐突否。答曰以贵君为长者主妇颇敬之，伯爵忽忽整理毕呼黑奴曰：速导我至贵主处，黑奴为先容入裘丽雅室，乃　一精丽小轩窗帏卓披地毡一望皆白色，案头供一古铜瓶，安白梅一净暗香扑人，室中罗列书册裘丽雅披一袭白狐裘纤手则以西班牙制手袋护之，时惟炉火殷红与白银世界点缀耳，伯爵与裘丽雅施礼毕，即谢以伧父之罪答曰：以阁下乃长者，故留之否亦不敢冒昧也。伯爵聆是语愈不自安而惟爱，裘丽雅之妄念益炽数数寒暄，主妇问曰：阁下果波兰贵胄也，何独行踽踽为。答曰仆孑然一身耳，留兹阿堵物何用遍地挥霍之，裘丽雅闻是语惺惺之感颇撄心不觉秋波含泪曰同病耳，且妾以蒲柳弱质屡致人摧折，不如阁下也伯爵此时妄念愈炽，然时已晚餐伯爵真无可奈何归去也。
    间一日复访裘丽雅颇示以愿寄食门下之意，主妇以其老而笃也乃许之曰，妾虽不得广厦千万间为阁下一枝栖息不难耳。伯爵闻斯语俨如膺九锡色若飞，急归逆旅迁行装于裘丽雅第，伯爵果富有朱提屡以货动裘丽雅，凡旅行金数万均请代藏之，而裘恰狷介自洁，伯爵之室暮则不入，伯爵之游请不与俱，而平时则以长者呼之，伯爵寄居且两星期，安乐窝几忘抟煜缛艘樱当时黑奴事之亦颇谨，而伯爵则醉翁之意终不在酒也，屡以奇想动之而裘愈庄严，当时且抛其乐天主义凡乐游宴会宾朋请谒，一切谢绝几足不出户庭焉，然而老伯爵情愈难堪矣，虽仅数周恰在裘丽雅身上抛恰馈赆费数万，故初则夜尚能酣睡，继乃终宵反侧裘丽雅一夜伯爵已寝，黑奴乃持沸汤为伯爵麦茶增足，持一小角灯频频照伯爵睡容，次夜亦如之伯爵愈感主仆之殷勤矣。
    一日朝膳毕伯爵颇不适，语裘丽雅欲为之招医，伯爵坚辞之遗时裘为之私招医士至，乃服药午后则痊矣，伯爵坚促裘丽雅同行观剧谢绝之，伯爵乃携一香水瓶竟独往，三时已归唏吁太息，对裘丽雅述零丁之境，裘以不经意故脱口出劝语曰：阁下不听见支那人有一句下流语乎，曰养儿防老积谷防饥，阁下何不暂用之，安知不卜枯杨之吉也。不料裘丽雅一句无心的话竟遭只狼心狗肺的混蛋伯爵动了大妄念。
    伯爵云里雾里听得正在出神，裘丽雅亦悟觉了，忽红潮满晕黎涡顾左右而言他，忽电灯一闪遍室雪亮，而自鸣钟已报五下矣，黑奴搬出晚膳嘉肴陈列，伯爵蹙额一顾曰不用此厚味，裘丽雅见其闷闷曰阁下略用晚膳，妾偕君往观夜剧以解忧，伯爵不乐乃反身入卧房，和衣睡下心痒难搔，辗转床褥到了午夜钟鸣，人声寂寂跃起曰冒险也只好冒了，乃直奔内室见裘丽雅卧室绣帏已下，双扉深扃原来西洋开销的机关可以旋转的，伯爵将门轻开见一烟暗淡，金猊尚微吐百合香，裘丽雅曲玉臂而枕，海棠春睡十分媚妖，伯爵忽狂呼爱卿！！！爱卿。而裘丽雅蓦地惊觉，见伯爵跋扈且怒且骇曰：君乃长者妾未亡人，瓜李有嫌何得夤夜而至此。妾与君同为旅人，俄国果真无法律治罪耶。伯爵曰哦！！！哦有法律治罪耶，果然请贵君细看我面目来，┆！！！┆伯爵将脸上一摔面目也不黑了，髯须也没有了不料就是世界闻名的俄国大侦探米加野也。裘丽雅知恶事败露急向枕畔取快枪击侦探，而米加野一声警铃忽从裘丽雅床下钻出警官二人，而庭前亦纷纷闻呵责黑奴，尔放枪亦无用！！！尔放枪亦无用之警官声矣。殆裘主仆入狱而亚历山德已先在禁焉。
    原来裘丽雅就是以海娄濮儿毒杀大佐大尉侄将之摄魂花也，亚历山德饿虎之伥尔，裘丽雅既被获恰毫无惧色，偏问米加野曰：君之侦探果神矣，而胡为知我隐而胡为入我室。米加野含一支锡笳烟约略语曰：吾以大佐大尉事入室搜其遗物，则大佐死之前一日有贵君请伊观剧一邮片，而大尉死之前一日则有亚历山德贷金事一邮片，而访亚时又见彼壁上悬一丽人写真，故仆即疑贵君也，予於是籍舞蹈乃入贵君家，不见予假寐之时持红蔷薇罩执灯，入我室而私窥予银醢之人果亚历山德也，予往贵君家数礼拜而请代藏予之旅行费十万，贵君向法国银行屡欲汇至本国，以数太钜而阻乎，贵君每夜命黑奴为予增麦茶，乃全是海娄濮儿汁乎，予日乃携香水瓶独出，乃往验毒汁也，是晚贵君诳我偕往观剧，乃钩我先食油质物而可倒毙于路也，予至贵君宅后乃摈绝宾朋，欲掩耳目故也不料贵君将毒我，而予之羽翼已潜贵君床下三日矣，言毕裘丽雅太息曰：神哉神哉，复语侦探曰：是矣妾果以毒人而罹罪，然妾以色饵而死者即以色受饵，死者果无罪乎，冤哉妾以大佐大尉伯督事而将逸矣，卒败于阁下手，虽然吾罪钜矣旅圣彼得堡毒人，若阁下果毙于妾手正百数矣，亚历山德分予之造孽钱几盈五十万，虽然妾终非佛兰西人，妾终与君同‘画皮’手段者也，言毕剥去伪面噫，一俄罗斯奇丑妇人耳，既下狱裘丽雅自缢于牢中，而黑奴与亚历山德流西伯利亚。
    ●第三期・日本闻见录
    ◎日本第五回内国劝业博览会观览记　　　　
    ☆同乡会会员
    明治三十六年，即西历一千九百○三年三月，日本开第五回内国劝业博览会于大阪，奂全国产物及工作品，以供学者之研究，并以验近年之进步，诚日本维新以来未有之盛举也，余于三月偕同学数人因得备历各馆，既毕览乃喟然曰：博览会者何扩张商业与交通外国贸易之机关也，我国商业不振久矣，上之无商会也下之无商学也，故商业不振商业不振，则国不富不富则国无以自立，然则欲强国者其非自商战始哉，乃述所见为我同胞告焉。
    博览会者何劝业场之聚集体也，故欲知博览会者不可不先言劝业场，劝业场者何无数商店之团结体也，日本劝业场多不胜计，以东京言之京分为十五区，每区必有二三劝业场，而间岁则总成于博览会，故博览会者全国劝业场之聚集体也。
    阳历四月一日自东京新桥乘汽车向大阪行，以十七小时至。
    二日往博览会场，场距旅馆六里余，日人夸此会为第一盛举，盖以前四次会场占地之大小，比得计第一回占地为二万九千八百○七坪，（一坪合中国六平方尺）此次占地共得十万零四千八十七坪，实较第一回增至七万四千二百八十坪，可谓进步哉，今将其第一回以至此回地坪比较于左。
    第一回…………………………………二万九千八百○七坪。
    第二回…………………………………四万坪。
    第三回…………………………………四万三千三百坪。
    第四回…………………………………五万○五百五十八坪。
    第五回…………………………………十万○四千八十七坪。
    由地坪数比较之即可知其商工业之发达，至其出品人数亦较第四回多二倍有余云。
    博览会正门为西北面，门幅一千二百尺分为三道，门外有梅钵形池，池中装置九头青铜蟠龙喷水器，垫以大龟为大阪铜器商组合所出品，此价一万三千圆，夜间电灯四放与喷水器相激射，水电互搏忽红忽黄发现种种之彩色。
    入正门折而右，则为农业馆，农学于日本维新以来发达最迟，然近五六年来农学博士学士辈出，尽力研究故此回所出品较之第四回大徵进步，馆内所陈列品目如左。
    一…………………………………植物类
    二…………………………………动物类
    三…………………………………制造饮食品
    四…………………………………肥料
    五…………………………………农业之方法
    六…………………………………农业及农产制造器具
    七…………………………………园艺
    八…………………………………有益及有害动物
    九…………………………………有害及有益植物
    十…………………………………农商务省出品试验成绩表
    十一…………………………………有害昆虫消灭之方法
    十二…………………………………有害昆虫消除用器具
    农商务省出品试验成绩表为最多，有益及有害之昆虫标本次之，肥料次之，肥料农业之本也，故日本近言农学者必先言肥料，我国农业之不发达亦为此耳，视毕转至林业馆，此陈列品目如左。
    一…………………………………林产物
    二…………………………………采取林产之方法之标本
    三…………………………………林业之器具
    四…………………………………林产地之模型
    此我国虞人之所守也，今其职久废吾闻日本三十年前亦无之，斯学初发明于近今云，其次为水产馆其品目录如左。
    一…………………渔业
    二…………………水产制造
    三…………………海盐
    四…………………养殖
    五…………………采取水产业之方法
    六…………………日本各地渔船之标本
    七…………………日本各地渔业状况之标本
    八…………………渔业之器具
    九…………………水产
    视毕出水产馆午餐（馆内有各种饮食店，以谋观览人之便利也。）少息复观温室等出，折而右入通运馆，其所出品如左。
    一…………………汽车
    二…………………人力车
    三…………………荷车
    四…………………自转车及马车
    五…………………日本各汽船及军舰之模型
    六…………………各地邮便配送用醢及车
    七…………………各地邮便配达人状况之模型
    八…………………电报机
    九…………………电话机
    出再入机械馆，其陈列种目如下。
    一…………………运动机
    二…………………传动机及机构
    三…………………试验机
    四…………………电气机械
    五…………………水龙扬水机消防及水难救助器
    六…………………干燥及冷却装置
    七…………………明房器具
    八…………………农林园艺及水产用机器
    九…………………采矿及冶金机器
    十…………………化学工业机器
    十一…………………染织工业机器
    十二…………………制皂机器
    十三…………………制茶机器
    十四…………………印刷机器
    十五…………………制丝机器
    十六…………………工作机械器具
    上所陈列机械皆仿欧洲，无有自日本人发明者，虽然日本维新以来不过三十年，而欧洲一切造机方法皆已窃得之，日本固盗窃之雄也，若我国则并盗之窃之而不能焉一笑，次入美术馆门口有观音佛像之喷水器，此喷水器直立于直径六十尺之池之中央，器仿杨柳观音像，高一丈六尺踞于丈余之岩石上，左手携柳枝右手持水瓶，水直自瓶口出一小儿形托盘立受之，一横睡戏水一追三鹅以嬉水，总计高水面二十尺，幅亦二十尺乃东京美术学校生徒高村光云河边正夫诸氏所出品，乃入馆此馆为博览会中最壮丽之建筑，其陈列品有四。
    一…………………绘画
    二…………………塑像
    三…………………美术工艺
    四…………………美术建筑之图案及模型
    此出品大半为东京美术学校生徒所制作，出美术馆折而左复折于右，左则吾中国人所最伤心之台湾馆在焉，其建筑悉依清台湾总督府之原式，入门则庭园之中有戏台也，台上置四人轿一，两傍有台湾料理店（即酒肆）茶店，中选幼女二十余人衣中国服作堂倌，呜呼此已亡中国之一部国民也，今志士日日向吾国道亡国以后状，述印度述波兰，笔墨所及何尝不懔懔乎如亲见，而吾国人固以为伪言，今台湾割归日本事不越十年，度今人皆能知之，此回博览馆又皇皇建筑于大阪之市，吾国人来此者亦颇不乏，观者诸君此伪言乎，此实言乎知是实言矣，其自警否，其自畏否，其应如何谋求中国否，呜呼吾不能再言矣，馆内有台湾人民出品物陈列场，台人欢笑酣嬉俨然一日本国民焉，日本自甲午后至今岁乃开博览会，因布陈其新领土之产物及人民生活之现象，以自夸能戮同种之光荣也，是馆之右为体育馆，陈列日本昔日之武器，及近来各学校体育成绩表，并置铁棒木马天桥随意纵人游戏，其随时导人体育如此，出体育馆入教育馆，皆东京高等学校师范学校所出品，其种目如左。
    一…………………教器
    二…………………国民读本之种类
    三…………………学术
    四…………………医学及卫生
    五…………………动物之解剖
    六…………………测定器
    七…………………写真及印刷
    八…………………建筑
    九…………………统计及经济
    次有工业馆其建筑雄於别馆，亦出品所繁多分为七种。
    一…………………糸及绵类
    二…………………染织物类
    三…………………采矿及冶金
    Ａ…………………矿物及土石
    Ｂ…………………冶金制品
    Ｃ…………………采矿及冶金之方法
    四…………………化学工业
    Ａ…………………化学制品
    Ｂ…………………酿造品
    Ｃ…………………塞门德土石灰石膏漆灰
    Ｄ…………………纸及纸制品
    Ｅ…………………鞣及鞣革类
    Ｆ…………………七宝品及法琅品
    五…………………陶磁器
    Ａ…………………陶磁器
    Ｂ…………………玻璃
    六…………………漆器
    七…………………制作工业
    Ａ…………………金属制品
    Ｂ…………………武具
    Ｃ…………………杂作工品
    观毕折入於右，则有大阪炮兵工厂，及海军省出品之巨炮数门，遂出博览会正门，於是博览会乃观毕。
    四日游大阪各名所晚再入博览会，是日乃日本大祭日，夜间开场各处毕燃电灯，甚为美观非笔墨所能尽言，凡夜间开场日期为每星期六星期三星期及大祭日。
    ◎附录
    ○各馆出品件数及人员表
    馆名
      出品件数（件）　  　人员（人）
    农业馆
      八五四四七
      七一五二二
    林业馆
      八六○八
      五五七○
    水产馆
      三一一五一
      一九一一三
    工业馆
      一七○九三八
    四九八九九
    机械馆
      三四九四
      七九○
    教育馆
      一二三一七
      三五五六
    动物馆
      三九四
    
    二九八
    通运馆
      一七二六
      三三○　　（完结）
    ●第三期・调查会稿
    ◎杭城报纸销数表
    报名
      销数
    
    所销处
    中外日报
    约五百张
      官场商家学堂住民皆备
    苏报
      约五十张
      学堂为多
    新闻报
      约二百三四十张  官场商家学堂住民皆备
    申报
      约五百数十张
    官场商家为多
    杭州白话报
    约七八百分
    普通住民
    新民丛报
    约二百分
      学堂学生为多
    译书汇编（现改名政法学报）约二百五十分  仝上
    其余上海日本新出各种杂志日报设立未久尚未畅行，故不列。
    ◎杭州藏书楼书数表
    各种书六百四十四部都为九千四百三十八册。
    各种图表一百六十九幅。
    旬报日报等十二种。
    地球仪一具。
    庶物标本一具。
    ◎杭州金融机关组织表。（金融解详本期经济门题目下）
    名别
    家数
    
    分业组织
    票号
    一
    
      属於官场财款兑汇之事
    银号
    五
    
      属於设炉铸银事
    钱庄
    大小约百数十属於  市面钱款出入兑汇事
    右票号一山西商人所设号名日升昌开设杭城珠宝巷，杭州商贾往来皆由钱庄与票号出入者颇少，故自日升昌外无他设者银号与钱庄无异，惟以资本稍大势力亦较充裕，皆设银炉铸造元宝列银号表。
    店名
    所在地
    组织成立
    裕源
    小井巷
    杭商合股
    开泰
    大井巷
    绍商合股
    裕丰
    周公井
    杭州陆氏自股
    裕泰
    坍牌楼
    杭州沈氏自股
    保泰
    河坊巷
    合股
    晋义
    焦棋杆
    合股
    和记
    柴木巷
    合股
    源丰润
    坍牌楼
    合股
    右银号八家属於浙江布政使所属地丁银铸造之事，若借款存款及出入一切事例，则皆与钱庄无异，钱庄约杭城内大小二百数十家，本部调查尚未尽得确实，故不列又此百数十家数内，或以兑钱所得余息为生活，或兼售烟膏此皆一无资本钱业社会未公认之故，亦不列列其借贷出纳之大概如左方。
    支金，凡钱庄支出之项分为二种，一曰现票即即日票可随时向钱庄支取者，一曰期票由钱庄指定期限而支取之，但此种票亦可预期支取，惟须纳定期所距日息其用亦与现票同。
    存款，凡以金存于钱庄钱庄则月与之息其息名曰子金，即息金亦分二种，一曰随时子金，（俗称听掉期）一曰常盘子金，（俗称做常年）随时子金无定数依市面需钱缓急由钱庄将存款代贷市铺收其日息转给钱主，而自取一二成此日息多寡之数由钱庄于钱业会所定之，每月期以三六九即曰掉期，若常息年利七分为最大，近年财政支绌亦有多至七八分者。
    贷金，即借款借主欲向钱庄用钱款，须有人担保之亦有直接钱庄不须保证者，因於钱庄信任借主与否为别。
    押款，押款即以物作抵，所抵物田产货物均可惟因利息之高低及借金之多少而差，此息最为不等大约必在七八分之上钱庄不喜为此。
    若杭州金融繁简之期亦复不一，列表如左。
    丝茶期每年四月以后。
    春秋纳税期春以四月秋以八月。
    岁暮收款期杭例收款分三期，一为端午一为中秋一为岁终，惟岁终一期为尤严，自十月后迄十二月晦日金融升涨甚於平时。
    凡杭城钱业一切组织之事，皆秉成於钱业会馆，馆设杭城柳翠井巷，公推董事一人司事四人，必老于是业而又有势力者，自正月六日至十二月秒同业时会于此，於商业之盛衰金融之状况各舒意见，以多数之数为公定时价，而布行于各同业。
    杭州放足会第二次调查信
    杭州设立放足始末，已纪入二期兹复得信如左。
    放足会员之评议
    （甲）凡幼妇女年及四五岁者，会员有劝戒缠足之义务。
    （乙）凡成年妇人已缠足者会员有劝令放足之义务。
    （丙）协商放足免痛之方法。
    （丁）协商放足后所穿鞋履之式样。
    开会后杭州平和党之协议
    （甲）先标明‘奉旨不缠足’字样。
    （乙）除去‘会’字而附属‘善堂’为其分支。
    （丙）当以‘女学’为放足会之天职。
    （丁）当改定‘女子装饰’。
    （戊）自各地乡邑绅富家通婚始。
    计是日到会者凡八十余人别类如左。
    已放足者十余人。
    即时愿放足者三十余人。
    将来不愿儿女缠足者二三十人。
    ●第四期・社说
    ◎浙风篇　　　
    ☆匪石
    我诸父伯叔诸兄弟，有欲浙江改革之方法者其听余一言。
    一地方苟欲於所受隶之国系内，而占一特殊之地位与其光荣者，则必先自有一种特立不苟同之一物，而纳于所受隶之国界以量给於国系所隶属之诸分子，又必取诸分子所自纳于国界之各各物，而我与之调和与之损益以反纳于自地方，而常使输出输入之二较数，隐隐有后先多寡之比例差，始之外输也唯见其独也，原点的之义也，次之内输也，唯见其同也合点的之义也，抑同矣而各各有特立不苟同之各各物，以自为其主持以自为其运输，能若是斯所谓国系所隶属之良分子也，是物也吾无以名之名之曰风气。
    夫风气何说曰风气者至不同至复杂而又为至纯至单简之生元也，一国有一国之风气，一村一家有一村一家之风气，此如珊瑚集体而群现岛屿於太平洋之海，就其集体言之无不类似，而实各有殊特之状态焉，其在英则富於执守，其在法则富於活泼，其在美则为孟鲁主义，其在日本则为大和魂，此犹就全体言之也，又析而言之。凡一社会一学校又各有所谓社风学风者，要之同一集体必有一种特立不苟同之风气，夫然后集体乃成立而不可拔，翻观吾中国乎，其立国不可谓不久，贤君良相仁人志士所创造而经营者，不可谓不勤劳然而历史异文风俗异尚，人情世态之异观此向来史家及一方小子之粗识，吾中国史者皆能言之，呜呼其浑焉矣，其沌沌然不知所立矣，浑焉又不知所立则以庞且大又囫囵之一物，而反复之旋转之升之自天降之自地，而终将复返於囫囵，而犹嚣嚣以号于众曰风气云风气云，呜呼其将谁欺也欤。
    吾中国向来注意于风气问题，而成一专门家之言者莫如诗，昔者太史氏岁采其国风以献於王，而布之诗歌用之于宴飨，故读其诗而民风之美恶贞淫可知也，周之衰也平王东迁河雒，大雅不作国风云亡，（此就中国国风言不专指齐晋一国，犹泰东西各国所称国歌也。）懔懔乎一王之同化力不足统列邦而陶铸之，以驯归於一治於是列邦各自为风气，纠纷化变日流淫侈，桑间濮上之什溱渭芍药之吟，此尤大彰明较著者也，故若随此大势而为任意放恣之杂动，吾人将不知其所驻，止孔子惧乃喟然曰：呜呼吾其能免此役乎，遂乃周流列国车辙马迹半天下，察其风土观其政治，而采其风诗以为国风以王室之既衰也，降之与列邦等升鲁为颂，以当空王而发其微于春秋，曰元年春王正月王正月者何，大一统也大一统二义，一曰一道德其一则同风俗之说也，乃冁然自慰曰：吾自卫反鲁然后乐正，雅颂各得其所言列邦能统一于国风也，孔子既没弟子各守一艺以传世，韩非子显学篇曰：儒分为八有仲良氏之儒，仲良氏者传风气学者也，陶潜群辅录曰：仲梁氏习乐为移风易俗之儒，（良梁音同古尚口耳之学仲良仲梁当是一人）斯学也世之言统一言分治者，要皆不能外是其后秦汉兵争未遑礼乐，纷扰且百年而齐鲁韩三家诗始大著于世，然仅传其文义训诂，而于乐学罔闻焉，宋郑渔仲氏有作抉微发奥稍章明矣，然足迹未半中国，又距周且千余年，乐府失传无可订者，盖自是而中国国风无几希存矣，悲夫何吾中国国界纷离破碎行而益歧往而不可返之至于斯极也。
    然则我诸父伯叔诸兄弟，其不欲改革浙江苟欲改革，其必自改良浙风与统一浙风始。
    虽然就浙江之风气而试一着手，则必於吾浙风之姓质之点体而一一研究之，而一一剖分之，吾浙风何物乎，固非如浑沌体焉，其组合也杂其成立也惯，而又益以天然人为二者种种之妨阻，忽焉举是体而寻其下手之处，是非依纯简的方法而贯之于复体，用历史的纲领而抉之于实际不可也，而不然者事种种因因种种果，得一则遗二就此则强彼方欲改良，而将复原方欲统一，而将分裂其如是，其如是适以助浙风之习惯力而益之势，吾浙江改革无日矣，乡人乎乡人乎，其群思改革乎，敢以浙风成立之原因与其改革之方法为我乡人告焉。
    其一曰移民因，吾中国国民非同一统系於黄帝者乎，虽然二千年前文化未开焉，凡文化未开时之住民常被治于天然之感化力，而或以事故或以族类，时亦出于迁徙则常携其所已受之风俗携往，又未能骤化于所往地之土风也，则又自为之别而不复合，是类也浙人谓之客民，计吾浙今所居者自前千年视之，皆客民也东晋南渡，江左大族大率来迁于会稽王谢诸氏蔚然成一望族，今绍兴人能稽谱牒者，要皆必源于是南宋之兴也，官河洛者皆来临安，临安今杭州府子孙实聚於斯，今杭俗七月十二日例举盂兰会，家则祀祖祀品以食果，主人立于门而致辞曰：吾祖若父其来飨则肃而入拜，盖是时臣民仓卒南渡，弃坟墓离乡土木主又散亡焉，不得已而为招魂之辞，康乾时徽歙人迁于吾浙者，盖数百家大都沿钱唐江而下，凡附江地如严州如绍兴如杭州，皆有居者其业半以盐，今杭州试商籍者皆徽歙人也，杭城西有地曰留下，留下住民则为真杭人，杭谚曰：‘留下十八家’，言留下者仅十八家，又感于真杭人若是其寒落也，温州于浙为瓯脱地，故亦名瓯俗称完一焉，虽然今族皆来自福建，惟平阳山中有土族居之，不与外人通故老以为真瓯人，故今浙人误谱籍学者，必益其辞曰：迁浙始祖某某氏详其所自来也，然则吾浙人于迁浙时之本土之不同也如此，而来迁年时又先后悬绝也如彼，此皆于吾浙风有绝大之影响者也，此原于移民者一。
    其二曰社会因，一地方而成一组合之集合体者，必有数多社会以为之骨干，而此数多社会中又必有大社会焉，出其势力以笼罩自地方之一切小社会，而小社会乃迫而附从之，久且并合而与之常相忘，此亦顺于自然的者也，吾浙人之能以社会雄者，则惟宁绍两府人，宁波通商最早其人也，工于计富于团结力，今宁人相率为海外事业者，各埠不绝其踪迹，其次亦能于本省商界上占势力焉，如杭如温凡上等商社会皆宁人也，而绍人则尽占其下焉者，渡江而西要皆不越于杭州，然好业官幕钱谷则仅有之，若习刑名学者足迹尽中国焉，谚曰：‘无绍不成衙’此其证也，虽然其不及宁人矣，宁人有能为海外游者绍人则限于中国，金华之所属曰义乌，其人以能兵名勇而忍群而有节制，明戚继光常用以御倭者，至今犹仍其遗风画行无数十里不佩刀，将来苟有浙军出现于中国者，必此其选矣嘉湖多业桑蚕之时，虽试官来不应也，然民富而流于荡若衢若严若处地处粗杞牵工业亦不振焉，故无能以大社会名温州地小人众，耕地之不足则相率而迁于他，虽然散而无制也动而无常也，故无名然富于自治者，吾常曰温州其次则台州矣，然民穷而悍则为僧则为盗，惟杭州以省会故，各府人士往来皆聚于是，其用力也不专其互交也杂，不专且杂故无以大社会著者，然如业扇业机之徒，又能于社会为有力，要之都会及省会之区，其性质皆若是，目杭州省会外自余各府，皆各守其自社会之惯俗，而与之无推移焉，交通不常则社风益离，其所也此原于社会者一。
    其三曰吏治因，凡能占一国或一地方之最高权，而为造风气之主动力者，则政治是已，吾中国民政尚未发达，故地方团体之保守力常不敌外力之感动，此在风俗驳杂时虽幸而得此，而得以吏治力使达于民俗统一之希望，然一方亦以此种种因而遂成精神界一种之依赖性，而自处于被动之地位地方弱点，大都若是吾浙向来无有以名宦著者，官浙之人不外两种，其一曰名士浙以好山水闻天下，秦置会稽郡自杭州以下皆属之，惟温州属闽中焉，汉魏时名士来浙者其人不胜枚举，但观古来咏会稽山水诗者数多如鲫鱼，温州自晋以下曰永嘉，永嘉山水又甲於浙中，有宦浙者诗文辞可考也，处州有山曰天台，诗人必及之然大半皆出於游宦纪行之作，若杭州则自东晋南宋两南渡后成为游场矣，试读西湖志名宦篇，无非述游之章世所称名士风也，呜呼若所称名士而使官於地方团体力薄弱之浙江，其不为所移者几希，其一则曰贪官，吾浙又以富名者也，浙之丝浙之盐浙之厘官者莫不注目焉，今自抚藩臬三官不可捐纳，自兹以下候补道常数十，知府常百余知县常千余，盖亚於江苏一等而例于各省，则常为数倍或十倍，试闻宦中人言必曰浙江浙江曷以故，故自选吏视之则以贿赂多而声势通者，乃移之于浙江自受选吏视之，则一行作吏必得为浙江官乃罢归也，然则浙江其大盗之寄庭欤，吾字之曰盗风以盗引盗以大盗孕小盗，宜吾浙盗风之日炽也，虽然吾浙人其勿憾彼人矣，吾地方团体力不能自完其风气，彼乃得闲而移易之也，此原於吏治者一。
    其四曰学术因，吾读世界史大都有造因数十年或百余年以前而结果乃在数十年或百余年以后，则如欧洲诸邦之革命则如全地球之秘密社会党，则如露西亚之虚无党其终也，烈火骤燃大山炎流石焦，极暴君如路易如亚历山德强相如梅特涅如毕士马克其人，奋其秘诡剽悍不可捉摸之手段，凭藉军威缔结联约，而一败而再败，而终亡何以故何以故，曰则诸大家学说潜行默布而为之原动力也，故学说者国风之母也，学说统一则国风必统一，昔中国学说统一时期盖在汉武之世，然所用皆荀学荀以遵君抑民为主义，伯主常利用之沿及有宋，朱学大兴朱为荀学之别子，弥漫浸淫垂数百年不衰，而能反抗此风腾云涌之大势，以自造一别一之宗主者，厥唯浙江浙江学术别为东西二大支，东支大且久西支不逮也，东支于宋为永嘉，艮斋止斋诸子提倡政学合一主义，盛行于浙东隅，今浙东人强忍好任事，盖犹存永嘉遗风于明则为余姚，王阳明氏以‘唯心学’朱为学敌，其学说含历史的哲学的观念，而推原于‘知行合一’其后蕺山继之，梨洲又继之明清之际，凡起兵江上而身殉以死者，大半出王学之门，余姚朱舜水氏则以不得于中国来游日本，日本之有王学自浙中往也，虽然学风少衰焉而平湖又以朱学闻於浙西嗣是以降，朝廷严禁讲学士又以得免文字祸为幸，唯汉学之是趋综永嘉余姚二大支流，其势力影响所及虽未能如欧洲诸大家之押鲇辛Γ而能占优等之地位者亦百年，吾浙人苟将来有提倡是者，经之纬之以一贯于浙东西之学界，度不十年必有大效，而顾使迂执破碎繁缛不竞之曲学，窃我坛坫而占之，鸣煤醺赫嬷髦名焉，呜呼此亦浙风离涣之主因也，此原于学说者一。
    其五曰宗教因，昔欧洲宗教家挟其迷信主义，以别造一教界于世界之内，能使民勿疑勿贰勿馁，尽驱其君相臣民妇人孺子于统一旗帜之下而为之奴，西方学者百方攻之已百年而未尝胜也，故善言统一民风者其必曰宗教矣，吾中国素不立宗教自外来者曰佛曰回曰基督，而吾浙唯佛为最盛，基督次之回为下，杭州城西有灵隐山，又进则为天竺，天竺者印度之转音也，印度佛所生地也，故人名杭为佛地，岁三月江南士女来敬香者殆数万人，杭名其时曰香市距宁波海有岛曰普陀，其祀以观音各地人亦岁以三月往，至有自广东来者岛内市政由寺僧组织之，盖纯乎佛国也，天台山则稍高远矣，以登之之不易故少往者，然游僧必驻锡于是吾尝闻佛者言浙为佛教最生之地，比较北省实三十而得一，其寺数以数千计，僧尼以万余计，可称极盛惜佛风不良住持皆非知佛者，故似统一非统一，犹之不统一也，回教于浙无涨力，有礼拜堂一人无能窥者，主之者为张姓，通土耳其语岁奉教主命施行一切事，然拒人入教又其书不外传，故无力基督于浙有新旧二派，旧教（即天主教）占势力较新教（即耶稣教）为大，大行于台州各地，自庚子后奉教者骤增数倍，教民非尽一致有别立分支者亦不一支，然自入彼教而迷信万不可破彼教统一之力，固悍坚若是哉要之一地方而有数宗教之根性，则民风万难一齐，抑不仅此个人而亦具有数宗教之根性，斯分之又分者矣，此原于宗教者一。
    其六曰地理因，吾中国有至大之流域二，曰扬子江曰黄河，其影响及于人文，固不待言虽然我浙江固负一最可宝贵之天然物，而使我浙人得造立吾浙纯一之风气者，则钱塘江也，江以西为浙西，江以东为浙东，而杭州实为之中枢，浙西地势平衍河流便利，其植宜桑其气候和，其为人善动富于活泼力，故多文虽然风教之未纯人为之未充，常随天然之柔弱势而为秀士之产乡，浙东诸郡山林随属，武力亦益强矣，然地鲜平原无用武处，所造皆耐忍褊狭之风，山使然也地不越山水平原三者，水以文山以忍，平原以旷达吾浙少平原，盖弱点矣虽然诸水自浙东灌流澎湃腾跃，经严州越绍兴，以达于杭州而受此流域力之影响，以产生吾浙江英伟之人物者，如孙策以富阳钱Α以临安，皆此其选也其东境濒海，濒海之郡为宁波台州温州，西南则多山与安徽江西福建诸省接境，分界或以山或并无山，民风亦互为灌输要之分省时本非有天然不可并合之势，浙江敬或自治亦当与所界各省共治之，必不然亦当自正经界始，此原于地理者一。（未完）
    凄凉白马市中箫　梦入西湖数六桥　绝好江山谁看取　涛声怒断浙江潮　
    ●第四期・论说
    ◎论欧美报章之势力及其组织　　　
    ☆筑髓
    咄！十九世纪之新产儿ｔｈｅ  ｆｏｕｒｔｈ  ｅｓｔａｔｅ（第四种族）者乃於现今世界有绝大之势力。
    挟野蛮血勇忄谭生物之猛兽力，不足与之角抉金城铁壁如破春竹之火器力，不足与之京施迷信术隶生人魂之宗门魔力，倡神权论行独裁政之君主权力，不足以驾驭之而反屈服於其下。
    第四种族者何，英国罢尔古氏品定报馆记者之新名词也，氏之言曰：‘组织英国议会者贵族僧侣平民三大种族而已，今则添入第四种族之一部。’咄！兹种族也岂第议会之一会员已哉，盖於一切方面皆操其绝高之主权焉试表之。
    一政治上
    二国际上
    三社会上
    政治上，泰西之历史一社会阶级之纪录也，十八世纪以前僧侣之‘宗教的势力’贵族之‘门第与全权的势力，’曾互相结托尽心力以屈厄平民，而奴隶之牛马之不少暇，迨十九世纪之初所谓第四种族报章家者，乃挟‘社会的势力’而出现，力与僧侣贵族之联合军抗，扶‘民众势力’显出於社会之表面，而建设议会而伸张自由权，现世纪之新天地实报馆造之也。
    然议会主权仍少数人操之，久之久之势必复流於专制，故报馆记者常注意乎此间，而主持之而左右之，今地球各国渐渐乎有政府命令议会议决非报馆赞成不能施行之政体矣，何以故平民政体者贵得乎多数人民之意见尤贵得乎人民中最聪最强最高之意见，盖报馆有后说之价值焉。
    拿破仑曰：‘有一反对之新闻纸，其势力之可畏视四千毛瑟枪殆加甚焉。’又曰：‘报馆一家犹联队一军也，’俾斯麦曰：‘经营社会者不可不利用新闻纸’彼二子者民众主义之反对家也，其为言也且若此甚矣报馆之势力之伟大也，竹越氏之言曰：‘君侧之权衰移於政府，政府之权衰移於议会，议会之权衰移於报馆，十九世纪后半期以来实报馆执政之时代也。’斯言也吾取之以为欧美报馆之定评。
    国际上，古代之国际君相之国际也，聘问乎宣战乎讲和乎，皆其国之君主与其二三重臣，谋於密室而定之，而民众不与知所谓君相之爱憎心功名心之主被动也，今也不然或经济问题或殖民政策，或帝国主义皆国民为之原动力，故今日之外交国民总体之外交也，背众民之风潮拂全国之感情，而欲其外交之得手也，虽英主雄相不能办，于是外交之方针不得不视民众代言人之趋向而决定，而报馆曰玉帛宜则以玉帛相见，报馆曰兵戎宜则以兵戎相接，驯至条约之只字往返之微仪，报馆皆从而可否之，故曰报馆者外交官也。
    报馆记者又维持时局平和之活苦菩萨也，英国新闻纸其对於外邦及殖民问题每操调停论，英国政府有倡国际平和主义者，新闻纸必为之后援，盖新闻纸贵具世界的主义，不区区於国家界而有彼我之见存，以媚世俗耳目也，普法战役之次年德相俾斯麦欲重出师，伦敦太晤士报恶其阴谋，乃宣之於纸曰：‘德国将进兵攻法京，占领安蒲伦之高地，索偿款十亿万云云。’此报一出全欧人心涌如沸腾，责骂德国之贪婪，而俾斯麦之政策遂消灭，呜呼支配狡狯之外交家使不得逞其凶恶，而令世界人民不无端而罗战祸者舍报馆其谁能之。
    社会上，往世教育权寺院操之，而得教育之利益者贵族而已，一般之平民无沾濡教育之权利也，近世学校宏开义务教育之制兴通常之知识，於以普及於平民，然就学之期不永一暴而十寒也，授与之料有限举一难反三也，而国民教育之大机关遂专属之报馆。
    报馆既造成民众政治矣，而使无学识之民众操纵政治，犹令三龄童子试莫耶之剑，不致自伤而伤人也不止，故教育国民尤报馆最重之责任，政法也经济也社会也伦理也，凡夫一学一说有关乎人文之发达者必奋笔直书以贯输於国民之脑，且更为照魔镜为听音器，派遣数百之通信员探访员於社会之总方面举其善善恶恶悉悉录记之，而披露之而批评之，人之视之也如默监之鬼神然，如行刑之大堂然而人类之德义藉以日进，而社会之蟊贼藉以日消自由制度愈进化而不失败者，又报馆之功也朝作道德说而夕出无量数之大君子，夕唱尚武论而朝产无量数之军国民，报馆之左右社会其势力为何如也耶。
    虽然欧美之报章势力达乎如斯极点，岂偶然哉盍研究其最完全之组织法。
    　　欧美报馆组织一览
    （甲）社主
    （乙）会计局
    （丙）编辑局
    （一）主笔记者
    （二）编辑事务记者
    （三）市内担任记者……通信探访记者
    （丑）地方部担任记者……地方通信
    （寅）电报担任记者……内外电报通信记者
    （卯）各部担任记者
    一财务记者
    二市况记者
    三铁道记者
    四剧场记者
    五游戏场记者
    六妇人事项及流行衣装记者
    七新刑书籍批评记者
    　　各部门担任记者各有附隶之探访员
    （丁）文选部
    （戍）印刷部
    （巳）发送部
    夫如是则新闻社会者非器械的，而有机体的可知，况厕足乎其间者皆文人学士，政法大家具有引导现在社会，创造未来世界之大主义大目的而各尽其
    报告的
    代表的
    判断的
    命令的
    之四大职分，不少放弃无惑乎占领人间世绝顶之权力，而为第一高等社会。
    吾国斯业尚未发达，虽某报出而变法之说见诸行政，某报出而尊皇之论致兴军戎，某某报出而民族主义革命议论脍炙于人口，某某报出而分治策略自立问题耸动乎人心，其风潮可谓烈矣，然较之欧美何如也，况彼鄙夫不达‘新闻德义’之名义，或谈风月而败坏风化，或博贿赂而颠倒是非，或希禄位而模棱两可，或安排杂料而成无意识之印刷物，或剿说雷同而为不规则之故纸堆，而其高者又言与行违，则创为‘验习’之谬说以欺人，夫然则与专制家之愚弄人民者奚择焉，且报馆即实行家不践其言不止，如之子说者徒以空论了事，不求有达到目的之一日，其放弃职分也不已甚乎，呜呼报馆者第二之政府议会也，有政治思想者盍於此加之意乎。
    　四十余年睡梦中，而今醒眼始朦胧，不知日已过亭竿，起向高楼撞晓钟。
    起向高楼撞晓钟，尚多昏睡正忄曹忄曹，纵令日暮醒犹得，不信人间耳尽聋。
    ●第四期・学术
    ◎政法
    ○俄人要求立宪之铁血主义　　　
    ☆独头
    ▲第一节  叙论
    今日之世界实专制立宪两政体新陈相嬗之时代也，上溯十八世纪初欧洲各国人民除英国外莫不蒙专制政体之毒压之既极，法国革命忽焉爆裂波及全欧，全欧人民无不波起云涌奔走呼号，以求脱专制之轭，当时俄普霭陆崛国同盟互相提携，以划内乱而奥相梅特涅又以阴鸷狡悍之才执欧洲大陆牛耳数十年，其压制之力可谓暴矣，然时势所趋不复可遏，暴湍急流猝难氵亭潴，盖距今仅五十年而欧洲各国无不立宪，所未立宪者仅一俄罗斯耳，夫俄国土地之广甲兵之利，虎视鹰瞵列强侧目，岂非泱泱雄国哉，然视其内部而患难频仍民气嚣张，虚无党社蔓延全国，凡学生凡农凡兵卒，杀君戕吏蹈刃如饴，识者谓俄人专制政体之运命，殆将终矣前途若何，虽难预料要之俄人行之以勇悍持之以坚忍，前仆后继流血相属，终必求达其目的而后已者，此吾所敢断言者也，今夫专制之起起於强权习之既久，君主遂悍然不复自知其非，故其民若不合群合力绞其颈血心血以与君主相搏战者，则君主断不肯割弃其特权三揖三让，拱手以畀之於人民，此必然之势也，呜呼俄事殷矣环顾宇宙之大其亦有与俄同病者乎，苟其未知我欲其知之，苟其知之我欲其行之，行之维何曰要求而已，夫国民而自馁自弃，则吾不复忍言也，否则彼何人我何人，有为者亦若是，语曰二十世纪无专制政体立足地，凡为国民可不勉哉，因述俄事以鉴彼又诲我焉。
    ▲第二节  俄人立宪主义之发动
    凡事之起起於因，因者非一朝一夕之暂，一手一足之力必浸淫涵泳，深印於人人之脑中，然后事机既熟一朝举发不复可御，否则革命而不造因，虽革命何益哉，然造因矣而不究人民之观念，但逞一己之胸臆而行之，尤无当也故仁人君子必推求数千年历史之性质与道德之所以堕落，社会之所以腐败知病之所由起而下药焉，此革命之第一义也，[A064]俄国政治史自一七九三年法国贵族党移住俄国以来，影响所被俄国人民遂竭力主张自由主义，当时因尼哥刺ｎｉｃｈｏｌａｓ一世之压制屏息潜伏，然生活益困苦道义益腐蚀，迄忍之无可忍，望之无可望，激昂风发不可抑制，秘密结社接踵而起，专唱极端自由之说以煽动愚民，然愚民不解自由之真理，激於一时之感情轻举妄动，自残同类卒之事机不密，悉为政府所歼灭，故团体虽多暴动虽烈，於专制朝廷如故也，於土地富豪如故也，至一八七九年民意党始起，翻然变计知地主之跋扈罪在政府之庇护，推倒政府改良政体，则虽有千百之地主无效也，乃宣言曰：‘吾人欲谋社会主义之进步，当先注意於政治，今我多数之国民无教育无知识无国利民福之观念，虽日日破坏日日暴动无益也，故吾人不可不倡言要求立宪之利益，不可不移彼等仇视地主之热诚，以仇视政府。’此说既昌人民主权之理想遂普及全国，由是观之俄之党会其初事固有如是之委曲，临因测果言革命者如之何其勿思。
    ▲第三节  民意党之组织
    大抵其国工商业不发达者，则党会之势亦不盛，读革命之历史其初盖无不由农民劳动者而起，而其中重要问题则经济是也，经济界窘则团结力衰，此自然之理，俄之民党虽起於农民之压制，而富豪大贾又皆能毁家输资以相援助，故能发扬蹈厉以演成如火如荼之活剧，盖民意党之全部以‘劳动者团’‘中央学生团’‘地方团’组织而成，又由各种团体撰定匦形员为全党之主座，定自治条规立协助誓约，对匦形员皆有服从之义务，又立秘密出版所爆物制造所以为实行要求之机关，其要求之顺序及实行之方法兹揭其纲领如左。
    一设立国会处理国家问题。
    二扩张地方自治制官吏由公举而任命。
    三各市各村关经济上及行政上有独立机关。
    四土地国有。
    五扩张劳动者之权利。
    六人民之信仰言论出版集会均得自由。
    七扩张选举权不得有阶级贫富之别。
    八以地方民兵队为常备军。
    匦蟹椒ā
    一以游说煽动鼓吹本党主义。
    二以破坏手段恐怖手段要求政府。
    三整理各种团体图势力集中机关敏活。
    四联络官吏军人以张势力。
    五准备匦幸求之方法。
    六若国会召集当运动选举。
    观以上所述其团结有纪律，其组织有秩序，宜乎政府虽有千钧之力亦无术以制之也，然民意党尤有一种特色，则党员之巨魁多豪侠之女子是也，其游说其阴谋无不藉歼歼之弱女，以行其术故民意党所造之事业多神妙莫测者，夫欧美革命女杰多矣，至於俄之女子敝衣恶食，乐死不悔尤有百折不挠之气甚矣乎，谁谓脂粉丛中绮罗队里不可以演此龙浠⒕鸬绯咐缀涓锩之壮剧乎，吾安得不顾吾同胞瘰拭枚为洒一掬同情之泪也。
    ▲第四节　要求不遂之凶变
    夫人权之发达既进步则不能退化，人心之奋厉既发扬则不可阻遏，俄帝亚历山大ａｌｅｘａｎｄｅｒ二世不知此义务锄民气百端压抑，凡民意党之死於绞台死於铁狱，死於漠野者不知凡几，实行委员见事端逼迫於一八七九年八月宣告各团体曰：‘民意者法之根本也，政府既不能应平和之恳请，则吾人不得不施强暴之手段以强制之。’议既定暴君诛灭之论遍於国中，气焰熏天殆将爆裂。
    自兹以往民意党之或设地雷，或掷炸弹以谋杀皇帝者，经六次以护卫之严密侦探之机敏归於失败，然党员之热心已如怒潮之激动不扑灭不止，至一八八一年三月一日为皇帝行幸观兵式，车至衣卡台利奴惠司克ｌｅｋａｔｅｒｉｎｏｖｓｋｉ轰然一声，炸弹猝发车之后部已成齑碎，兵士停车捕问，时帝未受伤起立往问，市民群集俄见人丛中一青年以双腕猛投一物於帝前，殆如火同爆裂帝已蹶然地下，两足粉碎气息奄奄，舁归宫殿而崩，呜呼积千万人之公愤蓄数十年之热血，遂以一举手之劳断送安享万乘之生涯，后之读史者莫不曰俄民暴乱，俄兵暴乱抑知民气动而难静，搏而愈跃操之过促，激而生变是谁之过欤，自造此因自艾此果，於人何尤於人何尤。
    ▲第五节　民意党之上书
    亚历山大二世遭凶变后，党员半被捕获，机关亦被破坏，至三月十日民意党　聚集残员议事业之继续，遂颁布意见书一与国民一与新帝，其书译录如左。
    民意党上国民书
    吾党自建立以来，屡次警告朝廷欲其改易暴政，复我权利彼不听忠告，益施暴威不得已经吾党法廷之裁决，处以死刑遂有三月一日之变。
    同胞同胞抑知吾侪处黑暗地狱之痛苦乎，压抑我思想黔束我言论，轭缚我行为举动，稍事反抗不驱之於绞台，即放之於穷陬伤心之事酸鼻之状，难尽言者使政府而不悔祸易策，恐吾国之人民殆将灭绝，而永无苏息之日乎，呜呼含生负义之伦心非木石，大义所激乌能坐以待毙哉。
    今前事已往可勿复言，愿新帝力改从前之秕政，恢复吾人之自由，此吾党所希望亦吾党所力任监督之责也，苟其不然背戾吾人之意志不能满足吾人之要求，吾党即认为民贼为公敌，誓处以同一之刑罚誓掷吾党全体之生命财产，以购彼一人之血。
    民意党上皇帝书
    凡人民之於国家有当尽之义务，吾党不敢负此义务，故乐举吾党之生命财产供社会之牺牲而不悔，吾党亦因此尊重之义务所驱，故不敢不捧一腔之热诚以披陈於陛下。
    ｌｅｋａｔｅｒｉｎｏｖｓｋｉ之惨剧固非偶然之事，亦非恐怖之事，吾党已踌躇於十年之前无如运命之不可避，事机之不可逃也。
    夫一国之民变上者不利而导之，徒以凶暴之政策锻罪科罚，此实不知公理者也，不见此十年中虐待无数之人民乎，束缚无数之党会乎，而今日果何如乎要而言之政府之压制愈烈，人民之气焰愈张，吾党与政府之决斗不绝者，职是故也。
    呜呼先帝之遭惨变实不得谓之无辜矣，试思无告穷民或流或杀，悠悠长逝者不知几人，讵知人民革命非个人之关系，厣缁嵊谢体之进行也，非绞台铁狱所能强制不待智者而知矣，不见十字架之刑虽酷，而基督教至今无恙乎，（中略）虽然陛下勿谓前途可惧也，勿谓纸上空言勿信也，陛下苟以国计民生为念者亦当深味乎吾言。
    盖一国之所以有政府者，欲其表白人民之意志也，今吾国政府俨如‘篡夺者之一队’剥夺人民之自由，驱之为贵族奴隶而残忍酷薄之贵族，及保护於政府之下，而讴歌太平是为吾人所最叹惜痛恨者也，亦为吾人所不可不发愤以涤荡之者也，（中略）今陛下苟欲重光日月，别开天地愿陛下制限无上之主权，凭人民之意志而行，庶几巩固国基辑和上下，吾党亦当戒躁急之举动以谋平和之幸福。
    陛下陛下吾人胸中之悔恨与陛下有同情也，陛下丧最爱之父吾人亦丧最爱之父，且丧吾最爱之兄弟妻子朋友，然欲谋全国之幸福亦当忍受而无怨，故吾人敢忘陛下为欺弄吾人迷惑吾人之代表者，而一剖胸臆亦愿陛下舍其悔恨之念而采纳之，凡条件如左。
    第一大赦国事犯。
    第二召集国会。
    当召集国会在民所应得之权利如左。
    一出版自由。
    二言论自由。
    三集会自由。
    四选举自由。
    以上所述为开展平和唯一之方法，谋人民之福祉在是，谋陛下之福祉亦在是。惟陛下图之。
    呜呼吾遍读古今之民党史传，其要求之严厉其劝告之仁慈如民意党者其可得耶，故其蓄怨积怒而甘心於政府者，必非好为犯上作乱之徒可比例，呜呼谁实为之谁实为之。（未完）
    ◎哲理
    ○希腊古代哲学史概论　　　
    ☆公猛
    ▲绪论
    哲学之定义，哲学二字译西语之ｐｈｉｌｏｓｏｐｈｙ而成，自语学上言之则受贤智之义也，毕达哥拉士所下之定义以为哲学者，因爱智识而求智识之学也，亚里士多德亦以为求智识之学而斯多噶学派以为穷道德之学，伊壁鸠鲁学派以为求幸福之学。
    哲学之定义如此纷纷不一，虽然希腊人哲学之定义则以相当之法研究包举宇宙与根本智识之原理之学也，约言之则哲学者何称原理之学。
    哲学史之定义，哲学史者记载昔贤於哲学上有关之思想书也，其中可分为二种，一则即其思想而详记之，一则研锲渌枷敕⒋锉淝ㄖ顺序，与夫因果之关系而论断之，前者可比普通编年史后者可比文明史，然而前者仅据遗篇而详察其论旨所存足矣，若夫后者则非极深研稽不为功，盖一学说之成立必非偶然忽然遂出现於世界者焉，必先有可以造成此学说之社会，其未出现焉於先时有若何之豫徵，其己出现焉於后世有若何之影响，博稽当日之时势远徵古代之风俗，明辨其人之性质深研其学说之特徵，与倾向皆后者所当有事也，此篇所存其种类虽属於后者，然仅就学说之变迁论之而已，若夫知人论世以自附於作者之林，则固有所未遑。
    哲学史之效益，哲学史之为物既如前所云，虽为人间思想界发达之历史，而与人世事变之历史深相连结，是则世道之隆污皆可於此徵之矣，然尚非直接之利益也，博闻古大儒之学说以荡涤我胸襟，扩张我识力则他日遇事不至见丸一方失於判断，且多知前言往行以供我参照，因温故而知新遂增高而继长，於学术上促其进步，此效益之最著者也，况乎读古人之书而尚论其说，则古人虽远犹旦暮遇之，安坐一室而尚友千载其快愉有非刍豢之悦我口所得拟议者矣。
    研究之法，哲学史之研究法约有二种，一则解剖的一则统合的，解剖的研究法者在以精明透彻之识分剖解析其学说，而求得其主旨之所在，统合的研究法者在以研究之所得，互相比较细为甄别，何者为微言何者为伪托，何者为大醇何者为小<广此>，知其契合一贯之所在，而立数公例以统一之，此二研究法虽互相为用，然由顺序以推之要不得不谓剖解成於先，而统一行於后焉。
    所当注意者则哲学为深邃高远无形之学，有外见若相似而主义所在大相背驰者，有一见若不同而细观学说，其实相通者凡此皆须识力透彻之故也，而最须细心观察者则其学说之倾向往往超於意外之方向，达常智似解非解之点，一或不慎差以毫厘，谬以千里矣其为害岂浅鲜哉。
    此外尚有须注意者，则先画一成见而强以学说箝入其中之僻习，不可不痛绝也，其下判断焉须虚心平气细为衡量，不可参一毫我见於其中，盖专擅之行为决非[A064]道之士所可采用者也。
    古代哲学之区分，区分希腊古代哲学，诸家各存异见，聚讼纷纷德意志之游步爱古氏分为二世期，自诡辩派以下为第二世期，盖因第一世期以宇宙万有之研究为哲学之目的，至诡辩学派始以人间为哲学之中心，然诡辩学派者过渡之时代也，无道义之标准乏真理之原则，彷徨於五里雾中东西莫辨，怅怅何之丁斯时也有苏格拉地者起立一定之标准，依於原则参[A064]学理，无异於古代哲学中开一新纪元，故以氏别前后之世期最为自然，尔后哲学大昌至柏拉图亚里士多德两氏，方诸前贤此为盛轨，迨至怀疑说兴遂开神学一派，一时古说复燃文教堕地，希腊哲学自此息响矣，今据以为表揭之於左。
    ▲第一时期
    第一伊阿尼亚学派。
    德黎
    亚诺芝曼德
    亚诺芝绵尼
    藉随诺阿菩亚婆尼
    第二　意大利学派
    毕达哥拉士
    西派晒
    爱披沙
    第三埃黎亚学派
    芝诺芬尼
    巴弥匿智
    隋那
    美丽晒
    第四物理学派
    额拉吉来图
    磁铎黎
    安那萨哥拉
    第五分子学派。
    黎乌揭菩
    德谟颉利图
    第六诡辩学派。
    普罗特哥拉
    哥智亚
    第二时期
    第一苏格拉地学派。
    第二柏拉图学派。
    第三亚里士多德学派。
    第四斯多噶学派。
    第五伊壁鸠鲁学派。
    第六怀疑学派。
    前怀疑学派。
    后怀疑学派　。
    第七采摭学派。
    第三时期
    第一亚历山太学派。
    第二披衰哦谅学派。
    那拜德哥学派。
    ◎教育
    ○盎格鲁索逊人种之教育并中国今日教育之方针（续第一期）　　
    ☆毅巨
    其五，彼之子女自幼时即使其当种种实际社会之事务，而以干涉子女之行为生活为大戒，或委之以实事以练其处世之手腕，或示之以虚理以养其实际的能力，而其大目的则以养成独立独行之精神与智识为第一义，故英美人之富於常识也，实自幼有以养成之也，彼常曰：社会者世界上之大学校也，人之智识也学问也，道德也皆自社会得之，故欲教育其子女，莫要於使之得应世之常识，盖彼以为处理遇实际而显故欲使儿女理解虚理，断不可不根之於实事，故曰饮食衣服交际应对皆学问也，自教育之虚理与社会之实际相去愈远，则风俗之腐败日益甚所学非所用，而脑力之衰耗益甚，嗟夫若之何其不邻于亡国绝种之惨也。
    其六，盎格鲁索逊人实快活的人种也，何以快活曰有希望，彼既理解进步之法则日日心止中常有一理想的极乐园在，行行重行行终其身于希望之中，即终其身于快活之中，是以无论处何事常能百折不回，必达其目的而后止，此实彼富于勇气之大原因也，故彼之教其子女常使其快活之性情迎社会之困难而战之，其入社会也如勇士临战场焉，不胜之止若坶鸩挥鎏臼缆分难，欲避世以求安乐，则彼之所大忌者也。
    觇国之成败兴亡于其国民快活之气象得之矣，吾尝谓兵可败地可割款可赔，惟国民不可自丧其抱负，快活之气象视国民之抱负大小以为衡者也，惟有抱负故能快活，惟快活故能勇往，能坚忍惟能勇往，能坚忍故能成功，数千年兴亡之迹视此矣，彼其软如绵弱如柳，一挫而即折者实根气薄弱，而失其快活之精神者也，嗟夫吾观中国种种不惧惟默察国民之精神上常若有朝不保夕秃然自丧自悲之一种苦痛在，此实最可痛可畏之现象也，志士志士尔不欲救中国则已，苟其救之则吾谓不首从此一点着想，则中国终万劫不复长此沦胥也。
    其七，惜乎‘莫为儿孙作马牛’此实千古之名言，而不意中国人之能理解此原理者竟无几人也，盎格鲁索逊人之子女明知其父母不能为己谋生活而扶助之，常汲汲以自造独立之地位为第一义，故彼虽一旦离父母断不至自堕于非行为恶社会所融化，彼之父母常有舍数十百万财产于公众事业，而不肯留丝毫以与其子孙，盖彼以为父母对子之义务当在养成其子，使之得独立自营之品性与实力，今若以己之财产与之，是养之适以害之也，故彼之子女不赖祖父之财产，不赖祖父之门第，而以不能独立自营为大耻，自结婚以至职业之选择，父母悉放任之，盖所谓以成人视子女不以子女视子女也。
    其八，彼之父母非万不得已之时断不用亲之权威以干涉其子女，盖彼固以使子女独立成一人也，彼以为教育固重锻炼，然一邻于束缚压制则子女之气必弱，而有害其独立，故彼等于子女之所为用忠告劝导之时多用命令之时少，彼与儿女语常以实际之事件为题目，俨然如与大人处者，其所语之事则常在生存竞争独立自制诸点，盖以实力生活于实际社会，固彼族之特色也。
    其九，彼常以强健其子女之体力为天职，虽然彼之注意又与寻常异，彼不沾沾迫其子女以体操运动，彼能使其子女理解体力应重之理，常使其视体力为神圣而养成其以自力处理之之习惯，故彼虽幼儿其饮食衣服起居休息，常能自处理之，而各得其宜不过劳不过逸，盖彼实能自重之而自理之也。
    综斯九点吾愿吾国之言教育者一一劾之，一一对之则吾中国之所以弱可以知矣，虽然吾今者将以九者一一强望之我今日之国民，吾知虽碎吾舌破我唇，我知其效之必不能见也，风尚者积之自地理历史人种上种种之方面而始成，亦既相差遥遥一旦欲接而近之，自非有雷霆疾风驱之未有能济者也，故世界各国之学校为社会之子，吾中国今日之学校当为社会之母，故改革社会之风尚其必自学校始者势矣，故吾今旦言教育终不得不归结于学校，惟须知今日学校之天职，第一在养成学风，第二在即以养成之风布之于社会，举其例则如日本维新时之庆应义塾是也，日本当明治初年有新政府无新社会，故百事不举而风尚日坏，当时福泽谕吉卒能以其‘独立自尊’之主义提倡于社会，而明治之新社会出焉，故识者谓福泽氏实以竟明治维新之功云。
    然则今日学校苟欲尽此天职，则其道又当何由，曰有三义焉其组织当为军队的，其学问当为普通的，其精神当为种族的，而其总结则当以养成强毅规则之风，为第一义。
    所以必军队其组织者，其目的有二，一所以发达其组织力以养成整齐严肃之风也，吾中国社会有最坏之现象，一曰无纪律是也，今试游欧美各地则无论上自大臣下至职工，起则同起食则同食休则同休，无不有一定之规则，此虽小事而社会纪律之整齐与否可以见也，纪律者合群之大原质也，惟有纪律故社会习于协同动作，虽万其人而能一其心一其力，中国人之无群性实社会纪律之腐败，有以致之也。故今日最要之事莫要于整齐社会风纪，使之严肃有秩序，而其道非用军人不为功，盖死生与共之精神与夫身使指臂之便利，此则军队之所以可贵，而亦国之所由立也，此一义也一所以养成其强毅力以鼓吹勇往耐苦之气也，薄弱者吾中国向来固有之习弊也，推其原于何起曰起于体力之不竞，自昔既因地理政治上之感化，后又以外族侵入民气日即凋落，至近数十年来一败再败，而举国之士咸垂首丧气戢戢以待絷矣，呜呼汉乎汉乎彼斯老扶亦犹是人耳，何以屡辱于蒙古而国卒复振，彼匈牙利亦犹是人耳，何以屡蹶于土耳其，而气卒不衰毋亦体力之足以胜人，而精神亦随之以振也，当负戟归来夕阳西去，回念夫无无中原悠悠历史，又乌能不悲从中来念已往之事以誓将来也。
    所谓普通其学问者其界限亦有二，一曰求世界人类之普通学，一曰求中国国民之普通学，吾国今日之学校其大端之缺点不一，而学课之不称亦一大弊也，推其由盖当初设学校之时，办此者心中未尝有理想的人物以为学生一定之目的，故学生终生无卒业之期，而学生之入此学校者又未尝有一定之方向，自期当变为何等人物，两无所期而遂掷光阴于不知不识之中，吁亦可怜而可痛者矣，吾谓今日学问可求之自外，而国民必造之自内，故必依前一义以造成‘人’之资格，依后一义以造成‘中国人’之资格，毋取乎高深惟求其立于今日之世界之中国，有万不可缺之一种道德智识气力，苟完也而学校之能事毕矣。
    所谓种族其精神者何也，此军人之妙用所谓感情的教育，而实爱国心之源泉也，而鼓吹之方法亦有二，一曰取本族之英雄而崇拜鼓舞之，以发其自尊之心一曰取本族之耻辱历史，而刺触警动之以激其知耻之心，举其例前者则英之牛津大学是也，福泽谕吉常谓牛津大学之教育不在讲堂而在食室休息室中之几张伟人之照相，此感情之诱之以顺者也，后者如法兰西之军人学校是也，普法战史法人常以之作教科书，此感情之激之以逆者也，盖使学生之脑中能时时有一异族在，而其本族与异族交涉之历史苟得一二善导者以激之，使时时有动于中实智识与感情两得其一者也，大抵养其自尊之风而勿使流于固执，激其知耻之心而勿使流于秃丧，所谓对外有界则对内有群也，此为今日学校中精神教育之第一要着。
    综斯三者而新风气可以言矣，虽然犹未也则为此事者之道德力是也，吾尝谓转移风气之力不在智识不在学问，而在无形之感化力，而感化力之大小一视其道德力以为差，故必其一人之道德力足以感及学生，学生得之而成风气焉，则一小团体已成自此以后只有进步无退步矣，夫风气者至不可思议之物，方机之未动虽举万钧之力不足以转其一二，而及其转也则又如水之就下，不数时即能遍及‘天下无难事只怕有心人’亦安知沈沈睡狮，终无一人以蹴醒之也。（未完）
    ◎军事
    ○海军教育系统谈　　　
    ☆泷川学人
    明治三十六年四月，日本例举观舰式典礼，日皇亲莅神户埠阅军时本会会员亦往参验，益以时研究海军教育之组织，述为海军教育系统谈，惟此篇例入日本闻见录，既以吾国方注重海军，而於海军教育则茫乎未之前闻，有行之者其必此篇为高矢矣，爰移入军事门盖重之也。　　本志附识
    教育必有系统何曰人之有四肢也，失其一则为跛为砦聋为哑，无复或人焉者，字之曰残疾之人言失其所系也，学校亦犹是其程度其学目，若彼此不相联络不相应合，支离涣散虽有百千学校，奚益哉今夫地方人口之疏密国家政策之缓急先后，以及国民之精力强弱，皆於教育系统上有绝大之关系，设学伊始必先定其尺度，曰吾校以造就何种学生为目的，卒业后则应入何种学校，学成必入于社会则经营何种事业，夫然后教者学者各有序可循而不紊，否则普通未毕而使习专门小学未完，而遽入大学毋惑乎日言教育而人才终阒如也，吾国数年以来开学堂者皆茫然不知此议，尤可怪者计吾国输入西法之序，则以海军为最早，呜呼吾国何能谈海军，海军者帝国主义之利用物也，吾国国力程度与帝国相距不知其若干度，乌能谈乌能谈，虽然国防亦系是焉，今乃曰吾未敢言帝国，遂并国防而大隳之，又恶足以言治耶，曩者福建创立船政学堂，主堂者为沈文肃公，公沈毅能任事虽规模未备，组织未能完善要之国有热心能任事之人，则所事必有成立之一日矣，昊天不吊硕果凋落，李鸿章氏以三十年经营之全力甲午一役片甲只舰无复存者，盖自是中国无能言海军者矣，今泰东西各国锐志于此，不惜掷国中全力以谋占太平洋之海权，其船舰之复杂其兵器之精奇，其将校生卒之志趣精神皆非一朝一夕所能锻炼而成者，千端万绪要必自成立海军教育系统始，吾[A064]海军教育各国微有异同，日本创办之始事事步武英国，施及近年已足并驾齐驱，而吾国续入笔舌萌芽时代，盖相距如此其辽远也，敢以参验所得详述日本海军教育系统如左方。
    （一）基本教育系统。
    （二）高等教育系统。
    （三）特科教育系统。
    （四）选科教育系统。
    其上复於海军省设海军省教育本部，置长官一人定全国海军教育之方针，实施海军教育行政事务，是谓海军教育最上之机关列表如左。
    　　　海军将校教育系统图
    （一）　　　　　　　　基本教育系统线。（二）………………高等教育系统线。
    （三）－－－－－－特科教育系统线。（四）－－－－－－选科教育系统线。
    　　　　
    　　　　　　　　　　　枢要之专门职员　　　　　枢要职员
    　　大学校选科　　　　大学校乙种　　　　　大学校甲种
    　
    　　　　　　　　　　　军舰及其他各部
    　　　　　水雷练习所　　　　　　　　　　　　炮术练习所
    　　　　　　　　　　　习练舰及其他军舰
    　　　　　　　　　　　　　　兵学校
    （一）凡中等学校卒业生而有志于海军者，试验合格则使入海军兵学校，以三年为毕业期，毕业后为少佐候补生，乃派至练习舰及其他各军舰实地练习，以一年半为期再入炮术练习所或水雷术练习所，各以年半为卒业期，或先入水术练习所或先入炮术练习所均可，毕业后则列入军舰及其他各部供职，是谓海军基本教育系统，海军机关学校与海军兵学校程度相等，同为海军基本教育。
    （二）军舰及其他各部中之中少佐有智勇谋略得可造就，而又富于思考力及判决力者，则选拔之使入海军大学甲科，以为他日枢要职员备统率海军之用，是谓高等教育系统。
    （三）军舰及其他各部中之将校有长于专门之学，可大成者则使入大学乙科，以为他日专门枢要之职员，是谓特科教育系统。
    （四）军舰及其他各部中有欲研究一科，如水雷术无线电线等学者，则使入大学选科，是谓选科教育系统。　　甲种学生学科一览表
    　　　　　　　　国法学
    
    数学
    英学
    　　　　　　　　海军刑法治罪法
    物理学
    法学
    　　　　法学　　国际公法　　　　　　化学　　　　　　　　　俄学
    　　　　　　　　海法　　　　　　　　写真术　　　炮术
    　　　　　　　　海军战术　　　　　　外国语学　　造船学
    　　　　　　　　海军图上战术　　　　军器学　　　机关学　　攻击水雷
    　　　　　　　　海军兵棋　　　　　　交通学　　　水雷术　　防御水雷
    帅兵术　用兵学　陆军战术　　　　　　筑城学
    　　　　　　　　陆军图上战术　　　　航海学
    　　　　　　　　战史　　　　　　　　海岸测量学
    　　　　　　　　经济学　　　　　　　海上气象学
    　　　　军政学　经理学　　　　　　　历史　　　海岸测量
    
    
    实习
    
    陆地测量
    
    
    演习
    
    
    军港
    
    
    军舰
    
    
    见学
    要塞
    
    
    
      气象台
    
    
    
    
      诸制造所
    　　　乙种学生学科一览表
    　　　　　　　造船学
    见学  军港
    　　　　　　　机关学　　　　　　　　军舰
    　　　航海术　筑城学　　　　　　　　要塞
    　　　　　　　航海天文学　　　　　　气象台
    
      罗针修正　　　　　　　诸制造所
    
      海上气象学　　　　　　海岸测量（水雷科航海科）
    　　　　　　　海岸测量学　　实习　　炮术练习所（炮术科）
    　　　　　　　造船学　　　　　　　　水雷术练习所（水雷科）
    专科　炮术　　机关学
    　　　　　　　筑城学
    　　　　　　　弹道学
    数学　　　　　外国语学　　　　　　　英学
    　　　　　　　造兵学
    物理学　　　　海军刑法治罪法　　　　法学
    　　　　　　　造船学　　　　　　化学　　　　　写真术
    　　　　　　　机关学
    力学
    　　　水雷术　筑城学
    应用力学
    　　　　　　　海岸测量学
    　　　　　　　攻击水雷
    　　　　　　　防御水雷
    机关科学生学科一览表
    　　　　　　　　蒸汽机关学　　　　造船厂修业
    　　　　第一部　实地机关学　　　　见学
    　　　　　　　　机关计画　　　　　　　　数学　　
    
    造船学
    
    力学
    
    造兵学
    
      物理学
    本科
      蒸汽机关理论
      化学
    
    机械运动动力学
    制造冶金学
    
    材料构造之强弱
    海军刑法及治罪法
    
    水力学及水力机
    外国语学（法）
    　　　　第二部　电力学及电力机  写真术
    
    
    船体抵抗推进
    　
    各学校之教授科目及系统连络之事更详述之。
    海军大学校甲科之程度及科目
    甲种将帅科之学生以兵学为主，而以他学科辅之，其教授科目之要领则有。
    战略及战术科，海军战略及战术之原理原则，及其他种种问题各学生当尽力钻研之，陆军战术则研究海陆联络作战计画及实施上必要之事项。
    战史，以诸海战之原因结果及实况为基楚，研究战略战术应用上得失胜败诸事与海军相关连之陆战史亦包含此科目中。
    军政学，研究军事之组织若何编制若何及其他军备军事一切行政上之事。
    军器学，教授各种兵器弹药爆发药及船舰机关等至要之事项。
    航海学，教授气象学海岸测量等及其他关于航海上至要之事项。
    国际法，以海上国际法为主於海军将校所当研究之范围内教以实行适切之事项。
    筑城学，教以筑城上地点之选定堡垒之经营及编制，及其他海岸要塞之攻守事项特注重于海军筑城之事。
    普通学，数学理学力学及应用力学为必要之补助料，然本科学生之目的不在修明源远之学科，故当以切于实用者为主，并可视学生学力之若何而斟酌取舍之。（未完）
    ◎地理
    ○地人学　　　
    ☆壮夫
    ▲第一章　性质之研究
    处廿纪之中而欲占一席于大地上者，其必世界民ｗｅｌｔｍａｎｎ乎，世界民者非若古之持博爱主义，而于国界种界概乎而未有闻者也，故必知我为中国之我，而中国又为世界之中国，则世界者我亦与有分也，自汽力发明环球一室既不能茧足于一山一水之间，与木石居与鹿豕游，任天然之障碍逆世界之风潮，况夫电学日精功参造化不转瞬而将为空中交通之世界乎，嗟嗟亚人有本来文明而蹙蹙靡所骋如此欧人仅转来文明，而绰绰有余裕如彼，一在天然一在人力而已，有天然而无人力雪山峨峨恒河滚滚，徒为英伦之殖民地耳，若夫人力攸届虽好望角之凶涛，西伯利之冻冽而不能稍挫其东亚雄飞之大志者，其冒险耐劳之力为何如哉，毋亦‘世界我有分’之思想，有以致之！嗟我国民盍一登昆仑之巅览世界之大势，吾知其必怵然于无国之痛，奴隶之惨爱国热血增长五斗，而又晓然于万事之皆在人为，非可假天然之利便以苟安者也。
    是故当知地理学乃历史的而非现世的也，人为的而非天然的也，何以言之地理学者诸学之基楚也，未知地焉知天，故吾人之智识以地始以天终，证之于史班班可考，殖产也政治也美术也文学也宗教也，皆凭地理而入于人为者也，人类由游牧而进于奠国，端赖夫农农殖产也，有农则政治之机关备，而人民始安居乐业矣，民惟安居乐业乃有以尽心思于美术文学，而社会之风彬彬矣，然一国之民林林总总禀赋不能无差等，意志不能无向背者也，则不得不创一物焉，以联络之统一之，而宗教出矣宗教者固野蛮时代所必需之物，然其敝则天地黯然无色矣，虽然进化者宇宙不易之大原则，而人为之力又能转祸而为福，去否而就泰也，宗教革命则文学复而科学精，至十九世纪则又进于政治世界，二十世纪则又进于殖产世界，虽若循环实则进化不已，五千年有史以来龙斗虎争风云变色之活剧，演而弥进成毁相因要皆根据于三千三百万方里之大舞台也，吉田松阴有言曰：‘离地无人离人无事，欲作事者宜治地理。’嘻知此可与言地人学矣。
    地理之关系于殖产政治美术文学宗教者，吾今掇拾一二验之以人为，按之于历史善悟者苟于此而有得也，则地人学之效用正无穷耳。
    一地理与殖产，无地理之殖产乃野蛮人之殖产，不得谓之殖产我食我耕，我衣我纺此原人之状态无交通思想者也，汩夫地理智识日渐发达，于是财富增加而人生之快乐亦益进，不观夫腓尼西亚之人之探险于，北海与波罗的海乎，促衣掊利半岛ｉｂｅｒｉａ之殖民成卡笛士ｃａｄｉｚ达的斯ｔａｒｔｅｓｓａ两市之建设又不观夫十字军之远征乎，本无商业目的顾能携波斯印度之市场，悉绍介于欧洲而文尼斯ｖｅｎｉｃｅ勿罗龙斯ｆｉｏｒｅｎｃｅ之隆盛，实此无功战争之影响也，他若喜望峰之周航美利坚之发见，则又彪炳于世界殖产史，以辟从来未有之奇观。
    一地理与政治，不学地理学不足谈政治，何以言之英之雀量旦ｃｈａｔｈａｍ大政治家也，观两半球之地势察索逊民族之将来，而使旧教专制之法国不得伸侵掠之手段者，雀旦氏地理学上之本能也，德之毛奇壮岁游全欧，计联邦之策使德意志民族扩张于来因河之左岸者，毛奇氏特嗜此学之结果也，拿破仑司令欧洲播自由之种子，人徒惊其天才不知彼幼少之时，捧地图一卷于树阴篱角，热览沈思视为无上之乐者，盖亦养之有素也。
    一地理与美术文学，地理之于美术文学犹慈母之于其子也，其在吾国黄河磅礴郁积，一泻千里故北人之文似之，长江秀逸摇曳不染点尘，故南人之文似之其他若书若画，咸有二派而无不与其地理有直接之关系，然自纵流之运河通而南北之界微矣，其在欧之大陆南部天朗气清，惠风和畅故拉丁民族独以美术雄天下，然自交通遍调和起，而亦渐趋于同一矣，其在英伦诗人华特华ｗｏｒｄｓｗｏｒｄ建白于代议院，筑铁道以联贯卡排兰惠斯摩兰之二大胜地，以养国民之高尚思想，人择之能有如此者。
    一地理与宗教，谁谓谈宗教可不言地理，谁谓读宗教历史可不研究地理，无山不秀长空一碧，美丽之罗马教之所以产也恶浪滔天北光闪雪，拜阿钦神教之所以行也，观撒哈拉之不毛泥罗河之纷杂，即可知埃及教之无目的无意味者，非无故也不读犹太地志，则犹太基督二教之源流末由明辨，而误解之人之所以多也，慨自宗教自由人治大进，野蛮宗教将不灭而自灭，则宗教统一之日或不远矣。
    以上所述言焉不尽，语焉不详然举一反三奚待絮絮，今更就地理之与世界观念而引伸之，英伦三岛国旗辉大地不与日出入，固由于地富煤铁足以驰骋全球，然其主脑要在国民之勤劳活泼，三尺之童无一不喜读鲁宾孙漂流记，无一不喜游泳竞舟，无一不喜奂万国邮券，其远大之气魄勇毅之精神真令人拜倒也，且不仅此欧美男女无不喜旅行探险，虽深山孤岛极徼穷边亦必一涉足历死而不悔，惟其然也是以享世界之幸福而将为全地球之主人翁也，我国民则大反，‘在家千日好出外一日难’之思想，深印神经眼帘耳鼓之所接者，不出咫尺之地惟其然也，所以为列强之鱼肉，而成地球上最危险之人也，呜呼痛哉故救之之法其必自地理教育始。（未完）
    ◎传记
    ○维廉蒲斯夫妇合传　　
    ☆喋血生
    蒲斯夫妇何人也，世界的普救主也，蒲斯夫妇何人也，有彼而乃造世界有彼而一切众生乃真有父母也。
    ‘慈悲！！！汝闻此语乎，慈悲汝解此语之力乎，慈悲！！！汝可不深究此语之隐乎，慈悲！！！吾愿借汝以灭绝生老病死一切苦，慈悲！！！吾愿负汝为旗帜以回绕於世界勾销罪孽字。’
    大哉愿力乃蒲斯弱冠时与友人书之一节，开救世军门户之键也。
    救世军何谓者也，日日革命日日倒政府，日日为众生求平等自由，俨然行军於通都达衢，交战於清天白日有联队有士官有将校战也有令守也有法，吾尝过繁华都会车辚辚马萧萧，电光雪白游人杂Ш，忽救世军来战鼓冬冬战旗舒舒。军乐交作一领国民军口且演足且进，威风凛凛群摄足避道，莫不呼且祝曰大慈大悲救世军万岁！！！万岁！！！
    而奈之何政府不禁之，而奈之河政府不阻之噫，无能为力也，救世军者日日革命日日倒政府日日为众生求平等自由，盖空中楼阁借题发挥，同胞能受其影响政府不能撮其根据，救世军者实借宗教的面目为旗帐也。
    善哉善哉吾拜倒救世军之志愿，吾拜倒救世军之力量，吾数其军士今凡四千二百九十余联队，吾调查其指挥长，今凡一万六百余上将，吾瞻望其军旗翻于世界者，今凡三十四国救世军团的运动有王党有政党，有温和党有进步堂，有革命党有虚无党，有无政府党合一切社会人物一炉而铸之，救世军团的事业有劳动绍介局，有丑业妇救济会，有罪人保护处，有失业人工场农园殖民地，有施药所有施食所，有贫苦投泊所，有孤儿院有义葬地，有苦学界男女各学校，有万国矫风会，有普救赤十字会，凡一切慈善事业一网打尽之，虽然此石破天惊之事业，谁实为之於今三十年前英国无名之宗教家，今日有名之救世军主将维廉蒲斯夫妇身创者也。
    千八百二十六年慈悲之父蒲斯诞生也，千八百十九年慈悲之母蒲斯夫人永眠日也，蒲斯少孤而夫人则少哀，蒲斯之慈悲以家庭之爱情而养成遗传性，夫人之慈悲以宗族之苛刻而生出反动力，蒲斯则年十五借宗教说以燃着其热心，夫人则五岁牙牙读圣书以养成其爱力，蒲斯年二十三为演教会长，夫人年十二为少年禁酒会书记，蒲斯尝曰有迷性的人乃有作为，夫人尝曰有慈善心乃有牺牲心。，呜呼蒲斯不得夫人如出阵无旗帜，夫人不得蒲斯如登场无锣鼓，千八百五十五年蒲斯与夫人遂结婚。
    呜呼蒲斯夫妇者实天生之一对普救主也，当未结婚以前亲戚故旧，有逼二人婚姻者蒲斯则曰：慈悲我妇也，夫人则曰：慈悲我夫也，此二语实彼之定情诗也。
    千八百五十五年实蒲斯夫妇成功之纪念日也，迩时一对佳儿妇喁喁私语，十年爱慕一旦订交，新婚未弥月遂移居於东伦敦贫民窟之中心点，借克爱卡宗之墓场乃演社会平等主义以为小试，而临席者莫不血如潮奔腾不已，心奇痒搔之无从鼓吹久之，而此墓场遂为救世军脱胎也。
    当时借墓场为演坛者屡，虽然蒲斯夫妇精神界上诚遇不可思议之快乐，而形质界上则困难不止焉，其登演第九次时以烈风横雨吹撒其天幕，乃狼犭仓散会，贷演说所而续之，主人翁以会员皆衣冠蓝褛下逐客令不得已复借废寺为会场，时则盛夏凡毒蛇微虫无不愿听普救法语而来莅席，且断钉残瓦亦时时点头而飞下误击会员见血者再吁嗟乎，迫之使飞逼之使走，蒲斯夫妇乃千辛万苦组织一劳动界聚议所，此即今日之救世军参谋部也。
    而翌年救世军血及火之军旗亦飘飘出现於世界，（血者圣灵之血火者圣灵之火也。）而救世军之集会愈富，而救世军之人员愈众，而蒲斯遂草救世军律书，凡七百页其发端则曰：‘凡遇攻击有进无退，进则成功退则自杀。’伟哉伟哉军国民之精神何俞於此乎。
    救世军者非伪以势血为国民灌自由花，真以热血为国民灌自由花也，夫英吉利既订有宗教自由之宪法，救世军无从禁焉，而杀人之罪则有之，盖救世军草创时国中流民多反对之，第一次行军群无赖托讨战以与之恶作剧，遂以互殴致命裨将三人坐杀人罪而受戮，蒲斯亦下狱焉，悲夫短命救世军一溃而不振哉否否。
    蒲斯既下狱热血如火牢灯如豆，悲风激楚冷星稀微，而其创救世军之希望如病相思，愈不容治遂带缧纟曳草救世军杂志，夫人则疲唇茧足东撒一粒子，西放一把火，奔走既一年蒲斯出狱而轰轰烈烈救世军乃欢迎主将於狱门。
    夫救世军之构造皆自然长成也，救世军於世界之运动皆自然发达也，蒲斯既创救世军於英吉利，千八百七十二年，其健将迦米伊游历美洲，慨同胞困苦彼自祝曰：‘救世军乎，吾愿借汝作香花甘露。’于是美国救世军旗树，翌年谢泳柯娄及沙温达雅旅行濠洲，而濠洲之救世军旗树，千八百七十八年其长子游瑞典，识奥克特尔禄尼女士极力运动，而瑞典之救世军旗树。救世军者如野生之花，自然生殖于诸国，於是蒲斯夫妇世界大运动之希望起。
    千八百八十一年乃遣其长女为司令官，率军队一以入佛兰西，翌年入瑞士夫瑞士者自由世界之中心点也，若政治亡命者若无政府主义者，若虚无党革命党而地主皆倒屣迎之，独救世军入偏待以闭门羹，时或推倒其军旗时或贬窜其将士，而救世军则有进无退，死战久之遂占得瑞士为殖民地，次乃入和兰白耳义彼都人士欢迎之，入德义志伊大利，则冷嘲热骂大受劲敌，救世军终战胜之，乃绕道入丁抹及波兰，由美洲之救世军入加奈太，由瑞典之救世军入脑威，由波兰之救世军入俄露斯，次则入阿非利加入印度入日本，呜呼其何日来支那也，我临风九顿首率四万万同胞香花请香花迎。
    旗翻日所出入处功到天为歌泣时，救世军之膨胀力亦大矣哉，虽然驹光走日蝉鬓粘霜，英雄老矣蒲斯夫妇年几七十矣，然而其慈悲心则如尝蔗，愈老而味愈滋，乃述其逸事作此<齿句>之余韵。
    蒲斯氏名维廉，生于英国之纳经杜画谟，父多才而夭孤苦[B129][B129]，战饥寒战疾病，而母则慈爱蒲斯於危难中，尚不致顾影自怜焉，年十五以佣保博衣食，然好与教士游每偷闲列祈祷会，或邀侣伴贷小屋习演说，每乡里灾害疾苦必亲访慰之，凡星期则旅行乡僻，每见有败坏道德事必极意争谏，蒲斯年七十余以规劝社会，而被恶徒鞭至血者二十一次，而彼则怡如也，呜呼每日暮泞泥滑滑手按伤痕，口诵赞美歌声音洪亮是蒲斯归来时也。
    翌二年彼之心血热度达极点，遂投身入教会或主张于田舍，或表白于槛狱至二十三遂为教主，过此以往是彼救世军出阵时代也。
    蒲斯之慈悲所谓生物一致也，故年且七十余而口未曾食肉，精神勃勃时手草救世军杂志，理万国本营事务夜以继日日孳孳不倦，其与夫人缔姻也，在千八百五十五年夫人名克若灵，幼而失恃寄生于叔母家，受苛刻冷淡之家庭教育有年焉，父马克福儿特为英国名牧师，性尤严谨故夫人于读圣书外一切书册禁阅之，然夫人幼慧五岁能背诵圣书，年十二少年禁酒会起，夫人投身任书记私著禁酒会杂志，是时思想已大发达，父氏评之曰：尔果女政治家材也，虽然非尔福益益禁锢，其灵魂而夫人则忍泪吞声，泥涂几十年卒化龙而飞去。
    夫人之慈悲是先天的也，儿时偶游於市，见醉汉为巡查拘，群尾其后而嘲弄之，夫人痛责之曰：人苦不自知镜何为者也，而诸君偏非笑之罪孽较醉汉大，羞耻较醉汉甚也，群为骇汗拮撸复于途中见少年策一驴，夫人追之仆者几卒及而痛警之，及归视额则已触石血汗矣，每郊游遇蠃马饥嘶恋食时窃家中饣侯粮饷之，千八百四十四年移居伦敦，夫人为星期学校教员，与蒲斯邂逅遂订好因缘焉。
    千八百九十年救世军凯旋，而夫人乃谢世，绕棺哭者二尤人，服母丧者三十四国，虽然普救主老矣而家族之一队健将起，今日为尤国本营参谋长者，其长子溥朗怀儿也今日为美洲救世军指令官者，次子拔灵杜敦也，今日为佛兰西瑞士荷兰白耳义救世军指令官者，长女克迦陵也今日之救世军士官学校长，其次女爱麦莫司也今日之救世军农业殖民部长，其三男哈孛德朴亚独也，若四女爱番柯利则为加奈太救世军指令官，五女露西美卢雅独则为印度救世军指令官，若三女马利音则为主张庶务焉，呜呼救世军乎虽世界没日，吾知军旗犹高树于冰天雪海中摇如灰之落日也。
    读救世军蒲斯夫妇传，令我梦令我歌令我爱慕不止，而乃言曰：惟慈悲之人乃有志愿，惟慈悲之人乃成事业，惟慈悲之人乃为英雄卢梭排犬斗，卒为国民流血之先锋，美世儿放笼鸟为无政党女将军之魁杰，慈悲！！！慈悲！！！我乃合掌膜拜。致心皈依曰：愿以此功德普及於一切，布施於有情一切登乐土。（完）
    ●第四期・大势
    ◎科学　
    ○气体说　　　
    ☆何帐
    凡天地间物质印於吾脑膜，吾得认其形状之互异，接於吾触官吾得而别其感觉之各殊者，无他吾人内部之观念固由受外界各物质之戟刺而起者也，然化学家研究此等物质，统括而为三类，曰气体液体固体。
    夫目为物质何以或凝结而为固体，或流动而为液体，或涨缩而为气体也。曰此现象之起由於各物质结合之分子既异，则作用於其间之力自殊，而物质之刚柔分子振动之迟速所因之而起也，如水本为液体而加热至摄氏一○○度，则气化而为水蒸气，硫黄本固体也，热至一一五度即融解而为液体，至四四八度则沸腾而为浓褐色气体，如此由固体而为液体，由液体而为气体其故盖由各物质分子间结合力，俱有一定极限，过其极限则内力即不能抵抗外力，而保持其固有之状态不失，温度愈高则外力愈大，分子间结合力既为所胜，於是各分子俱受此力之作用，而使其分子之振动愈速也，故明分子力之说而气体液体固体之关系不难解矣，兹举气体最重要之性质数则而说明之。
    　　气体之通性
    凡气体之物质本无一定形态，故遇任何空间必充塞之无遗，而其所占位置亦较他物质为多，并尝服从於一极简之原则。
    一定量之气质，而欲其有一定之容积，必使其在同一温度受同一压力而后可，故表气体容积之式为Ｖ＝Ｆ（ＰＴ）此函数中，Ｐ为压力Ｔ为温度，犹言容积Ｖ之增减随压力Ｐ及温度Ｔ而变化者也。
    气体容积之增减常与其所受压力成反比例，此原则为薄以儿氏所发明，（１６２２）其代数式如下。
    　　Ｖ：Ｖ’＝Ｐ’：Ｐ或ＶＰ＝Ｖ’Ｐ’……………………（１）
    上式中Ｖ．Ｐ．及Ｖ’Ｐ’为同一气体在同一温度时相应之容积与压力之变化，即温度不变则容积与压力相乘之积，常为恒数此原则无论何种气体并其化学性质如何，皆受同一之统御。
    气体容积与温度之关系为益鲁撒克氏及达尔顿氏所发明，依此原则而气体容积常与温度之变化为正比例。
    如有气体在零度时，受若干压力其容积等於一，则其在一○○度时受与在零度之同一压力，其容积必等於一．三六七，即温度每增一度其容积必增○．○○三六七，或增其在零度时容积之二七三分之一也，此○○○三六七之数曰气体涨率，其代数之关系如左。
    　　Ｖ＝Ｖ（１＋ａｔ’）……………………（２）
    上式中Ｖ为零度时气体所有之容积，Ｖ为温度ｔ’时之容积，ａ为涨率。
    如增其温度而欲其容积不变，必同时增其压力而其所应增之数易自薄以儿氏之原则算出，设如气体因受热之故，由容积Ｖ膨胀至Ｖ。今欲其在温度ｔ’时再压缩其容积至Ｖ’，则依薄以儿氏原则必使其在零度时之压力Ｐ变为ｔ’度时之压力Ｐ也。即
    　　　Ｐ：Ｐ＝Ｖ：Ｖ或ＰＶ＝ＰＶ…………………（３）
    以（２）式中Ｖ＝Ｖ．（１＋ａｔ’）代入此式，则
    ＰＶ＝Ｐ．Ｖ．（１＋ａｔ’）即Ｐ＝Ｐ．（１＋ａｔ’）……………（４）
    如此则容积不变压力依温度而增之比例，与压力不变容积因温度而增之比例相等也，故每度压力增加之数（即张力系数）与涨率相等。
    如气体之容积与其所受压力，俱令其任意变化，则容积与压力相乘之积亦必随温度之变化而异，其公式如下。
    ＰＶ＝Ｐ．Ｖ．（１＋ａｔ’）………………………（５）
    依（５）式如已知其温度ｔ’及压力，则在标准温度（即零度）与标准气压时所占容积Ｖ。即可算出寻常标准数，因欲其便於改算故常使为一定，即以零度为标准温度，一气压（此时其重量等於七六鹄甯咧水银柱即均一○三三格兰姆之重量）为标准气压也，故
    　　Ｖ．＝ＰＶ／Ｐ．（１＋ａｔ’）……………………（６）
    上式乃化学实验上最重要之公式也。
    气体涨率既为○．○○三六七，详言之即温度每升降一度气体之容积必涨缩其在零度时所有容积二七三之一，则加热至二七三度其容积必倍於其前在零度时所有之容积，反之冷至零度以下二七三度，则其容积必至消失，据现今化学之进步负二七三度之温度，尚不能以法求得，然此虽系推理之说研究化学者常假定此定理为真确无误，今如命此温度曰绝对温度，而其记号为Ｔ，则依上定义Ｔ＝２７３＋ｔ即ｔ=Ｔ-２７３，以Ｔ－２７３之数代入ＰＶ＝Ｐ．Ｖ．（１＋ａｔ’）式中，则得
    ＰＶ＝Ｐ．Ｖ．（１＋Ｔ－２７３／２７３）＝Ｐ．Ｖ．／２７３Ｔ…………………（７）
    然Ｐ．Ｖ．／２７３为恒数，今如命此数为Ｒ则得式如下。
    ＰＶ＝ＲＴ…………………………（８）
    故气体容积与压力之变化，常与绝对温度成比例。
    　　　气体动力之原则
    气体既易於涨缩如此，则其分子间具一种互相斥逐之力甚明，然化学家推论此力以为与地球引力互相类似，则仍未得明确之气体之学说，故化学家尝弃去其力之观念，而以为气体分子间尝具一种固有之运动，如得一有力之假定如下。
    依此假定则气体实为无数分子合成，其各分子又以极大速力振动不已，故一遇自由空间其分子即向抵抗力最弱处冲入，而充满之甚速又以其往来振动，连续无休故平均每单位立方中其含有之分子数俱等，转言之即其各处密度俱为均一也。
    各分子运动之时其速力甚大，且向各方向发散，故当其冲入空间时一遇阻隔处，即因其弹性跳而返射，然前者既返后者复继之，如此跳动不息随生一种压力於墙上，而此压力之增减与分子之数之多少物质量及速度之大小相比例甚明。
    今欲求此压力之法先设想一单位立方之容积，使其各边皆等於一，其内所含有之分子数为Ｎ，此等分子又皆为同种物质，并有同质量Ｍ及同速度Ｃ，又其向各方向之运动亦俱等。
    先以向任何方向运动一分子之速度为Ｃ，则依动力原则分解其速度Ｃ为各互相直角之三分力Ｘ、Ｙ、Ｚ、且使有Ｘ２＋Ｙ２＋Ｚ２＝Ｃ２之关系。
    Ｘ、Ｙ、Ｚ、三分力使各平行於立方之各边，则以速度Ｃ依斜方向而触於墙之作用，与以垂直於墙之分力，触於同处之作用相等，今如以Ｘ为垂直於墙之分力，则此一分子之作用为２ＭＸ，因其前进与壁相触，时既失其运动量ＭＸ而因其完全弹性，故跳回时复以ＭＸ之运动量向反对之方向而进也。
    此作用在单位时刻间共击触两平行面Ｘ／１次，故每分子之总作用为２ＭＸ２。／１依同法各求得ＹＺ两方向之作用各为２ＭＹ２／１１２ＭＺ２／１，故一分子在各立方面之作用为２Ｍ/１（Ｘ２＋Ｙ２＋Ｚ２）＝２ＭＣ２。/１，然立方之面为六故欲求每面压力，即以所有面数除之即得，故Ｐ＝２ＭＮＣ２／６×１２×１＝２ＭＮＣ２／６×１３１３为单位立方之容积，即Ｖ。
    ∴ＰＶ＝１／３ＭＮＣ２……………………………（１）
    此方程式即依上假定所求得之关系也，如气体之量为一定，则其右边之相乘积亦为一定，故压力与容积之乘积常等於一恒数，薄以儿氏之原则亦可由此式推得也。
    上式中Ｍ为质量，Ｎ为分子数，故ＭＮ为气体全质量，但ＭＣ２／２即动能力，故此式又可改书如下。
    　　　ＰＶ＝２/３ＭＮ　Ｃ２/２…………………………（２）
    即容积与压力之相乘积等於其动能力之三分之二也。
    气体之种类虽异，如其容积与其所受压力等，则其所有动能力亦等。
    如高其温度则压力与容积俱增，而其相乘积亦必增，然右节两因数中ＭＮ俱为定数，故温度如变则气体之速度以其平方比例而变也。
    上式不仅证明气体与温度之关系，而挨服盖特罗氏所发见之，凡两异种气体如在同温度受同压力，则其同容积中所含有之分子数俱等之原则，亦可由此推得如命Ａ气体之压力为Ｐ。容积为Ｖ１Ｂ。气体之压力为Ｐ２容积为Ｖ２，则
    Ｐ１＝Ｐ２　　　Ｖ１＝Ｖ２　　Ｐ１Ｖ１＝Ｐ２Ｖ２
    然Ｐ１Ｖ１＝２/３Ｍ１Ｎ１Ｃ１２/２，Ｐ２Ｖ２Ｍ２Ｎ２Ｃ２２/２，各以２/３除之则
    Ｍ１Ｎ１Ｃ１２/２＝Ｍ２Ｎ２Ｃ２２/２………………………………………（３）
    然温度相等之时两气体之动能力俱等，故
    Ｍ１Ｃ１２/２＝ＭＣ２２/２………………………（４）
    （４）式除（３）式得。
    Ｎ１＝Ｎ２…………………………（５）
    是以容积温度压力俱等，则其分子数亦等。
    ◎各国内情
    ○孟鲁主义（续第三期）　　　
    ☆爱孟鲁者
    虽然试执一方面以求孟鲁主义之真相，则又索之不可得，举之不能全，犹浅之乎视孟鲁主义也，孟鲁主义者流质的而非定质的者也，圆体的而非方体的者也，谓无定义定义固在，谓有定义定义固何在，故关于美洲所处之地位与所历之时代，而此主义为之魂即关于非美洲所处之地位与所历之时代，而此主义亦随在贯注而未尝或泄也，孟鲁主义乃神妙不可猜度也如是。
    然则解决之将若何，曰是非于种种方面上而寻索其真神，又求之於法律的十分确定之处，而一一按合之不可，今夫地位非一定而不可移易者乎，然有至变至化至不可悬似之时代以运动之，则地位亦时反其故常，地位也时代也既共处于活动之一方，而他方之被其影响者自局中见之，固自有随时应变之妙用，即局外解释此问题者亦必再三承接，而未可执一以为当也。
    倘或于过去之一事，以求决孟鲁主义之真义，亦复无益而或者曰：欲求孟鲁主义之真义，观其功能可知矣。斯言也吾甚谓然，盖功能者即真义发表之外物也，吾试设一喻于此孟鲁主义犹植物然，植物者有生命之一物也，而生长常受以渐，其所遭固不同也，近数十年来合众国国力之发达直凌亚驾欧而上之，彼遭际与昔大异，而所谓孟鲁主义者亦随时变化其性质，是固无容疑饰者也。
    故欲研究孟鲁主义之现在及将来，以求其定义之所在，则必以过去之变化与现在之发达为第一要义，合众国独立战争之政府反对于加拿大，以法国之领土而冀有回复之望，于时孟鲁主义乃始发生，及西班牙殖民地之事件起，欧洲大陆谶瞵虎视，群注眼于西方之一隅，当是时西印度群岛各土其究归于何国之手，尚难预料而合众国民乃大激昂，骤扬反对欧洲之旌旗，乘大风破巨浪直捣于欧洲列强之中心，俨然成东西政战之奇观，呜呼是亦大丈夫得志时之所为矣，虽然试一叩合众国反对之真的，盖亦别有存在，彼视西印度群岛归入何国，犹无抗议之意，惟於地主忽有变更则万不能漠然置之，一千八百一年路茄乃由西班牙归于法国抗议日益激昂，丁此时亚美利加大陆之土地俨受授于欧洲列强之间，而合众国民则以谓今日美洲之土地，将出自弱国之右，入自强国之左，吾美洲大陆之利益更复何存，犹之无美洲犹之无合众国，吾合众国安能遂忍之，呜呼合众国岂全有美洲者顾其言曰：美洲者吾美洲人之美洲，弱者扶之病者起之，以完成美洲独立之目的，然则同位于东洋海面之各国，其对于东洋问题处之当亦有道，猥曰某国将亡吾取之，某国可欺吾引非同洲人共侮之，例其气量为大为小为宽为褊尚待余今日之烦言也耶。
    合众国之排欧主义盖由国家的而进于半球的，观夫古巴事件殆可明校古巴处于左右美洲之地位，英国久已垂涎如虎伺羊得机即发，一方合众国亦热望于是，试取杰弗松政策观之灼然可见，而古巴亦忧自西班之手下落于欧洲列强之政坛，于时孟鲁乃促英国，期共同保持之使不失为西班牙故物，恶知夫英国对于古巴问题亦已别有他志，而忌合众国民之干涉者矣，卒以是故而杰弗松之政策乃不果行。
    已而合众国国务卿挨太暮司以帝美主义倡古巴合并于合众国之说，方之杰弗松所为更进一步，虽然古巴岛国也，以岛国加入联邦之中，多有障碍于是根斯主义而稍变其外相，略缓其政图则阳言曰：吾人当保存古巴于西班牙之手，欧洲诸国毋得授受，而阴面则专注于合并之方向，卒以同一之政略收同一之效果，而古巴乃卷入于合众国政界旋涡之中心。
    古巴问题既终地峡问题方始，自一千八百五十年哥拉动勃鲁条约既结，合众国政治家之视点皆集注于北峡及中央亚美利加各地方，然自兹以往遂肇南北美之大战争，一时对外态度颇失从容，方是时孟鲁主义之旌旗亦几几随风动摇，而所赖恃以保全之者则国民之自信力也，夫天下事未有不自信而能济者，始不自信则所谓主义所谓政策所谓希望亦已俱归何有，尚复何事之可成耶，合众国民惟以自信故，故虽内部含有多数之难题，而于对外观念仍抱一而勿失，虽曰外部效果一时未能大获，而固已播之耘之矣。
    合众国国民既以非常之自信力与其抱负，为对外治内两大问题之真的，故操纵离合无不如志，乃以千八百六十七年未曾有之威权，强迫拿破仑三世退至墨斯哥，其后格兰顿将军为大统领，彼首先扬言曰：‘于亚美利加欧洲强国之领土，自后由甲移乙时不可不注意。’国务卿富衣秀释之曰：
    ‘此非攻击的政略，而于亚美利加洲或有新为欧强之领土，或已为欧强所领而自甲移乙，则不可不反对之，不宁唯是凡欧洲列强或有弃领土于新世界者，吾亚美利加人当及时而兴，而抗议于欧洲势力之增加。’
    当时英国舆论皆以殖民地为无用长物，屡起抛弃属地之志念，故富衣秀言及之，且以补格兰顿语义所未足。
    能代表合众国国民之希望者，富衣秀之言也，试研究之亦自有其精神亦自有其性质，盖与孟鲁主义为同出一揆，而政略稍稍异之，概言之孟鲁主义者乃主张维持现状之一切物，非革命的而保守的者也，虽然合众国之国势已日发达，而孟鲁主义之范围亦因兹而愈广，其间固已无界限之可寻，但觉蓬蓬勃勃猛焉进步而已，不观孟鲁主义表白之言乎。
    ‘吾等当承认彼等（即西班牙殖民地）之独立，独立者彼等应享有之权利也，设彼力不足而或有妨害彼等独立政府之事件，则吾等宣加注意，且吾等所以挺身出谋者，抑不仅此现今欧洲政府动以干涉为主义，故于欧强干涉彼等之际，必问其感情与利害之关系于我者何若，是亦不可不知也，抑我国民有欲研究此国际学音，观于吾国对于彼等之态度，即以知欧洲列强之对于彼等新立国之态度，两两对证吾等所当注力者固自有在。’
    夫此非合众国国民为能远虑之言乎，今夫非常之举其初必源于感情，感性无极以挟义言之，则身家是已，以广义言之则自家而乡而国而同种而同洲，无不有所感触者，抑非仅同情而已，祸福亦无不共之，故共祸福者即感情之生元也，由斯言之彼合众国设于欧洲干涉之时，毫不措意其既也，必于合众国之利益及其平和而萌一大搅乱之惨兆，此合众国政治家所最为忧虑者也，方西印度群岛移属之风说既行，与夫威纳助拉共和国国际纷争之时，合众国国民心之所向力之所注亦既甚勇且锐，彼之所以岌岌不遑者非以其地位其国力之薄弱故也，又非有并吞他土之野心也，虑以美洲为欧强之竞争舞台而已，故于美洲诸国对于欧洲列强，凡债务问题境界余烬尚存，星火且炽而遂致燎原之灾，是亦未可知也夫安得不虑及也欤。
    虽然国家之权利与义务常对峙而相济，美洲大陆诸国之独立权固神圣不可侵犯，无论欧洲列强不能侵害之，即合众国亦不得侵害之，合众国因重视彼等之独立权，而拒斥欧强之干涉，固也然彼等对于欧洲列强及他国而未能自尽其国际义务，此在合众国亦仅能规告之，而非可代为援手者也，而合众国操孟鲁主义者以重视诸国之独立权而遂荷国际之责任，是亦与欧洲之干涉主义而妨害其独立权，为同一之比例自彼等视之犹均失其独立权也，不宁唯是合众国以孟鲁主义排斥欧洲，亦当悟合众国将为欧洲所排斥，此种意义虽孟鲁主义申言时阿达姆斯氏屡论及之，然疆域既判状态自殊，合众国于其相近连之地以一试其拒斥之政略，则欧洲亦将于其所近连之地而排斥美洲来侵之势力，此亦势所必然者也，呜呼试一读世界国际史，吾身颤吾心寒吾亚洲大陆犹有干净一块土，今欧人呆之美人呆之，即同位于东洋海面之大国，亦将呆之睡狮乎睡狮乎，而终不醒而亡而身矣乎，而终亡而身矣乎。　　　（完）
    ◎极东经营
    ○极东问题　　　
    ☆顽僧
    呜呼列强之国际竞争至今日而可谓达其极点矣，极东一隅实世界各国所万目齐注之目的地也，故二十世纪以后之趋势吾敢断言之曰：凡外交上之政治问题终不能越极东问题之范围也，然则谓邦国运命之盛衰即随极东问题之消长，岂得谓之过言哉。
    十九世纪中国际上之纷争有所谓东方问题者，非俄罗斯於巴干半岛附近地之事件乎，吾人欲研究俄国国际上之政策，先不可不熟知东方问题，何则极东问题与东方问题实有一大相酷似之点，存乎其间而此中有若存若亡，将永远沈沦於此舞台者，则支那与土耳其也，俄国挟其侵略的野心数年来经营极东之满洲，与占取东方之君但丁堡及黑海之自由权，其国际上之势力范围既日形膨胀，则东方问题之一举一动乃愈起吾人之注目矣。
    夫东方问题与俄罗斯最有密切之关系者英国及日本是也，然日与俄尚少直接之利害，英国则视俄之举动如形之随影，有始终不得稍离者，故俄罗斯之南下政策决未可等闲视之也，英国倡支那保全之说，日腾於口汲汲然扩充商业经济上之事业，以阻遏俄人包藏祸心之行动，日本僻处东方国小民贫，本非列强之劲敌，自英日同盟而后而其气稍壮，然他日俄或骚扰澳大利之边境仍足以杜绝东洋通商之交路，是则日本在极东一隅，其对俄之地位犹属危险，此日人所日夜思之而不敢安者也，日人之患俄者尝曰俄自桦太岛港以至西伯利亚满洲附近之势，已日见充足，一旦欲并吞日本诚一举手之劳耳，况俄於满洲朝鲜各方面已著著争进，所谓南下政策之势乃愈形愈迫，近来俄人於满洲问题一变而为朝鲜问题，而日本宁出全力不惜为孤注一掷之计，以与俄相争者夫岂得已哉。
    日俄协商之策至今日而不得成效者，何哉岂外交家之手腕未敏耶，抑俄之别有怀抱耶，此其故盖不待智者而决之也，自英日同盟成而谓国际上之感情，至是遂得决解，有识者犹未也遽信之也，日本人之恒言曰：‘日本之外交的天职，在竭力维持极东之和平，设俄国或其他列强有非和平的行动者，则必出死力以阻遏之。’然返观太平洋对岸之合众国有所谓孟鲁主义者，已横渡重洋而东向矣，知极东和平之局亻尽不能旷日持久也，夫和平二字久已成为外交上之习惯语，吾人虽明知战争者世界上之最大罪恶也，现今之趋势所以不得不出此政略者亦有所不得已耳，吾且回观世界文明进化之形迹，亦得确证此间之消息，今日国际间所以实行帝国主义而互相争竞者，其意果何在哉，曰欲达社会进化之理想要不得越此而进也。
    虽然日本既自认为极东和平之主动者，则其举措之方将安出耶，以吾度之必也，凡事在国际法范围之内及不悖国际上之道德者，即不问其方略之成效不成效必实行之而后快，今而后日本不得不大扩国权的势力范围，以保持极东和平之局，而其欲遏制他国武装的行动者则一视外交家之措置何如耳，何以言之盖外交家者实国家兴衰之一大关键也，故有毕士马克铁血的计画，而后德意志成中兴，有加富洱献身的经营而后意大利得新建，试回溯十九世纪中诸外交家之措置之经画而一[A064]其国家兴起之原由，当益信吾说之不谬也。
    且夫外交之最重者当介立於列国关系之中，而安然获取自国之权利也，是故其操纵之巧妙其手腕之敏灵时时令人有不可思议者，然以吾观之外交上之真相自有最单简之一说，其说维何曰与利害共通者相提携，以侵食利害相反者之利益而已，试观加富洱欲意大利之统一，出兵与他国相争不得不先与拿破仑第三结密约，及普国相同盟毕士马克亦欲德意志之统一，先买俄国之欢心使法国中立於是与意国同盟，以牵制法澳联盟亚历山第一及梅特涅，视自由平权之运动毒如蛇蝎，极力遏止之其结果遂有千八百十五年九月之神圣同盟，化非自由民权之主义，於是姑息的安宁得暂保存者，二十年间此皆外交史上之事实也，由斯观之外交家之国际交涉，既有如斯之重大关系，而谓极东问题不先加意於此，其可得乎其可得乎。
    ‘吾人论极东问题必注意於俄罗斯，而不敢轻视者果何为哉，盖列国侵略的政策，由今日之现象观之，实无有逾於俄罗斯者也，今且历举列强在支那之势力，而一一比较之法国於支那之势力范围地，虽有海南岛广西及云南省，所称借租地者仅广州湾（三百八十六方里二十万人口）而已，英国之势力范围地有杨子江流域一带，所称领地及借租地者仅香港（四百方里卅八万人口）及威海卫（二百七十方里十二万人口）而已，德国虽以山东省（五万五千五百方里三千六百万人口）为势力范围地，而所称借租地亦只有胶州湾（二千七百方里百二十六万人口）而已，此外如日本如意大利，虽虎视耽耽各抱侵略的野心，而一徵俄罗斯之行动，即英法德亦觉瞠乎其后矣，何则俄人在满洲之举动由其形式上观之，且不得称为借租地，然其实际已与领地无异，撒兵之条约视为具文，路矿之利权悉归己有，呜呼俄国以恩威政策施诸支那政府，而被其笼络者匪伊朝夕，今已养痈成患妄思割肉补疮之计，（前闻俄国欲以满洲收入自国版图之内，因英美日三国之干涉未敢轻举妄动，支那政府则以满洲为祖宗发祥之地，不忍遽属俄人之手，愿以蒙古割赠俄国云云。）俄人欲免他国之干涉，或暂偿愿而去，则他日满洲问题再起之时必将以十八行省中，任择其一二地为投赠交游之物，循是而往则数年后除所谓祖宗发祥地外，皆桃李耳缟憾，呜呼支那政府之丧心病狂一至於此，虽局外人闻之犹生愤愤不平之气，语有之曰兔死狐悲物伤其类汉人乎，蒙人乎吾知其皆将插而走险矣。’（此段译日本新闻）（未完）
    徘徊不能语泣下沾衣襟
    ●第四期・谈丛
    ◎野获一夕话　　　
    ☆匪石
    ○余所闻李来中
    事有神奇恍忽错综离合，志反其所行用异其所趣，而为横竖世界诸秘密党所未曾见之奇观者，吾摸拟其境东邻杀牛西邻祭前山钟鸣后山应，乃拍掌大呼曰奇哉义和团，奇哉义和团，庚子四五月间北方难作，团军纷集如蛭该，大旗小旗皆标‘扶清灭洋’字为识，朝廷三四慰谕字之曰：义民再字曰义勇，仿佛小说家所传平番状元再世，佐大清龙兴万万年不衰，虽然以余所闻京津之间红色黄色扶清灭洋之旗帜下，居然有一大革命家出其诡秘泻凡豢勺侥弥手段，翻乎覆乎播弄世上一切人一切人亦无有能识者，某尝为余言曰：义和团之初兴李来中实主之，李故南人前三十年曾隶属洪秀全部忠王李秀成麾下，秀成败来中涕泣号顿，誓必复仇秀成慰之曰：尔大好男儿毋自戕，今日已矣度一二人力亦不能支，尔往徒速毙耳，余观满清气运亦不越数十年，尔果有志当自重为后来谋也，来中受命遂投入山东白莲教，埋匿三十余年毓贤抚山东奖励拳勇来中乃诡投以扶清灭洋之说，毓纳之由是势大炽盛及联军破天津，北征旦夕待发时南人有识来中者，私叩之曰：今八国且联兵攻京，若以兵力比例彼胜我当百倍，而曰灭洋洋何自灭，曰扶清清焉能扶，适自亡其国而已，来中曰吁余何尝不知是，惟余蓄此志已三十年，今幸得间岂敢坐失此好机会，且余所以辛苦来此者求所以复仇焉耳，成败非所计也，遂遁去其后有谈来中踪迹者，或曰在北或曰在南未知孰是，方义和团初兴人人目是为野蛮排外之乱党，而不图有此一段奇妙变化之历史，虽此事有无未敢尽信，要亦谈往者所乐闻者欤，虽然来中孤抱一仇清主义，而未能公之于同群来中去而群乱，乱乃不可收拾，是殆未脱中国秘密党之蹊径而清廷自上下，下已甘受笼络而不之知，来中诚狡矣哉。
    ○茶与帽
    明黄道周既被执，洪承畴命侍者以茶进，黄手杯踌躇未饮也，侍者曰：‘相国请用清茶。’黄遽掷杯地下曰：‘伯夷乃圣之清者，此茶徒见腥浊耳，安得谓为清茶。’明礼部尚书钱谦益闻崇祯帝后凶问至，与妻柳氏易清冠戎服佩刀跨马入国门迎清师，观者骇为明妃出塞，忽一跛老人手杖来前遽以杖击谦益帽，口调西厢句曰：‘我是个多愁多病身，打你个倾国倾城帽。’帽貌同声故跛老人用以讽谦益，谦益犹昂昂策鞭而前。
    余闻之故老洪承畴既被执清军，瞑目绝粒言不及降，某以参茶饮洪慰之曰：‘余佩君能忠明，故饮居虽然君其一眄余余且感。’洪心动接饮自是遂萌降意，而洪翻以此愚道周，呜呼茶其招降之媒介欤，钱身为宿儒尝为郑成功师，而成功终不降师弟异趣乃若是，人唯到生死关头乃真乃伪一毫不可遁逃，平日高谈大论竟如隔世人所为，此霎时间惟有一滴血一掬心能为我有不有则终失我，我尚何说呜呼自今愿志士毋徒言毋多言。
    ○国谈会
    或笑中国士夫不知欧美政法学，留学日本学生时时开会会议事，会规或未尽善，则尝引欧美国会例为讽，虽然此何足怪，新国民初试举动固自不入政范围，试读国会史其成立最久而又最完全者，莫英国若矣，然其初设之顷亦复拉杂无序，此非足为新国民玷也，敢举一二以告我新国民之谈国会者。
    最短国会，即千三百三十九年九月三十日之国会，是日议退利渥特米王位，同日国会解散，新王贲利非由此会选立，翌年六月终乃招集前议员名之曰新国会，一日闭之为史乘所未见。
    最长国会，即千六百六十一年五月八日传斯德会合之国会，迄千六百七十九年尚未解散，世称为‘最长国会’或称为‘年捧国会’以多数议员皆贿国王大臣而得之，又一部则贿佛兰西王而得者。
    棍棒国会，千四百二十六年即威廉六世即位时，议员会于拉窝斯达，时王令禁携武器，于是议员出席时各携长大之棍棒，俨如牧牛者所持，时称为‘棍棒国会’其后王又禁之，乃操石或铅柱出席。
    妖魔国会，千四百五十九年，威廉六世即位已三十五年，是年十一月二十日会于孔特利，此会不依普通选举之法，惟以王命敕任之，议定可得议员资格之法案，无不唯唯从命时称曰‘妖魔国会’。
    泥醉国会，查理二世即位后，会于斯哥德出席议员皆酩酊如泥，屡屡延期遂告闭会，时称为‘泥醉国会。’
    无学国会，堪勃鲁侯曰：千四百又四年所招集之国会，议员中无一明法律者，依于俾忽路德之招集状，向于一般人民有告不可选举熟达法律学者，时称为‘无学国会’。
    无报告国会，兰特关于无报告国会而为言曰：英国国会第十三回即千七百六十八年五月所立，于千七百七十四年始行解散，此会始终禁人旁听，故关於议会讨论之事，英史无一言及之，近于科贲君之遗书始发见此事。
    决斗俱乐部，即千七百九十九年，爱尔兰国会之联合党及反对党所组织者，初联合党员渴斯路于己宅飨其党友八十余人，宴阑一客起言曰：吾辈帝国臣民不可不服从皇帝，近颇闻反对党人将加危害于吾所亲爱者，如欲救之当组织一决斗俱乐部，无论何时当互援助，众皆赞成翌日反对党会于查路孟特堂酒间，一客独起报告昨日联合党决议之事，党员皆愤愤倡论联合党已如此决议，吾人亦宜组织一俱乐部，谓自今破敌之地不于演说坛，而见于决斗场中矣。
    动物园，或以千八百三十五年七月二日之国会为动物园，其言曰：是日设导盲人於议场，又不告之彼必曰动物园矣，是日嘈弄谐嘘不可名状，翌朝每日新闻揭其事于新闻纸曰：昨夜议场殆极未有之喧哗，接近议长席某议员，最发嘎声其读原案时连呼‘可’……字，声音殆如密蜂某或为牛鸣，某或为马嘶，某大臣出席时吠声如猎犬，东侧一议员巧似雄鸡之声，隔席议员某乃为羊哮，其前席则驴声和之，其他类于乐器者类于兽类之咆哮者，类于草虫之啼鸣者不胜枚举，众喧竞作忽插入‘秩序’！‘秩序’！！‘就席’！‘就席’！！‘毋哗’！‘毋哗’！！之大声，此议场幸建筑颇固不然必一哄而俱坍。
    ◎回澜丛话　　　
    ☆公猛
    ○蔡卢腾之爱国
    葭苍露白间三间两间老屋檐牙如墨苔痕陆离斑驳深蚀墙，腰风饕雨虐巍然而独存，嗟乎此谁氏之故居也，询之居民知为法兰西女杰强特姑之旧宅，村人咸宝之以为历史上之名誉纪念物，羁人游子经是处者无不一访此老垣古壁，摩挲瞻仰以作游记上之资料也，新主人为一村农名蔡卢腾为人朴诚，常导游人以其处而一一指点之，其地实法兰西一小村，名普模弥卢云。
    英国豪商某尝往游，蔡庐腾以为外人欲瞻仰此历史纪念物正管领是物者所不得辞其责也，道之游且细告之曰：‘客志之此幽而邃者，正当年强特姑起居宴息之乡也，彼扩其有容者即强特姑与其父若兄弟乐天伦之处也，客不见此门乎，今则黯然黑矣，不知强特姑幼时所牵牛而过者即此门也。’步自庭阶指对面小山而言曰：‘客盍型此葺葺之青邱，当年神使下降告强特姑以彼之运命，即此其遗址也。’
    英人熟闻其言，仰慕不能已顿生移家之想，且欲建一祠祀强特姑以教来者，他日归藉以夸耀於邻里故旧曰：‘家住法兰西女杰强特姑旧宅。’亦人生难得之幸福也，因思贾为已有又以为蠢蠢愚民，得此旧物何利之有，其殆欲求善价而沽欤，故於余甚殷情亦未可知，固作短言以探之曰：‘得此宅需价几何。’
    蔡庐腾听其言若不闻焉者，再问之猝然答曰：‘恶！是何言！恶！是何言！……其殆欺我小民无知，又以我法兰西男子卑鄙龌龊，无爱国心无名誉心，而姑为是言乎，夫余虽不学然强特姑尽瘁报国，村中人无不知之，虽三尺童子当未束发受书前已，历历能道烈妇踪迹，若余一旦卖於外国人则村中人皆将目我为反畔者为恶劣无心肝者，而骂不绝口余将不齿於人类矣。’
    蔡卢腾感情激越，转呐呐若不能作一辞，英人又疑为法人重古迹强索高直，故作此态夫蠢尔小民昼夜劳动，尚不能一饱以其为历史上纪念物，虽黄金累累决不肯换此数椽破屋，殆不然矣又问之曰：‘与尔三百奇南（货币名）何如。’对曰：‘余先不解奇南为何物。’‘即与尔一千五百圆。’又对曰：‘余不须此一千五百圆，君无望有此屋。’‘与尔二千圆如何。’直对曰：‘否否。’‘然则与尔三千圆如何，英人有固执癖苟心之所欲，虽一掷数千金而不惜，’尚‘四千如何五千如何’重重推问，蔡卢腾勃然变色曰：‘否否不然，虽经百度千度之增加余断不沽此屋，夫此屋虽法兰西人而为余之亲友，尚不肯卖之而况外国人乎，而况我敌之英人乎。’‘然则君恨我乎。’对曰：‘岂徒恨哉，直怒矣愤矣，污秽我耳矣，夫驰驱矢石间牺牲一身，以救国难之至高至贵一神女，不幸为魔鬼所作弄陷於不正之裁判惨死烈火中，其残虐无道为何如哉，至今思之尚恨恨不能自己。……怨毒种於人心则昨日事犹今日事，复仇之念刻不能忘，每逢英人恨不能一一手刃之使无噍类，以泄余憾。’
    大胆之英人闻此说话不觉魂飞魄散，言未毕又衬恐笔佣斥之曰：‘尔为观吾家而来，今早毕矣不洁之外国人速离此处，无污法兰西爱国女儿一片干净土为。’英人目瞪口呆唯唯诺诺不敢出声而退。
    事后蔡卢腾偶於夏夕与村中老友坐檐下纳凉，皓月当空清风吹袖，共道前事相欢笑，忽闻户外人马声嚣然不靖，启户视之知为法王侍御士，受法王之命乘骏马来村中，声言欲与蔡卢腾会面，村中老幼男女不知为何事，即引骑士到蔡卢腾家。
    骑士飞下马登堂，传法王之旨曰：‘陛下闻尔不将家屋卖与外国人，欲召而赏汝然赏尔金钱，则尔曾拒英人知非尔所欲，特命予赐尔名誉之赏牌，尔蔡卢腾谨受此牌，金光煌耀照尔胸前，夫此赏牌惟触矢石冒死生之勇士乃能得之，今以赏尔以尔不受金钱之勇气，较之轻生勇士无优劣之可分也。’
    记者曰：嗟乎余读蔡卢腾逸事余不禁重有感也，推蔡氏之心虽一[A061]一木一丝一缕苟为吾法兰西之物，必死守之而不肯轻以与人，诱之以利禄而不动，临之以刀锯而不惧，杀之戮之而厉魂毅魄，犹隐隐然含有一种强立不屈，至死不变之精神，以铭刻国人之头脑，嗟乎吾今而知法兰西立国之原素矣，彼之既败而复存既衰而复兴，声名鼎鼎扬溢五洲，盖其社会之体面有无数蔡卢腾之真诚之毅力磅礴郁积以为之本也，呜呼吾中国其陆沈矣，上也者第知卖国，下也者并不知有国，所可望者惟中等社会而已，然而沈醉好梦中者居其大半，求所谓爱国男儿百不得一，此百不得一之小小分中，观其表面亦尝谈改革，说国家若稍知爱国者及细为观察，吾又不知其所爱者固何在也，夫国非空洞无物之一名词也，必有所以代表此国者，土地筑之基人民作之骨，财产为其血而有本於土地附於人民富过财产，陶之铸之以历史者，则开国至今之声明文物是也，国不具此四要素，则国不成国否则亦野蛮国，而非文明国爱国真男儿，尝即此数者以寄其爱，不惜以身殉之损其杪忽，则郁郁不自得必思来得其所以致损之故，而排除之以完其所固有，今之所谓爱国者顾何若哉，忍见人民财产之日事沦亡，年穷亿万固无论矣，今日伤十里明日伤百里，今年割十城明年割百城，向之所谓爱国志士熟视无睹，如秦人视越人之肥瘠，而一不加欣戚於其中，嗟嗟吾不知公等所爱此国，果属何物也其究遂举我中国四千年来，黄帝尧舜所构造，周孔孟荀所经营之声明文物亦与此沈沈大陆共沈没於太平洋，嗟嗟吾不知公等所爱之国果属何物也，或以为皆政府之过而非吾之罪，此正公等所受病处，夫政府者人民之公仆也，主人不自尽其天职，而奴辈遂相窃盗天下固未有主人不自爱其家产，而奴辈肯代为爱之者也，夫惟有蔡卢腾之人民始有法兰西之政府，嗟嗟云山苍苍海水泱泱，我思故乡我心忧伤，我愿我四万万中爱国真男儿皆学法兰西之一村农，我愿我四万万中爱国真男儿视四万里河山，若蔡卢腾之於一破屋，吾不禁引领而望之，馨香而祝之顶礼而膜拜之。
    　　　去国三巴远，登楼万里春。伤心江上客，不是故乡人。
    ●第四期・专件
    ◎杭州美国浸礼会蕙兰书院学生退校始末记
    吾杭之有蕙兰书院也。自庚子年始建设之费出於美国浸礼会之公款，主持其事者为美人甘惠德者，一无赖教士耳在华日久深染华习，其专制狡诈之手段较之华人有过之无不及焉，始之入校者多教中人继因风气日开，学英文者众教外人亦渐渐入之，爰是规模日大事务日繁，以甘氏一人之不足也公会中复举教士密拉德副之，密氏为人平和中正，退校之原因咎全在甘而不在密云。
    今请先言其总因，甘惠德於教外之学生必劝其入教，一而再再而三，再三而仍不愿，则彼必扬言曰，若某某者不信上帝终身其无望矣，此语已可恶然犹可说，其最不可忍者则彼之自背其教专用压力是也，向例凡教中人之贫者，例免膳金甘惠德欺其贫苦不以学生待之，而以奴隶待之，始以奴隶待一二人者，继而欲以奴隶待众人，甚至加之以呼叱，加之以夏楚学生等志在卒业，故专用和平主义不与激烈，虽学界之风潮日甚，而蕙兰终无恙也，然退校之萌芽则已种於是矣，所谓总因者如此。
    请再言其分因，惠兰饮食之恶为各学堂所无，众学生屡与甘惠德熟商请其改良，甘惠德不之听三月初众学生以饮食恶劣之故聚议喧哗，甘惠德即向众宣言曰：有不愿在此者亻尽请出学，修膳金照日数扣除外余均归还云云。统计前后因此龃龉者凡三次，众学生退校之举於是乎跃跃欲试矣，所谓分因者如此。
    综此两因众学生退校之宗旨决矣，众学生退校之团体结矣，四月初二日早甘惠德斥退一高姓学生，众学生以其无故被斥也咸不平，至晚七下钟纷纷向甘告退，并请还银甘答曰可，厥后有某某六人同往，彼怒目不与言，而遽挥六人於大门外，时适风雨大作徘徊於街，其苦况何如众学生知之与甘力争，且曰尔教士也耶教所云爱人如已者果若是耶，彼亦自知理屈不得已启门而招六人进，次日人情汹汹益不可遏，而彼乃以平日待下等社会之法以待学生，大呼曰速呼地保速呼地保，夫欲借地保之力压制学生，斯真不值识者一笑，初学生之告退者止二十余人，至是闻有呼地保之说愿退者骤加至五十余人，甘既知众怒难犯忽变其强悍政策，而为柔媚政策左向人曰：子是好人姑毋退。右向人曰吾与尔好请勿去。而众志已决竟不理，遂於九下钟五十余人全行出学，暂假嵊县试馆为小憩地，馆主吕君极开通者也，愿不受学生金，下午搬取行李其蕙兰应还之修膳银八元或九元不等，除前之十人已收外其余至初五日仅每人归还五元半，学生不可与之争，而甘则曰吾并无全还之说也，华人动称西人信实，若甘氏之不信不实将何以解之。
    学生之始退校也共五十三人，然有因父兄之压力或为甘氏所怂恿，不得已而复入者亦有不愿组织新学校者，然亦甚少云。
    自去岁南洋公学轰天掣地，演出全班退学之活剧，循是而往几於学界风潮，一波未平一波又起，最近乃有浙江大学堂全班退学，组织励志学社之事，乘大学堂之潮流汹涌奔腾而来者，又有美国浸礼会甘惠德设立之蕙兰书院，至是中国教育腐败之真相乃和盘脱出不可以隐，而学生之能自拔於奴界共同一致，而成一学生社会为中国将来之主人翁，前途殆不远矣，蕙兰创设於庚辛之间废八股之诏再下，惊欧学者如毛而起，官立学堂不能容流而入蕙兰者骈肩叠背，学生之夥视裘德生氏之育英义塾，鸣煤跫荻上之官立学堂，只有此数绅商富有力者又悭吝成性，求由问舍为子孙计而不肯创立私学堂，学堂寡少致教会反客为主，以握我教育权，此非吾国民之罪谁之罪耶，咸同以来耶稣天主两教於吾国各行省遍设学堂，以教在会者之子若女，非入教者利其以西人授西语也，利其取修之薄也利其卒业后得，以谋衣食也亦跞∏髦若惊，数十年间不知为中国造成几许奴隶，间有明通魁奇之士要亦如凤毛麟角，艰於一觏此无他以跽诵圣经为功课，而汉文教习又皆以至愚至陋至鄙至贱之奴充之，以奴引奴无怪学生之戢戢如群豕，俯就圈笠而勿生动力也，近此数载内地志士于文明程度渐达高点，海外留学生又日夕运送其所以造新中国之器具，输入于各行省於是谭教育者，如梦初醒如寐方觉渐渐趋重於精神教育，而为奴隶教育者，其势岌岌不能支教会学堂当此潮势之冲荡亦跞》潜湟追秸胙悠竿ú模以充汉文教习吾闻去年梵王渡约翰书院有吴某者，（吴现留学日本）膺卜舫济氏之聘而遂以新书新报提倡风气，约翰学生夙锢於见闻，日日诵新约而不知平等自由为何义，日日读西史而不知革命独立为何事，至是乃如拨云翳而见青天，眼帘为之一明又如朝饔夕餮，习惯於粗粝臭腐之物，而忽尝鼎一脔口津津有余味也，惜吴氏匆促东游春风一拂未逮半稔，兹不知约翰学生何似要其精神不能如上海之南洋公学，浙江之大学堂可臆断也，蕙兰创立未久规模狭隘不能与约翰埒，而在堂学生又幼年为多，以不甘压制，计无复之而出於瓦解土崩之一策，此实为中国教会学堂惊天动地第一次革命，前乎蕙兰未之有也，意者皋比之席固有人在耶，否则学生中必有受过精神教育之人者，不然何兴之暴也，然而破坏易建设难，始末记所称有出而复入者，有不愿组织新学校者，即曰居其少数不可谓非全体之一大缺点，知为缺点而大发耻愤，集多数之团体以建设一私立学校，或竟与励志学社合，人人输财人人效力，人人自奋人人自治，有道德斯有名誉，有学问斯有事业，诗曰靡不有初鲜克有终，敢三复斯言窃附於他山之石云尔。　　本志附识
    ●第四期・杂录
    ◎东报时论
    ○满洲论　　
    ☆译录独立评论
    满洲将来问题久惹世人议论，余以国际法之原则与外交史之教训，而以学理的研究之以求国民之决心焉。
    满洲现在之状况吾人实堪忧虑，凡诸外国人于是地通商各事件多不胜举，此皆系于事实问题，今亦不暇详述，余所欲研究者只现状之改良如何，与维持世界平和之方针而已。
    以历史学视之，方十七八世纪以来欧洲大陆之势力，盖有注重之二中心点，其一则於十七八世纪之交之法兰西，其一则霭碌乩是也，迄于今日其代霭碌乩而兴者，则又为独逸帝国，此二大势其于前二世纪常相冲突，方西班牙王位继承之际霭路ú缓停寻法国分割霭碌乩而欲扩张皇国之势力焉，（参照叔拉露氏欧罗巴史及革命第一章世袭之部）今述其事如左。
    十八世纪之顷列强盛行分割邻国之政策，（如波兰瑞典之分割策）当是时霭碌乩分割问题自千七百四十年霭鹿卡拉司六世既崩，法国将乘机布置。因惹起欧洲大陆之问题，辩护士白鲁求论德法分割霭鹿之期殆已不远，又并吞利科省波鲁哥及旧教部和兰之地中述亡霭率录，为法国世袭政策而以法皇兼领霭碌郏为必信之要项。
    及普鲁士势力雄大乃移此争于法德之间，因惹起普佛战争之结果，此二大势力接近之时宛如巨岩相触，发花何时至不可测，惟于此两势力之间而筑一蔽障，即所谓蔽障条约是也。缔结是约者为缓冲国而白耳义实当之，当时白耳义以缓冲国之名义以防德法两国之冲突，实与有力故缓冲国云者，与永世局外中立国其名异，其原则异，要之其精神则古今一辙者也，一辙者何曰维持欧洲之平和而已。
    予今以满洲而试欲研究其性质其地域，则必先述其关于蔽障条约及缓冲国之事实历史以为读者告焉（以下摘录波鲁求外交史语）。
    於浮斯德条约而关于和兰联合州独立问题，当时联合数州（当今和兰国）此外又有旧教部和兰，即今日白耳义是也，嗣后维也纳缔约之时凡和兰联合州与旧教部和兰，又与泥的鲁棱德亦已合为一国，自八千百三十一年至千八百三十九年以往，又复分离。此后白耳义居于永世局外中立国之地位，而与利科省波鲁哥瑞西共中断欧洲大陆，而于德法两方面间居然筑一蔽障，是障起源盖在拉斯科得缔约之时，初路易十四与和兰联合州缔结条约以霭碌乩帝室之事，尝有交付旧教部和兰于联合州之约言，此所谓蔽障条约也。
    拉斯科得条约第十九条二十条二十一二十二条，霭碌乩得旧教部和兰，法皇则以故西班牙王所领有而尽引渡于霭鹿，其自对于同领土或市府之权盖尽失之，兹之应回研究者即路易十四以旧教部和兰交付霭碌郏而此地究属何人之问题是也，其在当时是地非西班牙所属亦已明决，何者同领之政权固为巴比鲁选举公所掌握，计自斐立五世于千七百十二年，已确认为巴比鲁家之领土，此时巴比鲁公有自选举公跃登王位之望，其于旧教部和兰诸地图建王国，而西班牙王亦有承引此策之意，方是时霭鹿帝室亦不欲自路易十四受此领土，盖霭鹿势力之中心点自十九世纪以来已如在达尼波之溪谷，彼以远隔中点而以得旧教部和兰，为非真实之利益，且加累焉千七百十年与巴比鲁公协商使取得之，而因有让与公爵领于霭麓罄之议焉。
    夫如斯故于巴比鲁公殆有领属旧教部和兰之状势，而尤得科德条约第九条全反对之，仅使巴比鲁公有撒路奇尼王位之望，其对于旧教部和兰之权利必使放弃，又据拉斯达得条约第十九条，霭碌酃娑ㄖ蔽障条约而使联合州与旧教部合并之事，其条约结果如下。
    （１）当自一八一三年之条约而路易十四不可不让与旧教部和兰种种之权利。
    （２）巴比鲁选举公当依尤度科得之条约，而于旧教部和兰权尽抛弃之。
    （３）霭麓罄对于和兰联合州而缔结蔽障条约，其与前立蔽障条约（法与和兰间）不可不认为同一之事项，其结果即和兰联合州与旧教部和兰合并是也，虽然路易十四尝与和兰缔结蔽障条约，而与和兰联合州为反对且和兰非终能并合旧教部和兰者，兹对于法国而图谋保护旧教部之事，入兵要塞以为有事之守备。（一七○九年八月英霭路ê屠贾罟之条约。）
    于千七百十三年尤度科德条约缔结以前，英和两国别缔一蔽障条约乃确定守兵旧数之事，至“尤度科德”“拉司达德”两条约所述，使和兰伸势力于旧教部，及千七百十五年十一月十五日，安白鲁斯条约既结少加变化，议霭麓罄和兰合遣兵三万五千，霭戮悠淙和兰居其二，此条约不得和兰之意，故于十八世纪时生纷争，维法国则甚满意于此。
    然则于此时旧教部和兰其为真正之蔽障矣，当时蔽障文字屡现于欧洲外交家所谓ｂａｒｒｉｅｒｅ者，现时所谓ｅｔａｔ  ｄｅ  ｔａｍｋｏｎ是也，要之旧教部和兰不属于霭乱嗖皇粲诤屠迹殆为中立之国设法国占领之，必招欧洲列强之忌矣。
    以上皆波鲁求氏所述，所记虽极错杂简言之，旧教部和兰之地（现时白耳义）固非霭鹿所属，亦非法国所属，而置于势力未强之和兰之抑制下，此亦二大势力间之堤防也，此堤防无以名之名之曰缓冲国。
    以余所视清国果全然得立于自立之地，其必以满洲为缓冲域矣，夫以露势东渐以此障之要为维持世界平和之要务，而其数量其地位必务加制限，而以一二国之兵力守之，使毋归于一国特别势力之下，此义也实日本存立之一大问题也，日清战役以后辽东之事夫岂忘之也欤。
    故吾人于此种国际问题必非可等闲视之矣，余试引泰西史以供参考，法国之有世袭政策也，扩张其地域于来因河岸，且于国内开凿东西运河以通于来因，而自陆路输送货物于德国，又扩张势力于北方之海岸线，而收其专用权冀欲涂绝英国之商业，此实法国雄大之经营也，此策若成法国将于欧洲占最有实力之地位，其对于（千七百九十六年科波斯氏著书）英国国民，实足惊醒吾人者矣，时英国国民之言曰：
    ｔｈｅ  ｍｏｓｔ  ｐｏｗｅｒｆｕｌ  ａｎｄ  ｄｅｃｉｓｉｖｅ  ｍｏｔｉｖｅｓ  ｃａｌｌ  ｏｎ  ｅｖｅｒｙ  ｂｒｉｔｉｓｈ  ｔｏ  ｄｉｓｐａｌｙｈｉｓ  ｇｅｎｅｒｏｕｓ  ａｎｄ  ｄｉｇｎｉｆｉｅｄ  ｐａｔｖｉｏｔｉｓｍ，ａｎｄ  ｔｏ  ｓｕｐｐｏｒｔ  ｇｏｖｅｒｎｍｅｎｔ  ｌｉｂｅｒａｌｌｙ  ａｔｔｈｉｓ  ｍｏｍｅｎｔｏｕｓ  ｃｒｉｓｉｓ  ｗｉｔｈｔｈｅ  ｍｅａａｓ  ｔｏ  ｐｕｒｓｕｅ  ｔｈｅ  ｃｏｎｔｅｓｔ  ｖｉｇｏｒｏｕｓｌｙ  ｕｎｔｉｌｔｈｅ  ｅｎｅｍｙ  ｉｓ  ｃｏｍｐｅｌｌｅｄｔｏ  ｒｅｌｉｎｇｇｕｉｓｈ  ｔｈｅｉｒ  ｒｅｐｅａｔｅｄ  ，ｐｕｂｌｉｃｌｙａｖｏｗｅｄ  ，ｐｒｏｎｄ  ，ｕｎｊｕｓｔ，ａｎｄ  ｄｏｍｉｎｅｅｒｉｎｇ  ｄｅｓｉｇｎｓ；ｉｔ  ｉｓ  ｕｎｄｏｕｂｔｅｄ  ，ｉｆｉｔ  ｓｈｏｕｄｂｅ  ｎｅｃｅｓｓａｒｙ，ｔｈａｔ  ｅｎｇｌｉｓｈｍａｎ  ｗｉｌｌ  ｍａｋｅ  ｅｖｅｒｙ  ｐｅｒｓｏｎａｌ  ｓａｃｒｉｆｉｃｅ  ｉｎ  ａｃａｕｓｅ，ｗｈｅｎ  ｔｈｅｉｒ  ｈｏｎｏｕｒ，ｓａｆｅｔｙ，ａｎｄ  ｄｅａｒｅｓｔ  ｉｎｔｅｒｅｓｔ  ａｒｅ  ｓｏ  ｄｅｅｐｌｙｃｏｎｃｅｒｎｅｄ。
    呜呼彼英人者其必欲供牺牲，争运命以防止不正之计画，而扶翼政府以维持其利益及名誉，宜致今日之富强矣，然则日本宜何如。
    此篇既终余再以重要之论点附入之。
    第一，今日使露国撤兵尚非最上充满之目的，目的维何则使今日撤兵，他日不再入兵而已，故日本政府当与英国协商，而提出一事件曰：“若清国认露兵入满洲之时，日本亦得遣兵焉。”日本外交未尝一议乃此，昔曰辽东还附之际苟且因循以致今日，其后布哇合并关于日本移民之权利又未保留，则今日不可不注重于斯点也已。
    第二，日本人为政党员者，往往徇小事而忘大忧，如满洲问题殆不可与他问题混合，此余向于国民一般政党识者深望稍加意也。
    ◎来稿
    ○论海盐之教育　　　　
    ☆海盐某君来稿
    海盐当戊戌以前钜馆义塾，以四书五经小题正鹄为鸿秘，则皆著名之八股家，变政时则又捧历代史论时务新策为圭臬，新政既沮驯复旧观，庚子以后又复变相，时务通[A064]之外无新书，八大家之外无读本，师以此教弟以此受，有非之者彼则曰富贵在是，功名在是利禄在是，一试不获何妨再试，今科不中以待来科，若曰开民智兴教育，有当道在於我何责，抑若舍科举之外无所谓学问者，某尝遇同人西问曰子所学算术地理究属何用，此足为海盐教育家之代表，而普通学专门学更无从顾问矣，噫嘻何海盐之教育乃一至于此。夫司教育者上流社会之人也，上流社会尚如此，他社会可知要之海盐者集海盐人而组织之海盐也，海盐之不治非当道之咎，而海盐人之咎也，海盐士人之无才非当道之罪，而海盐教育家之罪也，既昧乎此而种种不可思议之状态令人笑令人悲令人羞者，遂无一不为海盐人所作，凡帮讼包漕诸事行惟恐后，甚者并普通学三字而不解，而所谓公利公德自由平等之言，则又腾跃口端诩诩然曰：我维新者我维新者，然徵诸实行则又相反，自今以往我不知其何以自立於学界上也，我非欲述此以愧海盐人，欲以冀海盐人之改良耳，而海盐人果有改良者乎，虽然改良岂易言哉，以海盐黑暗如此之学界而於形式上变改一二，乌有所济果尔则不得不确定改良之法，盖学界之黑暗由内界无精神，斯外界无实效，故欲新海盐之教育不得不自内界始，我敢抉其弊以告海盐人之欲改良教育者。
    谨述内界改良之法二，一理想海盐士人家每逢朔望，妇女咸喜敬神而男子则供所谓文昌魁星等于书室，迷信怪诞牢不可破，是之谓诞妄之理想，古人一言一行遵之勿替，甚者谓报纸可勿阅只读文文山正气歌足矣，是之谓泥古之理想明知巫≈诞妄，而偏信其祈祷明知僧道无益而偏延之忏悔，问其故则曰是乃习惯无如何也，是之谓迂拍之理想维新者詈骂科举，守旧者期望科举，及试期一届向所谓新者旧者，遂无一不为科举中之人物，是之谓狡诈之理想具此数者海盐人之理想，尚望有发达之一日哉，海盐人而不欲自立于将来之学界上则已，果欲之则非破除此种种之理想无论其为学生为教习，皆当励其进取心冒险心，屏斥一切浮泛之策论，而从事实业上之科学庶有改良之一日矣。
    一宗旨，海盐学者无宗旨，治旧学者我弗论而治新学者亦往往不免，上曰八股则八股也，上曰策论则策论也，依人作嫁於学界上无所表见者指不胜屈，以故学者无求学之目的，教者无施教之方针而惟古文策论终日尹唔，以为教育之方针求学之能事尽于此矣，而于实业上理化诸科学非特不知亦且不解，呜呼谁实为之而令我海盐之学界黑暗乃尔，岂非由无宗旨者造成此无声无臭之情状耶，试问今日世界之大势何若，今日中国之大势又何若，稍阅报纸者当能言之，顾于教育上无一宗旨，其乌能立于将来之学界，要之教育者进化之母，不有宗旨乌云教育乌云进化，我愿我海盐人斟酌时势确定宗旨，以造后进完全之人格，慎无拘于习惯而自误误人也。
    然我又不能不望海盐人于外界亦改良也，外界改良之法亦有二，一学堂，县学堂就城内书院改设者，经费除书院向有存款外加以募捐已可敷用，学额三四十人每人每年收膳资二十千，现只十数人教习二，为本地名誉士，今年开学闻科目仅三门，一英文（印度读本）一舆地（地理问答）一汉文（朱子小学），其余普通学中必不可少之科目皆缺，如且就现用课本论朱子小学似非急要，兼之办事人不谙学务，即教习有热心亦不济事，至于蒙学堂尤属不妥，蒙学堂去岁始设共三处，一在城内一在西门外一在北门外，而堂内学生年岁有近弱冠者终日尹唔，以视习八股者无有殊异，我不知其蒙学二字果作何解，将谓培植国民始基耶，则若是奚为者将谓造就科举人材耶，则蒙学二字又奚为者，夫事事求全不特责诸海盐人为难，即责诸全国人亦不易，我固深欲为海盐人谅，奈变如不变如后进何，故我惟冀其改良并望澉浦沈荡诸镇之未立学堂者，慎毋法海盐不完善之规则也。
    一私学，海盐私学之腐败已达极点，城乡村镇举目皆是，然果有以教育自任热心讲授者乎，无有也学生与学生教师与教师学生与教师有互相团结之力，启发活泼之精神者乎，无有也但见其未及就学，先讲束修未及施教，先用夏楚无辨难之义，则学生之进步阻无游息之期，则学生之灵机泯三六九文期专作策论，则学生之新理锢安望拔奴录之根性，养国民之资格哉，故我敢为诸君告居今日之中国，必有苦乐两途而皆于教育卜之，东三省惟无教育而受俄人之屠毒者不可以数计，其结果已入苦之一途，海盐虽小亦中国之一分子，而已在欧人势力圈之内，我海盐若甘心得苦结果，则东三省之惨状前途即是，其若是我又何望，我又何言而不然者，则极乐世界亦视我教育何如耳，我不知海盐果思改良否乎。
    虽然海盐之教育岂真无所表见者，庚辛之际未尝无报会未尝无书社未学无英文学堂，岂非为海盐学界上添一线光彩者，乃一二年后卒皆中止，我盖深为之惜要之无气魄无团体无目的，必不能独立治新学而为科举之捷径者亦必不能独立，此盖通国皆然也，而海盐特其小者耳，然积小成大咸委为小而不变又谁为之改良耶。夫以海盐皇皇一县而就学外埠者仅数十人，外洋仅二三人，非由以上种种之恶习有以束缚之窒害之，而因以致此耶，是海盐之教育乌得不改良，爰作此以告海盐人之改良，并以告与海盐人同其弊者之改良，非然者反对亻尽反对，痛骂亻尽痛骂窃笑亻尽窃笑，其奈奄奄就亡何哉。
    右海盐徐君君勉来稿抉微烛隐可称痛快，虽中间尚有未尽妥善之义，然大略则具是矣，因即登入以告我海盐之能言教育者。　　本志附识
    ◎留学界记事
    ○（一）拒法事件
    粤西之乱蔓延半载有余，主抚主剿迄无成效，政府屡屡严谕桂省抚臣王之春，速平匪乱桂抚计自力之不足剿办也，竟乞援驻屯谅山之法军，请其出兵代平其乱，并许以事平后桂省铁路权概归法人，于是法国驻在越南之提督，立派军队由陆路驰往赴援，犹恐兵力单薄复派遣小炮艇，载运兵士由内河驶往，各要隘准备进军剿杀，此阳历四月杪东京各报纸所载之实情也，留学生得此消息异常惊惶，四月廿八日留学生会馆干事邀集各省评议员会议于会馆，其结果（一）电致政务处请其撤回桂抚谢绝法人。（二）电致粤督德制军及调任粤督岑制军。（三）电告上海教育会请其协力电争。（四）作详亟致政务处王大臣。（五）作英德法文寄登欧洲各有名之报纸次日复开大会于锦辉馆，邀齐全体留学生报告此事之办法，兹录其电文如左，欧文以限于篇幅故略焉。
    致政务处电如左。
    闻桂抚王之春通款法人假款乞援桂省必非我有各国从此生心大局摇动，请速代奏谢绝法人撤回桂抚另行筹办以免后祸详亟续上。
    致粤督德制军及新粤督岑制军电仝上
    致上海教育会电如左。
    桂事王借外兵外款东京已电争望沪上协应。
    致政务处王大臣亟录于左。
    生等负笈海外痛念时艰，引领父母之邦怵然来日之祸，其欲竭尽知能有所贡献，以图补救于万一者匪朝夕矣，自以僻陋在远言之无益，且恐左右或以国家大政非微贱所宜参预不加垂察猥相督过，是以逡巡中止怀不敢陈，顷以事机日迫危亡随属，展转疑虑若茹大鲠不一吐之不能自安，前日已群集筹议公呈一电词简意漏惧不能明，故复雪涕详白重渎尊严，言有过当幸矜恕焉，窃闻粤乱日久边陲戒严，疆吏不职弗能致讨，近乃张皇入告饰词恫喝，议乞外兵并假钜款，且请事平之后酬以特利，事虽风闻言非乌有，此国家存亡之枢纽，民生休戚之大故，凡有血气不能不争者也。王之春之为广西巡抚也，或言与法人通谋阴相狼狈，允莅任之后与以重酬，事见于去年广西京官公奏载于中外诸报，言者凿凿似非无据，生等以为封疆大臣受恩深重，虽至不肖不宜有此，是以妄相推测未敢深信，嗣阅日本各报谓法人觊觎粤地潜煽游勇私供军火，阴许助乱既复逼迫政府责以平定，诡词百出冀售其欺，尔时已知狡敌之谋至为叵测，内外交煽事未易平矣，近叠据日本诸新闻纸言法人藉词自卫，欲越俎代剿并言王之春已乞驻屯谅山之法兵，前来援助而安南东京总督已出兵一队，陆路进发遣炮艇数艘，从内河上驶谋据要隘，以为进取之计又谓王之春向亨达利洋行筹措巨帑，私许乱平之后以广西全省铁路矿山诸特权相让，日来警信叠出群议纷然，生等游学此土亲睹其言，稽诸前后所闻证以近日之事确知广西之乱源，固有所在而内奸外敌同Ａ８相济之事实，固有所不可疑也，何则法人既得安南欲进窥中原，其视广西固久为其囊中之物，特我苟无衅则彼亦不得无端发难，以破东方之和平，故日夜利我之乱得藉词出师，以为估据该省之计，而王之春者既阴藉法人之力遽窃广西巡抚之位，势不能不有所报偿以为固宠持禄之地，故亦日夜利乱事之炽藉口于兵力之不足，得以乞援法人而践其让与利益之约，内外朋比阴相构扇，助乱长恶以至今日，是则广西之民既受法人之愚于前，而敢于生内讧朝廷又将受王之春之愚于后，而不难于召外寇，夫自古借外师以致钜祸者，有史以来不可胜纪况以虎狼之法人彼其于无事之日，犹将阴谋秘计以骋其荐食我土之志，而顾复招之使来予以口实彼重兵既出岂有复退之望，始或割占一部以为根据，终必吞筮全省遂其大欲如是则内讧虽平，而土地亦随之而亡，方今东三省之事旷日不决，俄人阳许撤兵之约，阴行占领之实，恢复之望殆未易言，而法人又已袭俄人之故智相逼而来，前车方覆而后辙不改，浸假英德美日之属亦将就其势力之所及相率效尤，难端一发不暇迟疑，择肉而噬顷刻且尽，祸至无日言之寒心，且法兵既入广西彼于吾民夫复何爱，禽植蔹静淮终日，小民仇视西教茹痛已久，一旦复遭惨杀饮恨日深。虽或怵干外兵之力，未敢骤动而郁极复发，其祸倍烈且恐他省之民，闻风激变纾其怨毒仇教排外揭竿并起，尔时各国咸思藉口逞其凶狡之德，争居吾土虽欲不亡不可得矣。即今所料者，幸皆不中而外兵平乱之后，矿山铁路等利权，势不得不举以相授，夫今日列国争存之要在于财政交通之便。由于铁路矿产失则一国之利源窒，而财政将不可支。铁路失则一国之交通权亡，而土地亦不可保各国之在中国，其所谓势力范围者即以其在中国所得矿山，铁路之实权，为其势力之根据而已，今中国矿产路权，陷于外人之手者已所在皆是幸而犹有未失者，而顾明目张胆许相报酬，则是惟恐其势力之不张，而务所以增附之惟恐其范围之不广，而务所以扩充之也，盖饮簋未尝不可以愈渴，而渴者终不饮簋者为其虽有愈渴之效，而将有伤生之患也，今乃以边徼不靖之故而猥以国家土地之权，财产之源交通之利，拱手以让诸外人是与饮簋止渴无异也，王之春一人之肉不足食，奈何以诸王大臣之明哲而为其所卖乎，生等属在国民义同休戚，苟有不见不容不陈。
    ○（二）拒俄事件
    阴历四月初二日东京时事新报发刊号外，遍鸣街市内载俄国代理公使与时事新报特派员之谈话，有‘俄国现在政策断然取东三省归入俄国版图云云。’并载美国公使之反对，英国公使之警告等事次晨留学生会馆干事及各评议员，立即开会提议汤君提议电致南北洋请其主战，钮君永建提议留学生自行组织义勇队以抗俄，并以为国民倡众皆赞成，午后开全体大会于锦辉馆到者五百人，公推汤君为临时议长，王君阜继谰钮君永建叶君澜蒯君筹枢，周君宏业张君肇桐，汪君荣宝程君家柽，李君书城翁君浩相继演说，众皆泣下兹录汤君演说于左。（余略）
    曰‘大丈夫日日言不得死所今俄人于东三省之势力，日本警报诸君既已知悉，此真我堂堂国民流血之机会，英美日仗义执言，与俄人反对彼亦各为其利权耳，何爱中国今日之势无待烦言，战亦亡不战亦亡均之亡国则开战之主权甯操之自我，虽拚命到矢穷兵尽，一败涂地犹不失为亡国之雄鬼，三国不助我，我固不得不主战三国助我，我尤不得先战东三省有失内地十八省外人纷树国旗中国人还有立脚地麽到那时候想一战而死不可得，今日非我堂堂国民流血的好机会么’众皆拍掌，汤君徐饮水又厉声说曰‘留学生遇重大问题充类至尽，不过打个电报，发封空信议论一大篇，谁有担半点血海干系还说是待我学成归国，再议办法咄待你学成归国时，中国已亡了几十年，支吾瞒混，待骗谁来我看学生中真正不作那空口说白话的人，料也不少。故我意今日有不怕死的肯牺牲一身为中国请命的立刻签名编成了一队刻日出发径投北洋痛哭流涕判陈不战之害，情愿奋身前敌万死不惧更立军队本部专为后应，我中国自甲午以来久成为世界三等国，以三等国民而敢与世界最大雄国死抗，我辈虽为大炮炸成飞灰，还不值得么。’众皆举手赞成，时某君起而诘问，谓此时既无军粮，又无器械徒手搏战势所不能，况投奔北洋安知北洋大臣必能录用又安知政府之必能主战，以学生之力，何能担当此任虽举全体学生驱而死之，亦不足当俄人之铁骑，故轻举妄动，固宜切戒孤注一掷尤所不取，汤君乃从容剖白曰‘君议极周密，政府主战与否，固非我辈所敢妄决，然今日之势，战与不战亡一耳，各报所载，政府毅然拒绝俄人，既曰拒绝俄人，岂为空言所吓，此不辨而明者一，至虑北洋不见信用，亦甚远到，然吾闻申包胥一哭七日，异国且为之感动，何况我辈挟血心啮齿可誓天日，但能与俄人一战，虽为苍头走卒不辞，北洋方招军何遽疑虑，至云军火等等。学生本不应蓄备使果列队整齐，运粮输甲，吾知甫入国门，已遭大辟，又何能为沙场之鬼，达其拒俄之目的，至云学生无用诚哉无用，徒以国家大义所激誓以身殉为火炮之引线唤起国民铁血之气节中国去，吾辈数人如九牛一毛我国民有知亦当为之涕泣。’言至此，乃厉声大呼曰‘死生一发之际尤想层层周到难道还要豫备衣衾棺椁么’众皆愤发，多涕不能仰者议遂决，同时签名者纷纷不绝，汤君复说曰‘此举是真正生死问题，丝毫不容牵强，诸君毋曰为一时大义所激，轻于从事。’时声色惨裂，众益悲愤攘臂争书名，汤君又曰‘诸君有意见不合者，尽来演说，毋退有后言，诸君有慷慨激昂之议论，尽来发抒毋蓄而不泄。’一时登台演说，声泪俱下者凡十数人，时有来签名者，汤君必告之曰‘此死藉也宜慎’签名者皆神色自若。
    是日议决各事条列于左。
    一愿入义勇队赴前敌者尽二日内签名。
    一未即赴前敌者别设本部部署军队各事。
    一电致北洋袁及上海各团体。
    一补缄与袁制军请将义勇队先隶其麾下以遂代表国民死抗俄人之志。
    一举特派员往天津与袁订定彼此关系。
    一遣人至美洲及南洋各埠。
    一遣人至中国内地各殷富地方。
    初四日签名愿入军队者百三十余人签名在本部办事者五十余人，即日电致北洋电文如左：
    俄祸日迫分割在即请速严拒留学生已编义勇队准备赴敌详亟续上。
    致上海教育会爱国学社电文如左：
    俄祸日急已电北洋主战留学生编义勇队赴敌请协力。
    至北洋大臣袁缄录于左：
    顷阅日报，俄人以东三省撤兵事，横肆要挟，附约七条剥我主权辱我国体，视我政府如傀儡，侮我国民如行尸，凡含生之伦戴天履地者，无不发指眦裂，欲食其肉，我政府毅然拒绝不为所怵，群情感动热心若狂前日已公呈电信，乞力持抗议急修战备言虽冒渎情实可伏矜，惟明公坐镇兼圻身负群望，上体宵旰之忧，下对汹汹之愤，必有以坚强不屈挽国家于将亡是以不揆疏远愿贡其愚，窃惟国家自甲午以来，情现势屈，各国以洪水猛兽之势抵隙而来割据要隘，吸引脂膏，甲国进一步，则乙国必求所以抵制之方，乙国获一利，则甲国亦必谋所以均沽之实，故台湾甫割而胶州随亡，旅大既捐而威海亦失，此夺矿山开采之权，彼握铁道交通之柄，难端一发浸不可制及庚子之变丧师弱国排外之志未伸而穷蹙之势益显列强环视操刀待割，英日连横于前，俄法合纵于后。前者以扶持保护为美名，而欲收潜移默化之效，后者以分割迫胁为公理而恐失兼弱攻味之机是以极东问题，日腾于彼国之报纸而偿金之事，各国且务相窘迫而未知所终，夫俄法既明目张胆以侵略为事，故法则煽乱于南，欲一举而得全粤俄则跳梁于北且南向而窥京师，今广西之势方岌岌不可终日，而东三省之警报，又沸腾于内外之口矣。顷闻美人已通牒俄都讼言诘责，日本亦增修军备上下戒严，中原大陆行为列强角逐之场，而我方隐忍依违人无固志或怵于积弱新败之余而禁言兵革，或狃于居间调停之策，而依赖强邻。呜呼，剥肤之灾已迫眉睫，而犹欲偷安旦夕侥幸于他人之或我恤者，是虽天下之至愚无耻亦心知其不可也。故今日之事战亦亡不战亦亡战而割地则各国无所藉口暂戢其凶暴之威而自屈则他人或引以为例，而各逞其无厌之欲是则战虽亡而犹有不亡之理存于万一之中不战则虽欲免亡而诚速亡之道已迫于终食之顷矣，昔华元有言‘过我而不假道鄙我也鄙我亡也，杀其使者必伐我伐我亦亡也，亡一也乃杀楚使。’古人于国权存亡之际兢兢若此而不惜以孤注一掷之举为徒手搏虎之计者诚见夫国耻之不可长而利害之比较不可不审也，自警报西来舆情愤懑废学忘食志在授命数日以来不期而集者百有余人，咸愿投袂归国，自效行间刻日待发，以死自誓。呜呼，某等血肉之躯亦犹群众而负笈远学未更训练既无昏瞀失心之疾亦知强弱不敌之势，而猥欲弃其所业，以委身于百万虎狼之口者，固以为亡国之惨痛于杀身奴隶之辱酷于斧钺生为无国之民不如死为疆场之鬼。苟得亲握寸铁，事刂刃于俄人之腹，虽磨顶放踵犹有余甘至于成败利钝，固非所问也，昔波斯王泽耳士以十万之众，图吞希腊而留尼达士亲率丁壮数百扼险拒守，突阵死战，全军歼焉。至今德摩比勒之役，荣名震于列国，泰西三尺之童无不知之。夫以区区半岛之希腊，犹有义不辱国之士可以吾数百万里之帝国而无之乎。吾国与外敌交战之事有史以来，不可胜纪而有败无胜为万国羞独雅克萨之役（康熙二十四年）彭春以万八千之卒，困俄人于重围毁其坚垒毙其骁将托尔布泰，使俄帝彼得不敢逞志于我而尼布楚之条约遂逐俄人于外兴安岭以北不得南逾一步虽盛衰之势。今昔悬殊而亦足以见胜负无常，惟所自召安见斯拉夫之民族必雄长于亚东而可萨克之兵士果无敌于天下者哉凡今所陈，自是明公所洞悉而顾喋喋不辍，重渎尊严者冀某等义愤之忱见谅于左右不徒以众寡强敌之不敌，而怪哂其妄也，顷议公嘱○○即日诣辕，敬陈一切惧谣啄之言或已先入故复肃上一缄，尽布其愚幸赐容纳不胜屏营。
    于是数日内，各省皆开同乡临时会，研究极东问题于义勇队事无不赞成（各同乡会演说略）其中有数事，最足以震动国民实我国从来所未有也，今略述之有方君声煊者年方十四，闽人也。闻俄事后，日夕涕泣，求签名于军队众以其稚也，止之方君曰吾为国死讵殇耶。遽奋起签名翁君浩持之哭曰方君方君我北征且签留汝为吾国义勇种子，死更有光大于我者，吾辈日日言报国，今予为势所迫仅一死以塞责罪且不可逭汝复轻身殉此胡为者举座皆泣不可仰，此一事也。又有潘君国寿者，年虽十七甚矮浙人也，亦签名于军队同乡人皆止之不可又劝其改归本部往内地游说少年潘君大哭，终不可屈此又一事也，又女学生闻俄事后开，共爱特别会胡，女士彬忧首演说兹录于左。
    呜呼，  我最爱之祖国，将为他族所统辖，我最亲之同胞，将为异种所奴隶，岂不伤耶，岂不耻耶。我等既为国民，则国之安乐当共享之国之患难，当共肩之要而言之中国之兴亡即我辈之生死也，我同胞诸姊既能出洋留学，必能明白其理何絮絮为今俄祸如是其亟各国将接踵效尤我辈既知亡国之惨奴隶之耻而顾任其灭亡任其残害是岂我辈之所宜出耶，抑岂共爱会之本旨耶，想我同志必有以持其平日之所学以极我中国以救我同胞也，日内在东有志诸君亦以此故亟亟聚议商酌拯救之道，兹已公议组织军队，其志可钦，其情可哀然亦四万万国民人人所当为而无可推诿者也，我辈自问亦宜有所尽宁以女子非人自弃责任耶，我虽不才欲以螳臂之力共襄此举诸姊以为何如，我想祖国瓜分同胞奴隶将有何面目以留学耶。
    演说毕胡女士彬夏，林女士宗素，陈女士懋勰方女士君笄华女士桂龚女士圆常钱女士丰保曹女士汝锦王女士莲咸签名军队帝国妇人协会长下田歌子闻之，急欲阻止，女士咸涕泣曰‘吾辈且无国安得有身更安得有学遂决议从军北征，任军中看护死伤事，并电致上海女学校其文如左：
    国祸急女生入赤十字社同义勇队北征告女学校协助。
    初六日复开大会，公议规则（规则略）已签名诸君咸到，议毕呼义勇队万岁。
    次日得北京大学堂学生来电，云‘俄危急宜设法阻’此间覆一电云‘留学生已编义勇队电北洋备赴敌’又得上海教育会覆电云‘电悉赞成余到东面述’。
    军队成立仅五日，神田警察即来干涉请王君嘉榘、钮君永建、张君肇桐、林君长民四人，往警察署时，钮张二君不在会馆，即由王林二君往见，其问答之词如左。
    （问）闻贵国留学生因满洲问题有义勇队之设确否（答）王有之，（问）闻队中规则及组织有队长有军曹等名目是与军队无别此事于日本外交上颇有阻碍（答）林此事虽名为队其内容不过练习体操并无军械军服不能成为军队（问）留学生监督知之乎（答）王知之昨日已有命嘱吾等废止但此次创立此举时本因俄国七条条约并俄使宣言欲收东三省入俄版图而起据目下情形七条之约已经取消此事照原定规则已议停止（问）体操时有用铁铳否（答）王无之但会馆中本有体操器械即不关满洲问题留学生亦时至练习（问）练习时人数过多邻舍闻之亦颇张皇（答）林教育的体操亦与乱暴举动不同警察长言教育的体操尚无妨害若组成军队，则日本有主权不能不干涉（答）林并非军队此事当俄使宣言号外发行时本度即日开战，则留学生等当即日返国彼时成军与否系在敞国国境并不在贵国也，若今日情形则在贵国一日便为一日学生与军队实不相类，警察长言君等爱国之心实在可敬（答）林此为有生所同具无所别于众，警察长言自表面视之实有军队形式务望速解（答）林照规则办理自当解队，但体操为体育起见仍时常练习此于外交主权等问题似不相关今晚当有覆信。
    是晚开谈话会于会馆，先由王君嘉榘报告与神田警察长问答情形，次钮君永建云，俄国问题午后号外又加紧急，但现在办事内，外皆困只得照昨晚议论解散形式，不解散精神改作军事讲习会，请众公决，盖昨晚因日本外务部以义勇队事，招汪监督往，言此事于国际上有碍，故蓝君天蔚钮君永建蒯君寿枢弃叶君澜谢君晓石等曾于此研究过也，是以今晚之会，多主张改变面目，而精神断不能解散云，其覆警察署信稿录于左。
    义勇队已照队中规则解队惟教育的体操，此后仍时时讲习不同军队形式特此奉告。
    次日在会馆开大会，先由汤君述开会词，次请汪君德渊，报告上海情形，其报告词如下。
    上海教育会，本有编义勇队之意，得东京电时，已编成义勇队，爱国学社学生，有百余人入义勇队主战者甚多，意在无论有无俄事暂时必不解散。
    演说毕汤君，胡君文澜等相续演说，皆主张稍改形式至于精神仍一毫不改，于是公举钮君永建汤君为特派员，往北洋以探消息而军队则改名曰军国民教育会其规则俟下期续登。
    （三）成城学校运动会补悬龙旗事件
    阳历四月二十六日，成城学校大开运动会，运动场中，高悬各国国旗，独中国龙旗无之。吾国留学生大哗，遂有浙人汤某俞某闽人翁某院皖人葛某同诣监督处诘问，监督曰各国国旗，随意悬挂，不关紧要本无一定规则，诸君何喋喋为汤白不然，今日运动会，乃敝国学生与贵国人合同之事即敝国未入万国同盟会，亦不应将敝国国旗一笔抹杀，如谓不关紧要，无一定规则，盍补悬龙旗，以示无他意，监督语塞以他语乱之。汤某等遂退，大号召同校学生，自费生及湖北四川南北洋官派生，计近二百人同聚集大讲堂时校外吾国留学生来观运动会者，亦近百人有坐者有立者各含一种羞耻心，愤恨心屏息无一语，汤某首先演说国家之痛，声泪俱下一言未毕而同声号哭者数十人相约共同一致，如不补悬龙旗本校学生决不赴会，校外来观者亦大感动，相率不赴会场，少顷少佐某请汤俞去，深自引咎曰失挂龙旗之事实监督一时忘之，兹监督已知罪断未敢蔑视贵国余已发电话遣人速取龙旗至，诸君其毋以前事芥蒂，仍一例赴会汤某曰学生等非有怒於监督亦未有不慊於贵国特自动国家之感情无颜赴会耳，敝国国旗之挂否余等原无俟要求，请君亦毋责备监督也，语毕退出而少佐已达知校长急悬龙旗，一於各国国旗之上，又竖黄色青龙大旗一与日本国旗并立於会场中央，然学生卒以耻辱故无一赴会者闻只有满洲籍一人会云。
    ○（四）大坂博览会人类馆台湾女子事件
    录游学译编
    今年日本开博览会於大坂，会中有所谓人类馆者，理学博士某所建议创设者也，先日日本诸新闻纸称，“将於馆内罗列虾夷印度人朝鲜人支那人及南洋群岛土人，以考其生活高位之程度。”中国留学生之在东京者，见之大愤恨，议移书内地士大夫，阻其来游，并函约华商之旅居大坂者，协谋所以阻之之策，且谓如有中国人应其招聘者，当以相当之权力处分之事方发，而日本政府已下令人类馆取销此举，其后开则人类馆中有一女子服中国服纤其足日本人谓是台湾人，而中国人往现者或言是湖南人，游历员某君过博览会，见之心疑焉，即往谒神户领事某，言“人类馆中小足女子，状可疑宜就日人穷诘焉。”领事云“吾固闻此女子是湖南人，虽然吾亦无术以处之。”某君乃来东京谒本国驻日公使，具道所见公使答如领事会湖南留学生开同乡会，某君即以所闻宣告会中，湖南学生大愤言“日人辱我已甚，吾曹誓必干涉之，力不足则吾曹当相将归国。虽然彼女子果为湖南人与否尚不可知，不深考其所从来，则无由措手。”於是立举周君宏业往大坂调查，周君即时就道至博览会，则见有所谓台湾吃茶店者中一人，能操北京语周君就问“台湾人在此者有几何人”答“有十余人”又问“人类馆中有台人耶”答言“有一男一女”又问“彼女果是台湾人与汝曹同来者否”答言“是也，彼今为日本人所雇，月受雇金二十五圆”周君寻往人类馆见一室，榜曰生蕃室中有三人，其两人状实生番，其一人则华服纤趾，似非生番种，守者指示游客云“二人者生番一人则台湾人也”寻他客皆去，周君独留，问此女云“汝是何处人”彼不解即又操日语问之始云“身是台湾人”又问“台湾何处”答言“台北北门街人”寻又操湘语试之云“汝本是湖南人，奈何欺我。”彼不解亦无怍色，验其情状实为台人无疑，周君乃见馆中干事谓曰“余此来无他，为是华服女子，故欲有所问，君能容我毕词乎。”彼言“君辱有问余当详答”周君言“余闻此女子非台湾人，乃吾国湖南人，言者凿凿类非讹传，吾国留学生，特使余来详询，苟所闻不虚，吾留学生当以吾人相当之权力，来相干涉如信系台湾人者，则吾人亦无多言，请君详告。”干事乃曰“日本人亦或疑此女自贵国来者，但实是台北北门街人，由台湾日日新闻社长绍介而至者，吾大坂府知事处及大坂警察署，昀有届书（译言呈状）可考，抑向者敝馆尝欲雇贵国人数名，以贵国学生阻止中辍，今安得以贵国内地人诈称台人相欺诬乎，余请力辨其误，并乞转告贵国学生勿疑。”据此则前所疑为湖南人者，盖传闻非实无疑矣。周君即曰“余闻君言甚明，虽然言出于君口入於吾耳，他无可证者君若能以所言形诸楮墨使余得持归示众人则足以表君言之确实而余亦得以尽此来之任务。”彼即云“此甚易事，但本馆尚有代表人，余不能擅许，今日余当与彼商之，日日将覆君。”周君曰“旦日将余复来乎，抑君且辱顾也。”答曰“唯君所欲”周君曰“明日余复来”时座有一日本人似客状，进谓周君曰“余与人类馆固无关系，余请以一私人之意见，质诸足下。所谓人类馆者，固将罗致世界所有之人类於一室，以助学术之研究初无恶意者也，向者馆中欲雇集支那人若干名，而贵国学生，对之辄动义愤若彼者抑岂有说乎。”周君曰“君谓人类馆是何意，余固不能深知。虽然既称为人类矣，则不问其为朝鲜人，为支那人为阿利安人为其他番人，抑所谓大和民族者之贵国人，皆在此名词之中，无有文明野蛮之别也，向者余等见新闻纸所载，则馆中所欲陈列者，自支那人外惟印度朝鲜虾夷及土番等而止，窃惟支那国势今虽至此，然以人种言之，则其生活之程度，若文明之等级，与日本人与阿利安人，亦有难以轩轾者，今君等罗陈一二劣等民族，而欲夷我使与同列，此吾人所以憾也。”彼言“君等此意固不谬，然吾人始愿实欲举西洋人及其余一切人种，悉陈其中，以经费不足，西洋人居处较远佣金亦较钜，故但举近邻诸族充之，非敢相侮也。”周君曰“余闻君言已深明君等之意，顾已往之事，不须深论，余此来非以此事，不过欲知彼小足女子之是否支那人而已，适闻干事言已明了，今所求者欲馆中证明此人之来历，与吾一书，使余将归示大众，干事若幸从余请，不胜大愿，否者余亦将以干事所言，转告同学顾终不如得馆中一纸之为愈耳。”干事闻言，即又进曰“余决无不允君请之事，但尚须与代表人商之，要当使君等释然也。”周君曰“甚善”乃出，翌日复往见干事，至则大坂府警察署长知事府吏及当馆代表人皆在，干事即曰“证明书已就，今当与君”周君曰“幸甚”干事出，警察长乃谓周君曰“君观此女子为复支那人否也。”周君曰“余据当馆干事言，已知其非，然彼虽台人，余知其非生番种而支那种也，诸君固知台湾有土著有客籍，土著即生番，客籍则汉人及其他种人皆有之，彼实客籍也。”警察长曰“诸君对於此举，感情若何。”周君云“余此来不过欲知此女子果为何地人，苟得其实则余之目的已达至於吾同学则吾归之后告之以源委虽未知舆情之若何，然台湾今为贵国领土而此女子又实为台湾人吾人如复有所言将起国际问题，吾同学深明此关系，苟知彼妇之非吾内地人吾人即无他言也。”彼又言“留学生意见，欲使吾人遣去此人乎，抑听之乎。”周君言“此留学生公意非吾所能确实顾以吾一人之私见言之，则此女举止颇羞涩，凡人稍有知识使供众览必有羞恶之心自与蛮人不同，故余颇以为可悯然余非敢公言不过以私意质之诸君耳。”警察长曰“君言甚合理”乃去，顷之干事持证明书至，即以相授周君复与语，语意略如与警察长相问答者，寻又问当馆代表人曰“彼妇既为台湾人余固不当有他言，假如支那人欲乞君等移诸馆外君等亦许之，否非敢以是为请不过吾人以为间谈之资而已。”彼言“固亦无所不可，然余为君等思之，窃以为不必君等如干涉外国臣民之事过当殆非所宜也。”周君曰固也，响者固言以此为谈资非必有此事也。彼又言“馆中待此人甚优”周君曰“然则君等将移诸生番室外乎”曰“然”言已，君周遂出。
    附证明书原文
    ○御答书
    本馆开设以前■■贵国北京■於■贵国人五名计雇入■τ兄候处贵国其■筋■■注意■次第■有之候为■其■雇入■中止■幸■损害■被■■仅少■■■■仕合■■然■■日下当馆■■杂役■服■居■妇人■即■左■在籍■者■有之候。
    ○台湾台北北门街五十四番户李阿牛娘
    ☆李宝玉二十年
    右■内地人■少女■共■薄茶席■称■■高尚■■优待场■周旋■■■居候样■■■■殊■贵国人■御意向■承知居候事■付■何■■人种■对■■■优待■尽■充分■自由■与■且■苟■其■土地■耻辱■■■可■■■说明■■总■世界各国■风俗状态■识■■■■目的■以■学术研究ノ资料■供■■样取计居候间幸■御洞察被下度右御答申上候。
    追而东京帝国大学理学博士坪井正五郎君■态々出张相成■同君ノ意匠■成■■世界人种地图■展观■且■大学人类学教堂室■备付■■物品数十点出陈相成■大■学术上裨益■相成居候可然御披露可被下候。
    明治三十六年四月
    学术人类馆
    周宏业殿
    译文
    本馆开设以前原拟於贵国北京雇请贵国人五名嗣以贵国查禁事遂中辍亏损仅少差以自幸，至目下在敝馆服役之妇人则其籍如左。
    ○台湾台北北门街五十四番户李阿牛之女
    ☆李宝玉  年二十岁
    右与内地人之幼女均使给事于上等茶室，且敬体贵国人尊意不论对於何等之人种皆竭力优待与以十分之自由，苟有足为其地之耻辱者均不言明要在周知万国之风俗情状以供学术研究之参考而已幸乞洞察敬覆不具。
    再者东京帝国大学理学博士坪井君特地惠临出示所撰世界人种地图，并以大学人类学讲堂中所备物品数十件辱赐陈列是於学术上大有裨益并乞代为宣布。
    周君宏业，既归自大坂则告其友人汪荣宝曰，余以人类馆事件赴大坂，调查与彼中干事反复问答垂千余言，始确知馆中所佣小足女子，向所传闻为湖南人者，实为台湾人无疑矣。虽然今一言台湾人抑似非我族类也者，夫台湾人则固与湖南人何择乎，昔之台湾人犹今之湖南人也，孰为而使今之台湾人不得与吾湖南人齿也，孰为而湖南人者日本人犹不得惟间鞭策之而彼台湾人者一惟其所倡优畜所奴隶视而使吾侪屏息结气熟视其比肩于野蛮人之侧而不得吐一言也。夫台湾人则既不免有今日矣，吾又乌知夫今日之湖南人若其余行省人异日不更列於何国之人类馆中，而后使吾人有屏息结气熟视而不敢发一言之一日也，方吾之与馆人相问答也，盖一言及台湾人，未尝不逊色下气忍无穷之涕泪而惟恐其词之骋也，女子者固俨然服吾支那人之服，操我支那人之女红，声音笑貌抑未尝有毫发异也。而今以其父母所与形造之小足为万国人览观而姗笑焉，吾支那人之有女子者吾女兄弟之与此台湾人有相似之履者其审听之其审思之矣。周君又言曰，彼日本人之於我，则诚无礼矣。虽然吾据理以与之争，彼则又曷尝不可拆也，以吾无权无勇一书生，而与其帝国大学博士建议所设富商大贾出金所布置之人类之事，而彼反覆陈说，务相交欢始终未尝出一无礼之言，余益心悲夫吾公使吾领事锦衣玉食熟闻夫同胞之摧辱屈折而夷然不以为意猥曰，吾固无术以处之者其肺腑其度量信哉，其有以异於人也，抑余在大坂凡四日，士女游观者肩摩毂击，烟云相连皆嬉然有大平之乐余在其向悲不自胜怆然若涕之无从者，嗟乎，彼嬉然乐大平之士女安从而知吾心之痛亡国之惨乎，荣宝闻其言而悲之，故诠次其间答以告他日将为不知何国人类馆陈列品者之吾支那人。
    ●第四期・小说
    ◎血痕花
    ☆蕊卿
    ○第一回  唤狮梦从头演稗史  遇蛾眉慧论感英雄
    话说西方欧罗巴洲，有一个强国叫做法兰西，这个国度算是世界上生产革命的血地。那法兰西的革命，可分三个时代，第一个是西历一千七百八十九年的革命，第二是一千八百三十年的革命，第三是一千八百四十八年的革命，这第一次的革命是推翻腐败的政府放杀优柔的君主扑灭专制创立共和，当时不知流了多少志士仁人的血才以彀热腾腾造出这民主政体的法兰西国来，所以每年到了七月十四日，法兰西必定举行这第一次大革命的纪念祝典是日饶歌溢地，家家爱国精神，旗影翻风处处太平景象，真是说不出描不尽的衣冠人物，锦绣山河，那时东方狮子国，有一留学的女学生，不知姓甚名谁，却生得豪肠侠同，爱国忧民看了这情状，回首想望自己的祖国，依然惨雾沈沈，黄埃黯黯，那里有一点振作的气象眼见得这四万万人民一百四十余万方里的国土从前亡在一个的异族的手里，如今是要瓜剖豆分亡在多数的异族的手里了，思前想后不觉万斛热血涌上心来，霎时闲心绪撩乱，便把书本丢在一边，恍恍惚惚出了院门，独自行去，陡看见前面金碧辉煌，显出一座绝大的梨园来，逐队进步看时，却演的是法兰西‘血痕花’故事，唱得声情激越，坐中看人的也有叹的也有泣的，直至末了‘证花’这一出，只觉笙管悠扬，台上供着香花只看那
    （生扮美藤守正  旦扮尾形枫娘执花上）生唱（四门泥）控鹤翅故国重来如梦望下界山河弄影，早涌出贝阙琼宫凄风苦雨鬼魂雄思量旧事心都痛波喧云哄衣冠，血红香销玉冻罗纨梦空放灵光才消得万户香花供（杂执自由神旗，鼓吹绕场下）旦唱（前调）看一片玉簇锦团如画，若不是英雄铁血争得个世界繁华，自由海万丈灵楂……氵页索要……大家努力齐撑达男儿休诧白骨虫沙女儿休怕青冢莺花恶风潮造就了璨璀庄严界。仝下
    这女子听了曲子，字字刺入脑界，愈觉慷慨激昂，坐立不住，径自走出园来，到一条宽敞恢宏的街上，只见那边来了一位儒者，目光奕奕丰采翩翩。虽是衣衫蓝缕，却早满面露出一段豪侠的精神来，正要问讯时，只见那人开口道看你这小妮子娇柔文弱有甚心事也，在这里长吁短叹呀。这女子正色道人非木石那得无情，况我身在异乡心怀宗国那一时那一处那一事不触目惊心呀，那人改容道，原来是一位有胸襟有肝胆的女杰，可敬可敬，只是如今你们这老大帝国，昏昏君相蹂躏民权通国之人大家甘心替奴隶做奴隶罢了，至于女权两字二万万女子的脑筋中影儿也没有见过，教他从那里生出些智慧来呀，这女子道不然天下的事总氵页有一二个人起点才能彀慢慢的洋溢於全国哩，如今男子的责任，是不必说了，做女子的既然稍有智识这责任也就万万脱不了的世界上的人类女子既居一半世界上的事情女子也就有一半的担儿我国女权不能发达的缘故，细细想来第一是由於没有教育，第二是由於没有职业，第三是由於没有社交。所以把好端端的人都弄得如傀儡一般举动也不得自由活活糟蹋坏了，如今我同胞女子要晓得男女平权万万不能受人压制的第一要把家族上的压制打破，第二再把社会上的压制打破才好同着英雄豪杰大家齐心努力把政府的压制打破替我国大大的造出一个幸福来了，不信时试把古来欧洲历史上的女豪杰一看就晓得我们脂粉丛中绮罗队里也可以做这惊天动地龙拿虎攫的革命事业了。如今我索性说了罢，我国的革命与各国不同第一我国的政府不是我们本族的人，他从前种种虐政也不容说了。如今是日暮途穷，倒行逆施，他但保一已的安乐，却把我们的生命财产尽向外人分送，你看东割一地西让一城朝送一路暮奉一矿竟是把我们的生命财产当作邀请外人残虐我们的聘金酬劳外人杀害我们的礼物你想伤心不伤心呢。有的说，如今各国势力侵入的时候，氵页要大家打破界限，抵御外侮不是阋墙内乱的时候了。无奈我们虽如此想，偏那不识好歹不受抬举的人，先要明明分出一个界限来，种种猜忌虐害，他这忍心毒手是情愿把这分锦绣山河来送与外人断断不肯奉还原主真是司马昭之心路人皆见的了，况且这‘民族主义’是最要紧的，你看爱尔兰被英国并吞，他人民心中常常气愤不过，从前维多利亚女皇行即位六十年的祝典，处处张灯结采，只有爱尔兰，他偏高悬黑旗以示国丧的意思，可见这民族自治的精神随你独夫民贼有遮天的手段也压制不住的试问欧洲各国都不是经过了这民族主义的时代才能彀到今天这地步吗，要是没有经过民族主义想踮在这优劣竞争的世界上是万万不能的呀，又有的说今天若讲革命，各国必来干预恐怕革命没有成功，倒把自己的国送掉了，那知外人干预是万万不能免的，就不讲革命那一椿事外人不一干预么，现在我们多数的国民仍旧服从这少数的政府所以外人利用这政府来支使我们，要是我们果真一心一力大家不承认这病国殃民的政府，到那时谅外人也断不会帮了少数的政府来与我们多数的国民为敌哩，最可笑的，那主张和平的人说，须要劝化政府，等他慢慢醒悟过来，颁布了几条宪法，人民都得有参政权，也就罢了，何必定要掀风作浪呢。不知是万万望不到便望到了这真正的政权倒在他族的手里，我们本族的人仅能彀得些参政权也就可耻的了。况且这宪法不是由国民血肉搏战来的也，断不会极力拥护过了十年八年不过仍旧归到专制政体罢了，日本的宪法，远远不如欧美，虽是由於现在政党腐败，到底他宪法的性质与各国不同我听说朝鲜明年也要颁布宪法也。难道就可算得数吗，如今我们的同胞若想一个完全的国民须要求已求自立不要望政府，望政府便是奴隶的性质，今天只有教育与暴动并行一法真正爱国的人总要彻头彻尾一拳碎黄鹤快刀断乱麻不惜口血眼血脑血热心热力做将去现在目的，虽不能尽达将来总有大放光明功德完满的日子哩，至於说破坏可怕，要晓得破坏也破坏不破坏也破坏，这句话是大家都听见过了的，况且我所说的，是破坏那已经破坏过的不是破坏那未经破坏过的，你看二千年来几个圣君贤相天天假仁假义行些善政早把这人格破坏，暴君污吏种种无情无理行些虐政早把这人权破坏一部廿四史那一椿不是破坏的，今天是由破坏渡到这建设的时候须要把这数十万如虎如狼如鬼如蜮贼民的官吏一网打尽，把这数千年如醉如迷如疯如狂蠹民的学说一气扫尽才能彀算得破坏哩，如今号称志士仁人的，主张和平立宪其实他不过‘运动政府巴结官场’八个字那里真正有爱国的精神呢。咳那晓得这‘做官’‘靠官’两椿事是断断没有用的，凡事总要从我们国民自己的身上做起才是，你看各国的革命，要不是有这一起断ㄕ殒命，乐死不悔的人，把这铜墙铁壁的专制政体打破，后来的人又那里有这和平幸福享受呀，吾生平轻易不崇拜人，然读了法国革命史，见这几个女豪杰，奔走呼号舍身忘家，在革命史上大大的留下一个光彩纪念，看了不由得令人起敬起爱香花顶礼说不出的倾倒哩，那人说道，听你这女子说的倒也不错，只是你国的妇女要是都有这样的思想那就好了，如今我有一书，你可拿去传播於世，便可超度众生，脱离苦海了。这女子听了连忙拜谢，要问那书名及那人姓氏，举首看时却不见了。只见有英姿爽飒气象瑰奇高耸云表的一个革命老祖卢梭的石像不觉恍然道这里原来是武良街，正惊叹间忽见那石像底下涌出一阵潮水来浩浩荡荡冲将过来早已イ漫了世界，这女子也身不自主，随着那潮水卷去耳边但听得哭声啼声笑声骂声怨恨声呼号声兵火杀戮声好一似天崩地蹋雷掣雷轰，不知经了多少日子过了多少道路才觉潮势稍息，开眼看时已近彼岸忙跃身上去幸喜衣服不曾沾湿，回头看那潮时犹兀自汹涌不止急望那有人烟的地方走去，觉得山明水秀，柳绿桃红真是别有天地，又看那街市的热闹长街短巷，接甍连栋人文济济，讴歌不断却一似曾经熟游的地方，仔细看时原来是从小生长的钱唐江上武林胜地因自笑道被卢梭这一潮竟冲到这里来了，正说时，忽听得一阵筝管之声随风吹来，却见前面有一座绝大的梨园看时却分明题着自由园，入园见百丈嵯峨舞台之上金灿灿标着剧名却是“浙江潮”三字喝声采，正要看那戏文觉得香肩上有人轻轻拍了一下，忙回首见是同来法国留学的女伴，笑向说道姊姊做得好梦呀，擦眼看时原来是一场大梦，自己仍在日常起坐的一间小小书室之内，回想梦境，历历在心因都告诉了女伴，这女伴笑道，姊姊真是说梦话哩，只怕你梦醒了别人的梦还长哩，我却新得了一书，且请看看，遂接书看时，却正题着‘血痕花’内中叙的事实，说一千七百八十九年破巴士的狱起至一千七百九十三年杀路易十六止都是根据正史，没有杜撰，阅了一遍，因说道这书中的事，我早都明白的了。如今我听得日本东京我省留学生新出一种杂志，叫做什么‘浙江潮’何不把这书钞写出来，刊在里面也好教我同胞姊妹大家看看呢，商量定了，遂把这书编译出来并题一首贺新凉的词在上面。词云：
    龙战沧波热望中原江山似画竟无人惜雌雉风友天醉也，卷起毒埃如墨痛往事铜驼荆棘试问新亭樽酒地更销凝几度闲风月猛回首斜阳黑，世间儿女深情极算千秋兴亡多少香名历历铸得国魂青史上环喂槔雌嗑料读了应添，呜咽我待沈沈狮梦唤把三生遗恨从头说滴滴泪滴滴血。
    却说法兰西自路易十六即位以来，虽有维新之志，却自优柔不断，外则权臣专擅内则皇后放恣，把国事弄得一日不如一日，财政的困难刑罚的滥用，真是万民涂炭道路侧目，到那一千七百八十八年的夏天，全国瘟疫大行死者不计其数，及到冬天又大寒大冻，连月雨雪，人民饿死冻死的充沟填壑，这皇帝及贵族僧侣，却自高居深拱依然朝朝歌舞，毫无一点救灾恤民的意思，及至一千七百八十九年春天气候渐渐暖起来，那一起没有饿死冻死的失业穷民，都携者挈幼，到巴黎来乞食，人数至有二三万之多，官吏见了，全然不来采问，这起难民只得暂且栖住在旧王宫的花园内，这花园是路易十四时候造的，当时费了数百万的民腊民膏才能造就。后来又另起离宫穷工极巧，更比这花园雄壮富丽，因把这花园弃了，从此也没人修理看管，渐渐荒芜起来，就都叫他做旧王宫花园，这起难民得了这个所在，天天出来乞食，究竟人数太多，老弱的人，不能行动却早饿死了多少，其中年轻力强的人，就出来做做贼盗，始而偷窃继而虏掠，越聚越多竟至横行都市，毫无忌惮巴黎的警察都是些间汉出身只会欺侮平民遇了这等盗贼倒缩头缩脑不敢出来，所以巴黎市中的乱象一日甚似一日了，那时巴黎的大学校，有一学生，姓美藤名守正却是宦家子弟，年未弱冠生得仪表非凡学问渊博，豁达诚实最喜扶危济困，因此在学生社会中，早有名誉，他生平最恨专制热望共和逢着人便把自己的宗旨暗暗鼓吹，却得了许多同志，因起一社名为‘学生团’只为政府严禁，不敢明目张胆，遂隐然成了一个秘密党又私自刊发杂志书籍更立了许多的机关后来同志之士，都来赴会人数渐渐多了。一日礼拜休息，美藤同了校中的朋友，出来游玩，那时正是三月的天气，风日清和花柳明媚到勃罗来，公园中坐了一会，见有几个会中的人，互相握手招呼谈了片时，走出园来却见街市闹处，难民麇集拥护不开，警察执着手棒乱打，难民不服互相争闹起来，登时来了许多的兵卒把为首的人捉了去。美藤见这情形，愤恨叹道，这些难民不都是我们的同胞兄弟吗，如今因为无衣无食，流为乞丐国家有政府是为计画全般人民的利益而设今天政府不救恤难民却一味的横蛮压制真是至不平等的了。又说道，我们同志要图国家的进步先要谋政治的改良，现在民不聊生到这地步那罪魁祸首全在政府若不把这专制的政府推翻便天天讲革命也是无益的，同人听了都称是，遂回校来。到次日大家聚议道，现在既要实行，这教育万万不能不讲究的，於是草定章程，立了一会谁知这事触了校长的怒，那校长姓堀甸名青海，是个僧正，生得顽固非常，专事压制学生，凡新书新报都不准阅听见美藤要立什么会，登时大怒便出了一张斥革的告示道。
    该生开会结党显干例禁本应从重治罪，姑念年幼无知着，即革逐出校以儆刁顽而端士习。
    众人看了都替美藤不平，美藤也不辨论，收拾书籍衣服，别了众人自还家去，却说美藤的父母早丧，家事都由姑母管理，这日美藤归家，姑母问起缘由，便大骂美藤不安分没出息不巴结向上所以被校中逐了出来，遂不容分说，把美藤赶出门外，关了门口里犹兀自骂道，随你这畜生饿死冻死，倒在街上或是深山旷野，死於非命从今都不问，都不与我相干。美藤又被这场羞辱愤恨攒心，忍着气跑去，要找几个同志商量。是日天气阴霾密云黯澹刮地东北风，吹得尘沙乱走，美藤从僻路绕出街市，走得匆忙，忽与一骑马相冲，几乎打跌只听得马上的人发声道，呀不是美藤哥哥么。美藤看时马上却是一位佳人，生得长眉小靥杏脸蛮腰头上戴着银编草帽，帽口插着遣颤的五色花朵，身上穿着浅枫色柳纹缎的衫儿，腰下系着深黑缀花荷叶边的长裙，正是从前同在中学校卒业的一个女友，因失声道原来是枫妹妹吗。却说这佳人姓尾形名枫娘天生绝顶聪明，温柔机警素志不凡生平也是醉心共和的，因此从小便与美藤情投意合，当时枫娘把马勒住道适才马惊得跳了，妹子道是谁人，却原来是哥哥，不知哥哥为何这等仓忙，却要往那里去呢。美藤听了搓着两手，垂头不语停了一会说道，妹妹好意问我，真是无从说起，说时活活羞死人枫娘诧异道，哥哥为什么这般模样好教妹子放心不下，哥哥素日待妹子如手足一般，有什么事说不得的，如今请把疑难的事告诉妹子教妹子也好替哥哥分忧呀。美藤想了一会，叹口气道，不瞒妹妹说，我如今是无家可归的了。枫娘惊异道，哥哥这教说真教妹子不懂了。美藤遂把出校还家的事，细细告诉了枫娘。枫娘道，这堀甸青海与令如母，真太岂有此理了。说时遂搀着美藤的望离鞍下马来，重启香唇向美藤道，哥哥不要气恼坏了再慢慢从长计议才是这顽固的堀甸，与没慈悲的姑母也不犯着与他计较，又叹道咳可惜桐奕叔父不在家，要是他老人家最是慷慨义侠，肯救人之急的。美藤道，说的桐奕叔父往常待我也是最好的，他的令郎国安兄，现在路易大学校是与我最投契的学友，可惜桐奕叔父如今到亚美利加去了。虽有缓急，也是救援不到，枫娘道，桐奕叔父与我父亲是最要好的，他到亚美利加去后，他就托我父亲照料他家里的事，所有佃户工人都是托我父亲管束，每一礼拜总有一次书信来往，妹子想他现在亚美利加联络海外志士创立团体最是有热心的哥哥如今何不到亚美利加去走一趟也可增长些见识呢。美藤道，妹妹虽说得是，只是如今风潮一天紧似一天眼见这革命的事机不日就到了，那里还有四五年的工夫到外洋游学呢，枫娘道哥哥说得是不过妹子想亚美利加是个富贵自由的国，最可以作我法兰西的模范的。两人说着，投一深林来把马拴了，拂石坐下，枫娘又问起美藤近来的情事，便恳恳款款的劝道哥哥现在正是青年的时候天生得一般豪杰的人物，如今政府的专制达於极点群鬼横行惨无天日我们以慈悲为义务以仁爱为职任偏他许多贵族僧侣，横行不法，他自己得有许多特权，凡平民则无论是农是商不管凶年歉岁，一味的横征暴敛加税厚赋，做平民的夏天大太阳底下挥汗如雨，冬天大霜雪里面流血如豪拿性命去挣的钱财产业都把来与政府浪费浪用还要差人四出明查暗访扮做色色的人没昼没夜没东没西到处侦察诬人罪恶搜人过失要有人稍些说几句政治上的话或稍此议论贵族僧侣的行动便立刻捉将去，轻则流杖重则斩首，如今巴黎市中被这样魔鬼捉了去下在牢里朝打暮敲丧了性命的不知多少，我们看了这情状一腔热血如何按捺得下，现在东一处西一处，革命军风涌云起举世骚扰正是时势造英雄的时代了，妹子想那些官立学校没精神没规则办学校的人都是狗屁不通一味讨政府好压制学生束缚言论行动那里晓得教育的真理，如此办去不过养成奴隶的材料罢了，倒把人志气消尽筋力磨尽虚费贵重的岁月做那无益的学问，如此有何用处。哥哥如今因为开会结社，劝化同学远行射猎养成体力，却触了学校的规则逐了出来这真是正实的神明隐隐救出哥哥於恶魔手中，哥哥被这老孝朽顽钝的堀甸逐出校来被这信仰僧侣不知正理的姑母逐出家来正是哥哥脱离羁缚的第一纪念从此自由自在真是天大的幸福，妹子想哥哥性情磊落腕力强壮，又有许多同志，现在既不愿往亚美利加去，倒不如暂且在妹子家中住几时，养筋力习学问将来事机一到就可替国民尽力，妹子近来也结了闺中许多同志，从此大家正好一心一力讲求办事的方法，如今的人天天吵革命妹子想这革命不是口上空说的，第一要紧是下豫备的工夫不知哥哥意下如何，美藤听这一席话，语语沁入脾腑。忙说道，做哥哥的心事，妹妹都是晓得的了，妹妹句句金石之言，我便铭心刻骨，终身不忌，枫娘更要说时，只见那边来了一位精神抖擞虎项燕额年纪约五十左右的人，正是尾形先助，枫娘忙道，呀父亲来了，遂向前道父亲几时也到这里来了。美藤也忙过来与尾形握手，说道方才侄儿与妹妹说的话伯父想都听见的了。尾形点着头，回面望了一望，开口道幸是我在树阴里，听了不打紧这里靠着官道大路，耳目甚近，这些话是要小心的，贤侄且同我到家里来，遂令枫娘骑着马先行，尾形同美藤走到家时，只见那马系在门外一株垂杨树下，枫娘早回来了。忙出来接父亲并美藤到屋里坐下，尾形又细细问起美藤的事情来，见美藤年纪虽轻应答如流，却语语诚实，便十分爱重，遂把自己历年来所经营的事业都告诉了美藤，便说道贤侄是晓得我一字不识的，往常虽有女儿帮我办事，究竟一人忙不了，如今得了贤侄正足慰我平生之望，美藤见尾形先助虽不通文墨，却满面慷慨一段忠义之气早令人悚然起敬，因说道侄儿从小没了父母，又没有兄弟姊妹，如今伯父与妹妹这样错爱，教侄儿真是感激不尽，当下大家都是欢喜，尾形又说道，先时贤侄与女儿说的桐奕君，如今已归国来了，美藤与枫娘听了忙一齐问道，桐奕叔父如今为着什么事回来了呢。第一回终  （未完）
    深心起百际，遥泪非一垂。
    徒劳妾辛苦，终言君不知。
    ◎调查会稿
    ○绍兴新昌县物产表
    ☆新昌陈拜庚投
    新昌全邑，物产繁多，今划分三表，第一表五谷菜蔬隶焉，第二表药材杂产隶焉，第三表动物矿物隶焉。自图学失传，真名难得间合一二，究嫌模糊，反不若一律从俗，可免移甲作乙之误，表中之概用土称，职是故也。又三表之中，有二缺点，一曰矿新邑四面倚山，矿产之富不言可喻，惜惑于风水之说，无人过问，故矿质甚略缺点一，一曰出产之价值岁讨出产之价值，全邑之大款也。是表除烟茧茶术四项外，均难确实调查，缺点二。有此二点，实一憾事，虽然其于全体已得八九也矣，至花卉一门，非如前者之要，姑从阙如。
    表一
    籼稻
    早稻  西北二境最多植后过六十日收获亦有过八十日始收获者
    大豆黄
    长白  粒长易碎
    水出早
    龙游早
    岩头撞
    东洋早  一名膏梁白
    黄籼
    鹅黄白  一名广籼一名散丝白
    天降种  一名晒弗杀光绪壬辰邑中酷旱连畦枯槁独东乡后港农家某墙头生稻一杆当阳亦萎经宿鬯茂如故收粟盈掬藏以作种性最耐旱远近种燥田者咸贷其种焉
    黄皮稻  米白粒粗其种近年盛行
    燥田白米  米易变红
    水田白米
    花秋  种类不一早收者干软迟收者干硬迟者为佳惟嵌种于早稻田者为嵌花秋俟早稻获后始行培壅收获期置迟至冬初
    细干红  遇风不落
    独粒毛
    杂毛辫  重叠生穗
    大谷种  较之常粒大几数倍近年始有
    糯稻及晚稻
    红嘴糯  收获最早
    乌节糯  其干坚实可编作履
    黄壳糯
    竹丝糯
    臭虫糯  像形
    白藤甩  穗极长
    红黏糯
    白洋糯
    霜下糯  一名白壳糯
    燥稻糯  植于陆地
    野猪哽  一名毛黏糯毛似大麦
    以上糯稻
    白壳晚  一名乌嘴晚米性较软亦可酿酒
    黄壳晚  一名霜下晚
    以上晚稻
    杂粮
    大麦  有四棱红筋落须等种其落须一种麦熟则须自落
    小麦  有花树蒲种其穗如花树果有毛边箕种其芒分两边似篦箕又有方蒲头毛蒲头小娘麦大钻头等种以小娘麦收获为最早
    荞麦  有两种曰大荞麦曰苦荞麦
    苞芦  一名六谷有红黄白各种又有六十日一种早熟味淡
    番薯  有红白两种白者多收故种者广又有红心白脑一种其味淡
    芋  有切芋一种子少切芽分种亦活其味最佳有黄畚箕一种植者甚广有乌脚箕一种子少味粉而不腻有红花芋一种蔓生多子枝叶高大和姜腌食
    芦粟  俗名芦骷
    粟  有黄粟红粟狗尾把猪屎段鸡爪秋粟等种
    大豆  有南京豆一种最早又有丝皮豆白豆六月豆黑白豆等种
    绿豆  有黑白二种尤以白种收获为最早
    细豆  有箸豆红黄细豆等种
    蚕豆  有花蚕豆一种俗名晚娘豆又有乌嘴白嘴两种多消于台州作面乾
    罗汉豆  有牛蹈遍芽青白嘴乌嘴红花等种
    菜蔬
    南瓜  一名饭瓜有青黄长圆四种
    冬瓜  有长圆二种
    王瓜  一名生瓜有八月白一种最佳
    瓠瓜  有长圆二种藤碎则苦
    北瓜
    春菜  有红青二种以红种为最佳
    九心菜  种类不一腌藏耐久
    白菜  种类不一经霜后收获
    雪里蕻  味香
    黄芽菜  一名团心菜
    苋菜  有青红二种
    大头菜
    菠{艹棱}菜  不拘时可种
    油菜  子名芸薹
    甜菜
    苦麻  有碎叶花叶两种
    满洲豆  其种最佳者出自华顶山
    白扁豆
    带豆  一名茶豆
    天萝  即丝瓜有青白二种又有八{艹棱}一种
    萝卜  有长圆二种长种俗名贼弗偷
    大蒜
    {艹殍}
    葱  有四季葱天葱等种
    薤
    韭  名盖厚灰名黄芽韭菜味最佳
    芥  研究可为芥辣
    辣茄  有圆大长尖橘笔等四种
    姜  忌月光
    茄  有鹰爪茄紫花茄细藤茄等种
    笋  种类甚多
    茭白
    蒿菜  丛生
    马兰头  系野生春时瀹热可作蔬爆干可久储
    香椿  即椿树嫩芽
    表二
    药材
    半夏
    玉竹
    紫苏
    茯苓  近四明山者佳
    百合
    艾叶
    青蒿
    金银花
    夏枯
    六月霜  以上出产多有收买出销各处
    地丁草
    覆盆子
    香附子
    女贞子
    杏仁
    桃仁
    木香  有红青白三种
    天冬
    瓜萎
    括蒌
    苦丁茶
    白敛
    何首乌
    茵陈  有绵茵陈草茵陈二种草茵陈一名金壶瓶
    白芍
    岩胡须  一名千斤扛
    蒲公英
    奇良
    前胡
    丹参
    槐花米
    益母草
    苍耳子
    黄精  别种山捣臼无味
    薄荷
    马鞭草
    萆麻子
    菖蒲
    茱萸
    桑白皮
    苦楝子
    木瓜
    荆芥
    地骨皮
    白扁豆
    车前子
    淡竹叶
    马齿苋
    白茅根
    山慈菰
    葛根
    制品及杂产
    土布  男机所织向无女工质粗
    土绸  土名拔机绸较杭纺略逊
    绵绸  出西乡澄潭镇一带较胜
    绵丝
    蚕丝  近年茧行林立缫丝甚少
    绵
    蚕种  西境最多专销杭嘉湖三府每岁所入约十余万元
    酒  有黄白二种无出销境外
    油  有桐油菜油麻油柏油乌烟子油棉花子油尤以柏油为大宗
    纸  有皮纸火纸花笺纸原书纸尤以火纸原书纸花笺纸为大宗出销宁绍
    炭  以长条青炭为最佳块炭次之松炭又次之
    萝蕈
    箕帚
    蒲鞋
    木屐
    砖瓦
    密枣
    红姜
    梅乾
    金豆
    密糖
    蜡  有黄白二种
    以上制品
    烟叶  有红黄白三色尖圆二种出西境丰乐乡一带者佳新烟上市客帮麇集销於杭嘉湖为上宁绍次之台温次之去年亦有出洋者每岁所入约百余万
    茧  春蚕极广二蚕次之近年申江厂商专行收买茧价骤昂土人艳利虽肥田亦树桑焉所入约六十余万元
    茧壳
    白术  运至宁郡分售各省所入约二十万元
    茶  有头二三几次可采长茶运销内地圆茶出洋近年茶价步跌所入只十余万元出竹潭等处者最佳
    花生  有大细二种大者香逊运销宁波
    桕子  有胡椒桕大麦桕蚕豆桕等种以大麦桕最佳
    桐子  燥子一斗可出油一斤二两
    莺粟  近来栽种颇广邑人自相买卖无轮出境外
    棉花
    靛青  宜种於山之阴面
    绿麻
    苎麻
    粮梗
    蕨粉  一名山粉又名乌糯色味胜於藕粉
    Э子粉
    乌珠粉
    芝麻  一名油麻有白黑二种
    葵
    以上杂产
    竹木
    毛竹  大者作筏新竹作纸
    燕竹
    雷竹  以上二竹出笋最佳
    甘竹  出销各处作扇骨
    金竹  体厚
    紫竹
    苦竹  干小而坚
    观音竹
    方竹
    瞒竹  内实笋苦
    石大头  质坚可作烟管
    青箭  坚且直
    松树
    柏树  有刺柏扁柏香柏螺缠柏诸名目
    杉
    枫  有红白二种红种最佳
    桐  有周年桐三年桐千年桐等种
    花桐  体轻多制乐器
    槐
    柳
    桑  种类基多
    柘  其叶亦可饲蚕近台境最多
    棕榈
    白杨
    榔  种类甚多黄居榔最佳香皮榔次之
    乌珠
    栗  经久不朽
      有直力
    石关  三月间叶红如花
    楝  质坚而轻
    椿
    檀  有黄白二种最坚
    木阿  质白而坚树下出葚食之即死
    香樟  雕偶像
    冬青
    画竹  玉色
    乌浓  一名孟葛花纹匀细
    枣  色红性硬
    山枣
    青木
    凉茶  色黄
    望春  质白
    花敲  取皮敲细作膏
    乌腮  捣汁为膏用以做纸
    米翁  质坚色红子红味甜
    白果树
    榧树  色白而坚
    漆
    梓
    溪檠
    果品
    栗  有珠栗大栗阴藏耐久风干则甜作果亦佳
    枣  本地制蜜枣
    柿
    桃
    梅
    杏海
    李  有夫人李一种最佳
    杏
    梨  皮分粗细二种
    金樱  结实甚多与石榴异
    枇杷
    榧子
    樱桃
    香团
    花红
    白果  一名银杏
    葡萄  有紫绿二种
    西瓜  瓤分红黄白三种
    藕
    荸荠  一名地栗
    山查  蜜煮作饯别种糖球子树高丛生
    无花果
    鹅子瓜  有黄白二种
    表三
    禽
    鹅
    鸭
    鸡
    燕
    莺
    鹊
    雀
    鸠
    鹳  近年西人以善价购其毛羽捕之几尽矣
    鹭
    乌
    鹰
    雉  食蛇
    杜鹃  一名子规逢春夜啼
    苦Ａ９  即百舌面似猫俗名局魂
    啄木  腹下毛红心窝痛者食之即愈
    画眉
    黄头
    竹叶青
    七瘰拭
    白鸽
    八哥
    沙和尚
    竹鸡  夜见火即鸣
    山鸡
    锦鸡  羽仪胜雉捕售洋人
    稻鸡
    翻Ａ９  红白二种小如黄雀尾长尺余入药
    翠Ａ９  用於银铺
    凫
    坑鹊  红嘴毛尾食蛇
    鸥
    鸳鸯
    愈
    兽
    牛
    羊
    猪
    马
    骡  别种曰牛头骡
    驴  马交即生骡
    狗
    猫
    猫狸
    柿狸
    豹  毛文如钱
    松鼠
    黄鼠狼
    竹狗  一名南狐
    豺狗  骨可煮膏
    狗熊
    昏猪  极肥美
    野羊  血入药
    野猪
    豪猪  毛干如箭
    麂
    
    兔
    石鼠
    獭
    水产及昆虫
    鱼  种类甚多
    鳖
    鳗
    虾  有弹虾米虾二种
    黄蚶
    蟹  有毛蟹小蟹二种毛蟹尤多於黄择一带
    螺蛳
    鳝
    鳅
    以上水产
    蚕  东北境极广茧亦坚厚
    蜜蜂
    络纬  一名纺花机娘
    虾蟆
    蝉
    蜻蜓
    蝴蝶
    水鸡  食之解暑
    以上昆虫
    矿质
    铁沙  沿溪居民每於农隙淘洗惟铜溪方口一带山多产砂土人租山开采当顶山泉灌注砂泥随流而下约行里许旁引清水冲入则泥浮而砂沈矣如法洗汰获利甚厚
    细坑石  绿色细腻
    青石  坚硬
    红石
    磨刀石
    石馒首  一名余粮石出水帘山
    ●第五期・社说
    ◎浙风篇（续第四期）
    ☆匪石
    如上所述其五原于人为者其一原于天然者以历史之公例推之我浙江，盖已进于世界之第二阶级特尚未光大之，而统合之耳。虽然此五种原因中皆含有第六原因之种子，第六因其母也。而五因者又是母腹孕育而手提挈之产儿也，夫必舍其天然而人为于是焉独立此於事实上万不能，然固已虽然要亦非渐渐离立而使终达于圆满之境不可也，吾浙风之属于人为者，盖犹在幼稚之世矣。此驳杂的而非完纯的者也，不宁唯是吾浙江于人为上尚有至重要之弱点而对于自他地方各各有特殊之元气毋亦唯采补之，又各各有不苟同之单质毋亦唯调和之。乃曰姑舍是姑舍是尽弃一切而孤抱一保守主义亦自豪于东海之一隅之人也之言也，其将为吾浙江病矣。
    吾今敢正告于我乡人曰，分治者统一之母也，无四方上下，则中央何说，无头首手足则胸腹何存，曰中国，曰中国自剖解学者视之，是亦一空名焉耳。吾尝释中国二字之名义犹一橘，然未见橘者不知何物也，曰吾其吞之皮欤核不复辨别此其时虽猕猴亦窃笑之矣，不然刀以剖之瓣瓣以析之任取其一亦复名橘合并七八橘仍是圆此食橘者无不解也，中国亦犹是说耳中国大矣，析而为十八行省，此十八行省之圈限内必各各含一中国之质点而外，此则无所谓中国其义其理无论言统一言分治者皆所当公认者也，亦已若是则于吾浙江分治之时而尚有否认此说者直谥曰自暴自弃充其所极必使吾浙江永远沈沦于万重地狱之下而后止，呜呼，吾魂其狂颤也乎。
    要之不於自治上着想，虽日日言强中国无益言自治矣，而或徘徊于乡愿之门拘牵于故常调停之学说，无非无刺曰可曰否，又或拾一遗二剜肉补疮若是者虽尽举吾浙江以畀之又尽举吾中国以畀之人萃数百代累数十犹之无效也，抑犹有大焉者人能以世界之观念，视国家则国家治人能以国家之观念视地方，则地方治世界也国家也地方也，皆出于同一之系统而非可分裂者也，由兹二义而惘惘焉，自弃或局，局然自隘君子曰是恶乎可。
    二义不可尽去，而吾浙江今日自治之方，是亦有所在矣。我思之，我思之，敢以昔所知者，以略陈于我乡人之前。
    一自地发达  一地方而不有坚固之根据地者虽外力影响日日有所输入，吾惧其无以受也，风东则东，风西则西。此殆为至切近之譬喻，吾浙风气之不同，亦已如前云云，今乃曰必尽舍之此于理论或然而于事实上究何裨益乎。不然，毋甯自发达自地方所负有之特质而修饰之润色之而犹得一当于社会，吾浙台州各城乡村族聚居，大都皆含有自治之质点地方有事必先取於於乡老无有愿入官廷者又一切纳税涉讼亦必于乡老受命焉，温州瑞安纵横不三里，而学校中小林立地方绅士皆有参与行政之权官，则承命画诺而已同光之间，杭州善后一切事宜，如善堂书院土木工程之属莫不由绅士主之其於权也。或兼议决与执行之二机关或由绅士议决而以执行权付之官长自余各府，亦皆称是，此犹就绅社会言之也。又徵之于商，嘉湖之绵，杭之绸杭之扇。其余竹木绵布酒茶麦枣之属，莫不有统一之机关，以主持其全部焉，即以杭州言之，凡自绵钱药材极于理发猪市亦皆设立会馆有事则公决之。虽然，犹此商社会言之也，又徵之平民，台州诸境，岁有械斗而绍兴诸暨则边寿二姓，历数百年未尝通好将斗，各号召数百人，兵械相接死伤如山，官吏作壁上观而已（洪杨之难绍兴有包村者聚族抗战洪军前后败死数十万人后以全力攻之乃破）夫此何足称道，然吾观欧洲各国所号为平民社会者其初何尝不若是吾民特仅有其影响而尚未有完全之规则焉耳，苟於其所固有者而充之以实力激之以欧风登高一呼必有应者不待数年，而吾浙地方自治之权利尽移于若绅若士若商若平民之掌握而吾浙自治之基础立矣，此属於改良问题者也。
    二通省调和  吾浙风气问题之至不能解决者，唯东西浙之各自殊尚而已，虽然此固限于天然而于人为力尚未发达之时，则一有之耳设自治益益圆满其必能达於统一之目的者，亦复寻常。今就大别言之，浙西以文浙东以武浙西之人多活泼，浙东之人多厚重浙西人好为表面之事业，浙东人能为实地之研究，其弊也。浙西之人柔，浙东之人闭。浙西人少团结之力，浙东人乏交通之性，又析而言之，浙西各府州县，又各有不同。而浙东诸郡，又自有其殊异焉，例如台宁接壤两地风气俨如天渊此府与府之异也，瑞安与永嘉同属温州而地方性质无一同者又析而言之，凡村与村之关系，乡与乡之承接亦复有特一之风气，若是者何也，交通未便利之故也，惟无交通故地方绅民各自限于天然力之感动久之又久乃成自地方一种特别之殊尚惟无交通，故地方绅民又各自局于自地方一种特别之殊尚而无有统治机关以司全部之命令焉。此吾浙自治前途所最为遗憾者也，然则吾人注意於统一问题者，亦唯置重于交通之机关而已，杭州当东西浙之中央，其人负有两浙人之性质，又为各府人聚集之地，今当注重于是而组一机关部，若教育若调查若招待，皆自兹发生以布行於各分地，各分地人岁以时大会于省会以研究其风俗之美恶异同而一致之，虽然尤有至重要者，则语言问题是也。吾中国无国语闽广方言，吾浙人听之亦已一字不能解，且就吾浙言之，温州语不移于台州金华语不移于绍兴处州语不移于杭州，此又交通上最不便利之总原因也，今就各省之所通用者，则唯官音吾用之以达于各地方，凡一学堂一社会皆设一官语研究所亦岁以时大会于省会而互为研究焉，此则吾浙风统一之要素而又为吾中国国语之起点也，此属于浙风统一问题者也。
    三内国交通  虽然吾浙江于改良与统一之两大问题而试一解决之，设自闭于吾浙江之圈限而不复取法于他，则虽种种成立而于将来中国统一之系统必成为联邦的而不为合众的尚未足以餍吾中国国民之希望我浙江位于杨子江之下流，地势趋于东偏其于纵横中原，不无有隔膜之感，昔者三国孙氏，五代钱氏，卓然可谓人豪矣。然蜷伏东隅惮于进取，此皆于地理有绝大之影响者也，不宁唯是吾浙人之性质，盖尚含有多种之缺点宁人海外事业，数颇寥落例于广人之在美洲之在南洋各埠者，其势力大不若其情谊亦大不若且宁人纯守一‘私财主义’而于公共事业又自任不如广人其缺点一也，乡军之兴也。实惟湘人，昔者洪杨难作曾国藩提乡勇驰驱奔逐，以此底大难焉，良由湘人皆负有‘忍苦’‘冒险’之性质又富于‘团结力’故湘军所至不靡者（某评洪杨之役为湘粤交争时期亦自有说）吾浙军国民之产乡要必出于金处二州，然未能湘人若也，其缺点二也。北省之民，皆以爽直著杀人则自首，格斗则舍命，卒以此故，乃能造成野蛮排外之秘党庚子一役全国震荡，此又为吾浙人所未有也，其缺点三也。呜呼，吾浙江负此三大缺点，则于其国系内而将为其佳儿是非采择他分子所特负有之，各各物而以尽输于我浙江以待合于吾中国独造之国风，则未有能济者也，而不然者必当自内国交通始矣，是为浙风成立之第三级。
    四外国输入  日本前十余年大行欧化主义保守党闻而惧之，日提‘国粹说’以号于国，德富氏评之曰‘将爱国权而反充以锁国之精神将维国体而适续以旧日本之惯习’夫斯语固非如今日之所号为维新党者仿其一履一杖逍遥海上以为文明招市之比例，盖一国必有所称为国风者发于声音，则为国歌，国歌者全国人民之性质之代表也，英法以海峡为界，而国风迥不相若英国开化程度为他国先，其为人也坚制而有力富于自治厚于公德言人格者要必取是法经数王暴恣以后，跳天踯地愤而为不平之风，其为人也勇而悍动而无常处是善写新国民之状态者也。日本以武士道骄于人者，今国士日以军国民主义提倡后进，盖犹仍尚武遗风，呜呼若此者吾中国尝以数十万方里之领土数亿百万之金钱又拚舍数千百万之人民性命条约屡结港岸屡让而卒未能购得者也，虽然誓必得之不得则必注精神之半以购之而以合于吾中国固有之特质以造良吾国风，此国际精神贸易家所最当有事者也，不此之务而年年所输入者，乃在葡萄酒乃在烟草乃在饮食用处各种种物而曰吾固持欧化主义，以改良吾中国，果若是吾浙江之民风改良家盖无虑其仟佰其奈之造成一外国国民何也，然则注意于风气问题者，亦必有所较矣，是为浙风成立之第四级。
    嗟乎，今乡人所日日强聒于诸父伯叔兄弟之前者，非曰‘开风气开风气’之说乎，夫风气何说，吾浙之风气又何状，乃曰开之开之开之云者，吾乡土本具有此种之风气而或闭于黑暗无人行之乡，今乃大发其覆而冀一光大之耳，虽然吾尝观我乡人之所为，大都注意于表面之事业与夫名誉上之一言一动，盖尚有得是已足之概，夫未尝治事何得云得所治已微何得云足今日之浙风问题，盖为至重至大而又为至繁至杂之事件是非于吾浙社会上种种之方面而求得其真相又非于所求得之真相而以解剖学分别其条理又以统计学合参其情形则固不易解决者也，我乡人有试欲解决此者乎，则敢与我乡人约曰，第一曰通情何谓通情，吾乡人自上下下官者吏者士者商者下至乞丐走卒皆吾社会内至有关系之人物而吾所赖以为治者也，其勿离之，离则孤孤则塞第二曰习劳何谓习劳我乡人耳，所闻目所见身所习处之各各事各各物薄米盐为琐屑斥歌谣为鄙倍。虽然其勿以为琐屑也，其钜大矣，其勿以为鄙倍也。其重要矣，夫以钜大重要之事件而概下以‘不屑与语’与‘无足轻重’之评语则所谓风气问题者仍属于虚无无何有之乡，虽日日以风气之说大号于国中而究何裨益也耶。
    我乡人其思之，其思之美利坚之合众德意志之联邦有不基于自治者乎，方其始也。十三州之独立四十余国之分治有不导源于社会者乎，吾尝中夜不寐抚髀太息求所以影响于吾中国者以为吾浙江固祖国国系内之一分子而治浙即所以治中国又直抉浙江风气之大概，而别之以六因，序之以四级，又贯之以通情习劳二者治浙大要，略具是矣。虽然，此非一人一社会力所能为者也，我诸父伯叔诸兄弟生於斯长于斯聚党族于斯要皆有负担全浙之责任而无可巧言饰辞为中立计其济也，吾浙人之荣不济亦唯吾浙人之辱荣辱二者我乡人自择而已，不然徘徊中道议论日腾闻谀浙言而喜闻毁浙言而怒一若自处于庄周逍遥游之地位而无复有担任焉者，则吾浙何赖焉，夫至吾浙无所可赖斯其影响及于吾中国前途者当更何如诗曰，嗟我邦人，莫肯念乱，又曰父母先祖，胡宁忍予乡人乎，乡人乎，读此诗者其怦怦然心动否乎。  （完）
    ●第五期・认说
    ◎民族主义论（第续二期）
    ☆余一
    ○成立时代
    呜呼民族主义之过渡诚最惨痛之时代哉，夫一物之生长固未有不经痛苦而能有济者也，彼志士之日所思夜所梦之祖国忽隐忽现者有年矣，夫志一立何事不成而必千挫万折始克有济者毋亦由於经验之未足耶，夫痛苦即经验也，吾辈生今日之亚洲以其时计之，则今日以后吾知其为痛苦之时代必矣，读前人之史即其经验以为后日办事之准绳，此历史之所以可贵也，故吾读过渡时代之历史，忧沈沈而袭心，乃因其经验之迹而得数义也，亦可为后日之鉴矣。
    民族主义者何，吾重言之矣，统一同族是也，虽然吾知天下事业之难固未有甚于统一者也，盖统一有要素焉，一曰内有统一之机关以持其秩序，一曰外有强剧之刺击以激其感情国民当过渡之时其交哄之声必剧于是而不一主脑为之根干焉，则虽对外有统一而政策有缓急焉，措置有先后焉。苟一事之不相合即足以坐失统一之机。千八百四十八年之日耳曼之伊太利皆是矣，是故日耳曼之有普鲁西也，伊太利之有彻耳其也所谓统一之机关是也。盖昔日欧洲中部本为无数小国虽同族统一迫於天然之势自然而然而然而其间因历史地理上关系内部之终不免有冲突者势也，故毕士麻加富儿之谋统一终不得不藉手於普鲁西彻耳其以定中央之基础，则诚以势之所在非强力不足以济事也，此一义也。战争者统一国民之良策也，无普奥普法之战，则日耳曼终不能联邦。无伊奥之战则伊太利终不能独立自政略上言之固事之至显而不知其影响之及于国民心理上者其力为尤弘也，对外之战争起而内部统一之基础定，故虽以彻耳其之小国而加富儿必力求战争内扩军备外结法援，虽法帝半途食言，一时不能遂其目的然伊太利统一事业至是而大定矣，此又一义也。
    今请历述成立时代之历史
    一日耳曼统一  千八百四十八年之后日耳曼统一之形势渐定矣，然当时各地小邦君主非得一强大有权力之一国以强制之，则互持其权结合终难成功而普鲁西之权力实未必能强於奥也，故毕士麻之第一政策首在强普而改革普国军队则又为强普之起点，虽然普强矣。两雄不并栖普奥之不能出於战者势也，而当时有一绝大顾虑为毕士麻为深忌者，则拿坡仑三世方挟其蹂躏之野心以虎视南邦日耳曼是也，至是而毕士麻之外交手段出彼既以伪言诱法帝，而利乘丁抹问题遂一战胜奥而北部之日耳曼大定矣，法帝初欲利乘普奥之战以扩张领土而不意普人之食言也，于是普法之战争起斯丹一役卒以不振而南部日耳曼之统一亦成。
    一伊太利统一  伊太利之统一与日耳曼异，盖彻耳其弱小於普而伊民之热望自由甚于普，且其信任彻耳其不如日耳曼小邦之于普而奥大利之势力之在伊者较日耳曼尤甚，盖伊之统一事业实较日耳曼为尤难也。故当时欲统一伊太利不可不着眼此二点，一则使伊太利全体知彻耳其之可信任而服从之，一则使彻耳其具有抵抗奥人之力其第一策加富儿所优为者也，彻王之即位既誓守宪法以收民心而格里米亚之役又得英法之欢心，伊民信彻王之可与有为也至矣，若夫第二策，则以区区之彻要终不可以敌奥而加富儿乃利用拿坡仑三世之野心以成奥伊之战，伊太利各处皆云集响应以求归附于彻而事机遂熟南部伊太利又以加利波的之功而大定所未定者，特罗马故都仍以法王之故，而法人之势力未去耳，及普法战后而伊太利统一之功，亦告成矣。
    一爱兰问题  吾观爱兰之於英而知民族主义之势力矣，呜呼‘使爱兰一旦流入于太平洋不然或沈于海底不再见于是英人始得高枕卧’种族之戚入于心骨虽迟之百年三百年亦安能禁人之脑中不发见一种悲惨的历史耶，虽然要亦惟义侠之爱兰，则然耳爱兰之被征服于英也，在十七世纪彼虽力屈不能抗，然心目中固未尝一日忘也，且英人今日之于爱兰也，许其参政权一切与英人无以异而所谓宗教问题土地问题（宗教问题者爱兰为加特力教初英人不许加特力教人入议会及为官吏因此而爱兰之暴动大起后卒许之土地问题者当英人初征爱兰时尽没其土地以入官，故农人皆为人劳作而已无土地所有权也。）者自格兰斯顿以后亦已着着改革而何以爱兰人之激昂犹如是，嗟乎，使他人处此则必以为英人之深仁厚泽涵洳教育者三百余年固未尝以印度波兰相待，夫亦可以安心静气负大国民之名誉而安坐者矣，而爱兰之激昂犹如是国民，国民可以兴矣。
    一东方问题  土耳其者一旧式之帝国也，彼始以武力键结无数之异种异教者，而名之曰国，土之专制政体，夫在百年前则亦何不可泱泱然称大国，然种性之不同根之于无始以前，虽一时强之使一而动机一发即沛然莫能御自维也纳会议后而希腊动最先，而塞耳维亚而蒙内格落，而罗马尼亚咸抑首伸眉言独立矣。嗟乎，彼虽小国地方不过千里人口不过千万，然而有忍百年之风霜（指塞耳维亚）誓死不顾必欲达其目的而后已者吾是以知民族主义之深入人心，盖有如是之甚也，于是土耳其遂有瓦解之形，俄罗斯适利用其民族政策而东方问题于以起史老扶种族统一之说渐入于人心而俄人南下之势渐急巴干半岛之风云至今日尚连结纷扰而不可止，盖欧洲之大族三而在十九世纪中演民族建国之事业者要当以条顿人为其主人公拉丁统一之说失败于拿坡仑三世史老扶统一主义，发轫于东方问题，虽以历史土地之久於分裂与夫俄人政治之自由尚未通过其时机尚未成熟而识者谓史老扶人种其于时为将来，则二十世纪之欧洲中或为史老扶民族改革之时期乎，然而东方亦从兹多事矣，要而言之则民族主义者发起于法国大革命而成立於普法战争之后，盖至是而欧洲非民族的国家已绝影消声不复出现其尚有一二缺点者，惟英领爱兰德领罗仑二州（割自法）奥匈之双立君主及俄之於波兰耳，然皆以少数民族键于多数之中固未闻以多数之民族而服从于少数之下者也，然而彼爱兰匈牙利法兰西波兰则尚且慷慨誓死必欲复其祖国而后已者。
    ○膨胀时代
    自民族建国内部之统一事业定而向外之膨胀事业起，膨胀者何有理想的有实力的有自然的有个人的有强力的，所谓理想的何也，曰学说之势力是也，自物竞自存之说兴于是种类盛衰兴亡之，故明进化论者实民族主义之原泉也，虽当时为一种学说而不知理想既理解于人脑，是事实即随之而起‘世界为文明人所独有’实进化论之后文而新帝国主义之精神也，所谓实力的何也，曰经济之膨胀是也。二十世纪中托竦斯脱（合数小公司而成一大公司）之制度兴而经济竞争之风潮一大变夫欲望无穷者也，而经济者资生之具也，故经济竞争实种族存亡之大关键，虽然彼其侵略之势力不在一时而在久远不用急性而用缓性，盖其原动力之由来不由于一人而由于国民全体之动力，故势似缓而实则激也，此则今日膨胀事业之第一事也，所谓自然的者则生殖力是也，自普法战争以后欧洲本部无战争所欲既遂相与休养生息而人口生殖力之速度乃大增千九百年终，全欧人口四百又九兆，有奇溯是以前，千八百六十年，则二百九十兆余千八百年，仅百七十六兆而三十年来之殖民于外者尚不计也。于是殖民政略遂为世界之大问题而白种之足迹遂遍履于大地所谓个人的何也，则以教育之进步而人之能力日增也，夫生殖力之膨胀要亦有一定之期限普法战争以来亦不过三十余年耳，而白人之势力膨胀如是其甚者盖不仅恃其人口之增殖亦个人能力之发达有以致之也，白人之在澳洲者其数较他人种少十倍而彼乃能握其主权而有白澳洲之说，盖一人之能力强则所营之事业即日广，彼所谓白种一人能营黄人十人之事实若之何其势力之不膨胀也。嗟乎，以数字计之，则吾中国人数等於全欧而成败异数，则非以其能力强弱之殊有以致之欤，所谓强力的何也曰政略的膨胀是也，一国之内其人民之原力未必能胜人然其政略主进取而武力又足慑人则虽不能言实力之膨胀而其政略所及亦足以争雄於世界若俄人是也，彼之膨胀未必如英美之悉由于实力然竟能虎视世界者则以政略之善足以补个人之不足而适于世界之大势也，因兹五义而膨胀之势成，亘十九世纪二十世纪之交其势力遂一转悉注入于太平洋而支那适当其冲矣。（未完）
    ●第五期・学术
    ◎政法
    ○俄人要求立宪之铁血主义（续第四期）
    ☆独头
    ▲第六节  反动主义之勃兴
    乌乎，谁谓地球上最完全圆满之专制国之君主如亚历山第三者果心如铁肠如石拳手如豺狼而敢与最坚忍之民意党一挑战乎，当亚历山三世未遭凶变以前，以人民要求之宣战书鸣煤酰有满山漫野之气概，悚然知惧乃於一千八百一年二月开元勋会议决议立宪问题大诏制定行将发布而帝已忽忽受民意党之公刑而去，及新帝践位，政府多数懔懔乎唯日不足知非急竖降幡必不能平国民之怒而前祸殆将复兴乃忠告新帝，求布遗敕帝然其说朝夕待发方是时俄皇万岁万风之声音皆隐藏於全国民之喉际而跃跃唯欲一试。
    而不料有一焦唇敝舌榕糯笳竟能以一杯水熄全军之火焰者，则公爵惠拉第密Ｖｌａｄｉｍｉｒ其人也，公爵夙心醉独裁政治闻朝廷将发布宪法，百端阻挠帝为之动轩然一大波澜起，凡大臣有心怀非专制主义而主张立宪政治者悉罢职而昔日之策画遂成泡影。
    俄廷自经此一大挫折，凡踞朝右执政柄者一仍其压制倾陷之故技，彼等以为书报者产生新国民之母也，民意党之鼓吹物也，故平日所最注意者唯在民间出版之书报夷之灭之不遗余力焉，又虑其不能胜也，乃使内务大臣由内务省发刊书籍报纸盛吹其忠君观上柔顺服从之说，凡民间出版书籍若关於政治上一切事情不许登载违者杀无赦其窒塞民智保持君权自以为操术之巧未有过於此者也。
    虽然民党苟欲得志於社会而假一为利用之物者，则莫若反动力煌煌乎，禁售书报之谕言适以促书报广行而助之势而向日由内务省发刊诸书报之资以两两比较而民间社会之专信益力当时青年志士，日日从事於秘密出版，而澎湃汹涌之风潮怦怦其欲动。
    ▲第七节  民意党要求之继起
    一千八百八十二年三月十二日，皇帝下严令，凡学术会剧场图书馆活版所写真店之出入者须严行检查时民意党实行委员，苦束缚之益密，惧势力之涣散，乃设各种方法以抵制政府其方法有六。
    一本党之中央机关  吾人公然运动党务，为政府所不容，故不可不有秘密结社之手段以整理中央机关若交通机敏号令迅捷尤为切要之事务。
    二特殊机关及地方机关  当注意之细目五
    （一）当散布本党员於行政官厅及军队中。
    （二）本党于农民间当占其实在势力。
    （三）他团体有主张自由主义及立宪主义者当结亲密之关系。
    （四）准备革命运动之用具。
    （五）各地党员当设秘密通行机关。
    三都市之劳动者  当为劳动者谋权利之扩张并得极力联络为本党先后左右之用。
    四军队  军队者政府之护身物也，吾人当离间之又当以联络将校为进取之要策。
    五介绍新智识  党员当实地研究学问技艺以教授青年学生。
    六凡党员之遁居西欧者当竭力联合使彼等或直接或间接助我等之运动。
    而其时有一极秘密极勇激之举动而为各种机关之主脑又为要求政府之先锋者，则暗杀主义是也，此主义既已实行若裁判官若侦探若宪兵队长官，相继刺死又设地雷谋杀帝者二次，虽以事泄被捕而帝因是异常恐怖潜伏密殿虽近臣亦不易见，食息之顷如履春冰卒以疑惧之念，浸淫脑中得神经病而逝。
    ▲第八节  俄廷行政上的改革
    德相毕士麻克曰，天下无物可恃，可恃者赤血耳黑铁耳。俄民既恃此二大主义与政府搏战者数百年而势益盛焰益炽，一千八百九十四年尼哥喇二世即位，帝鉴於前日之惨祸，生平不置警卫，辄语人曰‘朕为俄国生当为俄国死吾民岂遂以无故杀我我何畏哉’比即位，大赦国事犯，轻减地租。虽国民时有反抗之举动，而帝则百计抚绥之。曩岁大学学生刺杀文相一狱，定谳仅禁锢二十年，盖帝为太子时目睹政变知风潮之莫能御专主张怀柔政策，然以历年让步，终徘徊於弥缝补苴之圈限，以故未得民望，於是以今岁三月三十一日（即亚历山三世诞生之日）发布行政革新之诏举其要旨，并附以说焉。
    一许国民信教自由
    二高正教徒之地位而改其制度且与以一定之俸给。
    按上二条宜参观，昔俄以希腊旧教为国教，国教之与帝政盖有极切密之关系，今乃曰信教自由则俄国国体势必为之动摇因是而有问题曰自今受教育於何宗乎，拍鲁奇哥海沿岸之新教徒例之昔日尚有悬隔耶。向日被虐之犹太教徒若与以教式之自由果及於如何程度欤，何以待罗马旧教徒欤，故自虚文上观之俄皇对於国民而已自主义上许予以幸福若自实际上观之，则所呈状态如何是亦未可知也，况关於宗教社会而益高其地位益优其生计也乎。
    三改良地主与农民之信用制度
    关於地主问题，自千八百六十二年农民解放以后，共出现於政治上及经济上之大事件，亦非止一次。盖俄国地租制度为村团的而非个人的因是有禁止迁徙之禁，故此诏含有两种主义一保存村团自治之制，二发挥个人之自由。虽然是亦难言俄民之俭素而勤勉者常为怠惰者负担租税之责任，今日发达个人之自由恐俄廷不能堪此。
    四实行地方自治制以发达人民自由之权利
    夫发达县会郡会而使地方之有力者得参与地方之行政，斯固为建设国会之第一阶级然县郡设会方见明诏，而即置帝国议会，则亦非法之善，徵之宪政之历史，必先完其地方之代议政体而后国会乃立此固为普通之顺序，不然所谓代议士者必曰贵族必曰大实业家则俄国往日国会皆然矣，又奚容喋喋为。
    ▲第九节  结论
    呜呼，余尝闻有所谓俄国主义者其目的其手段，皆含有专制之种子即谓是为俄国立国之精神可也，夫俄国国会之成立，其自彼得一世以前，亦已彪炳史乘，然偏而不全驳杂而无序，又所选代议士，必出於贵族教徒不然亦必为商业之有名者，此何足称哉。俄民愤愤不能平，起而合徒党立秘密会社，尝以其父若母若妻女孙子之血以红其民意党之旗帜而与政府搏一战不胜再战之再战不胜三战之俄廷万不得已，乃有今岁三月三十一日之举，世或信之，方窃窃焉为俄国民前途贺也。虽然，日本中村氏之言曰‘昔俄皇亚历山二世，已制定宪法草案，未发身弑及亚历山三世即位，尽翻前政今次诏敕发见之期，又为亚历山三世诞生之日，其专制精神可窥而知也。’然则是诏也，谓为形式上之文字亦无不可。
    虽然，俄国政治上革命之期殆已愈逼愈近，俄政府日思所以防止之乃移其对内之力而使趋於对外而东欧东亚两问题竟自为其主动力将以使国民之心脑精血专注于帝国主义之一点而对内之势必杀此靖弭内乱之无上法也，不知国民进步固无后先轻重之差对内不力则对外亦不专试，观俄自彼得一世以后屡开外衅而国中民党之焰卒亦未尝少挫而焉能移之而焉能熄之。
    抑闻之，全地球有专制国二，一曰俄其一则吾中国是已以吾中国与俄较，所谓宗教问题地主问题固未尝如俄国今日之横，若以言民族则吾中国万万不能逮之。今日言人种者，谁不曰支拉夫人种者，后来之骄儿也，俄民既负此大好民族之名誉度其将来要必雄飞于世界，而吾中国民族之问题犹沈霾于万重泥犁之下而猥曰吾其要求立宪要求何具立宪何究竟试一念及吾心寒而魂惊安得不为我中国国民同声一哭也欤。
    （完）
    沧波不可望，望极与天平。
    往往孤山映，处处春云生。
    差池远雁没，飒沓群凫惊。
    嚣尘及薄领，弃舍出重城。
    临川徒可羡，结网须时营。
    ◎实业
    ○论银行与钱庄之组织及其异同
    ☆无逸
    五十年前无汇票百年前无汇划庄，金融之机关不知去今日几倍而当时之实业未见大衰，则实业之不振非由於金融机关之不备明矣。不此之求而顾欲设立银行以搜括个人之私囊使尽取於市肆毋亦不知大体徒事补苴也乎，试思百年以前，工商之所恃以为融通者若何，百年以后钱庄之所助以周转者若何，舍名求实钱庄与银行，讵有差池有执是说以相难者几无词以应。虽然东西之经济家固无不以银行为实业之主脑也，东西之实业家亦无不以银行为左右手也，即我国之贸易中人亦无不以银行为必不可少之具，闻之银行之定义曰本一已之信用以收集游散资金而因而运用之藉助世间之金融以为业迹，其经营本不以一事一业为限，故无论钱庄之组织如何进步扩充而欲以精疲力竭之师出与兵精粮足纪律严明者相鏖战於洪涛巨浪之中固无事两军之见而胜负已可豫决不观之铁路耶，矿山耶。彼以银行而事事握其几先我以钱庄而随在无可为力，此事之显著者也，又况鹰瞵虎视争利益於东亚者曾未有极若徒任汇丰华俄正金麦加利德华宝兴法兰西有利诸行跳嚎於大陆之上，则数年后我国商权当无复存区区钱庄欲作为中流之砥柱，吾未见其可也，夫此岂故为震惊特以外界刺激日累日深不为之探其源而穷其委，恐以银行为无异於钱庄者固未甚悉，即以银行为必不可少者亦未深知其组织也，此予所以不得不将银行与钱庄之异同比而列之与。
    ▲一  成立方法
    甲创立  银行之初创也，有发起人焉。以资本重大，非寻常之铺户可比，故当照公司例，其为合名公司（Ｏｒｄｉｎａｒｙ  Ｐａｒｔｎｅｒｓｈｉｐ）则发起人须二员以上其为合资公司股开者（Ｃｏｒｐｏｒａｔｅ  Ｃｏ。）则发起人须四员以上其为股份公司（Ｊｏｉｎｔ－ｓｔｏｃｋ  Ｃｏ。）则发起人须七员以上由发起人草定估量（估量以若干资本能营若干利益於地方有何关系）书（Ｐｒｏｓｐｅｃｔｕｓ）及定款草案（Ｐｒｏｖｉｓｉｏｎａｌ  ｒｅｇｕｌａｔｉｏｎ）呈请地方官认可，然后招股开办，盖较钱庄之二三股东，互相协议后，即能举办者，其轻重有别，因是之故人之信用银行亦较钱庄为甚此创立之与钱庄异者其一。
    乙创立  银行之设立也，有定款焉（Ｒｅｇｕｌａｔｉｏｎ）凡银行之宗旨牌号资本总额各东分额或各股分额本行与分行之所在处所公司之结账方法发起人之姓名住所存立年限解散事由股票募式以至发起人之应得利益等一切关於内部之事无不详尽经股东创立总会中决议后，申请地方官认可另有所谓银行内规者议载经理人以至各执事之职权及经理人与股东之关系固非如钱庄家之仅有股东议单一纸及经理人与股东之议单一纸已也，其设立时之规条，较钱庄中之规条，详略不同又如此，此设立之与钱庄异者其二。
    丙经理  银行既立每年当举行股东大会一次载之定款遇有特别事故当招集临时大会，每七日或十五日内总经理与经理人等当招集经理会，凡贴现汇划以及利息之厚薄等俱由会中协议其营业繁盛者又当时时集银行总会以银行中之全体执事成之所以谘询利弊，徐图改良也。至此等会议外又有业务规则书，凡交易方法业务顺序咸详载之，固不似钱庄家之随时更换祗凭经理者一人之脑力也，其经理之不同又如此，此经理之与钱庄异者其三。
    银行与钱庄之成立方法，已不同若此，然或谓此皆由於法律之故各国商律昭著无可苟且以至有此种迂缓举动我国则向无商律铺户之组织何若惟资本主与经理人是视而他无与焉。彼发起人与定款之认可内规与业务规则之设立以及种种会议无非互相箝制之举未必大有关於金融说亦近似不知银行必规则整齐事事着实方足使人信用有人信用然后有存储之款项有存储之款项，然后有运用之资财否则藉资本以借贷则一放债生息者耳，岂所以为银行不观我国之钱庄乎，其所恃以为存款者仅二三股东之家产官吏之游金舍此以外无复有绝不相识之人持金银以求存者，然则钱庄者不啻二三股东与数官吏之放债账房也，较之以流通金融为宗旨之银行相去何啻倍蓰。
    ▲二  营业种类
    甲存款（Ｄｅｐｏｓｉｔ）存款有五，一曰交易存款（Ｃｕｒｒｅｎｔ  ａｃｃｏｕｎｔ）其存入之时，须倩人担保，并将支银图戳，留式备查由银行将收入之款，登入存款通用账薄内另掣小票（Ｃｈｅｑｕｅ）一册，一并交付於存银者，任其需用之时将需用数目支取人之姓名等填清於小票上，随时支取或将小票付人均无不可。盖即钱庄家之与各业交易也，其所填注之小票，即各业中所掣付之划条，初无稍异，惟小票由银行交给於存银者。图记式样，则由存银者先时留印，捡别较易，划条则由存银者自制，并图记亦不存式样於钱庄中，真伪之分殊觉不易耳。至支取无余后再填小票，银行亦不照付，或支取未尽，随时增存均无不可。二曰特别存款自五元以上，随时得以存入，并得以随时支出与交易者同，惟不给小票，存入时由存银者交付图记式样后，另给小薄（Ｐａｓｓ  ｂｏｏｋ）一册，以使支取时填记数目，加盖图记，以作凭信之用其利息较交易者为优，盖最足以养勤俭风气励储蓄思想者於国家之经济所关甚钜而钱庄中无此也。三曰嘱托存款存入时有一定之宗旨如或备灾患或拟创业等用除宗旨中预约之事外无论何如不能支取不能支取，故其利息较特别存款为尤丰，盖有储蓄银行之意能於无形中诱掖奖励为地方上必不可少之举而钱庄中无此也。四曰知照存款无论多寡，可随意存入，亦可随意支出，第当支取之时，必照约於若干日前，先行知照以便行中预备於银行之流转甚便，而钱庄中无是例也。五曰定期存款（Ｆｉｘｅｄ  ｄｅｐｏｓｉｔ）存入之时约有一定期限，非到期之日不能支取银行於及期以前，亦不能预行归还，故此种存款并不给付前项赈簿小票等物，而但与以期票一纸，当为钱庄中所时有者，惟此种利息须於存入之时先行扣去，则亦钱庄中所未曾闻者耳。
    按以上各款，钱庄之所同者祗交易存款一种，然钱庄中之交易贷多存少，与银行之存款实亦不类，若夫特别存款以形迹求之，类似者颇多，而无如以五元起数以二千元为限，则钱庄中绝无其例此以知钱庄之集金方法去银行远甚因而知钱庄之信用亦去银行远甚也。
    乙贷款（Ｌｏａｎ）一曰交易贷付盖即交易存款中之透支者，在钱庄以此等进出，为营业中之大部分，而银行则不然。二曰抵当贷付即钱庄中之押款，以公债票据及货物等为质，期满价赎，过期不偿财变价作抵，中外同也。其不欲以田产作质亦同。三曰信用贷付谓信其人而贷之，或由人担保，或并无担保者大致与钱庄之长期款相似。四曰知照贷付称贷时并不约定期限，而惟视银行之需用为断，由银行知照后应即克日归还，盖信用之最厚者非钱庄所得期也。
    按贷付各款，钱庄与银行相似至信用贷付与存款透支两项，尤为钱庄中最盛之业。盖半由公债不兴抵当之品无多半由年终结账商业之习惯胜人外人谓我国长於经商其以此与惜乎，不更谋发达也。
    丙贴现（Ｄｉｓｃｏｕｎｔ）钱庄之贴现也，祗本庄期票，而银行则不然，本行期票，固有贴现之举其所恃为营业中之大宗者，大率皆三联单之属，但令出联单者声望不恶。加之以此单付人后，由收此联单者持向应付处照票无讹，加盖图记，即可持向各银行贴现，而要以应付者之交易银行为尤夥，至贴现之期则有长至三阅月者利於金融，实属不少尝见有以百万资本创立银行，而於其估量书中，则以五万金建造房屋三十万金备各种借贷，二十五万金备各种汇划，四十万金备贴现之用可知贴现为银行营业之重要部分，较之沾沾於本票者，不啻霄壤矣。
    丁汇票（Ｅｘｅｈａｎｇｅ）汇票分电汇信汇两种，买卖情形，与钱庄同。代解（日文送金英文Ｒｅｍｉｔｔａｎｃｅ）亦相若，惟汇划信（日文信用状英文Ｌｅｔｔｅｒ  ｏｆ  Ｃｒｅｄｉｔ）则有同有异其同者由甲汇乙有一定之处所者也，其不同者无一定之处所，凡银行之分店交易店中持信往照后，但令不逾信中所载之额均可随时支取其法由银行函至交通最便处所之分店外，另将凭信一函（外附各地分店及交易处所细目一纸但宜与凭信分处藏庋以免被窃）上载事故及金额等，由本人自行署名盖戳，沿路向各分行照信后，另行填给收条一纸，分行查其收条字迹，与凭信中署名相符，并所支之数目尚未逾额者，即便照付且将所付之数，填注於凭信背面，仍将此信还之支银者，以便他处更行支取，至满额之时为止，此种凭信在各分行祗以信中署名与收条署名之笔迹为据，固更於沿途收货，及游历各地之用，而真伪不易别白，非信用甚厚者，银行中不轻於给付也。
    历数各款，大致虽同而钱庄以贷付为大宗银行以贴现为主要钱庄之贷付以称贷者之信用为衡银行，则於称贷者之信用外仍必衡以已之资本观各银行之内规曰，贷款一家不得过资本十分之一押贷一款不得过资本二十分之一其慎重之心固较钱庄为甚云。
    ○三  执事权限
    银行中之有总理，犹钱庄之有经手也，顾一则事事不得违背定款内规，一则得以随意变换，其权限固自有别，一切执事人等，尤属情形不同兹将银行中所应有者分别陈之。
    甲存入课（Ｄｅｐｏｓｓｉｔ  ｔｅｌｌｅｒ）主应接存主清理存款账目之事至存款通账及存金期票，仍须由总经理加盖图记后，方足为凭，现款进出存入时由存主将款项填明存款笺中（笺由银行置备随时填写）与现金一并交出纳课检收，出纳课点检无误，於存款笺中加盖图记，转交存入课登账，支取时由存入课点检无误，填写传票，交支取人自行持向出纳课支取。
    乙贷付课（Ｌｏａｎ  ｔｅｌｌｅｒ）主称贷贴现之事凡贷付之可否，抵当之确否，贴现之应否，俱由渠估量后面商於总经理而决之，至现款出付，则由渠填注传票交称贷者或贴现人，持向出纳课支取，偿还赎取时则俟出纳课交到传票后，填注账簿与存入课同。
    丙汇划课（Ｅｘｃｈａｎｇｅ  ｔｅｌｌｅｒ）主持汇划账目至进出现款，则一如他课焉。
    丁出纳课（Ｐａｙｉｎｇ  ａｎｄ  ｒｅｃｉｖｉｎｇ  ｔｉｌｌｅｒ）主理出纳之事无论何人，非持有各课传票，及本行应付之票据者，不得擅自支付，盖所支付之款，皆以各票为证据也。
    戊计算课（Ｂｏｏｋ  ｋｅｅｐｅｒ）主整理各种票据及登记总清之事所有账目，俱凭各课加盖图记后之传票核计。
    以上各课，系照极普通之银行而论，至交易繁多者，或分或合或各课置课长一人，分课若干人均无常格，惟银行中之重要票据，无论贷押、存借、汇划、付现均当由总经理盖戳，不得以口说为凭，每日自午前九下钟开市，午后四下钟闭市，闭市后各课所收付之票据，合出纳课之现金，与计算课之账目相核计，必丝毫无误，方能散职，否则各就所得之传票相稽察，以得其错误之源而止，界限分明一如吾乡之典铺然其见信於各业固有由也。  （完）
    ◎哲理
    ○希腊古代哲学史概论（续第四期）
    ☆公猛
    ▲第一章  希腊上古之哲学
    哲学之起源  哲学之起源亦与诸科学等而非突如其来者必有所从来之原因渐次进化遂成哲学之统系者也，然而欲求起源之故，而下一正当无误之断语，要亦甚难，姑且思之，其殆起於人生所必须与夫人性所固有之好奇心可无疑也。
    考动物之鼻祖，则知为亚摆溯学术之起源则又有其滥觞之地，滥觞何在则神话是也，夫神话者带有诸学之性质其属辞比事焉，似历史其假物垂训焉似宗教其即物穷理焉，似科学其牛鬼蛇神怪诞不经焉，又似小说神话者固兼具历史宗教科学小说之四原素者也，彼哲学之起源要亦胚胎於是况乎神话之传说虽有种种如神与物交哄男与女相构物与物同化而要以天地开辟为其间一大问题。夫此问题之目的在讲明物界之权与以何因缘而产出而希腊始期之哲学亦以讲明物界之现象孰主张是孰凭藉是为其学之目的，则虽谓哲学由继续天地开辟之问题而起亦无不可也。
    然则哲学之起源不可由是而明晰乎，然而古代人民见象而拜以雷为神种种荒唐不可思议而欲使之，脱神话思想之范围一跃而入於哲学之域其原因又别有在一由於竞争一由於交通，当西历纪元前六世纪之顷，希腊废君主贵族，而立共和政体其时党派纷纭达於极点敏腕之擅政家各拔其市府之秀者使立已麾下以互相角逐而智识於以进步又时适覆伊尼安人，海上之势力顿杀，希腊伊阿尼安族起而代之极地中海之羁权通航四国旷观八表满载他国之智识而归以此二因其结果焉，遂以旧日之感想之信仰为不足凭不可信而必来一可凭可信者以当之而於是据经验与观察以判断事理之倾向生而於是神话之科学遂一变而为哲学之统糸也，讲希腊哲学者，通常皆以德黎氏为嚆矢，吾亦以氏为断，而依次陈之如左。
    第一时期  此时期中以德黎为始，至诡辩党派，其研究之目的，在讲求宇宙万有之本源。
    第一  伊阿尼亚学派
    此派一名密理图学派，又称物理学派，其曰伊阿尼亚学派者，以於伊阿尼亚筑一精舍以讲哲学，遂得此名，此派之目的，在探求万有之原素，见其变化无端之所在，以说明此万象所由来其研究之道，则用经验归纳两方法，以讲明之。此派始祖，为德黎氏继起者，为亚诺芝曼德氏亚诺芝绵尼氏。
    德黎  Ｔｈａｌｅｓ  （６４０Ｂ．Ｃ―５４６Ｂ．Ｃ）
    德黎者小亚细亚西岸，伊阿尼安种族，密理图都府之市民也，其生卒年日不可考或曰西历纪元前六百四十年者近是生有异禀为希腊七贤中之魁尝漫游埃及腓尼西亚诸文明国修数学理学天文学等而於哲学尤别有所见以为千古不祧之祖。
    氏以为宇宙万物其现象虽千差万别其实不过一物质而已，此物何物即‘水’是也，随因缘而万变其状态以构成宇宙此所谓水其意，盖指液体而非谓水然氏之著述无有传者何故以水为万有之元质，其意要不可知亚里士多德解之以为水者生物之源天地自然之美非水不著禽兽草木之生非水不能以此之故，故以水为大源，近世哲学者解之以为水者可为气体，可为固体无一定之形以水为元质意在此乎以余观之二说皆近是德氏或有见於此，而取水亦不可知，然循何顺序缘何方法而能现万殊之形体为万象之本源，恐起德氏而问之亦将无词以对也，惟在当时超出神话之范围以物理之眼光观察宇宙知天地问虽至繁极赜而有永远不变之原理统一於其间不可谓非千古之卓识也。
    氏既以有形之物体，为万物之本源，然天地间有无形之生机也。遍亘庶物变化无极无臭无声中含妙用欲以水当之，此固不能於是又立无形之原理以谓如动物之活动力感觉力草木之生长力空气之压力磁石之引力等弥纶於有机无机之二体者其本体即神也，是说焉与今日之心物二元论异，可名为物力二元论然氏既以有形之物质定为万物之本源又指物之本体为神此其所以失也，於是亚诺芝曼德起而补其缺点。
    亚诺芝曼德Ａｎａｘｉｍａｎｄｅｒ  （６１１Ｂ．Ｃ―５４６Ｂ．Ｃ）
    氏亦密理图人，而德黎之门人也。通数学天文学地理学等，相传为制地图之始祖又为日晷仪之发明者氏之学说较之德黎氏则进一层。
    氏疑德氏之说，以为有定形有常性之物不可为化生万有之本化生万有之本厥，惟‘亚摆罗’译言‘无极’其为物也，无状无形无体无性无时不存无处不在既无始终亦无涯悖万物皆出於此皆入於此其开发之序，则以一元气动而生干湿二气，二气分岐遂生火土风水而万有接踵而起矣。
    氏之天地人三体构造说以为由湿生火而分飞八表於是苍苍之天体缘是而成，既生火矣，向之湿者为火薰炙而蒸发遂分水陆而吾人所住之大地以成人类之初以泥水为家乡以鱼鳞为衣服奇形怪状与今大异待至由水上陆长养子孙穷年积岁，遂成今日之人形以上诸说，皆同臆造自今现之，甚为可笑而不知由此可笑之学说渐次进化遂成今日之进化说后之学者不可不察也。
    氏以德氏之二元论归於无限之一元进有形之元质於无形之原理比之德氏，固稍胜矣，然无形无限之厚理决不能生有形有限之元质也，於是亚诺芝绵尼起而矫正之。
    亚诺芝绵尼  Ａｎａｘｉｍｅｎｅｓ  （５８８Ｂ．Ｃ―５２４Ｂ．Ｃ）
    氏者亚诺芝曼德之门人，而同为密理图之人也，矫前说之弊代之以‘空气’，盖以空气イ漫宇宙人禽之生命无不赖以维持，因生此想像未可知也，而空气者有厚薄其薄者热而厚者寒，薄者变而为火，厚者凝而成云成水成土遂生万有其说比之前者，则进一层，比之今日之物理说，则支吾不少继氏而起者为某氏（忘其名）探空气而达於极端，以为草木之生活，人生之精神，皆为空气热度者，比周围之空气位於稍高度者也，陷於唯物说，即归消灭。
    伊阿尼亚学派其中虽有诸说，然皆注重於有形之一边，即如前亚诺之‘无极’亦同为有物质者，而不得谓非有形之说明者也，於是一学派起而为无形上之说明即毕达哥拉斯派是。（未完）
    ◎军事
    ○海军教育系统谈（续第四期）
    ☆泷川学人
    ▲海军大学校乙科之程度及教科
    乙种将校科以养成专通一科之将校为目的，故其教科程度以专科将校所当讲习之范围为主，但炮术及水雷术二种海军大学校，所讲习之范围只及学理上之研究而止若关于实地应用之研究及诸练习，则于炮术练习所，或水雷术练习所教授之。
    乙种将校科之教育，其程度在海军兵学校之上，故彼此当互相联络。
    乙种将校科之专科，又分三科，一航海科，二炮术科，三水雷科。
    航海科  以关于航海之学为主，若炮术水雷术造船学筑城学机关学，及其他航海术补助上必要之事项，亦同时教授之。
    炮术科  以关于炮术之学科为主，若筑城学造船学水雷术航海术机关术，及其他炮术补助上必要之事项，亦同时教授之。
    水雷科  以关于水雷之学术为主，若造船学筑城学机关学炮术，及其他水雷术补助诸科亦同时教授之。
    以上之外数学理学力学及应用力学，择宜教之，化学则于海军将校所当讲习之范围内教授之。
    ▲海军大学校机关科之学科程度
    机关科实以养成高等机关官为目的，使练习机关上高等之智识以膺将来重要之职务，故教授要目以蒸汽机关实地机关学机关计画蒸汽机之理论材料及构造强弱水力学及水力机机械运动动力等为重要科目，同时又教授数学理学力学化学等相关连之学科。
    机关科教育程度，适在海军机关学校教科之上，彼此当互相联络。
    海军大学校设立选科使上级将校及机关官可随其志愿选择海军上至要之科目，一二种以研究之。
    海军大学校又设随意科，教授各种学生海军刑法海军治罪法写真术及外国语学。
    ▲海军兵学校之程度及教授要旨
    精神涵养为军人教育中第一要事，况在造就异日可为将校之兵学校乎，夫将校第一美质其在处事贵有纯洁快活之风而又热心应事抱坚实充美之精神又有深远研究之智虑，故负教育之任者当注意于此，以率先诱导之以期贯彻其目的初级将校有直接统御部下下士卒之责任，故为生徒之日左之诸项，宜随时训戒之。
    一  将校平日第一之任务，在诱掖部下教以优等之技术，故虽发号施令，亦不失教育诱导之本意。
    二  统御部下，不可不以实践诱导之以躬行感行之，故将校当第一留意之事，在谨慎其躬行高洁其品性。
    三  统御部下不可拘泥情实而失之宽恕，常守严正之制裁行确实之奖励以保持其纯洁之志气。
    四  将校须具有判别部下优劣之识，然徒恃感情以判决优劣不独有失当之虑，且易酿成大害故于部下之性行技俩必徵之实迹，然后判决优劣。
    兵学校择可为海军将校之人，教以初等军事教育，其精神教育上，既略言之而教授之学科，则又大别如左。
    一普通学科  外国语学  数学  理学  力学  化学  法律
    异日为将校有必须研究之学术，则非藉普通不可，且能纯洁嗜好，高尚品性其中如数学及外国语学，皆为职务上及兵学研究上极要之事，故特重视之又数学力学理学化学之程度，须与海军大学校普通科相联络。
    二兵学科  航海术  运用术  炮术  水雷术  造船学及机关学之大意
    兵学科之目的在教以航海术运用术炮术及水雷术中一般之智识兼及造船学及机关学之大意，而其教科之程度须与海军大学校炮术练习所及水雷术练习所相联络。
    三别科  兵学校校长可于普通科兵学科之外设别科，教授他种科目于体育科则讲求鼓励尚武之方法以养成军人尚武之嗜好。
    汉学非仅少之日月所能造就，故不加入然于精神涵养裨益不少且命令报告及其他将校职务上或文书往来，汉学之用至大校长当留意于此，使生徒独修不怠，海军炮术练习所及水雷术练习所之程度及教科。
    炮术练习所及水雷术练习所之目的，在使学者精通炮术及水雷术，其主要科目亦不外此，然因学生阶级之高下卒业后所用不同而程度方针又不可不异于准士官以下，其目的在使海军所用之兵器，能供实用收最良之结果，决非徒恃博闻洽识以为长，故当遵左之方法以施行适当之教育。
    一海军大学校乙种学生之卒业者  炮术练习所其目的，则养成炮术长或职务上须有炮术特技之人其教程则如左。
    炮术  炮科战术  小部队之陆军战术及关于服务事项。
    水雷术练习所其目的，则养成水雷长水雷艇长，水雷团员或职务上须有水雷特技者其教程则如左。
    水雷术  水雷战术及关于服务事项。
    二机关官  教以关于水雷职务上应要之事项。
    三第一类以外之将校  其目的在研究炮术水雷术之专门学，故其教育之方针，与海军大学校选科学生同。
    四准士官  其目的在修得炮术或水雷术之实用以上达其技俩，故当随时设适当之教科。
    五充当炮术或水雷术教员之下士卒  选拔优等下士卒，使之入学此种下士卒于基本教育上负有重大之责任，故必选拔适当之人，使之入学而其教科之程度亦比他种下士卒稍高，故当鉴于海军教育之进步，而设适当之教科。
    六可为水雷工之下士卒  以养成管理及修理水雷并电气诸机具之兵员为目的，故其教育程度最重实用傍及他种学科。
    七第五类以外之下士卒  以养成掌炮兵及掌水雷兵之兵员为主其教育性质，非研究炮术及水雷术之科学者可比，故当于实用范围以内，而定教程又于前项之外，凡掌水雷兵或掌炮兵于其修得之学业，使之复习研究，且冀其技俩之上达可设适当教科。
    海军机关学校
    精神涵养及教育方针，与下士卒之统御与海军兵学校无异，唯机关官之职务，其柱质上须有绵密之注意校长于前项之外以培养此种性行为急务又本校之教育科学及工业上之教科为多，生徒之性情，往往偏畸故负教育之责者，不可不知也。
    机关学校乃造就海军机关官之地，故高尚深远之学理，无甯避之，而教授之目的，在开发自修之途，教以诸学之阶梯而已，其学科则如左。
    普通学科  外国语学  数学  力学  应用力学  化学及制造冶金学大意而普通学之程度，须与海军大学校机关科相联络。
    机关科  机关科之教育其主眼在使生徒可为初级机关官，具有机关学上一般之智识，所施之教育以适切于实用为主，其程度须与海军大学校机关科相联络。
    校长于普通科机关科以外，可设立别科且诱导生徒有尚武之嗜好。
    汉学则与海军兵学校同，不加入教科，然执务上及精神涵养上汉学之裨益者多，故校长当注意，使生徒独修之。
    海军机关术练习所
    机关术练习所之目的在养成优等之专门准士官，凡学术之不适于海军实用者，避之其教科遵上之目的及左之类别而定。
    一练修机关术之下士卒  教科以机关术及工业为主，所定教育程度，在养成海军机关兵曹使适其职。
    二练修船匠术之下士卒  教科以工业为主，及船体构造之大略，又其他必须之学科，所定程度在养成海军船匠手使适于职掌。
    三练修锻冶下之下士卒  教科以工业为主，及其他必须科目所定程度在养成船舰锻冶手使适于职掌。
    四掌机工之下士卒  教科以工业为最重及必须之学科，其目的在应急或小修理之掌机工，必使素养充足毫无遗恨，教育程度亦因此而定。
    五掌罐工之下士卒  教科以工业为重，傍及他种学科，其目的在养成应急或小修理之掌机工，必使素养充足，毫无遗恨，教育程度亦因此而定。
    六为船匠工之下士卒  教科以工业为重，傍及他种学术其目的在养成小修理之船匠工必使素养充足毫无遗恨，教育程度亦因此而定。
    七为兵器工之下士卒  教科以工业为重傍及他种学术，其目的在养成应急或小修理之兵器工必使素养充足毫无遗恨教育程度亦因此而定。
    八为机关术教员之下士卒  选拔优等下士卒，使之入学，此种下士卒于基本教育上负有重大之责任，故必选拔适当之人，使之入学。其教育程度，亦较他种士卒高尚当留意于此，鉴于海军教育之进步，而定适当之程度，凡上等机关官兵曹船匠师及机关教员卒业者，于已习之学业，使之复习研究，以冀技俩之上达，而于左记之外，可设适当之学科。
    右日本海军教育大略如是，读者以是为烦言乎，则自今请勿言如其不然，则一国未有海权不伸而能保其国防者也，今我国士夫於陆军主义不可谓不发达，然补佐陆军而使国本益以巩固者海军也，吾国人留学日本者，惟海军学校，尚未得日人许可入学，故此科于吾国各种学问程度上，尚在至黑暗之处兹特其嚆矢焉耳，虽然至重也至要也，吾国人有热心是者不得入于日本则远求之于欧美凭藉我力誓发大愿诸君，诸君幸勿日日闻各国海军扩张而嗤以为无与中国事也。  （完结）
    ◎历史
    ○印度灭亡之原因（续第一期）
    ☆叶公
    ▲第五节  欧人经略印度之始在於商战
    印度当十六世纪之交，莫卧儿朝衰弱之程度，已达极点，诸子争位藩侯分裂於是回蒙两种人，迭相为主其所以颠覆王家自谋独立者非果有民族之见存也。又非由於政治上之反动力也，凭藉乱机窃王号据土地以自雄长方扬扬自得而不知彼欧人者已如莓菌，然潜入肺腑吮舐膏血一旦暴发其症已不可救世徒惊欧人之战胜攻取讶为天助恶知，夫彼于未兵之先所经营而布置者已别有在夫强权何物乎，财权即强权也。欧人经营政策之发达固由於民族膨胀之力而亦全赖印度支那之空地为其试练场焉，方印度航路之一初现，实自葡萄牙人华斯哥德噶马始，彼初从喜望峰沿亚非利加达马拉巴尔海岸上陆赍印度土物而归，旋於千五百二年，噶马更以大舰二十航印度直入甲尔加在湾，与印人战胜之。遂以亚尔明达为葡领印度太守，使管领东印度海，亚氏在职五年，筑城堡定物价开互市场杜绝回教国商贾，继其后为亚尔伯杰克氏又攻略麻刺加卧亚交趾等地得尽占印度贸易权未几荷兰应之侵入东印度立甫尔雷商会又遣好多曼航历东印度洋大发挥兰人贸易进取之气质，惟以各立分社人自为战，虽气势勃勃然以言握枢权占大利，则未也。千六百二年，兰政府联合各洲之商馆，为东印度总商会气力为之一振，於是渐驱葡人使马忒利甫来东印度，设兰领殖民地以千六百六年围麻刺加，葡以舰援之不胜於是兰葡以印度为战场者有年后於千八百八年，至同十年如孟加拉海岸之申尔加达，信地亚之拉及古罗茫特尔海岸之黑尔夫尔皆为其贸易场，同十年荷兰东印度商社，自小船外有大舰二十八艘，大习海军人人皆跳荡欲战，乃於同三十二年至四十三年，略取葡领之麻刺加及锡兰数城於是葡地尽为兰有兰以马忒赛忌尔为兰领印度太守，当是时能与兰人角逐于商界者英人也。方千百九十一年，英人雷孟特至东印度，与印人订各地通商互市之约同九十九年，英商以商社同一之方法，募资本金三万磅，设立商社名东印度会社，印度一片干净土葡兰角於前英兰逐於后，盖岁无宁日焉，初葡人之在印者，谋阻英人之商务，英人怒以泊司土为总督，率商舰战於印度之修朗次忒港胜之自是东印度会社之势力，上压莫卧儿帝朝一般之臣民，乃更立一制造场，至千七百八十年之终，又与荷兰战，前后不距数日，夺其舰二百以归复征略东印度兰领之要地，是时英人代荷兰而兴较其权力已有并吞全印之势尽变其在印各处所建廛舍之体制上自监者下逮仆隶皆以军法部韧隐隐一大戍垒于卧榻之侧而印度诸侯犹未悟也，偷安逸居猜忌相攻或揣摩媚外种种之方术以博英人欢加以葡兰英法日事商战印度帝侯已成空王语曰，室已焚而徙薪疾已成而求艾，虽殚力为之弗及也，故以东印度会社成立之日为印度亡国之第一纪念。
    ▲第六节  犹市烈之计画
    乘莫卧帝国之空虚而首先观破此机关决欲移植欧人之势力于印度者，法国犹布烈其人也，先是英国商社，徒谋贸易之务，未遑并吞之策，犹布烈至则放胆为一豫言曰‘印度诸侯虽据多兵实不当欧兵之少数苟招募土人以欧兵法教练之以欧将士指挥之，则可成壮勇之军队。’又曰‘欧人欲收印度之全权必先笼络其有尊号而为印人所尊敬者如乃撒姆讷薄普等引为我助实为经略印度之第一妙计’呜呼，是术也。欧人行之于吾支那者有年矣，吾支那人以为不足忧，则试观犹布烈则试观印度犹布烈计已定，乃观衅而动。适印度联络诸侯，皆谋独立欧人乘间干预其内治，或以欧洲新制或以封建旧例，政出多门国内日乱。千七百四十八年，印度德干太守亚尔摩利薨其子奈爵襄额袭位德干版图中有哥纳给克一地饶土也。亚尔麻利孙麻撒法襄额谋夺之，且思篡其君统，同时有故纳薄普之义子曰姜赛普者欲篡亚纳巴尔汤之位，於是共起兵，且求援於犹布烈。犹布烈则大喜，盖以我苟定哥纳给克地立德干太守位则二人者必助我，我以时经略南印度何欲不遂乃遣兵四百辅以所募之土人二千屡战皆捷亚纳巴尔汤败死，其长子麻罕穆德阿厘（时为亚尔克忒之纳薄普）敛残卒走忒利几奴普里，于是麻撒法襄额遂占领哥纳给克全部，寻奈爵襄额为臣下所杀，麻撒法襄额代为德干太守，至是犹布烈政略军谋皆大验麻撒法襄额遂行即位礼犹布烈服回教国最上等绅士服，与撒姆同车招摇过市，群以为元勋寻拜为印度知事，自克利斯忒奈何，至古莫令岬咸被占领，权力迥出襄额赛普上，犹市烈又以时握铸造货币之专权，凡德干太守累世所辛苦积蓄之金产，尽入犹市烈掌握，马则虞之厩璧则虞之外府犹布烈所为实与晋人灭虞将毋同，同时又以民三千万归其管辖，任何爵位非由犹布烈推举则印政府不敢给与之任何章奏晨经其签押则不能上达于国王未几麻撒法襄额死其家族又以犹布烈力得承袭所有权，犹布烈以数年经营之全力至是遂跻登于全印度帝国第一有力之君位皇皇法人犹布烈名直惊于莫卧儿帝国之宫中，然固破胆失魄奔走慑伏不敢动。
    ▲第七节  英法之交争
    方犹布烈只手播弄印度时英人尚蜷伏于麻罕穆德阿厘朝瞠瞠乎，正在人后麻罕穆德阿厘虽为哥纳给克之纳薄普，而其领土则仅有忒利几奴普里一小地，犹布烈犹攻之忽焉一勇将出现于英军则路德克雷武氏也，自路德克雷武出现，犹布烈乃大挫，且尽代法人势力而有之，克雷武初为东印度会社书记，见英威之日替也，乃以书告政府曰‘今若不决一处置之法，则忒利几奴普里且入敌手亚纳巴尔汤之王家将亡，印度半岛恐非我有故今当以一大血战为第一要着，宜袭击甲尔加达，盖以此为哥纳给克首都世世纳薄普所居也，得之则忒利几奴普里之围当自溃解。’英人大赞成之，尽委其事于克雷武勒卒得五百人，一日暴风雨克雷武突进甲尔加达城，守兵大溃，乃贮粮食，筑壁堡为持久之计时襄额赛普方与法军共围忒利几奴普里闻讯大惊，以兵四千往援比达犹布烈亦以自彭其楷里遣来之法兵百五十人至，遂以襄额赛普之长子拉甲赛普为统师，合围甲尔加达攻甚急。克雷武不少挫，已而麻刺加酋长马拉利路以兵六千人来援，拉甲赛普见援军之动也，密以巨利啖克雷武，使速媾和，克雷武不允又辱之。拉甲赛普大怒，将以麻罕穆德长子呵赛因忌日来攻，克雷武侦知之既接克雷武击却之，是役也捷报至生特局忌，同地人民皆大喜，即遣英兵二百士兵七百来，克雷武既得此军乃益奋击几密里寨陷之，又追击拉甲赛普大胜之降土兵六百人，既拉甲赛普又以军并法兵四百人，叩生特局忌之寨，尽毁英诸绅之别墅园囿，寻又为克雷武所败丧法军百余人，克雷武遂乘胜直赴生特局忌所向皆捷。敌兵泰半乞降方战之酣犹布烈益愤发不少挫法政府则背之大排犹布烈之所为困其财绝其军犹布烈乃自以赂诱土人盟至尽倾其私产不足，则贷巨债以益之将以煽动民心，使背马德拉斯政府郁郁未遂，竞以千七百五十四年自法政府召还或曰，是英人所为也。其后法政府以拉尔列代犹布烈为法领东印度总督不数年，法人东印度所领，尽入英人之橐中矣，犹布烈以灵敏机诈之政略导英人而先之，而英人乃收其成功诚哉，盎格鲁索游人种之力非拉丁人种所及无知印人又复何论徒日以印土为外人之战场以印人为外人之虎伥而不之悔忘国之祸如是如是。（未完）
    灵鹫高峰照暮霞，
    凄迷塔树万人家。
    恒河落日滔滔尽，
    祗树雷音付落花。
    ◎地理
    ○地人学（续第四期）
    ☆壮夫
    ▲第一章  性质之研究……国民地理智识之必要
    夫学科亦夥矣，充塞于广宇悠宙之间，无往而非学问顾，何以必自地理教育始者，则以地理者启蒙之第一良法也，教育需材料而材料系于兹教育需实验而实验赖于兹小学校之教科，若历史若物理苟根于地理而演讲之学徒未有不豁然贯通愈觉有味者也。
    今试导学徒一游西湖凤凰（山名）已去宋宫何在苏白（堤名）既逝岳墓犹存不特历史上之事实历历眼前而种族之观念，且将油然勃起于不知不觉之中。若观夫所谓‘三潭印月’‘双峰插云’使之了然于物理之上之常识而反知印插二字之为无当也，驯至一草一花一水一石无一不可以化学博物之理分剖而指画之是，故地球一大学校也，儿时钓游之地则又至近至便之实验室也。
    虽然此犹普通之言耳，实则养成一国之民，非如吕新。吾所谓‘泰山乔岳之身天空海阔之腹和风甘雨之色日照月临之目旋乾转坤之手盘石砥柱之足临深履薄之心玉洁冰清之骨。’断断乎其不可也，诸君诸君亦知今世界各挟其民族之特色逐鹿于大地上者之，英俄德美乎及推其所以致之之由不过地理智识有以养之而已，英之儿童其气魄其精神吾已言之于前以言乎，俄则前途泱泱隐然有鲸吞欧亚之势，彼得之遗训即谓其国民之代表焉可也，以言乎。德则乘民族主义之风潮龙门一跃称霸西方，今皇威廉且以辅朕为世界主翁之语以励小学之学徒矣，以言乎。美则小学之学徒更有令人惊倒者其唱歌其游戏，皆有破浪乘风凌驾万里之概，此孟鲁主义所以一出口而为帝国主义而二十世纪之政治界经济界皆足称南面王也欤。
    吾今更合前后而切言之，曰世界地理其要矣哉！世界地理其要矣哉！！大地茫茫待吾操纵，岂可囿于本国为井底蛙乎，万事必有比较而后有观念，否则徒，夫本国之何处有山何处有水是所谓排门板之教育闻者昏昏欲睡末由知天地间学问之乐，则国家之思想更无论矣。故教授本国地理本所以启其爱国思想，然必高出局外熟观，夫世界大势之所趋而后有以晓然于国家民族之关系，宜何如而获占一席于大地，于是爱国爱种之念愈根深蒂固，而无可撼也。噫，世界地理其要矣哉！世界地理其要矣哉！！是在以本国为标准为朝宗焉已耳。
    ▲第二章  地理与历史
    地理与历史，犹舞台与剧曲，不可以须臾离，不学地理而学历史是无盘之奕也，盲人之究天文也，其可乎其不可乎。
    且历史之精神在民族，故民族与地理又有极大之关系，山国民族欤平原国民族欤海国民族欤，观其风俗察其性质皆有特别之感化，虽以今日人为之力犹未能抉其藩篱此天定力之强大实有不能诬者在焉，嗟嗟人动物也，地球非动物也，而其关系之致密，一至于斯东人有言曰‘一国之历史乃其地其民之相互的动作Ｉｎｔｅｒａｃｔｉｏｎ之结果也’诚然诚然，吾今请先述山国平原国海国民族之历史。
    ▲山国
    一山与自由  国之分界不依水而依山者，自由爱国者之城堡也，野望的侵略家之妨害物也来因滔滔不能奠法德之疆于久远而派来尼斯Ｐｙｒｅｎｅｌｓ山脉独能镇法西之争北海，虽汹涌澎湃顾英伦三岛不能免大尼人种之来侵而知蚊垤之切维脱山Ｃｈｅｖｉｏｔ独能保苏格兰千年之独立。
    埋于爱耳披斯Ａｌｐｓ  峰峦重叠之中为欧洲自由之本源者非瑞西乎，自千三百八年三小州同盟以来邻邦多事亘六百年而专制之毒终不能乘隙以入，即以拿破仑之馋狠手段蹂躏全境，然不四年而自由复出现于故国美哉美哉，山巍巍兮高峙水涓涓而环流瑞西真仙境哉。
    其他若铁罗儿Ｔｙｒｏｌ（在瑞西之东）之民舍舞衣Ｓａｖｏｙ  之教徒皆赖山国以久存其自由者也。
    一山与宗教  山之上空气清明四邻静淑俗界远而天上近真宗教思想之绝好产地也，故矛撒山Ｍｕｓａ之巅煌煌十诫天授生人喜马拉山南面之灵鹫山佛教开三千年之基而为东洋宗教之远源。
    一山与英雄  尝读世界史，知天真烂熳之伟人多于山而鲜于平原谚曰，英雄出所山水好有是哉，今夫苏格兰岩石崎岖之地也，而世界人物辉映于青史者踵相接，又北美之纽哈披蟹Ｎｅｗ  Ｈａｍｐｓｈｉｒｅ合众国中最小州之一也，山占地之什八，砂石狼籍不便耕耘，岁出物产称为下下，而独以人材一物冠绝群州刚勇着实之丹宜儿Ｄａｎｉｅｌ慧勃斯偷Ｗｅｂｓｔｅｒ苛来斯Ｈｏｒｏｃｅ革利来Ｇｒｅｅｌｙ实足称代表的美国人而无愧色者也。
    吾闻之西班牙北方之诸州派来尼斯山脉蜿蜒盘旋于其间，其国人常自夸曰此吾国人物之诞生地也，吾又闻德国之南有苛治山山石磊磊阴森幽郁德人亦自夸曰是乃吾国刚骨男子之产所也。
    上之所述，支离破碎，不足观吾不多言已，吾今乃就山脉之为境界线者而略论之。山脉之为境界线者有二种，一走东西，一起南北，前者于统一民族有极大之妨害，后者于联合国民有非常之势力谓予不信。请略举数端，为国民告。（本节未完）
    ◎传  记
    ○中国爱国者郑成功传（续第三期）
    ☆匪石
    ▲第三节  郑芝龙十九年间降叛之概略
    欲述郑成功之生平，不是不先述其父郑芝龙之历史。
    吾大不解吾中国元祖黄帝之何子何孙以何年何月何日乃怪产一郑芝龙先儒，有说国家将亡必有妖孽，此言若可信，若不可信。但亦偶偶有一二故实，鼓激于吾人之耳膜，迷离恍惚骇人听闻，余尝闻故老言，明万历甲辰三月，怪石出浮於厦门，其石有文，文曰：
    莫离鸡鸣长耳大尾衔鼠千头拍水而起，杀人如麻血成海水扬眉于东倾陷马耳生女灭鸡十倍相倚志在四方一人也，尔庚小熙┨平伊始。
    噫嘻，郑芝龙何配担当此大祥，虽然郑芝龙者屠杀国族之刽子手了，降叛旗下之好人物也，肇自始生之年下逮身死之岁，芝龙无一时无一事不与朱明为死敌黄帝在天有灵其泪滴滴化而为石芝龙年十八，不安于福建泉州之血地，遁入广东香山依于母舅氏黄程，程业商芝龙乃业商，时中国海商经行地，率不越日本缅甸暹罗诸国，芝龙居三年，以商业游日本，从舅氏志也。
    日本国于吾东海之东其文字同，其风俗同，吾中国海上豪杰不得志於政府者大率流寓於是所至散财立侠号召徒党而闽人颜思齐实为之魁芝龙既至投入之既，日本幕府疑思齐将不利於其国，下令逐客思齐曰，其曷返吾祖国乎，或曰往舟山或曰闽，比决议某某言台湾新土，利于生聚遂以明天启四年八月十四日，以十三艘向台湾进征，逐土番而居之。明年思齐死，以卜推芝龙为渠帅，自是南犯闽粤东掠江浙沿海诸州县，吾国民大骚扰尝以芝龙为吾国民身家仇。
    虽然彼郑芝龙何人斯屠杀国族之刽子手也，降叛旗下之好人物也。其脑筋其眼帘非灿灿之黄金，即峨峨之纱帽梦中时作大官状觉而知为梦也。曰吾安能郁郁久居此哉。适卢毓英讨芝龙为所俘虏，芝龙以爵要之，毓英归述于都督俞咨皋咨皋素持讨伐主义不应之。芝龙又胜之於厦门，已而熊文灿抚闽中，芝龙率所部来归，彼一时乎此一时乎，芝龙裂海盗冠海盗服面目都改心肠皆非居於“海盗雠海盗”之忍乡有年杀衷纪平黄香败钟斌灭李魁奇而自以副总兵拥妻子广积聚于八闽之泉州。
    大风忽来落日无色闽海波涛汹汹已逐唐王聿键黄道周张肯堂等孤舟而至芝龙以定策功，封为平卤侯，然骄恣益甚在朝与何楷争坐，王行效天礼，又不至。彼尝以唐王为难儿为亡王弹冠蹑履窃窃自喜大有‘灭国由他灭国富贵自我富贵’之奇概，故常与清人招抚江南福建者通，成功患之一日见王，王怏怏不乐成功曰‘得毋以臣父故耶，虽然臣王臣也，而王今日中国之中兴主也，臣义无反顾请以死扦王矣。’惨乎，成功得于家则失国得于国则失家，家破能瓦全国亡不可兴思之思之乃终其身与芝龙长辞於降叛之天地。
    而是时清兵已由浙趋闽闪闪‘大清顺民’之旗直随清师所到地迎风而立，清师博洛略泉汀，成功母在围城中，而题曰‘余夫非中国人乎，今惜一死何颜面以对中国。’死之清师益进，芝龙犹豫未决，博洛乃遣人招之。其书曰：
    吾所以重将军者以能立唐藩也，人臣事主苟有可为必竭其力力不胜天则乘时建不世之功，又一时也。若将军不辅主吾何重将军哉，且两粤未平今铸闽粤总督印以相待，吾欲见将军者商地方故也。
    呜呼，此闽粤总督印果佩于降将军郑芝龙之腰间乎，索其身仅得降表一降旗数十馈金数百万芝龙乃召成功计事，成功曰清兵不足患也，闽粤吾所自有父欲得之，则乘时练兵集饷号令天下，岂无应者。不听子弟劝入海，不听成功又谏曰父教子忠不闻以贰，且北朝何信之有倘有不测儿只惟缟素复雠而已，又不听而盛张投诚勋，求官者皆就议价，比见博洛阳与欢痛饮三日夜半忽拔营挟芝龙北去。呜呼亡国大夫其如是矣，自是闻芝龙一唤仆则侦者至一作书，则监者至所俱五百人垂垂尽散博洛时来强芝龙作家书令作‘清朝厚恩尔当来归’语告成功清始以闽粤总督饵芝龙，又欲以芝龙饵成功，成功不受。芝龙曰是儿不至，清其敝于奔命乎，未几，芝龙卒为清廷所杀。
    ▲第四节  义师之初兴
    东山凤已去西野麟未归物犹如此人何以堪徵声间作忽触吾耳歌曰：
    噫嘻我所爱之祖国兮夕阳犹是兮江山已非。
    噫嘻我所爱之生父兮燕山之东兮，燕山之西兮胡笳呜呜胡不归。
    噫嘻我所爱之慈母兮泉州城上兮乌南飞泉州城下兮麋鹿追随儿身未死兮，儿心不违。
    此歌者谁则中国英雄郑成功其人也，呜呼，水激则立空气遇压力太重，则跃英雄乎英雄乎，抑郁至极则益奋成功，既身遭‘父亡’‘母死’‘国家多难’之三大惨境俯仰身世悲愤交集益慨然有‘甯为国民死不为奴隶生’之抱负沿海一片土或可为英雄发祥之乡乃投袂而起。
    虽然成功是时犹王侯府第中一骄儿也，成功虽遇主列爵王则宠之，父则昵之，固未尝与闻兵事，至是大激昂跚跚过孔子庙解所服儒服陈於先师之前而焚之，且祝之曰：
    呜呼，先师国家已矣，父谏不听母死非难成功之罪，非曷可逭谨谢儒服以矢厥志。呜呼，先师昔为孺子今为孤臣仗先师灵宏济大难，其济国民之福不济成功之罪，呜呼先师实式凭之。
    既祝，长揖而去遂部勒将士，所善陈辉、张进、施琅、施显、陈霸、洪旭等愿从者，九十余人其自外至者，文臣则浙江抚臣卢若腾、进士叶翼云、举人陈鼎，武臣则甘辉蓝登显贵则林壮郑金裕等，皆来归部署既定乃以大舰二收兵南澳，望风来附得数千人，成功乃告天誓师其誓词曰：
    忠孝伯招讨大将军罪臣朱成功敢以一掬泪一滴血沥诚竭忠以誓於我三军，我普国国民之前。呜呼，尔祖尔父所日日教告于尔等者何言乎，夫国民之所以能受光荣者徒以有国在耳，今清兵南下，行且尽收中原，尔等试一转念尔等累累狂奔如丧家之犬如待亡之人尔土谁践之尔衣食谁衣食之，呜呼不有国毋甯死余将誓师中原，与决生死尔等有与吾同志愿者，其投鞭来从军行矣。
    於是一片从军！！从军！！殉国！！殉国！！之声直应成功誓言而起皆曰，今唐王已死，吾闽无主虽然吾闻永明王尚在梧州已改元永历其下文臣猛将，皆能为国家死难者，且两粤亦吾中国土，吾等举师援应，闽粤势合徐图东方，事必有济，既决议遂以某月日上表于永明王奉朔称永历元年。
    是岁，成功与郑彩郑联共攻海澄不克，八月与郑鸿逵攻同安，败清将赵国佐，进军围其城以援至解围。明年，成功又攻同安，守将遁遂拔其城，成功令叶翼云守之，而自将兵转侵泉州，已而清兵攻同安，叶翼云死之。方是时鲁王令大学士刘中藻略定福甯州，与平夷侯周鹤芝相特角，连复建甯漳浦诸州县，温台义兵云集响应一时军势颇张。
    而成功卒以孤军悬绝无所用武，又念母田川氏以日产殉身国难东望神山，吾弟尚在乃以一纸书寄于日本长崎译官略曰：
    大明龙兴三百年，治平日久，人人忘乱□□乘虚，攻陷两京怆怀神州咸被腥膻，成功深荷国恩，义无返顾徘徊闽浙，颇有从者，然孤军悬绝万辛千苦中心未遂日月其迈成功托生贵国，深慕侠风，维仗义假我师旅，惟执事实昭鉴之。
    比达，日本以有事不报，於是中国南部蛰龙郑成功乃以单身搏战于闽海者十数年。（未完）
    如公更缓须臾死，此虏安能八十年。
    ●第五期・大势
    ◎国际政局
    ○斯拉夫人种与条顿人种之竞争  （续第二期）
    ☆孙林
    奥自查尔斯大公之后，有大将军名腊豆箕者，距今七十年前，论俄奥二国之政治，及军事之关系洋洋数万言，悉中肯要，虽奥之国势屡屡更变而腊氏之言，仍为俄奥今日之大关系焉，今特摘其最要者数条，其言曰：
    俄以天然地势之故永为土耳其之大敌，盖以俄之国土，既广且大而其产物之输出船舶之交通惟有二水路耳，一为巴杰克水门其他则包斯弗拉海峡也。故俄人尽其狮子搏兔之全力，惟以取君士丹丁堡为第一要着，否则俄国国民未能安枕东流，即领土亦不能完备。俄之蓄意于君士堡良非得已也，故俄之对土政策，虽屡变迁而决不肯毅然舍去之，因是之故欧洲诸国日观东欧俄国之行动而深为之备也。
    奥国自勃陆乏至克乐卡之地之居民，为国中强大之要素，而彼等居民，其言语宗教与俄国有密接之关系，故常有东倾之势，奥人患之所以日夜畏俄而为之备也。
    俄国之欲撄败包斯弗拉海峡，果何意乎，夫固言之矣。俄不得此海峡则其国不能安全也，虽然俄若得此海峡则奥国之利害关系何如其势不至奥为俄吞不已是又奥之所以日夜恐俄而为之备也。
    多脑河者奥国最要重之交通路，全国之血管也。与俄国之於巴杰克水门同，是河注於黑海，奥国处於下流，虽享此河之利，而每每恐人断其上游之大定柰司海峡，则此河之水利大减是以俄奥二国若不因对於土耳其而同盟相提携则交争利益之事，且不休也虽然斯二国不能。
    腊氏之言，明料如神前后数十年，二国之势竟莫能越其范围，当氏之时，奥国国势尚未如今日之分裂尤有雄飞全欧与俄人对垒之概，及国内变作，奥匈分裂奥国政府汲汲於内治姑求保其所有不遑复作雄想加之奥匈国民顾近时之历史丧败之余勇气顿减朝士大夫无进取之精神，奥匈之政治家徒恐忄希畏缩坐观斯拉夫人种统一主义鸣萌丈隙已於是奥国之斯拉夫族人见俄势之日西，欢然迎之，如水之归薮大有同化之意项羽驻军垓下四面楚歌君子於是知项楚之将亡斯时也，奥人大窘於是不得不左折而倾心於德低首下气亻心亻心亻见亻见以求为其司心聊自壮气以为快。
    德自毕士麻时代，即昌言东方问题於德无稍关系，虽至今日德之政治家尚以此言愚人其实东方问题与德之利害有绝大之关系焉，何则俄而果得君士丹丁堡也，则斯拉夫种人所居之巴尔干半岛必直折入於俄而奥国之三面均与俄接壤俄人之势必大侵入终至奥匈之斯拉夫人种为俄所吸取全化为俄民而后已，而所余千百五十万之条顿人与巴杰克沿岸之德人同陷於苦境矣，故曰使俄人得君士丹丁堡是使奥匈为俄化也。
    夫俄取君士堡者吞巴尔干半岛之义也，吞巴尔干者兼并奥匈斯拉夫人种之义也，兼并奥匈斯拉夫人种者同化奥匈条顿人种之义也，由是观之德人於俄人之取君士堡也，不容袖手旁观明矣，是故纵俄人使得意於巴尔干诸国则德失奥匈友邦而亲蒙俄祸矣，故曰俄秦人也，巴尔干韩魏也奥匈赵也，德齐也韩魏入秦则赵举而齐患及矣。
    以上所言，则德人甚忌俄之东方经营无疑，然毕士麻及诸政治家，言其无关系何也是亦毕公之政策也，德人知与俄开衅於已不利，故於俄国之经营每不于正面反对而暗施其外交手段嗾使诸强用反对之策绝俄之南进，盖以为法国者俄之同盟而德之世仇也，德若与俄战则必不得不与法战以一敌二其势将不支，即幸一胜亦于德无大利是以专事敷衍务买俄之欢心以继古来之友谊，虽然如此交欢实不过表面之交情耳，以德之境遇而论是宜堂堂正正，尽力以阻止俄人之势，俄人势长则德人势消试观俄人之对于土耳其，惟恐其不亡德人，则惟恐其亡输之军械助之将士为之敷铁道以延土之国命其用心可知矣。
    是故德之于君士堡土政略，明为非俄的无疑矣，欲知德之见嫌于俄而亲于土，观德帝至二国之情形可知，千八百八十八年七月十九日，德帝维廉二世访俄帝于圣彼得堡，俄人遇之甚淡，德帝怏怏而归俄帝又不即答礼，直至十五月以后，始一至德京礼仪不备草草了事而已。事后一月，德帝乃访土帝于君士堡，土国国民极友邦之谊以欢迎之，上自土帝，下至庶民无不以德帝为恩人为保护者，竭款待之诚焉，于是德俄之感情益伤，夫德之所以尽力援土者非独为防斯拉夫人种之势而已，抑亦有野心于小亚西亚也，盖德为欧洲诸强之后进殖民政略每后人一步惟小亚西亚可为德将来之殖民地因特注意于君士堡，夫今日之君士堡虽不如古时世界之关键要尚可为小亚西亚之关键，若俄人一旦占之，则德人之势断不能及于小亚西亚是地终落于俄乎，故使俄人得君士堡，则德人于此则失奥匈之友邦于彼，则失将来之殖民地质而言之，俄人得君士堡则德人于欧洲之内欧洲之外无所施其膨胀，德不能膨胀则不能跻于第一等国而其人民悉为盎格鲁撤逊人种所吸徒使英美益强大而已。
    是故德人若勿注意于近东，使俄人得自由行动，则俄人灭土耳其，收巴尔干取奥匈欲壑无已，必张牙舞爪而迫德矣，夫俄人亦垂涎于德国中之波兰之一部分，欲吸取之久矣，若德人于近东之势失败，则普鲁士之重要部分必失德人知之甚悉故极力注意于君士堡以防俄之南下。
    俄人之扩张领土于亚西亚是德人之所喜也，何则，俄之亚西亚领非独不能增俄之势力，反减之耳，不独不能致富，反以费行政之钜额使财政疲弊，加之俄人为维恃亚细亚之领土，驻兵十三万以防御之，向使此兵移戍于欧洲以对德人则德人之忧也，是以德人于亚西亚每与俄人相维持而与他强相反对，他日极东德国有不可思议之举动职是故也，若知此关系，则他日德人于支那之方针可推而知矣。俄自柏林议会，屡为德欺，即窥破德之陷阱，视德人为其大敌，盖即防害俄人君士堡之政略故也以为反对俄人之近东政略者，非英非奥厥维德人，怨之颇深是以德虽竭力伪表亲谊，欲求俄欢，俄人只以形式答之，虽以惟廉二世亲屈万乘之尊，首先枉顾，亦只嗒丧而归耳。
    欲知俄德以后之势，不可不察俄人於德奥边境之兵力，盖俄人为备德，故兵马之数岁有增加防备极严，如临大敌其伏儿逊那及勾府三州兵士增加之数如左。
    千八百七十九年
    一四步兵师团
    八半骑兵师团
    千八百八十九年
    二五
    
    一○
    千九百年
      三一
    
    十六
    至於其兵士及马匹之全数，尚未知其明细，盖俄人军队之组织，秘密异常数数增减无从窥测，然以专门家之记算，则俄兵之聚集于德奥之边境者，约六十万马匹十万，野战炮二千三百门，为数之钜殊令人闻而失惊，按俄之全国除此三州以外，共计仅十七师团之步兵，四师团之骑兵已耳，若是则此三州之兵数，已敌全国三分之二矣。顾不可畏哉，其最接近德境之兵数，有步兵百五十大队，骑百四十中队及炮兵五十中队，故一旦令下，二万骑之俄兵，不及数时可直冲入德境矣。均以是故，人或谓俄人之厚集兵力于是，盖别深意夫俄国之地势与美国同土地广阔无他国侵入之恐且国中产物足养其人民不至以他国军事之故，而有饥馑之忧，故俄人若果以平和为心，则如美国之仅用常备兵而努力于国内之警察可矣，俄国不然，不问财政之困难以尽力武备平时养将四万兵士百十万，其目的非专在防御可知其用维何，读者试观上言，当能下一断语。
    俄之为国也，其在欧洲则为不须武备之国，何则自德之边境至圣彼得堡计四百五十英里至莫斯哥六百英里自奥之边境至圣彼得堡计六百五十英里至莫斯哥七百英里则俄无兵燹之恐明矣，反之俄军至德京柏林仅百九十英里至奥京维也纳仅二百英里况德奥富国也，敌军入其国可因粮支食俄贪国也，敌军入其国有绝粮之忧加之俄之国土辽远无际，虽失国都尚可持久待战，而德奥若国都一失，则国墟矣，观上之所比，则俄之汲汲于武力，非具有雄心为攻击之具而何。
    俄国之政治及军事之活动由其国土之情状人民之境遇及治者之野心而发者也，夫俄国之幅员广大辽远，固不待言即其人口之增殖亦闻而心惊。千八百六十二年，全国人口不过千九百万耳，不五十年间，至千九百年直增至一万二千九百万，其增加之速，欧洲诸国实罕见其俦匹。
    其国土其人口其富源天然使俄之人民自信为大国之民，而发雄心其土地大故其政治家之野心亦大尝考俄之政治家，厥有二野心，一欲自由开放门户于地中海，一欲统一斯拉夫人种是也，然此二大野心实出一途，夫固言之矣。俄人若出地中海则必取君士堡其结果必使斯拉夫人种悉为俄所兼并反之，俄人若先统一斯拉夫人种则君士堡必亦仍落其手也。
    俄之政策千变万化，虽有智者难窥其奥，然苟知其目的之所存，因而推之，亦匪难知质而言之，俄人之政略厥惟以取君士堡为主，其冒险於亚细亚行满洲政略不过以近东无机可乘闲杀英雄聊以此消块垒耳，其侵印度进波斯威吓英国其目的所在亦不过欲使英人畏而默许其占君士堡以速成近东之政略耳，故俄之政治家，行种种政略出种种之计谋，外面似极复杂要其旨仍不外取君士堡也，夫俄人之欲得君士堡非独便于通商，实别具有大雄心焉，若俄人既得君士堡则黑海全隶俄版于是练绝大之海军，他国均无能知其虚实一旦出人不意输送舰队云扰全欧威吓，诸国则欧洲且无宁岁而后施其蚕食之技以建一极大帝国亦非难事，要之俄人得君士堡，虽不能统一全球而雄据两洲则绰绰乎有余。
    由此观之，虽云欲得君士堡，为俄人独一无二之大希望，非过言矣。其日夜孜孜，惟以扩张武备为事。盖俄之于此，由来已久，至今虽终不得遂而其欲得之之心如一日也，试观俄国于千八百四十三年，尚无国债，至千九百一年，忽有国债至六万五千六百五十五万，是皆军需之用可知。俄人之不屈不挠，欲达其目的，实可敬可畏也。欲知俄之政略，当先求其指导，此政略之人，其人维何则非外务大臣，而教务总官卜比得司觉夫氏其人也，卜氏者为俄廷最有势力之人，其同党极众，皆以氏为首，氏为人长於外交，每神妙无穷且热情任事，尝欲以俄之国教，遍及全球因以取君士堡为首基，噫若氏者欧洲平和大敌也。
    俄之政略既如斯将欲行之，则德人首当其冲也。故斯拉夫人种隆盛，则条顿人种衰微也，条顿人种隆盛则斯拉夫人种衰微也，而人种中死生存亡之大战，其终不可免乎，欧洲诸强与是二国有关系者，则惟英为最。盖以地中海之势力故也，则若他日英与俄有战事，则德人乘势收巴尔干伸其势於小亚细亚英与德占则俄人乘势吞君士堡以达日夜所求之目的，虽然英人亦非昧于国际政略者彼必自立於界外以傍观俄德二国之战，则彼所最愿为者也。
    俄人谓英人曰，德英之敌也，不可不极力与之争，德人亦告英人曰，俄人若取君士堡，则英人于地中海之势其危乎，曷合力拒之为英人者亦固知之。然德之为英敌不如为俄之甚，而俄人取君士堡其为英患亦不如为德患之甚，盖均非直接而为间接之关系，故英人亦左右答之，而坐以观变，将欲收渔人之利也。（完结）
    ○英法之亲交
    ☆芦中人
    世界有奇幻不可捉摸之一物，昔昔而殊观旦旦而异彩虽以大技师大侦探家竭生平之全力以窥测之殆亦如登天之难，则国际政局是也，彼其物虽须臾之间亦复不能固定其重心点所在，自上下下无可指限奇乎不奇。
    英法者相嫉视相猜疑之两邻翁也，其互雠也久其妇谇子诟而声闻于外也，人又以为惯一旦感于时势画取其昔日所为而委而弃之以促彼等二国之亲近他日变化如何诚哉，不可豫知而今日固已切切私语于户庭之间。
    今日所谓为三国同盟，吾例之于毕士表时之三国同盟，殆异之感其目的其结合均有无数之变化，而非可一致等视者也，俄法同盟盖亦犹是，现今俄法引力注重之处，非欲吸引义大利和兰白耳义三邦乎，其力集其势重其魂移而睛注者，盖不出於同洲之比邻，英人觉其然也，于是投袂而起。
    乃尽翻其昔日孤立主义而於同盟政界之内部汹汹起一大波澜将来一泻千里必於外部有多少之动摇，此外交家所能豫言者也，伦敦泰晤士报，载三月十日自法京巴黎寄书，书述法国下议院讨论外交问题，大倾向於亲英主义先是法国二三有力之新闻，屡导英法宜亲之先河，如苦佩炭氏如必卡大佐如普卢笙绥氏，亦大主张是说，同时英国新闻亦渐和答。德国周刊杂志名斯拔推拖者，又唱英法同盟之论，而三月中旬泰晤士报之社说篇，昌论英法亲交之有益，嗣兹五十日，为本月二日，英皇爱德华德七世临幸巴黎，与法国大统领相见于坛坫之上，异常浃洽又对于法国国民宣言英法亲交之希望，于时法国自大统领以下，争欢迎英皇一如家人异哉。吾上溯英法交雠之始，以长以养，于今五十年一旦舍其旧而新是谋重之以聘问，申之以盟誓，斯于国际关系又何如也，故吾人今日所当注意者，在此点而欲研究此绝大之问题，则必先述英德之关系与法德之关系何以，故以德为英法二国之公敌故。
    其一英德之关系  试一瞥英德之外交界德于人为少年其气勃勃其势焰焰充其野心将以海军全力扩张海外，而负有政治的及商业的帝国之希望，英于人为壮年其力充其势裕高视大步而带一种保守已有之政治的及商业的帝国之意志，故英有多数之海外殖民地，而惟德则觊觎之英有硕大之海上利益，而惟德则思占之英于世界为先步德于世界为后尘，德不欲扩张其帝国则已，苟谋扩张则必自英之右而入于德国之左，而后可也，而顾贸贸焉，向德人而致辞曰尔其牺牲尔野心，呜呼，德人其谁信之德人其谁信之。
    读者曷披世界帝国史，彼英人对于列国而潜藏其抵抗力者亦于德为最弱矣，惟其弱也，故德人思侵掠之也，抑不仅此德人得以力而一试其抵拒者舍英何有，吾就诸国殖民地观之，其为德所垂涎而谋吞之者，亦非一地。虽然试思之，试思之，将逞兵于俄领欤德之东境其无甯日矣。将移军于法领欤，拉英河岸其将为战场乎，将对旧西班牙所领之南美诸共和国而图逞其野心欤，则西方美人方持孟鲁主义之旗帜而前行也，然则现今诸大帝国中而有可为德国之侵集地者，吾必曰英一而已，虽然英持重之国也，又善取远势之巨人也。彼对于德国所为仍弗破友邦之和好尽舍其强硬之态度而惟以缓慢之政策临之试证以达玛郎德尚箕哈鲁沙莫扬子江之协商西河问题之历史，夫亦可窥其微矣。
    虽然，德之雄心，固不仅于殖民地见之，即商业亦何不然，盖自德国出现于商界以往其蒙受此最多之侵略与最强之打击者，亦唯英人德何图乎，德何心乎，彼常欲使孤立无援之英国而与俄战而与法战而已则中立于两敌之间及是时支配海权尽入吾橐此德人所日夕仰望而不得者也，不甯唯是德于制造航海造船诸业莫不与英作冲突焉，危乎哉，英人辗转反侧乃折而入法而为异常之亲交，此迫于势而不得不然者也，此一因也。
    其二法德之关系  法之于德也，其交雠而互恶固不自今日始一千八百七十年之役，法国国民之胸中尚懔懔如临其战场，德人今日虽饵之以甘言饣舌之以重币终未能得一回顾焉，故德人益诱之法人益疑之常以军备全力以防德军之来侵，虽然以军人之眼决之法固非德国敌也，法自近数十年来，其武步不可谓不雄，其军力不可谓不增进，然例于德国军队，盖犹瞠乎，其若后试悬一陆军扩张之竞争点而比附之，凡人口稀少之国必不胜人口众多之国据弼恺儿大佐所言，将来法国陆军必益劣于德国，故法国对于国防的一绝大缺点，设欲以独力弥缝之亦已自知其未能於是於其国防政策之范围内而渐含有一种依赖外力之性，高睨全球惟俄可恃盖俄法合而法对于德国陆军所含有之缺点可泯然矣。虽然，德国非贵贵者，德见俄法同盟而自联伊奥以为之抵设三国盟词日益坚固，吾恐法国对德之危机不于俄法未亲之先而又在俄法同盟以后。
    当时法国外交家，若外务卿笛尔格妒希及驻蚵蘼泶笫拱桌鄱氏，感於德伊奥同盟之不利於法也，乃力除其昔日伊法两国之恶感情而接而近之以间德伊两国之交。一千九百一年四月，伊大利舰队，来访于法国军港支仑，以表示伊法两国亲密之意，则伊法联交之结果矣。夫伊大利，小国也，介於德法而为之中坚，亦廓然自增其势力，伊太利果弃其三国同盟而与法为援手欤，则法得以举向所用以防伊之陆军直达德境以聊试其雄舞又得以举向所聚以敌伊之舰队尽输入于北海或拔尔捷克方面以与德军舰乘风博流而博一海战之胜利，此亦可断言者也。读者试思之，法始以拒德故而联俄，德以俄法合故而与奥伊同盟，法又以奥伊德同盟，故而亲伊以间德，然则伊入于法大势其遂定矣乎。曰有英国在而其忘之英法不合则伊不敢与法合何也，英奥同时与伊为敌即俄助之法助之而伊终立於极危险之地位，故必使英法互相提携以为伊太利之保障，伊乃得舍三国同盟而来列于英法盟坛之下，故法人自为计欲拒德必间伊欲间伊必联英，虽英法与伊法之二大事件未能同时就范而一先一后以左以右大有一步一步以自达于国际的圆满境域之希望，此又一因也。
    英德法德关系之说明，乃可述英法两国之关系。
    一殖民地问题  法人于意中所必需之殖民地，亦已得之，其于现今所经营者，于暹罗于南清于南北阿非利加于自湫尼斯以迄雀德于埃及于东阿于麦达格概尔英人皆退步敛手而自立於旁观之地位，故英法对于殖民地事件断无昧昧开战之举，且法国已由少年以进於壮岁进取之心渐去保守之念方来究其现势实与英国有同情之感，一方对于海上势力问题亦未尝萌全握海权之野心，夫如是故於英国海上之所为亦非欲覆而去之，  是亦有可合之机一矣。
    二商业问题  於商界上英法之竞争，亦不甚剧，何也？英法之重要商品各异，故也。故英夙不向法国之葡萄酒以求争，法亦不向英国之煤铁及棉丝以挑战，两国商业本有互相提携及互为发达之性质，法国一新闻记者曰‘法国殖民地方对于英国商业要为最良之市场，若法国自殖民地排斥英国商品其所损害不独英国商业而已，即法国殖民亦大受打击也。’试就法国殖民地输出入之数而比例之，其自法国来者仅较自英国购入之十分之三不甯唯是，即自法输出之三分又复为英国所购买，然则英法两国於商业方面俨如一输布帛一输菽粟二者须臾不可离，其若是又尚何争战之有是亦有可合之机二矣。
    二问题既决，而英法之间其自政治上及经济上观之，已渐泯其两两冲突之陈迹，且现今乘波鼓浪而直入於欧洲竞争之中心者，又堂堂有一德军在法，欲合英固以自卫英必联法亦以自固而以各自擀卫之，希望反同出于一致联合之蹊径时乎时乎，其不再乎而犹或不然，则必昔日敌视之感情尚有余波又以法援英敌（指俄国）之非望为之也矣。（未完）
    ◎极东经营
    ○极东问题（续第四期）
    ☆顽僧
    且吾观俄罗斯外交上之运动，其政略之阴挚其手腕之敏捷列强殆有防不胜防之概，既强租旅顺口为屯军港复夺取达尔尼为商业地，他如达的纽尔（土耳其之海峡）之事件，列国已认为违背国际条例而第二次之水雷艇又高揭商旗而通过矣。东三省问题之初起有英美日三国之干涉即移其方针而向朝鲜矣，旷观今日俄国外交上之活历史如鬼之无形如蜮之不可测，其机械变诈之术虽聚世界外交家之心思才力尤不能贯彻其真面目或曰俄之耽耽逐逐，倾全力以经画极东方面者，既公认为破坏秩序之蟊贼排斥和平之巨擘，则曷不结联与国，以防遏其包藏祸心之行动，则答之曰唯唯否否，不然夫结联与国以牵制对手国徵之他国历史固亦有消患无形而转弱为强者，然其所谓某某国同盟某某国协商云者要皆利害相同休戚与共始得立於世界列强中而互相维系也，而不然者去甲国之凌辱即入乙国之牢笼，彼日日言担保日日言扶持由表面上观之真若有可亲爱者而其处心积虑，吾敢断言之曰，欲伸张其政治的势力范围而已。
    且夫结联与国之政策，吾岂必欲梗是议哉，虽然吾观列强中之同盟之协商其间自有一各操胜算之媒介物以维系  之，其物维何则外交是也，今日列强之对吾国固安有所谓外交者哉由他国言之强权而已，由满政府言之媚外而已是，故结联与国之策果有一日而能达其目的也，吾知其将借同盟协商之名词以操纵其麻木不仁之政府压抑其痿痹不振之人民而徐图扩张其势力握取其主权也，必矣。呜呼，天下惟不能自助而望人之助为最可悲耳，立国於大地中其国民无独立不羁之精神而惟依赖他人之是望其不至於灭亡也几希。
    虽然，吾欲解决极东问题之结果，而先泛论吾国之外交，则离题万里之诮，知不免矣。兹述俄国大藏大臣东方视察之报告如左。
    据近来俄国官报所载，俄国大藏大臣乌依脱氏东方视察之复命书，凡关於西伯里亚满洲铁道之过去现在及将来之显象，皆缕缕报告，今摘录其大要，以窥俄国当局者之意见。
    乌依脱氏谓西伯利亚及满洲之两大铁道，带世界的任务，实与欧亚间有密接之关系也，东洋人对欧洲市场之需要逐年增加，欧洲人对东洋之放资，亦逐年增大，故此二大铁道可称谓东西调和融通之一大机关也。
    西伯利亚铁道，不仅使发达该地之生产力，且便於俄政府之实行移民政策，满洲铁道不仅使扩大该地之矿业，且便於俄政府之实行帝国主义。
    就二大铁道之工事费而论，加入培尔姆马特司之支线，及爱克利丁堡支线之附带费，需七亿五千八百九十五万五千九百七卢布，若加入巴依卡尔湖周回铁道工事费氵页达十亿卢布云。
    俄国今日经营此二铁道之工事费，洵称巨款，然将来所得之利益必能倍蓰西伯利亚铁道，亚历山大第三所谓完成平和的事业及教化的任务之原则也，虽然欲完成先帝未竟之志，洵非易事，非热心奖励之不为功。
    由欧洲之俄国（指圣彼得堡）移植人民於西伯利亚，今日俄国之最大急务也。
    就达尔尼之市场而论计画商港之落成氵页一年以后，该市得商业上之最大便利，可设石炭贮藏所以开掘满洲之石炭。
    欲达吾人（指俄人）之目的，必以达尔尼市场为世界商业之中心，然俄国人必於同时掌握全市之不动产所有权。
    就达尔尼市与海参威之关系而论，达尔尼之开设，或不免损失海参威之市场，故两市之关系不可不预谋适当保护之法，俄国占领关东州而恐长其铁路以黄海为中心，则其终点非得不冻之商港仍非俄国之利益也，达尔尼为终年不冻之良港固远胜海参威，且接近支那之中央市场以言将来之利益颇有绝大之希望，故达尔尼不能为海参威之牺牲也。
    欲冀海参威达尔尼二港之繁盛，并行不悖则不得不先扩海参威之商业范围，故经营沿黑龙江及东北满洲铁道乃今日之急务也，至达尔尼之商业范围则南方满洲一带尤不可不注目。
    俄国於达尔尼市场之经营费，已达一千八百八十五万布之巨额，由今日之现象观之，该市已渐趋於繁盛至去年一月迄，在该市内外人所收买之地面，计一万六千八百四十三平方哩，其代价，共得四十二万五千零二十七卢布，若平均计之，是一方哩之代价氵页二十五卢布，今观其趋势尚氵页腾，贵且在该市第一期所卖地面之总面积，共六十万平方哩，其收入费计一千五百万卢布，况此外之余地，尚有四分之三耶。
    更论二港之实施关税法曰无税港之废止是衰败二港之一原因也，满洲铁道之设置南满洲线是欲拓殖海参威之一原因也，欲保护海参威之市场由无税港而变为有税港已非易事而况欲达此目的先不可不以海参威为自由港，如是则本港内之输入品悉为无税，若由是而输入内地者亦仅课其应得税而已。
    以上皆据俄国大藏大臣乌依脱氏之东方视察报告，夫俄国积数十年之精力掷数千百万之金钱以经营，此二大铁道二大商港其果为商业上之竞争而起耶，此其故固不待智者而决也，要之自俄土战争以来俄人於地中海之势力屡屡为英人所扼蓄，其势而不得逞则不能不转向东方施种种之政策矣。（未完）
    ●第五期・谈丛
    ◎野获一夕话（续第四期）
    ☆匪石
    ○伤哉孔子之裔
    当清祖入关严令剃发之始，天下从风陕西道孔文骠奏曰，臣家宗子衍圣公孔允植，已率四世子孙告之祖庙，俱遵令剃发讫但念先圣为典礼之宗，颜曾孟三大贤并起而羽翼之，其定礼之大者莫要於冠服先圣之章甫缝掖子孙世世守之是以自汉迄明制度，虽各有损益独臣家服制三千年未改今一旦变更恐於崇儒重道之典有未尽也，应否蓄发以复先世衣冠得旨，剃发严旨违者无赦，孔文骠奏求蓄发已犯不赦之条，姑念圣裔免死，况孔子圣之时，似此违旨，有玷伊祖时中之道，着革职永不叙用，此一事也。
    方桂林陷，孔有德以留守瞿式耜去，有德劝之降曰吾在湖南已闻留守盛名（中略）甲申闯贼之变，大清为先帝复仇，葬祭成礼，固人人所当盛谢者，今人事如此，天意可知。阁部毋自苦，今后我掌军马，阁部掌钱粮，无殊在明可也。式耜曰，我为永历皇上供职，岂为□□供职耶，有德曰吾居王位，亦颇不微，式耜笑曰禄山朱Г而自以为王一何王之贱也。有德曰，我先圣之裔也，势会所迫已至今日，阁部何太执耶。旁有张总督同敞厉声答之曰，尔无辱先圣尔为毛文龙之门子而自以为先圣裔耶，亦被执（见庚寅始安事迹）此又一事也。
    呜呼，孔子距明清鼎革时代，已二千余年而不肖孙子於国破家亡身辱时尚齿及之以为挡牌为市招，然则人何乐为贤父兄哉，法人之言曰吾国有拿坡仑美人之言曰，吾国有华盛顿之人也，皆自爱其祖若父若神圣不可侵犯苟污辱之直指斥以为大雠此族系之所以可贵也，彼若文骠有德者，或仅自好或大不然，而曰余固为孔圣人之裔，孔氏子孙，而乃若是乃若是。
    ○法王路易受审时之口供
    法王路易第十六雠国民雠宪法国民大愤起而执王，王卒与后同上断头台以死，此一段历史尽人能言之，余不复述述其受审时与议长辩答之口供。
    议长  路易今法兰西人民来议会劾汝汝灭却法兰西人民之自由施虐政逞暴威行种种罪恶，先是汝於千七百八十九年六月二十日，中止代表国民之议会以暴力逐代议士於议场，此事有立宪议会议员於伯尔塞之投球殿所作之调查书为证（投球殿宫殿之名千七百八十九年六月二十日夜王下令闭议事堂命军士守门户一切人皆不得入众议员乃集誓于此，誓非故不得退散。）二十三日，汝对於国民而发布数条之法律，欲使兵士围代议士居而妨害之，又布命令书二通而使散会，其证确凿汝能辩之乎。
    路易  是等禁行之法律，余未知晓。
    议长  汝向於巴黎人民而派遣军队虐杀府民数十人，又有拍司羁鲁城之役，此於七月九日及十二日十四日，汝向於立宪议会议员自述之辞为证，且又有求意鲁利城之暴杀汝能辩之乎。
    路易  当时军队之进退，得任余意，虽然，余决非有暴杀之事。
    议长  此后於十日约诺於国会於十七日约诺於巴黎厅尚计画妨害人民之自由，又关於奴使封建什一税之废止案，汝又不能实行而私增其亲兵员数徵集法兰德联队於伯尔塞，以十月一日三日，大飨军士於伯尔塞城内之演技殿，以求其欢心，各兵士足践国民之帽印而着白色帽印（王家之帽印）且纵辱国民，汝则不禁之，尔后又起暴动，使多数国民毙命於暴军之下（因前宴惹起国民之愤以十月五日六日激战於伯尔塞城外故议长言及之）及亲兵败走，汝又变易其词而为诈欺之约诺，此等事实，加入于八月十一日议会之决议书，又於九月十八日汝之意见书，及立宪议会所作之调书，且於十月五日六日之乱，同日汝对於立宪议会一委员所述之辞为证，汝能辩之乎。
    路易  余以正当之意，而付余意见於尼开米，以待其决议（指奴使封建什一税废止事）至於帽印一条，全属虚说，余未知其事。
    议长  汝於七月十四日行大祭礼，誓言保护宪法而又背之，又以达龙之力而使内地人民抗敌革命又以米拉坡之力而腐败公众之精神汝能辩之乎。
    路易  当时事虽不记忆，然皆系於余认可宪法以前事。
    议长  汝纠合同志而散金以买人望，其事载於达龙之笔记，及四月十九日拉坡路德送汝之书翰，汝曾署名其下，兼述承认之意，且拉坡路德以此书翰协议於利拍罗德，继又告散金不效之事於汝，汝又企脱走之阴谋而於二月二十三日拉坡路德送来一通笔记，示汝脱走之方略，汝署名於此笔记之末张，其余页尚附有汝承认之言，汝能辨之乎。
    路易  余以布散金钱，为无上之愉快，决无关他种计画之事。
    议长  於二十八日汝会合多数之贵族及军人於求意鲁利城谋种种脱走之事，果於四月十八日私出巴黎，而奔於圣哥鲁德，汝能辩之乎。
    路易  此劾告系诬罔。
    议长  汝於二十一日携带伪造通行券脱走巴黎，汝已背曩日认可宪法之正条，又命各省长官凡自国会所发之各种书决不署名，又下於司法大臣有不得扶佐国会之严命，汝又绞国民之膏血而自供谋叛之资，且又假破伊之指挥兵以助之。破伊者，先汝担任举行暴杀者也。汝又送书曰，人望者，卿之要务也。子其勉之以上事实，汝自署承认之言于其余页，与二月二十三日之笔记，汝以自笔而备录全文，又六月二十日汝之宣言书，及千七百九十年九月四日汝送破伊书，又破伊报告书，内述已支金九十九万三千卢布，供一部纠合兵士之用，其证确实无可疑者，汝能辩之乎。
    路易  二月二十三日之笔记，余则不知至旅行拍兰一条，余当时已告於立宪议会委员矣。
    议长  汝于拍兰被捕后向日汝所握之行政权一时终止执行，然汝尚纠合党与以七月十七日於向德玛鲁司地方虐杀国民又据千七百九十年汝自笔送拉伊爱德书，证迹判然。且汝於纠合党与一事，亦备用种种方法，如杂志小说新闻等项，凡可改变公众之意旨者汝无不行之，又使国会发行之纸币失信国民，且於脱走之人，多方以护之，投金以助之。凡此者汝皆以束缚国民为目的者也，至於汝之消费，已不知几万千之巨款，此有赛德伊爱所持之手册为证，汝能辩之乎。
    路易  於七月十七日之事件与余无关，至其他事项，余更无所知。
    议长  汝於九月十四日承诺宪法，当时汝临会演说，亦示欲维持之意，且告宪法尚未完备，汝已谋早覆之，汝能辩之乎。
    又七月二十四日，烈阿波尔与不烈特力维廉二人（烈阿波尔为法国王后之兄不烈特力维廉则普鲁士王也）於披露尼兹，期再兴法国王位，而开君主专制之政府，且与汝缔结盟约，此约涉於全欧人民之事而其原则由汝一人而起，汝又能辩之乎。
    路易  余於此约，直为报告，且非余一人之事，至其他一条，皆据宪法而为大臣管掌之任。
    议长  於土耳其有举谋叛之旗者，汝送员三人以助之，又委员或不从事於纠治或抗敌於革命，则汝力证其无罪汝能辩之乎。
    路易  付於委员之委任状，即委任何事之证。然大臣初示余委任状时，余更不知其然。
    议长  方罗马法王领地阿披终及披空达婆奈省二地隶入法国时，汝於一月后尚未施行命令内乱乃起，是地人民悉被涂炭，且汝前后派遣之委员数人皆逞暴威纵剽掠汝能辩之乎。
    路易  该命令之施行，因何濡滞，今亦不能记忆，至其他事项非关於余身，而关于被派遣之委员与派遣之者。
    议长  方宣告人民自由时，伊尼姆、孟德班、莽特、辖奈诸地方，大为动摇，遂致扰乱，汝为革命之敌而挫折之，又赛兰阴谋破裂不复拟罪汝能辩之乎。
    路易  当时大臣等禀议於余，而下命令一无所遗。
    议长  马耳塞人托义革命，汝直攻击之汝能辩之乎。
    路易  此事余有一件书类答之。
    
    
    
    
      （此节未完）
    ●第五期・杂文
    ◎说憨
    ☆通界
    ○肇语
    不憨毋宁死强矣哉，憨憨故动伟矣哉，憨憨故猛雄矣哉，憨憨故无畏迅矣哉，憨憨故精进蔼矣哉，憨憨故大仁热矣哉，憨憨故至诚烈矣哉，憨憨故藐死憨儿憨儿我香花祝而神明视。
    ○新义
    举数千祀腐败训诂妇孺詈骂之秽名词倒掀而为极高尊贵之徽号可爱哉，敢之形可敬哉，敢之义最人有独立之特性必无依赖之劣根赖根一萌，即不克奋斯奴隶已敢者有独立之精神者也，欲提精神氵页脱奴轭欲熔伟业氵页播憨子柔矣静矣，我民之根性微动矣，奈无意识何苟有敢为之士提奇议出怪行，则通社会群起而攻之曰，憨憨于是极高尚极尊贵之憨字遂变为笑骂不堪之成语，儒者赧道妇孺丑辞冤矣哉，云云世界唯憨者克离诸缚注一心而鉴其空垦，其荒虽跬步荆棘片言网罗而无挂碍无沾滞。
    ○界说
    流血购自由说法度众生以希未来之乐利眷彼世间曷鲜憨儿非有卢孟之憨儿，则佛兰西不克发革命之火非有亚密斯丹之憨儿，则英吉利不克行平税之政斯憨也，我敬之爱之是谓之有意识是谓之公憨，公憨是益民倾万金裂匹帛于花酒世界以博美人之一笑，群黄白拈香火于泥木之前以祷五谷之丰登，因风水而阻止开廾阻止铁路争坟墓争田产而阖族械斗，较锱铢竞米盐而手足路人鄙夷狄而毁教堂刈教民斯憨也，我厌之耻之是谓之无意识之憨，是谓之私憨私憨是毒民嗟我兄弟嗟我同胞毋结成私憨之恶果，氵页孕成公憨之爱花。
    ○原理
    憨也者人之粮事之母也，无憨性即是心死明知法无可说而常乐说法，明知先时人物之心苦而常乐先之，明知与社会战其身必死，其事必败而常乐挑战明知事无可为而常乐为之憨与憨与是真憨也。
    然则憨之关系群治，诚密切哉，证憨之因厥，有四果。
    甲  无憨根性则无希望。
    乙  无憨根性则无魄力。
    丙  无憨根性则无侠气。
    丁  无憨根性则无破坏。
    无憨根性则无希望，希望者群治进化之主动力也，有希望而有进化有希望而有憨性，无憨性是无希望也，大雄哉。希望之动力能提起人能鞭策人以任一切事最有知识，即有希望飞潜走蠕莫不具焉知度益高，则希望亦益大大矣哉。人类之希望，希望益高则憨志亦愈猛憨，我刹那乐我永劫憨我幻体乐我法身得兹，希望诸缚净离邪稣之流血成仁，其希望在天国释迦之苦行绝俗，其希望在涅盘丘轲之周行说法不惮舌敝，其希望在大同许身稷与契致君如尧舜得志之希望也，庶士倾风万流仰镜名之希望也，著述数万卷自期古圣贤古之希望也，黄金数万两致身青云上利之希望也，朝秦暮楚屦穿刺破啜残羹咽冷炙于侯门之下者势之希望也，大仁哉希望大危哉，希望人间世一切事物莫不由希望而来。
    无憨根性则无魄力，勘破生死界则一切无畏，然非有憨性必生惧心，有憨思想者则知无所谓死无所谓，生刮剥脔碎体魄毁已而灵魂不离斯念一起，虽独往独来于怪岩倒壁间虎狼吼咻魍魉隐现而无所于怖，无所于遁具此魄力，然后铸成金刚不坏身，然后能造震天撼地大事业，佛曰奋迅曰勇猛曰威力曰大雄曰大无畏。
    无憨根性则无侠气，头可断腕可折肉可脔名可污势可败白刃可蹈而侠气必不可挫，而侠风终不可衰豪奇哉，侠乎，壮雄哉侠乎人无侠骨厥疾麻木国无侠风，厥馁武魂古今大人物，所以义之所在水火甘蹈道之所存鼎镬勿辞，苟缺憨火曷望铸侠曹沫劫盟豫让漆身聂政以狗屠，而杀韩隗渐离以佣役而报荆轲，奋尺八七首入虎狼之秦与炙手可热群黎慑服之暴主决生死于一刹那，蔺相如持璧倚柱怒号一声天地变色毛遂侯生奋身不顾以酬知已鲁连折魏，使却秦帝愿赴东海死不忍为秦民，以至朱家田仁郭解剧孟隐娘空精之流莫不结热血煽猛火而战胆仇敌褫魄民贼侠乎，侠乎，洵世界唯一之真价值也。
    无憨根性则无破坏，辑和万民民贼制脑制口涣群之第一毒辣手段也，制其脑俾无破坏之思想，制其口俾无破坏之言论，涣其群俾无破坏之能力，虽然愈压愈激再接再厉而世界成一血世界，然后有人物出现遂变血世界而为无血世界，有林肯华盛顿之憨性则成放奴战争抗英独立之两破坏，而现光华美满之米利坚，有吉田藤田西乡南洲之憨性，则起覆幕维新之大破坏而造亚东文明之日本政治，然已最百学术莫不皆然，即破即建递衍递进达于彼岸。
    虽然我衡其理，复有两铁证。
    甲（憨名易显则愈野蛮）
    乙（憨人愈多则愈文明）
    憨名易显则愈野蛮，乐矣哉野蛮世界，而憨名之易显，然其身命亦险矣哉，何以故彼无知识饥则索食乐则求偶浑浑懵懵醉生梦死，我突有惊天轰地之伟业，欲尽革通社会注集之目的，未有不激刺其神经而集矢我身者苟非有特别之性质，绝大之魄力不克抵之基督惨死於十字架佛孔被诋于社会卢孟为举世之公敌职是之故。
    憨人愈多则愈文明，欲验文明进退之程度当视其憨数增减之程度为比例，差人类性质愚则固知则王愈愚愈蔽愈知愈王，当文化长进知识发达之时期众生心目中，皆有目营九州手摘八星一举冲天声闻万里之思想，思想益高希望亦益大，精神不足以相摄于是遂成白云在天不可呼，明月岂肯留庭隅之奇疾代想代高则憨数益多，而其国之文明亦进于无量。
    ○价值
    大刀阔斧开辟事业憨之价也，无憨志则不克发火力无憨志，则不克抽高想无憨志则不克扬伟议无憨，志则不克造奇事，人群中一切事事物物，大而宗教、学术、人心风俗，小而文艺、技术、名物，何一不自真憨，人物挥憨泪绞憨脑敝憨舌秃憨笔沥憨血填憨尸以易之者也。呜呼，伟矣哉，憨之真价值不可思议哉，憨之动力也来，如电霆收震怒罢如江海凝清光一刹那顷演出无量事业，玄奘法师之一钵一锡越葱岭冒毒瘴以达印度曰，惟憨之故哥仑布之一帆一楫步巨涛藐生命以觅新洲，曰惟憨之故玛利侬以雕工家之一纤女而能临死不挠放一文明灿烂之奇花于黑暗，法国大革命之洞里曰，惟憨之故，若安以眇眇一田舍青春之弱质而能退十万貔貅之英军曰惟憨之故。
    ○变相
    憨之代名词曰癫、曰狂、曰戆、曰方、曰蛮强、曰不懂事、曰粗性暴气、曰不近人情。
    （癫）他人耻为我独为之他人乐为我独不为。
    （狂）有飞扬不能自己之情。
    （戆）单刀直入旁若无人。
    （方）棱角耸尖重悛重转。
    （蛮强）有特别之性质有冒险之精神。
    （不懂事）事无可为而必为之。
    （粗性暴气）直前敢为万难甘犯。
    （不近人性）夺人所乐乐人所厌。
    憨之对待名词曰圆、曰愚、曰畏、曰疑、曰假、曰怕结怨、曰客气、曰傲气、曰敷衍、曰名士气、
    （圆）无是非无善恶万人皆知已。
    （愚）具非人动物之性质。
    （畏）畏首畏尾一切不敢。
    （疑）三思四五思一事无可为。
    （假）无真志唯大言。
    （怕结怨）退后畏进前。
    （客气）最人不可不具自主之气概独客众客万事皆待。
    （傲气）目空世界藐视一切儒者毒习等是人也，何界何他化身，彼界说法超度则众生未有不霍然猛省者。
    （敷衍）言无是非行亦无是非。
    （名士气）汶蚩浑沌不可嬉笑常乐开之，否则彼无知识者永锢已甚矣，烈矣，数千年相传最劣最毒之名士气也。
    ○弥言
    通界既受乡里妇孺骂人最不堪之秽名乃绝食发愤，击节而叹曰呜呼憨乎憨乎，世人假汝之名为村老乡妪谪詈最秽之污名，我独表汝之名于数千年腐纸残简中而揭为通球轰古铄，今豪杰之伟号汝兮有知当敬爱我，我敢敬告于我同胞曰人间世一切事非发憨火振憨力，必不能成我发我憨念达我目的，虽举国欲杀举世欲杀而我憨性终不可变，我能有憨名遍世界乎，其憨性未有不高迈哀峰者矣，孰憨名我我将事之敬之，祝其憨名之日来祷其憨名之日大，我乌敢诋我乌敢怨天果欲降大任于我乎，莫美于位我于憨名集注之场而俾占一最高之席于憨界。
    ●第五期・时评
    ◎本省之部
    ○台州甯海官竟不知有天日乎
    吁吾何忍述吾国民颠连无诉之惨状，吾国民受辱受抑受痛苦於官，若吏之千岁不知几千万人或限於穷乡而不得诉，或束身纯谨而不敢白求其究竟只以饮恨吞声四字了却，此一段糊涂帐哀矣哉，吾国民之柔也，累岁以来捐派益重虎冠者流大肆贪虐，其间稍稍有气血者柔声下气求为民缓死须臾而官吏，即坐以犯上之罪，若哄堂若驱官要皆出於万不得已之途而身戮家毁已鸣眉雍酰其身吾国民何冤何孽而受罪若此。
    此种事，吾充耳其厌闻，虽然不忍说亦不忍不说，读者知甯海县官有一段异闻否。
    甯海县官某到任未久，种种不堪事姑不说，今年春台府有试事各县士人来府应试者，皆赁屋以居，谓曰考寓，甯海人某某亦租屋待试屋之邻，则甯海吏役长之居也。夜尝开赌博会，呼卢喝雉，声达于户外，某某以不安於夜眠，往告之曰，某夜余等将赴试请少静比期，博声益喧噪某某愤呈其状于官，官照例遣役查察役以是为役长家含糊以应命，然某某亦姑听之。某日，某某自试场归，辟其房，则衣物狼籍满地失物已不胜计，而门扃固无恙窥求再三，则房之侧有门通役长家居常闭，此次则门缝相差，与平时异大怪之。叩其故于役长，役长大骂曰，吾岂作贼要汝穷秀才物耶，某某益愤，又呈状于官而役长亦呈状於官其略曰，余有妻邻寓某生数挑之，余见之稍辱生，生以是卸我以他事相诬也。官纳其说，令某日两造皆听审，至期役长往某某亦不敢不往，终以士役并狱窃窃以为耻，各士子亦大愤，乃相约偕往往则官命跪，既跪官不问失物事而但向役长言曰某生诉汝家聚博事有之乎，役长曰无有官曰或偶又麻雀耳，役长则应曰余家租考生，考生偶戏麻雀耳，官曰然则不得谓之博也，又问曰，汝诉某生挑汝妻若何役长刺刺诉事方官吏登场演戏正酣，有某生者气愤不能平，起而言曰，此竟是一面焦我辈尚想有出头日耶，如此审法不如去迳出身外去，官命捕之人多声哄，而某生已被捕入官矣。某生者，素以明白名，尝在甯开演说会数次，官卸其名久矣，今次非以应试来，亦非与失物生同寓以激於公愤，遂及於祸，时官欲坐以哄堂之罪，且欲加以妖说惑众之谳赖甯人保持之，乃得释而役长卒扬长于里门。
    呜呼，官护吏役乃如父子相隐事岂非至奇役说不博，官曰或叉麻雀，叉麻雀不算博通同一气，不复置问他语悲哉，吾浙江乃幽黑暗地狱若此恨未能一光明之，虽然此亦吾浙人之羞也，何羞尔柔也，柔则役欺之官欺之外国人欺之普天下苟为人类，皆得而欺之，则今日之中国是也。
    ○在京浙官之公函
    浙官不可恃，我不得不九顿首以请命于乡先辈先生之前，书至此适沪上报纸至，内登在京浙官以浙江大学堂事，致函黄都转及劳总理，词意恳切，爱乡人如其儿，既一愤，又一喜书节录于下。
    致黄都转函（上略）以上云云，吾浙人皆可恕公，独至学堂一事，则公出全力以制浙人，我浙人亦当出全力以报公方公莅浙之始，我浙人有以提倡学堂为托者，公漫应之，经济学堂一禀，由幕中人介绍达公，据禀词则阳托赞成，据商言则阴相挠阻，故以万分结实之公牍，阅两载而化为云烟，而省学堂府学堂，自公督办以来迭起风潮，务以摧抑士气为宗旨，今以移官他徙之人尸居余气，犹敢倒行逆施，将我办有成效之学堂败坏殆尽，致省学堂全班散学，就各报及同乡来函所述办理荒谬之处，约有数端学堂为清严之地不应有宵小溷迹其间，时时失物其荒谬一，既失物矣。即不能禁学生追求乃失物，则听之追物则革之待宵小何优待学生何酷其荒谬二，学生革而风潮起矣，即当更换戴稽查戴姓，安慰在堂学生之心，以昭平允乃竟任听全班散去，其荒谬三，夫庇宵小而虐诸生，护一人而壤全局决裂，若斯中丞尚有挽回之意，而公又从旁阻挠其荒谬四，若谓吾浙士气素不驯耶，何以林迪臣太守创办学堂不闻稍有龃龉之事，今之在上者动曰学堂难办难办，如京师张大冢宰之为管学举世皆谅其难，盖犹辞其职而不可得也，此外则阳托难办之名而阴行其盘踞把持之术公之贪狡阴邪，为全省官场巨擘，而又始终具一纨裤根性，以为吾既红其顶而花其翎矣，纵有再加十倍之荒谬尔浙人其奈我何，呜呼，此所以不敢不止也，月前许筠庵被劾之后，行将及公，幸同乡某太史竭力消弥之，岂江西人有乡情我浙人无乡情顾以办有成效之学堂听公败坏耶（下略）。
    致劳总理函（上略）公莅堂之始，于孙某文字之案妥为消弭不致酿成巨衅尤见公保全同类之盛心，乃未几乡人来函，屡有短公者，谓侨寓眷属创泰东西未有之奇，某劣幕之子因违章私出宿娼，被中学堂革退公竟以某劣幕私条收为高才生，此外尚有偏信戴姓屠姓等事（以上词意与黄函略同故从略），今日文明诸国往往厚多数而损一人中国，则反是一稽查必曲庇之众学生可全散之。盖公熟读野蛮之律深体野蛮之心，以为吾用专制以庇稽查将来督办必用专制，以庇总理矧黄幼农都转本与吾浙士人为雠者耶，是故全堂学生风流云散而公，则山鸡对舞海燕双栖仍不失其朝欢暮乐，福建以武备学堂而为臬司置筵浙江以全省学堂而为总理藏娇天下事所谓无独有偶也，夫中国野蛮之事诚多，顾败坏全局，专顾其私胆大妄为如公等者，殆亦不数数觏公老刑名也，吾等请援最近最切之案以断斯狱，南洋公学以护庇郭教习而致全班散学，汪总办即日辞差浙江省学堂以护庇戴稽查而致全班散学，乃执事居然恋栈，觉南洋总办犹有人心，而公则毫无廉耻矣，公既具此全无心肝有用婺恐长而又应运生于野蛮之中国宜其投无不利何必舍脚靴手版而恋恋於百四十金之馆以毒我后昆总之此衅已成，无可解免吾等同乡在京之人，决不愿公再尸皋比之座。（下略）
    大学堂全班退学事，前本志已加评断得此两函，凡敢於侮亻曼学生，而大肆其压制之威力者，亦可稍熄其焰矣，大学堂为全浙性命所系此而败坏全浙皆败坏吾浙人之争之者义也，虽然吾浙事之待吾浙人而举者殆亦不胜枚举而放弃之，即放弃其浙江也，此义愿吾浙人共勉之也。
    ◎内国之部
    ○上海吴蔡二公之遭逮
    上海自教育会成立后，踔厉驰发，俨为中国全部关键之中心，今岁广西事起，沪上驰电交错，继之以东三省事，又继之以四民会，政府及外省督抚，皆注目而未有以发也，日前闻有吕海环者，向尝出使欧洲而其见地其品格，仍块然一如北京政府，见上海教育会举动，心恶之，乃告上海道袁海观，令逮其主者曰吴君曰蔡君，袁漫应之。未即发吕又告江苏恩抚，令促袁行事，袁乃与领事商办，且签字矣。工部局以故不允事遂中止，方风谣正急，或劝吴蔡暂避地，二公皆不欲甯待捕以死，真洛落大丈夫哉。政府之不能与国民敌也久矣，远之法兰西之革命近之俄罗斯之立宪尝出其死力狡谋以与国民搏而其究也，乃若此如中国者此仅其萌芽耳，度政府之力亦非能如法兰西俄罗斯而顾乃东施效颦漫焉，尝试岂非计之左欤上海为外人租借之地，吾国民之居於此者非以其能避祸也，以其能交通也，势力既展要必布之於内地，吾国民所为仍若是也，大无畏也，大无敌也，如其未信请姑试之以卜吾国民将来之兴亡。
    ○满洲问题
    自满洲问题出现，各国新闻屡加评论，吾国人未尝知也，知其事而论之者，约有数种。一说俄未尝有满洲也，一说英日美三国联盟拒俄，吾国人不加察，而亦漫然言拒俄是为英日美三国所愚也，之人也，吾怜之。此事关系若何，见之各报，见之论章，亦无待论断，今但述俄兵驻札东三省人数，试请读者猜之，彼俄人何所为而若是，何所为而若是，列驻防东三省俄兵现在数如下。
    屯地营
      步队
      马队
    炮队
    合计
    营口及牛家屯  二○○
    ………
    …………  二○○
    大石桥及附近  七○○
    七○○
    …………  一四○○
    辽阳及凤凰城  二五六○
    二二四○  三八○
    五一八○
    奉天
      四○○
    一四○
    一四○
    六八○
    铁岭
      二○○
    四○○
    …………  六○○
    公主陵及附近  六○○
    九○○
    一○○
    一六○○
    长春
      八四○
    一四○
    …………  六八○
    吉林及附近
    五○四○
    五六○
    一一八○  六七八○
    老稍沟
      四○○
    四○○
    二○○
    一○○○
    哈尔宾阿什喀等  三○六○
    二八○○  八二○
    六六八○
    乌吉密
      四○○
    三○○
    …………  七○○
    横道河子及近步  一三○○
    一○○○  一○○
    二四○○
    宁古塔
      五六○
    二八○
    …………  八四○
    穆棱
      三○○
    三○○
    一○○
    七○○
    齐齐哈尔
    四○○
    五○○
    …………  九○○
    布哈特及附近  一二○○
    一四○○  …………  二六○○
    海拉尔
      四○○
    三○○
    …………  七○○
    合计
      一九一六○  一二六二○  二八八○  三四六六○
    观此亦可以悚然惧矣，夫满洲之为俄人所有，法德亦已公认，即美人亦作是说，即未洽者，英日二国已耳英以其关于牛庄日以其关于朝鲜，然英于牛庄不甚注意，则所余者仅日本一国，今乃欲以稚壮之力，挈东方老大帝国，而使之无违于予言，其力固尚有未逮，然则满洲将终为俄人所有矣，满洲满洲尔邻有虎行且噬尔，而尔又昵之是如深居穷山而引虎以自卫也，危乎不危。
    ○乐哉神之山游
    今岁日本开第五次内国博览会，吾国官场人来观览者，络绎不绝，其位望其体制以振贝子为最隆重，日人所称为清国五钦差是也，同来者有那侍郎前尝以庚子谢罪事来日本，今次闻以调查银行事来者，某银行主谋占此一宗好生意飨之於神户舞子滨是日大开筵会，招名妓三十人侑酒，席间履舄交错杯盘狼籍，妓不能华语各钦差又不能日语，则以翻译官通之，闻此筵计费三千金云，或问各钦差满洲事件，钦差曰此外国与外国人开战何与我家事或哑然，余谓此何足异果知之，吾威海卫大连湾胶州九龙诸地，何至让与外人耶，朝割一地焉夕让一地焉中国十八行省值得几次送礼，呜呼数年以彳生吾不知中国十八省地图果以何颜色渲染之书至此，吾心为之悸。
    ○四民公会
    吾中国有最可悲可痛之一事，则以士为四民之首又不能自成一社会而又与他社会离而绝之，若判天渊而不可合，故日日言社会改革言社会发达而终无效。
    而不料中国旷古未闻之四民公会，竟堂堂成立于今日之海上，近年以来海上志士，已纷纷散之四方，自去年中国教育会成立，渐露头角而爱国女学校而爱国学社蓬蓬勃勃，驾旧观而上之，迄于今岁，乃有广西电争之役，有东三省电争之役，终以限於士流力量未充，于是本埠绅商，有四民公会之议一时愿签名者殆二千人，四月四日乃布文启及简单公约数款，继又谋设一议事厅以为代议部之机关，且又谋设一中学校以为教育部之见习，近闻已租定某地房屋为议事所，其发起及主持者为广东冯镜如君，君素为南洋富商，领袖群流，则人易集振衣千仞则财易聚国民进步，当於是焉祝之。
    比来内政外患之日日冲击于国民之脑中者，殆如电线交错，息息而不得停，兹会之设则又如电信局之总汇国民之机关在是矣，而又自士社会以待合于其他种种各社会以造成一致之精神与一致之风气，则又所谓国魂也，记者於是乃投笔西向祝四民公会万岁。
    ○党祸又作
    自戊戍庚子至今，忽忽又四岁，政府悲刀斧之寂寥怀铁血兮已昔将以留学生所组织军国民教育会事以聊试其霍霍杀国民之屠刀。
    自东三省事急，留学生之在东京者，组织学生军电告政府，其旨谓俄事急，当出发前敌时有满人某则电达北京，谓此次学生军皆系汉口余党非实为拒俄来也，已而特派员钮君永建汤君出东京道沪往天津已成行矣，驻日清公使蔡钧，乃以电告湖北端方，略谓庚子之乱以勤王为革命，此次则以拒俄为革命日日在东京练军祸，且不测端方惧，以此照会于各督抚，令所在缉拿，袁世凯则又以军国民教育会队长蓝天蔚奏达北京，近数日内，地风鹤警报俨如革命军之已至。
    政府将以能杀志士为能事乎，为杀一足以儆百乎，则戊戍以后何以有庚子，庚子以后何以复有今日国民者非刀锯之足畏而文告之足慑也，其受祸益迫者其产生益速而其权谋智力又益胜，故处于今日之政府而欲以杀人吓国民是人也，吾谥之曰大愚。
    ◎外国之部
    ○列国东洋舰队数
    二十世纪有至难解决之一事，则东洋问题是也。其间俄日两国，固为不相承让之好敌，即欧美各国亦莫不注意于是，据日本最近调查，而得列国舰队数如左。
    （一）英国舰队
    战斗舰四只  装甲巡洋舰二只  巡洋舰九只  驱逐舰九只  海防炮舰九只水雷艇二等三等九只
    此外又有小炮舰河用炮舰合计十一双仓库舰一只
    （二）俄国舰队
    战斗舰八只  装甲巡洋舰四只  巡洋舰八只  炮舰二只驱逐舰十八只  海防舰炮舰十只  水雷艇十一只
    此外尚有水雷敷设船二只特务船数只，又于旅顺尚有驱逐舰七只水雷艇十五只，均方建筑云。
    （三）日本舰队
    战斗舰六只  装甲巡洋舰六只  巡洋舰（廿节以上）四只  又（十六节以上）十二只  炮舰（廿节以上）二只  驱逐舰十五只  装甲海防舰二只  海防舰炮舰十七只  水雷艇一等二等三等合计八十五只现今建筑之数含此数内
    （四）美国舰队
    战斗舰二只  巡洋舰二只  装甲海防舰二只  海防舰及炮舰七只
    此外尚有劣等之小炮舰十余只及炭水粮食之输送船数只。
    （五）法国舰队
    装甲巡洋舰二只  巡洋舰四只  驱逐舰一只  装甲巡海炮舰二只  海防舰炮舰五只  水雷艇二等三只三等五只
    此外有属於东洋舰队司令长官之麾下所用炮舰河用炮舰合计十九只又运送舰四只。
    （六）德国舰队
    装甲巡洋舰一只  巡洋舰六只  驱逐舰二只  海防炮舰四只又河用炮舰二只
    呜呼，列国于东洋舰队之只数如此，而犹日日议海军扩张，其间最注意是者，则莫如俄日两国，俄于光绪三十一年，将有一万二三千顿之战舰六只依于近日新闻，则有一万六千顿之战斗舰三只尚在制造，故于光绪三十一年以后，则有七八万顿于光绪三十三年以后，则有十二三万顿，日本则以海军扩张案，已付议会议决，迄于光绪三十九年，可加入新扩张之军舰八万余顿而中国则自甲午一役海军尽歼立于二十世纪之舞台而海权不伸，则帝国主义莫由发达而民族亦终不可振，中国今日其财其力虽万万不能言是然国防则固系是矣，而所为乃若是，呜呼以如是国而求立于世界竞争之中心知必为列强所仆矣，瞻望前途忧曷有极。
    ●第五期・专件
    ◎绍兴教育会章程
    ○第一章  总则
    第一条  本会以绍兴全府人民教育普及为目的。
    第二条  本会以达前条之目的而筹定教育法程及事务法程经决议公布后全会一体依此法程而行，即以力副此法程为全会会员之责任。
    第三条  依前条所筹定之法程如中途有所斟酌损益以会议决之。
    第四条  依第二条筹定法程而施行教育及事务时其各项规则亦以会议决之。
    第五条  本会设本部於郡城设支会於各县及外省都会商埠，凡同乡人流寓之地。
    ○第二章  会员
    第六条  凡绍兴人之认可入会在先之会员所已经决议之章程法规者皆得入会为会员，惟须有入会在先之会员一人介绍。
    第七条  凡入会时须送志愿书於本会由本会给以证书。
    第八条  会员无论在本部或支部入会其权利义务相等。
    第九条  凡会员入会时当量力捐资於会中曰创捐无定额。
    第十条  凡会员须量力捐纳会费按月分捐以每月三角为最少之额。
    第十一条  会员除上二条之例捐外有随时捐助会款之责任。
    第十二条  会员有为会中筹款之责任。
    第十三条  会员有传布本会意旨募集会员之责任。
    第十四条  会员须量力效劳於会中，如会中职员因公务而有所委托时应协力助之。
    第十五条  会员月捐如果无力缴付者，由会员一人之协同告於本会立辍捐请愿书於会中可删除若干个月之捐费期满复捐。
    第十六条  会员有不合於本会之事或愿出会者须陈明意见於本会，但不能索还其所捐之款。
    第十七条  会员有不合於本会之事经会员提议，由会中决议而除名者亦不能偿还其所捐之款。
    ○第三章  职员
    第十八条  本会依职员所定法程规则而公举职员，其人数名目义务权利任期於法程及规则内定之。
    第十九条  职员之任事须依会中所定之法程及规则，而行未尽事宜职员得依法程及规则之意旨而行之。
    第二十条  职员未满任期而有更任兼摄罢职之事者须经会中之议决。
    ○第四章  经费
    第二十一条  本会之经费依第九条至十一条而募集。
    第二十二条  本会应用经费依法规之所定而出之。
    第二十三条  依法规所定而有所增减损益以会议决之。
    ○第五章  会议
    第二十四条  会中每月第一星期开常会一次，每年七月朔日开大会一次常会於本部及各支部分别行之大会合本部及各支部而行之。
    第二十五条  会中应定规则由所任之职员提议。
    第二十六条  凡会员有所提议或职员而於其任外之会事有所提议须经会员二人之协赞。
    第二十七条  提议各事须先具草交於会中或在会中演说其意诣。
    第二十八条  会中有提议之事由职员将其提议文件通知本部及支部。
    第二十九条  凡会员提议或与议无论在本部支部均一律而无岐视。
    第三十条  凡提议之规则事件由会员详书意见各定可否合本部支部汇计而依其多数者为决议。
    第三十一条  无论常会大会依多数决议即以到会之人数为准，因事故而不与会者不计。
    第三十二条  依多数而决议之事件全会即一体承认。
    ○第六章  附则
    第三十三条  右章程所列之各项其未尽之义以法程及规则定之。
    第三十四条  右章程俟第一次大会后修改施行。
    教育法程
    ○第一章  创立中学校
    第一条  中学校舍已将郡城能仁寺修葺借用，如有未敷可另营寄宿舍於近处，校中职员已由会员公举经理一人议员十人其规则大略亦经议决。
    第二条  校中学科为心理伦理教育国文历史地理理化博物算学英文东文体操，其组织之法由校中职员及教师定之。
    第三条  校中购置书器修理校舍制备校具约以银千元为准。
    第四条  校中募集普通科学生六十人须文理清通年在十四岁以上者依第二条所列各课讲授两年卒业。
    右学生每人每月收膳金三元杂费一元学费一元。
    第五条  校中增设专修科学生四十人须有门径年在二十内外者分五门研究之，曰心理伦理国文，曰历史地志，曰理化算学，曰博物算学，以上四门皆须习东文及教育学余一门为英文及体操应选取已读英文三四年之人就学专授外国语之学校皆两年卒业。
    右学生每人每月收膳金三元杂费一元不收学费。
    英语专修之学生每月须游学费银七元除本人自出四元外，每月贴学费银三元。
    第六条  校中延教师五人任教授普通科学生并指导专修科学生教师照上条分门延请有应变通之处由校中职员酌定教师修膳以每人每月二十元为率，其中增损由校中职员酌定。
    第七条  校中经费分为开辨费校中杂费教师修膳费三种校中杂费即由学生所收杂费内开支随学生之多寡以为增损教师修膳计每年一千二百元，如普通科学生足额可收入学费七百二十元尚不足四百八十元。
    英语专修科八人月贴学费三元，每年计贴二百八十八元。
    照右核计会中应贴开办费千元常年费七百八十八元，如学生不满额时尚须增加。
    ○第二章  创立小学师范学校
    第八条  校舍由就地借用公屋校中职员由会中公举。
    第九条  校中研究之事分三种，一小学教育管理之法，二普通中学各科之大意，三以关於德育知育之演说开通平民。
    第十条  校中购置书器修理校舍制备校具以银八百元为率。
    第十一条  校中募集学生六十人须年在二十内外略有学问有志教育者依第九条所列研究一年卒业。
    师范生每人每月收膳金三元杂费一元。
    第十二条  校中延教师三人指导研究之事而训练之。
    教师修膳以每人每月二十元为率其中增损由校中职员酌定。
    第十三条  校中杂费准第七条。
    教师修膳每年应贴银七百二十元。
    照右核计会中应贴开办费银八百元当年费银七百二十元。
    ○第三章  增设小学校
    第十四条  一年以后小学师范生卒业分往各地设立小学校。
    第十五条  校舍准第八条职员即以教师任之会中临时派视学员考验教科。
    第十六条  校中购备校具修理学校舍以银二百元为率。
    第十七条  募集学生每校六十人年在十岁内外四年后卒业学生皆不寄宿每年收学费银八元。
    第十八条  每校教师三人除教授学生外随时集平民演说教师修膳每人每年以一百六十元为率。
    第十九条  校中常年经费如学生足额时可无须律贴。
    照右核计会中每增设小学校一所应贴开办费银二百元常年费不必律贴如学生不足额时应另筹津贴。
    文字收功日，全球革命潮。
    ●第五期・杂录
    ◎东报时论
    ○满洲问题与列国之舆论
    自满洲之问题起，而欧美新闻论列国之对于满洲者不一其议，今特择其大略以绍介于我国民。
    我国之对于满洲也，或用诈伪或用冷酷或用攻击种种手段，各新闻异口同音，然当时之态度如何，请略说其区区。
    俄国布设西伯利亚铁道以来，英国人自老叟以及少年，无不洞知俄国之野心独不料支那人竟忍于俄国所为，若是也使非有日英美三国强硬之反抗，则固不能打破之。至于德法各国，其包藏野心不可倚赖则又英国人之所早信者也，故近日各新闻纸无不竭力攻击政府责其对于支那政策之软弱若一旦满洲列入俄国版图则英国亦必欲得相当之代偿云云，若日日新闻论美国要求满洲之自由港而于俄国反对之事则曰此彼等之争斗非吾人之所关吾于亚细亚与俄国妥协此乃吾人之利益也，若俄国于印度而不妨我，则我以满洲让与俄国亦无害云。
    司丹大得新闻所主张意见颇强硬其言曰，俄国若真欲占领满洲，则不可不抵抗以最强硬之手段而勿轻过之也云云。
    德视俄国之行动若出以当然，各新闻纸之舆论皆冷冷淡淡，如若无其事，且二年前皮劳伯已公言德国于满洲毫无利害之关系故尔来德国舆论亦常言满洲无关系云云。
    夫欲使德国而与列强压迫北京政府使共挫俄国之野心，则德国决不为之德国各新闻皆豫言日英美之抗议，惟以艳魔的答辞待遇之而已。
    美国之论满洲问题也，似有失望之意似有倦于保全支那之责，皆谓满洲之地恐不能为支那之满洲也，云云。
    美国于要求俄国，与列国通商满洲一事以为非所希望。
    美国各新闻论支那前途，甚为悲视谓将来德国之于山东，法之于南清亦将用俄国今日施于满洲之手段，无所忌惮云云。
    ○俄美於满洲之竞争
    俄国占领满洲之野心，久已暴露，前因撤兵延期，要求七约遂惊动天下人之耳目，英美日三国起而抗争，继又有三日迫限之事。盖俄国人向以恐吓迫胁之政策觊觎满洲，今西伯利铁道告成而於商业军事上均有极大之关系，今次之事三国出而干涉彼乃一变其强暴侵夺之格而趋于商业界矣，夫俄人制清有余拒外不足，今既挫于三国不得遂其虎狼之欲设一旦领有其土列国亦将演行豆分豆剖之，惨稿东洋商业之上必蒙大损而论其得失受害之甚者则莫如美国。
    美国于东洋之势力，不甚强大，独于满洲之商务超过列强之上，今见俄人之举动，深有碍于商务之发达，故汲汲联合英日，主持开放之说，以维持商务扩张势力，盖满洲之于美国实为支那沿岸之最近者彳生来输送较他埠为便宜，且铁道横贯欧亚二洲满洲尤为万物荟卒之所斯固商业繁盛之要枢也，纵使俄国利用其西伯利亚铁道而非采用专制政策，则万万不能与美敌也，可知。
    于事实上论之，西伯利亚铁道犹未能与俄国对敌欧洲之利益，俄国输送商品于支那时不甚紧急，盖支那商业尚未发达，不能自行制造，故货物多以海路输运，由海路运送，则比之铁道运送其价不过半额，而由海运至满洲不由桑港运送其价且更廉。
    然俄国犹用其从来独得之手段，彼于满洲商业上与美国试其竞争毫无忌惮，据英国某新闻言，昨年俄国商人见美国绸缎布疋等输入行通甚广，乃遂制造模仿品，其式无不取法美国，而自俄人批卖，比美人之价更廉，约八拆半云云。
    俄国之木棉类制造品，万不能与美敌，且自俄国运至满洲较之美国运费其数较钜，而俄国商品乃能较美国尤廉岂不可怪乎，岂俄商自甘居于损失者乎，今夫远行万里，其日日孜孜而不甘居於损失者，固不待言顾乃不惜重资损利益害以与美人竞争，其必有一原因在欤，原因者何曰政府补助其力以扩张商务以拒绝美人是也，至于俄国政府竟掷莫大之资以倾设美国之商品其意岂不艰险乎哉。
    然俄人排斥外国商品之手段，亦非至奇，波既支给砂糖之保护金，以廉其价，其较外国商品殆仅半额，此尤其章明较著者也。
    虽然彼不独于商业上为然也，更将用其他手段以驱除美国之商品，他手段者何满洲之事实的占领是也，彼逼迫支那，放弃满洲条约封锁满洲之港湾，欲以断美国商品之输入于是徐展大欲以占领满洲庶可以避物议免干涉而实行其志望是岂抑俄国所对于从来视为亲友之美国之外交政策乎，抑当列强环视之间誓约遵奉开放门户主义之故乎，呜呼今次俄国之举动实不得不谓咄咄怪事矣。
    ○论俄国半官报之暴论
    诺威鸟伦者，俄国之半官报也，于四月二十九日之社说大声放言曰‘谓我国公使提出八条条约，以要求于清廷此乃全然无根之捏说也，而今日英两国据如此无根之说欲容喙于清俄交涉之间则俄国亦不能撤满洲之兵也。’云云。
    异哉已先破公约以挑拨他人之反抗使他国不得已而责其食言乃反利用其态度以为违反条约之口实，呜呼，此俄国之惯用手段也，而此次关于满洲问题，又将用此手段乎。
    诺成乌伦新闻，冷笑英国诸新闻徒信捕风捉影之说以激昂也，且曰：
    ‘然则果有事起乎，果与英人所以巧辞而描之事合乎，路透社或泰晤士社北京通信员知之，实未有其事也。
    不过据彼等通信员之电，报俄国不过仅欲确保自千九百年以降于满洲所获之权利俄国要求之风说，一旦流传，北京日英两国公使，遂反对俄国之要求，怂恿于庆亲王，欲一变满洲之状态，复千九百年之情状，且日英两国，示有不忍俄国既得之权利之意。’
    云云，俄国公使提出要求清延之条件，洞若观火无论如何欲谓全然无根之捏说不得也，彼所谓‘确保千九百年以降于满洲所获得之权利’者果如何之权利耶，果如何确保之耶，况自团匪扰乱以来，以迄昨年满洲条约，清廷未有与丝毫权利于他国也，然则俄国又从何而获得乎即有所获其必以强权夺之无疑矣，况当北京事变时，列国曾相约以警曰‘乘团匪之乱以强权要求特别之权利，则当出相当之偿金。’是件为各国所公认者也，而当时俄国非其一乎。
    满洲条约之结订也，皆各国认之以特别地位者也，此条约既订，俄国有履行此公约之义务，无确保之权利，即此条约外亦无要求之权利也。
    今俄国自挑发列国之反抗而逆用其反抗以为不撤兵之口实其暴慢之极一至于此，呜呼是而可忍孰不可忍耶，东亚风潮日益澎湃，辈虽欲弭之，而势有所不能矣。呜呼。
    ◎留学界记事
    ○记军国民教育会
    阳历五月十一日会议于锦辉馆，公推谢君晓石为临时议长，董君鸿衤韦、蒯君寿枢、贝君均，为临时纠议员，议决军国民教育会规则。
    军国民教育会规则。
    第一章定名  本会名军国民教育会。
    第二章宗旨  养成尚武精神实行爱国主义。
    第三章会员
    一会以留学生中同志者组织之。
    二名誉赞成员以援助本会之官绅商组织之（或为本会尽力或助本会经费）
    第四章职员及选举法  本会职员分平时临时二种。
    一平时职员如左（甲）教员（无定员）（乙）事务员（经理员四人书记员三人会计员三人运动员无定数）（丙）执法员三人（丁）职员长一人
    二临时职员如左（甲）特派员（员数临时酌定）（乙）教员（临时教员亦无定数惟得变通其名称如队长区队长之属）（丙）事务员（种类如平时惟得随事之大小酌量添举）（丁）执法员（员数临时酌定）（戊）职员长一人
    教员不限会员由会中公请
    特派员事务员及执法员皆由众投票于会员中公举惟运动员用推举自认公认三法
    职员长由职员中推举
    职员任期以半年为率连举连任
    第五章会员之责任
    一会员当确守本会宗旨扩张本会事业负保全国土扶植民力之责
    二会员遇国事危急之时有遵依宗旨担任事务之责
    三会员有互相亲爱互相教学互相规劝之责
    四会员有调查内地情形及联络他种团体（惟以与本会同宗旨者为限）之责
    第六章会员之权利
    一会员皆有议事决事及选人被举之权
    二会员皆有查究会务及质问职员之权
    三会员皆有受会中保护援助之权
    第七章入会请假除名
    一有志入会者氵页由会员介绍开会时经众公认方得入会
    二会员如有不得已之事故可申明理由向书记员请假
    三会员有犯本会公约者可由执法员提议除名由众公决
    第八章课程  课程计分三部
    （甲）射击部（打靶击剑）（乙）体操部（普通体操兵式体操）（丙）讲习部（战术军制地形筑城兵器）另有时间表
    第九章经费
    一义务捐  会员月输义务捐四角
    二特别捐  会员於月捐外有加捐或海内外绅商有乐为提倡捐助者统作为特别捐
    义务捐於每月开会时各交会计员募集特别捐为会计及运动员之专责，惟会员亦各有劝集之义务。
    第十章会议  会期计分二种
    （甲）经常会期  会员大会每月一次职员会半月一次（乙）临时会期  遇有要事得开临时大会或临时职员会会期由书记员先时函告或由通信员驰告（事急时添举书记专司报告即名通信员）
    第十一章附则
    一本公约以会员公决后为实行之期
    二本会各约章以半年为改订之期但遇有要事得随时公议修改或另订临时公约
    三本会事务所暂设日本东京神田区骏河台铃木町十八番地清国留学生会馆内
    附临时公约
    一此公约之目的在拒俄
    二本会会员当服从公约犯者由执法员提议公决处罚
    三本会会员当振作精神执行义务所定时刻（会员操演时刻及职员治事时刻）到会违者由执法员提议公决处罚
    四本会会员当互相亲爱见同人过失可随时当面规劝不得膜视亦不得腹诽背后讥诮
    五本会会员遇有患难当竭力互相保护救援
    六本会会员当有事时不得无故喧扰宜有整齐严肃气象
    七本会会员遇危急时不得意存退避故意巧言阻挠致惑人心犯者公议处罚
    八本会会员当坚宗旨勿为他人淆乱本意
    九未出发之前当时时警戒整肃不可以时优势缓意存怠忽
    十有出发之期当一致勇於前进不得意存畏葸贻误大局
    十一此公约既经公认执法员依此施行当严行查究不得玩视
    议毕皆呼军国民育教育会万岁
    五月十四日特派员钮君汤君由横滨乘博爱丸出发先往上海，转往天津，一日（即十三日）上午浙江开同乡会以送汤君，江苏开同乡会以送钮君，下午军国民教育会会员皆集于会馆以送二君，先撮影次由叶君澜等致送别词，次由钮君汤君致答词（词皆略）语毕，会员呼钮君汤君万岁，钮君汤君呼军国民教育会万岁，中国万岁。是晚，由汪监督处送来管学大臣张电文，照录如左。
    请转告学生庚电悉俄约政府方坚拒生宜壹意科学报国之日方长断不可轻于一试百熙铣。
    十七日开会于清风亭公推叶君澜为临时议长，是日议决自治公约（公约略）及会员习课之班次时刻。
    ○记留学女生拟创赤十字社之缘起
    阴历五月初九日女学生七人赤十字社笃志看护妇会功课开始日本皇族，贵族甚欢迎之，其功课每月例课二次（四时）特别演习一次，虽皆乘学课之隙以从事，然甚踊跃甚郑重也，并上书於贝子载振请极力提倡，其书录如左。
    日前晋谒得领教言，以弱质爱国之忱，荷朱邸优湛之赐，感极而奋，不知所云，迩者在东留学生，以俄约日迫一时忠愤誓为鬼雄，已设立军国民教育会，练习体操，讲求战术一有战事志在效国某等亦吾国之民宇寅一苍赤无一业之建树，是自外於生成安怪数千年来女权之摧践凌迟以至於今日也，当俄约警报达於东京，留学生等曼忧过虑以为北方即有血战佥欲克日归国，自效戎行某等噘盐匏呶母国垂亡同胞，且歼弱质女子生复何益，故亦公议随军北征军中之事虽不克任而里伤收死缝啪呤郴蚰芪之即不得已邂逅死所附於国殇亦足以塞天下女子之责矢心若此，未敢少渝日来各报，所载俄国以我政府之拒稍稍自戢吾国或籍此得乘旦夕之安奋发淬厉，以图自振学生等尤当因是以蓄七年之艾，力学积健以期有为此留学生等军国民教育会设立之旨而女学生等赤十字社看护妇与会之因也，查各国赤十字会之设，其宗旨为大同为博爱战地疗伤，无分敌我而仁术之所自扩，无不由於一二爱祖国昵种族之士女，挟其亲亲之心，以为博爱之本，奈丁格尔Ｎｉｇｈｔｉｎｇｏｌｅ英国之女子也。以英法攻俄之故，驰赴战地疗恤死伤卒为今日各国赤十字会之嚆矢，日本博爱社赤十字会之先声也，以鹿儿戡乱之故，隶於军医从事救护卒基明治二十年日内瓦府之同盟，惟其以英人急英国之患，日人恤日本之灾也，故其恻隐之心持之愈贞，推之益广，乃克底於博爱大同之域，列於涂南条约，为万国之所公认（涂南瑞士人创立赤十字社者欧人称赤十字会条约为涂南条约）是以无论何国，苟欲与於日内瓦列国之盟者，必首树其母国仁闻之帜，此其公例万无可越而某等所为切伤深愍而有所望於我君相我国民者也，戊戍之岁大阪商人孙淦尝编述红十字会说略一卷，言‘地球万国猛鹫如土耳其，褊小如暹罗皆已缔约，独朝鲜与我未与萌盟。’今距孙淦编书之岁才五年，而朝鲜亦踵起萌会列於涂南泱泱大国顾朝鲜暹罗之不若乎，营口之役，日本设立病院吾国军士伤者病者转蒙其泽此实吾人之羞。吾国仿效西法垂数十年船坞炮厂，岁有所筑，虽屡经挫衄仍不惜钜帑以经营之，至於救灾恤邻万国共行之仁政，独退让隐忍而不敢任是班孟坚所谓敢於杀人而不敢於生人者也，能无恫乎孙淦又於光绪二十三年在东京禀请钦差出使日本大臣裕欲，至中国各地捐集钜资，试办此会恳由裕大臣咨明总理衙门代奏奉批，红十字会西人谓之ＲｅｄＣｒｏｓｓＳｏｃｉｅｔｙ拯灾济众，最称善举本大臣亦曾目睹该崴禀各节见见存心利济，惟善举之设事出众擎允准之权，应听政府仰候据情咨请总理衙门核夺可否迟速应俟覆到之日，再行饬遵某等因辗转数年，吾国士女无有继起而道之者庚子变畿辅一带积尸如邱流血成渠瘴疫死伤复不能不攀援哀号待救於敌国之军医冻馁颠踬又不能不匍匐累欷受拯於强邻之厚施苟孙淦之说能见诸实行则近畿之民尤多所存活至今言之犹有余痛焉，日本赤十字会年开大会一次，某等在东目睹其盛开会之日，帝后亲临会中厚锡资财即泰西各国提倡斯举皇室政府无不与者，某等不敢不以善国之帝后以望宫闱尤不敢不以强国之设施以责政府谆谕恳切允为代奏，具见仁民爱物不让东西诸贤王，惟风气未开众擎匪易非得朝廷倡率之力不足以振全国好义之气，惟殿下有以拔起而规画之，兹谨抄录日本赤十字会章程，及日内瓦条约，另摺具呈，伏乞代奏并恳敕令各省劝谕绅富协力赞成，某等已入日本赤十字社笃志看护妇会，研究看护之法，苟有所得不辞劳瘁当竭诚为效一面且布告国人，苟有好义识时之士，闻风而起者，朝廷当有以奖励之幸甚不宣。
    ○记联队生刘君某被辱及成城学校诸君公愤事
    阴历五月十七晨，成城学校得刘君某自诉书曰：
    五月十五日晚，近卫步兵第三联队第二中队长西乡大尉呼余偕往散步，余视彼面带狎容遂拒之（中略）余之旁，岳君某某在焉，西乡大尉谓岳曰尔学陆军何意，岳以为国等语答之，被复问曰尔何不去辫发，岳即以旁言了之，被又纷纷不已以日清战争等语讥刺（中略）后岳君，去西乡大尉即以手挽余臂作种种不堪语（下略）。
    成城学校诸君得此函，群起停课每班举代表二人，赴汪监督处请向日本政府责问其事，谓吾中国人为留学而来非娼优可比日人不得以无礼待吾学生。
    十八日上午成城学校监督演说
    刘君某事，与诸君无涉，诸君不得如儿戏须从速上课，守学校规则，盖诸君刺刺不已余实不知诸君之果有何意也（下略）。
    监督演毕成城学校代表人答辞
    （上略）学校规则生等无不守之理，然刘君某某亦留学生也，生等不得不干涉且此事与敞国学生体面大有关系（下略）。
    答辞未毕，监督即去成城诸君乃自立公约曰顷观监督，似藐视学生，吾等须思处置之法，今日既不上课，吾等须守学校规则不得在外喧哗并须照常在房自修至此事之交涉应请代表人任之，然代表人欲赴他处亦须向监督请假庶外人知吾等之举动并非若儿戏也。
    当日下午，汪监督自参谋本部得回音录於下。
    （上略）贵国派遣留学生，留学敞国原以两国邦交彼此亲睦起见，现在贵国学生毕业回国，已不鲜其人，敞国未尝慢待学生，此次学生如刺刺不已请贵国以后可不必再派学生，且敞国古来素有此风，自明治维新后，示禁止，然至今终未尽除也（中略）联队中彼此嬉戏亦常事耳，与诸君实无所关系（下略）。
    成城学校诸君闻之愤极，中国派学生留学，为日本之文明也，日人竞敢以野蛮待吾娼优视吾则吾等又何面目复留学乎，且此次如模糊了事，则将来日人视吾学生更不知至何地位遂各议退学，并告日政府，此事乃学生等之公愤，不忍以娼优自待，至於两国政府各无干涉也。
    十九日上午成成学校监督，偕参谋部翻译员来演说录下。
    （上略）联队生刘君事，乃彼一人之交涉，与诸君无关（中略）此事愈弄愈大，非贵国之钦使不能办，况此事若至弄大之后，恐有关於国际，如诸君不欲弄大，则请即日上课任彼一人交涉，则此事即好了结也（中略）最好请即日上课，或明日不然监督自有办法诸君其重思之，勿贻后悔也，今日本监督且不欲聆诸君言请各归自修室（下略）。
    监督演毕成城诸君之代表人乃向翻译员曰：
    （上略）如监督必不欲听生等言，则生等明日万无上课之理，况此事不惟敞国人所不能堪，即反之於贵国亦恐不能堪试问贵国数年前为一妇人赴美洲，被美人受辱事贵国留学生及商人大愤公致电於贵国政府后经美人射罪，事始了结，今刘君留学生也，岂贵国妇人之不若，生等复何面目再上课乎，非故事喧哗，实无面目见贵国人也。
    翻译员曰监督已向诸君说过不欲聆诸君言，如必剌剌不已则请诸君之便，且监督曾云明日自有办法请各归自修室其细思之（下略）。
    成城学校诸君至此时退学事遂决一面派人到汪监督处，请向参谋部辞决，并白此事乃学生等之公愤，与两国政府俱无关系，一面南北洋官费生拟致电（尚未发）於南北洋各大臣陈其始末。
    下午五点钟，汪监督自参谋部回而言曰，诸君且少留参谋部有挽回之意，并有意见二条诸君如以为然，即由此了结，否则参谋部云，他事万万做不到（录下）。
    一命西乡大尉复至刘君处谢罪。
    一命西乡大尉赴汪监督处谢罪。
    成城学校诸君，见事已如此，遂经公众议决，允照第二条办法，次日汪监督偕参谋部员至成城学校，向监督说明并嘱诸生照常上课。
    ●第五期・小说
    ◎期巴达之魂
    ☆自树
    西历纪元前四百八十年，波斯王泽耳士大学侵希腊斯巴达王黎河尼佗将市民三百，同盟军数千扼温泉门（德尔摩比勒）敌由间道至，斯巴达将士殊死战，全军歼焉，兵气萧森鬼雄昼，迨浦累皆之役，大雠斯复，迄今读史，犹懔懔有生气也，我今掇其逸事，贻我青年。呜呼，世有不甘自下於巾帼之男子乎，必有掷笔而起者矣，译者无文不足摸拟其万一，噫吾辱读者，吾辱斯巴达之魂。
    依格那海上之曙色潜入摩利逊之湾，衣驮弟一峰之宿云，亦冉冉呈霁色，湾山之间温泉门石垒之后，大无畏大无敌之希腊军，置黎河尼佗王麾下之七千希腊同盟军露刃枕戈，以待天曙而孰知波斯军数万，已乘深夜得间道拂晓而达衣驮山之绝顶趁朝暾之瑟然，偷守兵之微睡，如长蛇赴壑蜿蜒之逾峰后。
    旭日最初之光线今也，闪闪射垒角照此淋漓欲滴之碧血其语人以昨日战争之烈兮垒外死士之残甲累累成阜上刻波斯文‘不死军’三字其示人以昨日敌军之败绩兮，然大军三百万，无岂惩此败北，夫岂消其锐气，噫嘻今日血战哉，血战哉，黎河尼佗终夜防御，以待袭来，然天既曙而敌竟杳，敌幕之乌，向初日而噪众军大惧而果也斥候于不及防之地，赍不及防之警报至。
    有奢刹利人曰爱飞得者，以衣驮山中峰有他间道告敌，故敌军万余乘，夜进击败佛雪守兵，而攻我军背。
    咄咄危哉，大事去矣，警报戟脑全军沮丧，退军之声嚣嚣然挟飞尘以磅礴于军中，黎河尼佗爰集同盟将校，以议去留，佥谓守地既失留亦徒然不若退温泉门以为保护希腊将来计，黎河尼佗不复言，而徐告诸将曰‘希腊存亡系此一战有为保护将来计而思退者，其速去此惟斯巴达人有‘一履战地不胜则死’之国法，今惟决死！今惟决死战！余者其留意。’
    於是而胚罗蓬诸州军三千退，而访嘻斯军一千退，而螺克烈军六百退，未退者惟刹司骇人七百耳，慨然偕斯巴达武士誓与同生死同苦战同名誉以留此危极凄极壮绝之旧垒惟西蒲斯人若干，为反复无常之本国质，而被抑留于黎河尼佗。
    嗟此斯巴达军，其数仅三百然此大无畏大无敌之三百军，彼等曾临敌而笑结怒欲冲冠之长发以示一瞑不视之决志黎河尼佗王，亦于将战之时，毅然谓得‘王不死则国亡’之神诫，今无所迟疑，无所犹豫同盟军既旋，乃向亚波罗神而再拜从斯巴达之军律，舆榇以待强敌，以待战死。
    呜呼全军，惟待战死，然有三人焉，王欲生之者也，其二为王戚，一则古名祭司之裔，曰豫言者息每卡而向以神诫告王者也，息每卡故侍王则王窃语之，彼固有家，然彼有子彼不欲亡国而生誓愿殉国以死，遂侃然谢王命，其二王戚则均弱冠矣。正抚大好头颅屹立阵头以待进击而孰意王召之至，全军肃肃，谨听王言，噫二少年今日生矣，意者其雀跃返国，聚父母亲友作再生之华筵耶，而斯巴达武士岂其然。噫如是我闻，而王遂语，且热视其乳毛未褪之颜。
    王‘卿等知将死乎’少年甲‘然陛下’王‘何以死’甲‘不待言战死！！！战死！！’王‘然则与卿等以最佳之战地何如’甲乙‘臣等固所愿’王‘然则卿等持此书返国以报战状’
    异哉，王何心乎，青年愕然疑肃肃全军谛听谛听而青年恍然悟厉声答王曰‘王欲生我乎臣以执盾至不作寄书邮’志决矣，示必死矣不可夺矣，而王犹欲遣甲，而甲不奉诏，欲遣乙，而乙不奉诏曰‘今日之战即所以报国人也’噫，不可夺矣，而王乃曰‘伟哉，斯巴达之武士予复何言’一青年退而谢王命之辱，飘飘大旗，荣光闪灼，於铄豪杰鼓铸全军，诸君诸君男儿死耳。
    初日上征尘起，睁目四顾，惟见如火如荼之敌军先锋队，挟三倍之势潮鸣雷挚以阵于斯巴达军后，然未挑战未进击，盖将待第二第三队至也，斯巴达王以斯巴达军为第一队，刹司骇军次之，西蒲斯军殿，策马露刃，以速制敌壮哉劲气亘天，唆乌退舍未几惟闻‘进击’一声而金鼓忽大振于血碧沙晶之大战斗场里，此大无畏大无敌之劲军，于左海右山，危不容足之峡间，与波斯军遇呐喊格击鲜血倒流，如鸣潮飞沫奔腾喷薄于荒矶不刹那顷，而敌军无数死于刃，无数落于海，无数蹂躏于后援，大将号令指挥官叱咤队长鞭遁者鼓声盈耳哉，然敌军不敢迎此朱血涂附日光斜射，愈增璀灿而霍霍如旋风之白刃，大军一万蜂涌至矣，然敌军不能撼此拥盾屹立，士气如山，若不动明王之大磐石。
    然未与此战者，犹有斯巴达武士二人存也，以罹目疾故，远送之爱尔俾尼之邑于郁郁闲居中，忽得战报其一欲止，其一遂行，偕一仆以赴战场登高远瞩呐喊盈耳，踊跃三百勇魂早浮动盘旋于战云黯澹处，然日光益烈目不得瞬，徒促仆而间战状。
    刃碎矣镞尽矣，壮士歼矣，王战死矣，敌军蛭讣欲劫王尸，而我军殊死战咄咄然……危哉危哉，其仆之言盖如是嗟此壮士热血滴沥于将盲之目攘臂大跃直趋战垒其仆欲劝止欲代死而不可而终不可今也主仆联袂大呼‘我亦斯巴达武士’一声以闯入层层乱军里左顾王尸右拂敌刃而再而三终以疲惫，故引入热血朱殷之垒后而此最后决战之英雄队遂向敌列战死之枕，噫死者长已矣，而我闻其言，汝旅人兮我从国法而战死其告我斯巴达之同胞。
    巍巍乎温泉门之峡，地球不灭，则终存此斯巴达武士之魂，而七百刹司骇人，亦掷头颅洒热血以分其无量名誉，此荣光纠纷之旁犹记通敌买国之奢刹利人爱飞得降敌乞命之四百西蒲斯军，虽然此温泉门一战而得无量光荣无量名誉之斯巴达武士间乃亦有由爱尔俾尼目病院而生还者。
    夏夜半阑屋阴覆路惟柝声断续，犬吠如豹而已斯巴达府之山下，犹有未寝之家灯光黯然微透窗际未几有一少妇，送老妪出切切作离别语，旋鉴然阖门，惨淡入闺里，孤灯如豆照影成三首若飞蓬非无膏沐，盖将临蓐默祝愿生刚勇强毅之丈夫子，为国民有所尽耳，特适万籁寥寂酸风戛窗脉脉无言似闻喽息忆征戍欤梦沙场欤，噫此美少妇而女丈夫也，宁有叹息事叹息岂斯巴达女子事，惟斯巴达女子能支配男儿惟斯巴达女子能生男儿此非黎阿尼陀王后格尔歌与夷国女王应答之言而添斯巴达女子以万丈荣光者乎，噫斯巴达女子宁知叹息事。（未完）
    ◎哀尘
    ☆法国嚣俄著
    庚辰译
    惠克德尔嚣俄既於前土曜日（礼拜六）举学土院会员经两日，居辣斐的街之席拉覃夫人，折简招嚣俄而飨以晚餐。
    球歌特亦与其列，尔时渠仅一将官适任亚耳惹利亚大守，行将就任之际也。
    球歌特者龄既六十有五，精神矍铄而颜色润泽痘痕历历满面，觉有一种精豪气，然决非精野者，渠盖以戆拙兼意气以古风杂今样者也，复无耄年长者自之癖，一机转之可人也。
    席拉覃夫人令将官坐其右嚣，俄坐其左，而自处其中，於是此诗人与武人之间，乃生纵论。
    将官於并耳惹利亚一事，心滋不平其论曰法国取此是使法国尔后无辞以对欧罗巴也，夫攻取之易者，莫亚耳惹利亚若在亚耳惹利亚其兵易於围击，捕其兵无以异捕鼠其兵直可张口啖之耳，且欲殖民於亚耳惹利亚有綦难者以厥土贫瘠故也，间尝躬历其地见所艺黍每茎相距者尺有半。
    嚣俄曰诚然古罗马人所视为太仓者今乃若是欤，虽然即信如君言，而余尚以此次之胜利为幸事，为盛事，盖灭野蛮者文明也，先蒙昧之民者开化之民也，吾侪居今日世界之希腊人也，庄严世界谊属吾曹吾侪之事今方进步余惟歌‘霍散那’而已君与余意，显属背驰然君为武人为当事者，故云尔余为哲学者为道理家，故云尔耳。
    未既嚣俄辞席拉覃夫人以行，时方一月九日，雪花如掌缤纷乱飞，嚣俄仅着薄半鞋径出街上，知不能以徒步归也，乃往泰波的街，盖以素知街角有马车之憩场故，既至则万径寥寂绝无轮音嚣俄遂鹄立路隅以待马车之至。
    嚣俄如受主命之仆，鹄立以俟瞥见一少年衣裳丽都俯而握雪以投立路角着短领衣之一女子之背女子忽惊呼，奔恶少年而击之，少年亦返击，女子复答之於是两人斗益烈，以其益烈也，瞬间而巡查至。
    巡查皆竞执此女子而不敢触少年。
    彼不幸之女子见巡查之捕已也，乃力抗之。然终被捕尔时渠乃宛转悲鸣巡查各执其双手，曳令行女子呼曰，余未为害余可保必无彼绅士实先击余者，余实无罪乞就此释余，余实未为一害者也，实如是实如是。
    巡查曰，其速行依定律请若尝试此六阅月间。
    曰请若尝试此六阅月间闻斯言也，彼不幸之女子，乃解辩益力，乞哀再三巡查任其悲鸣漠然不稍动终曳此女子至大剧场后之霞骇街之警署。
    嚣俄恻恻悲此不幸之女子惘然，若有失凡是等事起例多旁观者遂厕入喧笑之群众间以随之行。
    既达警署嚣俄欲径入为女子雪其罪，复自省曰已之名已多知者且迩日报章亦遍揭之因是等事而辄厕入其中，则物议所从生也，要之嚣俄毋入署。
    拘此女子之警署，则在楼下前临通衢嚣俄欲悉其究竟，据窗窥之见此女子以失望之余惨然伏地而搔其发嚣俄怦然心动恻怛不堪复深思终而觉悟曰嚣俄应入署。
    嚣俄方入，有一时烛据案而书者，顾而发微弱之声曰，若何为者答之曰贵官余适所起一事之证人也，余将以目击之次第为此女子告足下故敢来此言，次此女子凝视嚣俄若惟惊且诧者，其人曰即信如君言有多少利害存其间，然终无益也，此女子犯大道击人之科渠曾殴辱一绅士渠应处以六月之禁锢。
    女子乃复悲泣，转辗於地忽有数女子径至渠侧，谓渠云，我侪可来访君愿君勿忧，我侪当赍衣服以与君，可姑受之是等女子尔时乃与以货币及食物。
    嚣俄曰设若知予名恐若言动当不如是若其听予言。
    其人曰然则君何人乎？
    嚣俄早知无不告以名而事得释之理。
    嚣俄告以名警部（其人乃警部也）忽起谢无状其前之倨傲倏一易，而为足恭且以椅进嚣俄乞之坐。
    嚣俄谓警部曰，吾以吾目亲见之，彼绅士握雪为丸以投女子之背，此女子固未尝识绅士因被击而发痛苦之声渠固先奔绅士以击之，然渠之权利所应尔也，即不措问其暴乱而雪丸之苦痛与激冷，此女子之蒙害固已甚矣，纟醯笔缕淠富蛴其儿之女子而夺之食，则警部无宁科罚锾之为愈是则在肇衅之绅士，盖应捕者实非此女子而绅士也，辩护既毕此女子欢喜与感激交见於面渠惟曰，此绅士如何之善人欤，渠如何之善人欤余未知有若斯之善人者，然余未曾遇渠余未尝识渠。警部谓嚣俄曰，余深信君言，然巡查已述始末诉状既成矣，君之证言，当列诸诉状内君其安心，然终当审理，故余不能释此女子。
    嚣俄曰，噫是何言欤，余今为君言者事实甚明实君所不能争者，而亦无可争者而君尚欲加此女子以罪乎，则此审理乃大非理也。
    警部曰，欲释此事兹惟一法耳，即君署名于君之证言是也，君署名否欤？
    应之曰，惟视此女子之释否以定余之署名兹……………
    而器俄遂署名
    女子惟再三曰，此绅士如何之善人乎，渠如何之善人乎。
    是等不幸之女子，待以亲切不仅惊感而已待以正理亦然。
    译者曰，此嚣俄随儿录之一，记一贱女子芳梯事者也，氏之水夫传叙曰宗教社会天物者人之三敌也，而三要亦存是人必求依归故有寺院必求存立故有都邑必求生活，故耕地航海三要如此而为害尤酷，凡人生之艰苦而艰悟其理者无一非生於斯者也，故人常苦於执迷常苦於弊习常苦於风火水土於是宗教教义有足以杀人者社会法律有足以压抑人者天物有不能以人力奈何者作者常于诺铁耳谭发其一，于哀史表其二，令于此示其三云，芳梯者哀史中之一人，生而为无心薄命之贱女子，复不幸举一女，阅尽为母之哀，而转辗苦痛於社会之陷阱者其人也‘依定律请若尝试此六月间’噫嘻定律胡独加此贱女子之身频那夜迦衣文明之衣跳踉大跃於璀璨庄严之世界而彼贱女子者乃仅求为一贱女子而不可得谁实为之而令若是老氏有言，圣人不死大盗不止，彼非恶圣人也，恶伪圣之足以致盗也，嗟社会之陷阱兮，莽莽尘球亚欧同慨滔滔逝水来日方长使嚣俄而生斯世也，则剖南山之竹会有穷时而哀史辍书其在何日欤其在何日欤。
    ●第五期・文苑
    ◎闻浙江潮出版恨未得见赋此奉寄
    ☆越国男子
    霸才王气黯荒邱禹迹明明说本州我倚天南今独啸浙江潮自有潜流。
    ◎闻乡人开学社於草茅坂用制祝词  仝
    精舍独开西郭门，诸君豪兴自蜚翻澄人社有千秋在越绝书犹一卷存大好江山留霸气素无师友愧名言（用王阳明语）谁除坛坫张旗鼓，我欲南归问故园。
    ◎怀七第四章录其二  诗侠
    九关虎豹嗥声烈三界龙蛇噬态狂天运转旋期此日，地球颜色占何方，丹心一片明民义碧血千秋吊国殇回瞬亚洲有豪杰青年意气自飞扬。
    羯来游戏隐江村小坐摊书总杜门，盖世勋名天外想非常事绩梦中论肠吞铁石疑无迹手斩蛟鼍似有痕长啸一声惊主宰也，应呼醒兆民魂。
    ◎题秋海棠补蟋蟀  东瓯女士张静仪
    战事何年息终输斗智工数行爱国泪化作满阶红
    ◎题竞争图  仝
    大陆万物生也有涯，哀哉蝉欤螳螂捕之，彼螳螂兮扬扬得志，乃有黄雀空中窥伺，列邦雄飞竞争如此强食弱肉曷持公理。
    ◎题墨白牡丹  仝
    独占百花王岂在色与香英姿昂，然贵绿阴扶其旁绘事悟后，素不忍染姚黄尺绢理想寄吾欲帅群芳。
    ◎题黄白菊花
    仝
    篱落秋光爱晓香，感情无限寄缣缃，从来佳色都天演黄种岂输白种良
    ◎题桃花宝剑  仝
    物竟炎炎唯天所择挟骨柔情支配人格艳绝环球光芒鞭电儿女英雄千秋合传。
    ◎调查会稿
    日本神户大坂两埠居留之浙商人数事业及与各省人数比较说
    大坂埠  浙商约七十人著名者曰周庆中其事业以进口为大宗出口货，次之进口货以麻米棉花漆狸皮羊皮鹿皮药材等物为最出口货以杂货为最，若与各省人数相比，则江苏约五十人山东约百五十人福建约三十人广东为最多数未详。
    神户埠  浙商约百人著名者曰吴锦堂其事业较大坂稍广进口货以豆子，豆饼为上米与药材次之各省人数，以广东为最多若直隶山东不过十余人福建又稍加焉，统计华商寓神户埠者约二千百余人云。
    两埠人数事业如上述，若大坂市华商之稍占权力者，尚推北帮南帮逊之昔曾有三江公所之设形式类一庙宇例祭关帝及天飞圣母每朔望日浙商必往行礼，若遇神诞则香花燃烛门前揭示与内地庙宇同日人名公所曰南京寺焉，若横滨浙商之数，尚未查明姑俟异日。
    浙江运河轮船通行表
    名别  业主
    资本
    航路
    期日
    开业年月
    戴生昌  本国商
    拾二三万  上海杭州间  日行
    光绪十八年
    
    
    
    
    苏州杭州间  日行
    光绪二十二年
    
    
    
      上海湖州间  间日行
    光绪二十一年
    大东  日本人
    十万圆
    上海杭州间  日行
    光绪二十四年四月
    
    
    
    
    苏州杭州间  日行
    光绪二十七年四月
    利用  官立
    四万两
    上海杭州间  日行
    光绪二十七年六月
    泰昌  本国商
    一万两
    上海湖州间  间日行
    光绪二十年
    利和  本国商  五六千两
    上海嘉兴间  间日行
    光绪二十六年九月
    萃顺昌  本国商  五六千两  上海嘉兴硖石间  间日行  光绪十九年
    温州乐清县教育部
    学校部所
    名称
    课目
    员数
    生徒  经费  建设年月
    乐清县城内  乐清县学堂  国文
    教员五人  六十名  官立由梅溪书院改壬寅三月
    
    
    经学
    总理
    
    
    政治
    监督
    
    
    历史
    庶务
    
    
    地理
    书记
    
    
    数学
    
    
    东文
    
    
    体操
    仝上  算学馆
    数学  教员一人
    三十名
    官立  已亥
    
    
    代数
    
    
    测绘
    
    
    微积
    柳市镇  乐西学社  国文  教员
      六十名
    私立常年二千元由地方田亩抽捐壬寅
    
    内分师范科普  经学  高步云
    
    通附设藏书所  伦理  黄式苏
    
    一演说所一由  政治  倪彦
    
    辛五建设每月  历史  陈毓麟
    
    开会二次听者  地理  郑鼎锐
    
    近千人又派人  物理  周继善
    
    往各村镇演说  算术  王同
    
    
    英文
    校长吴熙周
    
    
    体操
    稽察郑治
    
    
    各地演说附  会计冯豹
    
    
      书记仝上
    玉环厅教育部
    玉环城内  小学堂
    国文  教员
    未详  本年
    
      余未详
    石蕴辉
    
      楚门小学堂  未详  未详
    郭家私立
    杭州输出货大宗数目表  专据由杭州洋关运输者
    菜饼
    一一○、五五三担数  六六、三二六照海关两
    棉花
      二、一四七仝
    三二、二○九仝
    绵丝由拱宸桥通益公丝厂所出者  一、八○○仝
    四一、四○○仝
    扇
    
    三、七一九、五四○本  一八五、九七七仝
    柴
    
    一三三、二二三担
    三八、七一三仝
    麻袋
      一○○、四四○只
    一四、三四○仝
    药材
      六、七三二担
      二○、四五六仝
    生丝
      五三○仝
    
    二二九、六二六仝
    仝上由塘栖厂所出者
    七七三仝
    四六三、八○○仝
    茧
    
    七六二仝
    
    四六、二一三仝
    屑茧
      八六九仝
    
    四三、四三六仝
    绸
    
    二、六三四仝
      一、五八○、五七一仝
    徽州茶
      六九、七九二仝
      一、七四四、八○九仝
    龙井茶
      九九八仝
    
    五四、九一一仝
    平水茶
      二、五九四仝
      五九、六六三仝
    右杭州土产输出表，系依去年海关报告数而立，此外尚有绢织各物锡箔各种纸料铅纷剪刀锡器棉花米漆笋乾藕粉麻皮之类，非由海关经行，故必由厘局调查乃得确实。
    杭州外国输入货大宗数目表
    锡
    
    三、六二九担
    
    一○八、八七八照海关两
    同自日本来
    一、二八一仝
    
    二五、六一一仝
    炭仝
      七、九四一仝
    
    七九、四一○仝
    粗葵扇
      二、三四一、四○○本
    一五、二一九仝
    牛皮
      七二三担
    
      三八、六七八仝
    洋油自日本来  二、○○二、二八○箱
    三二五、二五五仝
    仝上自俄国来  二一○、七一○仝
      三二、七一六仝
    仝上
      二一四、八○○仝
      二九、四○五仝
    干虾
      九二九仝
    
      一八、五七四仝
    苏木
      一、○三五仝
    
    一四、四八五仝
    石碱
      八、六九七仝
    
    三七、一四二仝
    黑砂糖
      九、九四九仝
    
    三九、七八三仝
    白砂糖
      三七、○八九仝
      二一五、一一六仝
    洋伞
      三、六○  九打
    
    一八、○四三仝
    右杭州外货输入表亦系依去年海关报告数而立，尚有未列入表内者，如鸦片计重数一百十七万四千九百四十两绵织各物计重数八千六百三两毛织各物计重数八千一百二十七两铜铁，各物计重数十八万一千四百七十一两，其余杂货计重数一百二十万五千三百六十七两鸦片输入之数，如此其大，加以本省所出土膏数不胜纪，居民之贫者，纯服土膏，所谓台浆是也，然则每年销膏之数直至不可计数，谓之病国也亦宜。
    杭州外省输入货大宗数目表
    豆饼
      一一、四○四担
    一七、一○七照海关两
    豆
      三三三、○九八仝
    八三二、七四五仝
    黑枣
      二、九一七仝
      二九、一六二仝
    鲜果
      一二、二七九仝
    七八、○一九仝
    麻
      二、九三五仝
      二九、三五○仝
    染料
      三、二七七仝
      一四、五三一仝
    油桐油菜油之属  一七、七○五仝
    一七七、○五三仝
    橄榄
      九三八仝
    
    一一、二六○仝
    纸
      六二五仝
    
    一八、七六九仝
    黑砂糖
    二七、三○一仝
    一○九、二○六仝
    白砂糖
    八、四五九仝
      四二、二九四仝
    冰糖
      一、三五七仝
      一、八四一仝
    烟水烟旱烟之属  五、一二二仝
    六一、四六二仝
    漆
      一、二六一仝
      六○、五二四仝
    白蜡
      八○二仝
    
    八一、八四三仝
    杭州货物运输其自上江来者，则自江干以达于湖墅，其由苏沪各地来者，则自湖墅以达于江干，江干湖墅之间城河通之相距不过二十里，然河道狭隘货物搬运必越二日或三日甚至五六日乃达天旱之顷城河水少船舶壅滞衔尾相接莫能前行，即以米论都雇人肩运需时费工莫此为甚往年曾有建筑泥马路之议，杭绅以妨碍城河，航业叠加阻挠是议之起，拟由拱宸桥沿城经艮山庆春清泰望江各门外，以达于江干，取其与城河并行也，今闻有人复倡此议，度绅士抵阻之力，当较之往昔稍减矣。
    ○三门湾紧要调查书
    三门湾界于宁海建跳之东，象山石浦之南，西连五屿洋，东北连石浦江，其间岛屿甚多最大者曰南田截长补短，不下三十方里，其东则有檀头山上下布袋诸岛附焉，其西有朱门大佛头诸岛附焉，其南有博山岛其北有坦塘东门等岛，又有白礁迭屿虎口满山黄屿葛山南礁诸小岛远近星罗，大小错综，浙海岛湾之多，莫逾此矣，兹分门户为八。
    朱门岛与坦塘岛接以三小屿是谓三门
    与南田大岛相连是谓林门
    与大佛头相接是谓朱门
    东门岛与象山平岩相接是谓<同瓦>瓦门
    与上下布袋诸岛相接是谓东门江
    上下布袋岛西北与南田大岛间一小屿是谓下湾门
    其东南与南田大岛亦间一小屿是谓锁门
    南田大岛之南接南山岛是谓金七门
    其地为宁海象山之门户宁波台州之咽喉也，於至港湾相接，亦皆有重要之处，今胪举之如下。
    宁海之胡陈港以前横大清为门户
    沥洋港茶院港以石墙头古渡为门户
    白峤港以越溪亭头为门户
    一市港以礁头牛腿为门户
    沙篓港以蔓奥司为门户
    海游港以窦奥司为门户
    而是皆总辖於建跳之海股而建跳与五屿门岳井港车奥港，又总会於三门湾，三门湾之置重如此，若夫与三门湾辅车相依之地，则如象山海股以镇海之郭衢象山之钱仓为门户而石浦又为象山之要区，此皆塞三门湾而不得出入者也，至其永程里数，则
    自海门至青塘门水程五十里
    自青塘门至牛头门水程三十里
    自牛头门至三门湾水程六十里
    自三门湾至石浦水程三十余里
    自石浦至舟山水程一百八十里
    自舟山至宁波水程二百里
    此道商舟往来，日以千计而三门湾为必由之地，若扼此险则宁波海门阻隔而不通矣。
    往岁，意大利索三门湾，浙中大吏，不知三门湾何地，急檄沿海官吏查勘，时意大利兵舰停泊宁海与奉化交界地之狮子口或上下游弋或沿海测量来去不定，居民莫测，意大利兵上岸时，附近村庄居人，急杀鸡豚售之，获利甚丰，因此争相贩卖媚外之心，炽焉日起，至有村农馈以土产，意兵赠以纸币，彼此交遗一如戚友愚民无知因利受饵至可悲怜初意大利商人某至宁海面谒地方官约之曰，我欲在宁海开一洋行诸事务望保护向柴姓人租屋敷楹即开一公司名为义利公司，雇上海数人司事焉，不数月乃雇小工数十名持开矿器具至宁海西乡约距城四五十里之大坂洋地方直行开矿地方官未之知也，居民以事涉洋人亦莫敢撄后以屯驻日久矿苗不佳因而中止浙东诸地，矿产甚多浙官弃之浙人弃之，弃之而不顾宜有觊觎之者矣，矿者国之精也，失矿则失国附志于此，以告浙人之忧心时局者。
    ●第六期・社说
    ◎自治篇　　　　　　　　　　　　　　　　　　　　　　　　　　
    ☆重堪
    ○绪言
    呜呼，我中国今日人类之堕落，道德之衰颓其根本果何在耶，曰对于社会不知我身之关系，知我身之幸福，不知社会全体之幸福，于是乃放弃责任废失权利，其祸至于不可收拾，惨哉，西人之诽我，曰世界人类由下等动物而进化，中国人不十年必尽退化为禽兽，恶是何言哉，是指人格之日退落下乘言也，我黄帝子孙，文明后裔在昔非第一等人格，富有道德性之国民耶，是种种恶感情波动于社会，而无完全教育以济助之，由风俗以成习惯，由习惯动于感情，由感情铸为遗传，于是竟作二十世纪世界引为讥谈之柄，唾骂之典噫，我国民其犹是梦梦也。
    据予个人判断力而言，今日中国社会是道德过渡时代之社会，旧道德将灭绝，新道德未发生，青黄不接，无知识者困于欲情，有知识者囿于乱暴，无知识者仅知保守不知保守中之改革，有知识者仅知破坏不知破坏中之建设，夫然，而道德亡，而自治精神失而奴种亡国皆分内事。
    是欧美大风潮，既惊醒我亚洲大陆国民之长梦，睡眼初睁，观兹好太阳已大半西落，急落挽留者，莫不曰自治自治噫，自治精神果我国民所乐闻者欤，欲图自治，是讲求道德始，矧人类者，非孤立的动物，社会的动物也，离社会即无人事，然而个人之道德，即建筑社会之基础也，麦柯氏曰，社会之进化，视道德之盛衰以为差，今日中国之社会，不少有知识的人，而少有道德的人，故平日文明字样，连篇累牍，凡遇有公共，事业则鼠窜猬，缩无有过问者，虽然道德的缺乏其灵光实为利己的毒焰所蔽耳咄，辱诸胯下倾诸泥涂，起即拾金而遁，非西人骂我国民之语乎，或不至此其倾注于，利己的一部分，而损全体之利益，是真不可庇护之罪恶也。
    然则养成自治精神，果以道德心为主矣，惟道德的标准，厥有两途，一曰主观的，一曰客观的，主观的方面为天职，其基础由于内心，其机能即随感情而发，客观的方面为义务，其发挥根于社交，其习惯即因勉强而成由二者之标准，遂铸成人人当出入之范围，而欲引人入胜，就此范围则心理学伦理学与社会学是其蹇修也吁，舞幕初展，来日方长，太平洋方面既不容予安坐，我四万万孤苦无依之同胞，苟欲生存竞争于世界，是图自治始也，能自治乃能自立，而乃真能自主，真有自由英人俚言曰，教育子女当使之如猫，颠倒掷之，仆而即起，我国民一省此言也，虽奴种亡国之惨辱洗之，亦甚易易，耳爱自治之国民，其一听予言。
    ○第一章　英德国民之自治精神
    借罗盘针以定方向，乃能航海，借镜以观面目，乃能整容，徒曰自治自治，而无所标准，是真临渊羡鱼而已矣，我国民于自治制度，则秩序的精神的两当改革者也，惟秩序的自治风，莫盛于德，精神的自治风莫富于英，略述风闻，以供享，我同胞为之罗盘针焉，为之镜焉，在我同胞所自师者耳。
    德意志自学风大行百般事业，优于列国秩序之美，已达极点，始则鼓动于教育界渐次，影响于国体，其性质遂为之移，盖德意志帝国颇具单纯统一之气象而实则最复杂之一联邦也，故一一全恃规律以贯串之，遂养成秩序的自治风，其原因由于德意志联邦，乃二十六集合体以结成，其中既有大公国，小公国，自由市王国诸差别，欲保全权利不得不借规律以自卫，一步一趋，异常严密，故其养成国民性质，在初级教育，而自治之能力，即随此方针而进，然其结果，不免陷于形式的，若精神上肉体上之自由活泼均已束缚，不能达真美伟大之境，欲救其弊，自济以精神的自治始。
    英吉利于社会制度，其形式果不若德意志，然其独立自尊之风，则全注于实际上，英吉利国民率真的国民也，吾将其所守自然法律，略举如左。（一）能守秩序命令。（二）沉着纯静，履险如夷。（三）无繁文褥礼之弊行事单简。（四）厚于信用，乃证实例，以质我同胞果能无愧欤否。
    格兰斯敦既殃，将出殡，执沸者数万人，观者十倍，设是举行于中国，则一场喧闹，必不可言状矣，不料自达于墓所，沿途寂寂无声，仅有二宪兵，一警察随行。
    英国其海军舰演习，机轮忽坏，势甚危，进退维谷，是最杂沓之时乎，而船中职员毫无仓皇之态，惟尽力修整而已。
    杜兰斯哇之役，英吉利屡战屡北，以伐小国丧大兵，而民间颇无惊骇，是娄祈施密施之围既解，杜兰斯哇被领于英在臆料中，则此战胜纪念会，必有一番绝大祝贺，何如开会之日，仅于各市贴纸一枚，大书今日英吉利占领杜兰斯哇。
    某客修一金表于市，既订约，客坐而不去，店主问曰，贵客何俟，客曰待凭单，主人讶甚，曰我英国家交易，素不用此说是则是耳，复有巨商储银一亿万于英兰银行，待凭单而不发，客询之，答如故，视客颇有难色，询曰客疑我不信乎英吉利，即此银行之任单也。
    视上诸例可见英吉利社会之美风，而国民皆自守无形法律者也，然盎格鲁索逊人种，实凭此自治力，而能于日所出入处皆有国旗飘拂焉，夫自治之基础实因于道德，而建筑基础之力，有受动与能动之别，受动的原于外界击刺，其成也不随于感触，即随于强迫，能动的则原于自觉，为社会之一员，能享第一等社会国家权利，然我中国竟无有能胜任者，且自治团体尤重服从法律，我中国素称善服从之国民，其实则误会非服从也奴性耳，真能服从者服从于建设的，误于服从者服从于保守的，不服从于建设而服从于保守，自治心遂不振，而社会之程度遂堕落，乃勘出自治心缺乏之究竟，述于下章，为我同胞告焉。
    ○第二章　自治精神缺乏之原因
    我祖国民自治精神缺乏之原因于历史上社会上观察之，实阶级制度所影响者也。凡我同胞皆困于黑暗地狱，永远沉沦，万劫不复，然则其困于阶级，共分三等，一曰政府，二曰社会，三曰家庭，一国民之所以要政府社会家庭，惟能保全我生命名誉财产者也。今日我国民之有政府社会家庭直将逼我不许尽为人之义务矣，噫，政府者以法律卫我者也，社会者以感情动我者也，家庭者以教育基础我者也。今日之政府则已绝我希望，若社会则以势利待我，若家庭不以溺爱绝我生机，则以冷酷绝我生机，四万万人尽处于麻木不仁之境，见此光明太阳如视死灰，其原因遂造出劣等人种，由是而独立自尊之精神失由是而实业不振，物质退化日盛一日，噫是岂时代趋向使然耶。
    读古今东西教育史，实与我国民有同病相怜者，不见夫欧洲中，世之教育史乎，当时宗教之权势甚强，人民思想习惯尽为宗教上之诸种习惯及各信仰条约所缚束，鸿沟一划，凡精神上、物质上之发达进步，均已断绝，迨中世与近世之交，宗教界革命运起脱压制之羁绊以唤起自由精神，斯时适发明印刷术火药航海术科学界大进步，实业渐乃膨胀，于是欧洲国民遂苏于千年冢中，而自治之根据乃定矣。“天下无难事，只要有心人。”，我中国民竟无振刷精神重张旗帜之一日耶，虽然今日不少青年志士负先觉之任，为国前驱，然不失于乱暴，即失于浮夸，揠苗助长，未尝有实际为同胞福，何哉是心理与伦理之欠缺耳，夫心理与伦理实为造成完全性质之要素，我国民勿以予言为拘泥也，其洗耳听哉。
    ○第三章  改造性质论
    惠灵吞曰，习惯者第二天性十倍于天性之天性也，夫然则人之性质未有不可以改造者矣。今日中国民性质之最缺点法律性质也，国之法律曰宪法人之法律曰道德无道德之人必无愿力无道德之人必不沈着无道德之人思想必不一致处事必不忍耐无道德之人必无真希望真爱国心。噫，今日仁人志士谁真能以剖心见我乎大言炎炎在斗室中，唯我独尊小经风潮无不禽兽逃匿是直无道德心故。
    凡文明国之人民无不生息于法律之下，所谓政府者法律之政府社会者法律之社会家庭者法律之家庭而非可视为我有者也，然则法律服从与奴隶服从异法律服从如得罗盘针奴隶服从如处霉菌场故法律服从日进步奴隶服从日腐败。所谓法律服从者非有形之法律自然之法律也，人类随时而进步自然法律即随之而进步甚矣，我中国民未尝不守自然法律每误称其名词于是有果报有气数之谬说，例如伤蛇打犬不过犯虐待动物之法律抛污沥秽不过犯败坏公德之法律，而乃托诸干怒神祈惊动上帝，噫是亦无知识使然耳二十四时间而有潮汐雷动风作而成四时皆有一定之规则引力热力电气光等不过从生理物理化学的自然法律而已，中国无科学的经验遂不识自然法律要之举一寻常浅近之例以质我国民则人人当闻而自讶者也，今且热一炉执孩提之手而灸之必疾呼临深渊引盲瞽而溺之必疾呼是水火皆含有不可犯之无形法律也。乱宦┩虿皇っ毒僖谎砸员沃曰微尘起于地复归着于地。夫我同胞既缺乏法律性质而欲铸成此性质，则鼓吹感情是其进航路也，社会学家言曰，人者富有爱他心之动物，凡盗者盗心未发路有遗尸，彼必见而怜之对杀人之囚徒而杀其父母使之观彼必寸肠如裂是故大教育家之善改人性质也，佛曰于十方世界克复邪恶惟有善智圣曰，君子有诸已而后求诸人无诸已而后非诸人基督教曰汝之爱他人如爱汝自身，哲学始祖苏格剌底留尔施等曰，汝自身所嫌勿赠于他人卢梭教育论曰，教育儿童不必使其能服从义务使其勿以已之所不欲施之于他人，噫能知此也，而后能牺牲我肉体以与残忍酷薄权势智力战为我同胞谋最大多数之最大幸福，然则此感情之广义的也，吾且据狭义的为我同胞告夫国际主义社会主义，果我中国民素未闻知而家族主义，则人人深印于脑中，吾且据最旧之俚言曰一家安乐值千金其中含有天然伦理学之义，不料今日愈文明之人操戈愈甚彼之托言曰家族革命是直掩耳盗铃者，试据东西伦理学以为之证，凡自称文明之人而殴其嫠母同为开通之弟兄而聚讼果尚可逭其罪恶欤，今日中国新学界竟不少是等人物谬种播迁影响于社会，如传染病于是本能的爱情皆为毒焰所蔽中国最陈腐之学说曰，欲治其国者先齐其家我同胞以本有的感情振刷家族腐败始也是离改造性质之点不远矣。（未完）
    避席畏闻文字狱
    著书都为稻梁谋
    ●第六期・论说
    ◎中国开放论
    ☆喋血生
    本栏于纪事调查处多据美国政治学教授普爱斯卿休世界政策一书参酌而成，以外国人谈我中国事而我更窃取之甯有愧焉矣，虽然其中肯处则断非我议论家眼光所及也是中国民不可以不急读。
    ○第一章  中国开放门户之原因
    驯狮！！驯狮！！！我中国真驯狮敛牙缩爪戢耳葑目玩弄曹蹋竟一任群兽之处分咄咄，凡我族类盍觇亚细亚地图危岚恁吊四顾忧来昔日之雄而今安在虽然关门揖盗我民族其有咎矣。
    余不文不能为奇伟英爽之谈以渎清听，然而开场锣鼓此说白亦万不容已诸君爱国诸君盍抽珍重之光阴而一听余言。
    二十世纪之新舞台，凡百异族皆以世界政策打开我中国，门户而我民族竟作浔阳老妓专养曳狗尾袖马蹄之丑类二百余年犹不能餍其欲情复持其媚性博采兼收，凡紫髯碧眼儿尽入余门以为快，咄咄奇丑咄咄奇丑。
    然则我中国何以善当招待委员作迎接异客之生涯者，其特别原因有二一善讲大同学我国人之无民族思想，至于极点远者不论矣，试读最新之闱墨通人之议论类皆主有世界大同并无东亚西欧之区别，此种臭谈此种贱奴，欲得而扑杀之者，仅吾同志一部分而崇信之赞扬之者，尚十之七焉，以王景略之摆脱风尘不免为蛮人走狗以曾国藩之通硕自命不免替贱奴磔同种龚孝恭抱最奇伟之品性能主谋烧圆明园而乃献其策于西洋人，噫如我中国民族主义甯复何论。呜呼娼妓无从一界限也，故人尽可夫国民无种族思想也，故凡百异族皆可入我国而奴我诸君其恕余言之亵余其进一解焉，夫娼妓之新迎送旧肉身补报不过一拜金主义饥寒累我聊复尔尔若民族之欢迎异种赠以国为之奴终，且抛却头颅不保生命。余每读中国历史，凡易性之秋，必有无数丑奴为之先容（即奸细是）至功成，反为功狗之烹。甲午之役，庚子之变我民族料尚能忆是辱也，当是有[C043]数奸细为异种作水母之目，至功成定禄闻皆死於异族手枪之下，呜呼，而今犹不悟，而今犹不悟。噫，何乐而为之何乐而为之岂与祖国有夙仇哉。
    二善解同化力
    我中国人其真不开通也，蠢然顽物吾其恕之最可杀者口道文明谬发思想之徒余自负笈遄返见乡大夫有自称文明者与余接谈最奇者忽论同化力倡议曰吾中国民族最能以同化力服人者也，读过去之历史，凡我争服之蛮夷戎狄不可胜数而归服之后，即从中国之文化即如满人入关[C043]不从我中国之古训旧制最近者，如西洋人之来中国类多留辫易服噫我中国真能降人于无形者矣，诸君吾亦不暇辨论试深味此谈果真中肯之论耶，痛哉余伤哉余由此思想即亡余中国一大关系例如今日有群盗将夺余产业而入余家庭衣余之服制呼余伯而伯呼余父而父余将曰，此真弟兄也不妨以家族嘱付之吁三尺之童必有不甘承认者中国人何仅知有家不知有国眼光荧荧如鼠如豆，虽然吾亦进一解焉逃难之滋味，中国人尝之者屡矣，是则中国人有保守家族之心也，试问有造反者其为国际竞争而然耶，抑仅与个人之家族为仇耶是家族之不安由国之不安所株连矣，痛哉，吾友某君曾演说曰，余不因他过而爱国余仅欲保守家族而爱国国既破家族其亡矣，丧家孤犬伥伥何之，呜呼中国人一省此言也，其亦可以悟矣。
    ○第二章  中国特赠於异种之权利
    利益范围及势力范围（Ｓｐｈｅｒｅ  ｏｆ  ｍｔｅｒｅｓｔ  ａｎｄ  ｓｐｈｅｒｅ  ｏｆ  ｉｎｆｌｕｅｎｃｅ）二语异种之灭人国也，全以此为护身符然我今日之中国已尽入二语之范围中，余嫌其语之不详为申明之利益范围者实业的地利的也，若势力范围则包含政治的而埃及而印度而波兰而土耳其种种异族占领地类是不料二十世纪异族竟公然颜于我中国矣，养翎厉锷咸集矢於太平洋方面得步进步特权先得，呜呼我葱葱郁郁之帝国其不应列国瓜分图之五色线不止也。
    甚矣昔日之竞争也不过一时之兵战而已，而今竟何如而今竟何如言之寒心思之裂目，姑强为述之以占既赠于异族无形之特权，而研究其与我中国的历史有直接关系者。
    一矿业特权
    天之待我中国人亦厚矣，即自然生产一层较于列国已多得特别之利益奈我民族偏不胜宠破家败子罔知觉悟，例如矿业问题，今日几将全国出产让于异种矣，虽然此果满清一野鬼能为力耶，抑我民族自家放弃耶，区区满清一野鬼不屑污余刃而独为我民族责也，天下事成败在我四明公所法国人何竟不敢动手，宁波新江桥竟由一未亡人在外国人掌中夺回，何以采矿一事外国人今日要此地我民族即可负祖宗骸骨以他栖，明日要彼省我民族亦可画诺以承认余妄言不讳苟将来外国人尽以中国寸土分地皆营矿业，我民族大葬先人骸骨置妻子安身之土亦不欲耶，我民族弱于排外力且亦恕之尤可杀者以堂堂缙绅素认通明竟以我祖国天然之美产明为合办将暗送于外国人（最近者如今年伊大利人将合浙江绅士采矿一切行将成立，噫我民族盍极力拒之哉。）噫祖国何辜民族，何辜何尝淫其妻女拒其坟墓而为此恶报哉，今将已落于异族掌中之矿业约略言之。
    满洲及山东之矿产果俄罗斯德意志之占有品耶，云南及四川之矿业果法兰西英吉利之占有品耶，其他以异族私人团体而与中国交涉者，例如今日之（北京会社）与（普利士莫尔康）之诸创立是也，前者伊大利人及英国资本家以六百万磅之资本金占河南及山西采堀铁矿煤矿之特权订约，凡六十年并附有山西省矿山地方之南延长（长二百三十哩幅三十里）建设铁道之特权据德意志地质学家传温之说该地方为世界第一富矿以今日之消耗论其铁与煤可当世界制造业二千年之用吁我中国竟好为此布施事业而善用墨子之道哉。
    其次四川其采矿方法有二大会社前者系中国绅商自办仅得资本一百万两以收买矿山从事开拓，后者称华洋合办共约资本一千万两其半出华人余则洋人占有矣，其产矿价值以五分作地资五分纳税于满清政府开拓会社之组织则以矿山附近立采矿及铁路学校其占与特权之年限以五十年美利坚经济杂志曾于此案大发议论其略曰‘利益范围者势力范围之先锋也，例如英吉利之泌祈寇于山西及四川既占实利而英吉利之势力范围亦膨胀于是地其原因则由于政府保护异国居留人民之义务遂引出政治的干涉其间接的结果在扩张外国占领地之利，噫二十世纪能以矿山采掘权亡人国真不可思议者也。’悲夫是中国民一听斯言余未尝不欲以是策亡人奈何人其先亡余不闻外国人之热心焦虑将取我俎上之肉群策群力靡非不赞成前次外国人之将取我北京汉口铁道权也。第一回募集公债骤得本数之二倍又将取印度支那之全权也（含有南方铁道权）法兰西第一回募集公债一日间骤得本数之三十六倍名为实业的地利的而实政治的隐谋所附焉，何我中国人竟毫不知国际的对待而尤可愤者，则以传教事业与此问题所牵连其最有名膨胀的隐谋如重庆闹教一案法兰西领事要求中国赔偿之价即在四川得矿山采掘权满百二十万两千八百九十八年（即光绪廿四年）法国教士一人在甘肃被杀，其赔偿之价值即取由北海至甯南之铁道建设权若山东以杀德意志教士二人，故其赔偿之价值具有耳目聊能知之呜呼奚待余赘言耶。
    今日以西国教士，故而满清之西太后竟下特别保护之敕旨矣，余知其以后则更进一步将来苟索大清国大皇帝之玉玺而西太后必主赠之若我中国民族又奈何若我中国民族又奈何。
    二  贸易特权
      余亲列国岁计表余读列国商业发达史咄隋炀帝筑运河为异种人作好子孙，今日之中国则又生出无数之隋炀帝开成无数天然的运河以待异族人搴旗而来咄异种人果何修得此幸福哉，不观今日二十四处之条约港果满清政府下命令而我民族劳心劳力以代开者乎，凡此等港地已隐属外国人之殖民地我中国人犹嫌其未能尽善复怂恿满清政府设税关所十四处，凡外国运来商品许其特占便宜又於开港诸地让以建设工业场之特权最显著者如上海制造场于外国人的生产业可见一班矣。
    是千八百九十九年（即光绪廿六年）海关税务行政改革一案似满清政府攫我民族之膏叟已厌特赠于西洋人之手而为最贵重之礼物吁厘金制度腐败已非一日，然此后则两重纠葛我民族欲求自治之一日乎，则夺回主权增一层困难矣，千八百九十八年（即光绪廿五年）河川通航条约开放以来，又以全国航行自由权赠于外国人矣，是杨子江新条约成於沿河开港场以外更赠以市场五处使外国人于贸易上得世界未有之便宜咄，今年开博览会以陈列商品，故中国索借彼数十抨之地竟大费唇舌，虽然此一时之假借耳，外国人乃如此而我中国竟以土地为礼物东赠西送索之即予噫何其阔绰哉，何其阔绰哉。
    俚云‘杀人不见血’外国人之以贸易政策亡我也，果若是其剧哉，虽然其贸易与政治关系之说处于无形裂余音腺言之恐国民犹有未信者乃录中国贸易统计表，呜乎亦可以知外国人之势力矣。
    国
    
    
    
      输入中国者
    
    
    
    
    中国输出者
      总额
    英
    
    
      ２９，５７１，５１９佛郎
      ５，５６６，５２４佛郎
    
    ３９，１３８，０４３佛郎
    美（合众国）
      ９，１９３，３８３
    
      １３，８７５，１９２
      ２２，３５８，５７４
    欧大陆
    
    
    ６，３３０，１３１
    
      １９，１２３，９２９
      ２５，４５４，０６１
    日本（台湾附）  １２，９８０，００６
    
      １１，７１９，８７３
      ２４，６７９，８７９
    俄
    
    
    
    ２，５４２，９７１
    
      ２２，１２７，３１４
      １４，６７１，２８４
    香港
    
    
    ６６，６０３，０３０
    
      ４４，６３７，２４３
      １１１，２４０，２７３
    其他列国
    
    ２６，９５４，１８１
    
    
    ９，９２０，１４２
      ３５，８６４，３２３
    右据中国对于诸国最新贸易额分配表，系一千八百九十九年美国调查者，今复以列国人民留于各开港地者列表如左。
    国
    
    
    
      人数
    
    
    
    
    
    旅馆费
    英吉利
    
    
    ４９２９
    
    
    
    
      ３７４
    合众国
    
    
    １５６４
    日本
    
    
      １１０６
    葡萄牙
    
    
      ９７５
    德意
    
    
    
    ９５０
    法兰西
    
    
      ６９８
    那威及瑞典
    
      ４９３
    西班牙
    
    
      ３６２
    右表一千八百九十八年正月，由英国殖民大臣调查总数一万一千六百六十人，各国等差之别如表。
    其他於贸易上权利之比较，船舶是也。千八百九十七年，中国诸港船舶出入总数四四五○一艘，顿数三三七五二三六二（其内蒸汽船数三四五六六，其顿数三二五一九七二九）国之区别计英国船二一一四（二一八九一○四三顿）中国船一八八八九（七八一九九八○顿）德意志一八五八（一六五八○九四顿）日本船六五三（六六○七○七顿）亚美利加船三三三（二六九七八○顿）法兰西船四六四（四二三一二二顿）翌九十八年中於上海入港蒸汽船总计，英吉利三一五七艘中国一四七○艘，瑞典及那威八五九艘，德意志三七六艘，日本二六八艘，法兰西一一二艘，美洲五二艘，由千八百九十八年，中国港出入船舶总顿数中，大不列颠占六割二分中国占二割四分，其他则共占一割四分，据上观察，以我本国尽有之数尚不足以敌来宾其亡其亡我中国真永劫不复哉。
    然我中国贸易界之黑暗之障碍不暇自主而乃赠其特权于人者欠缺果何在哉，英卿羌尔掊福德对於国中协会之决议其主张曰中国贸易之不发达其原因有三。
    （一）对于条约上之义务缺乏徵信。
    （二）对于条约港以外之地[C043]安顿协合公司之善策。
    （三）中国经济家一般智识之缺欠。
    呜呼贸易事业者一国之神经线也，千八百九十六年，英臣张伯伦氏之演说，今摘录其一部分如左。
    商业者政治的利益中最大部分也，总之国家之官衙为鞅掌商业之学校若外务省殖民省以膨胀新市场巩固已成实业为唯一之义务，苟国中增一分商业即延一分寿命。
    噫以如是之殖民大臣而遂有今日如是之英国奈何以中国之社会也，称商人则曰鄙夫视商务则谓贱业作如是观，故士大夫不屑为之事而命异种人代为之不料异种人毕竟以鄙夫贱业之作为覆我宗社也，伟哉，商业美哉，商业余复何言今且以一语赠国民曰有一分经济有一分自由失一分经济失一分国权。（未完）
    ●第六期・学术
    ◎经济
    ○经济问题财政问题
    ☆经济研究生
    绪言……二问题之性质及关系……经济问题之不可偏向……财政问题之不可偏向……二问题混同之弊……结论
    ▲绪言
    经济问题及财政问题，二者之性质各不相同，世人皆宜辨别之。兹试略述二者之梗概，所期有志者详稽博考证以欧美之学说验以吾国之事情庶几有以扶偏救弊焉。
    ▲二问题之性质及关系
    解释经济问题者以着眼社会之状况为主解释财政问题者，以着眼政治之现状为主，何以言之，盖经济问题者内则考量农业之盛衰，工业之兴废交通运输之便不便外则审查国民个人之事业，共同之事业及对外贸易之现情所谓利害得失者不可不判白也，财政问题则不然，内则详明政治机关之组织及运输之方法外则精计本国对列国政策上之收支是也，但二问题之性质不同，而二问题之关系常存，故解释经济问题者，往往影响及於财政问题解释财政问题者，往往影响及於经济问题，即谓二者相互不相离可也，譬如政府以经济问题为政策，则民间之事业奖励提倡之不遑而财政膨胀之必至势也，反是则如战争之时辨理国费或增租税或募内债不免吸收民间事业之资本而经济上受利害之感者又势也，以结果而论经济问题及财政问题实有密接之关系，惟其关系之密即其区别之严不容混同之理由不可不察也。
    但二问题之关系云者，非并立之关系乃永续之关系易而言之，财政问题之利害，与经济问题之利害非同时并生，经济上之一行为，常为财政上引起而发财政上之一事实，常为经济上变动而生，谓之“原因结果”之关系可也，虽然此二问题之关系，亦因地而殊因时而异有时双方之利害相同有时双方之利害背驰，盖国家视人民为一，则个人之利害总呼吸於国家利害之中，此二者结局之利害必归於一苟其不然，若解决财政问题因经济问题而有所为难，若解决经济问题，因财政问题，而诸多窒碍，政治家不可不於此三致意也。
    ▲经济问题之不可偏向
    不顾民间经济之利害，惟收敛掊克之是务是为暴虐恶政，决非文明政治家所出此也，但财政计画之结果或害生产或妨事业经济上受损耗而被指摘者，势所难免若不权轻重於两间徒执一偏以论定，是未知国家之财政为何物也，然虽财政计画之范围不当与民间之经济相冲突，此为财政家注意之要务而不容忽者，但天下事不惟其常而惟其偶，况乎财政之目的不在民间之经济而在国家之自立若欲完备国家之自立无论经济之如何决无拒绝之理，故不得不置之於第二层当斯时也“财政之前无经济”之说，令人不得不记臆及之矣。
    非不知保护民间经济上之利益为国家最重之一部，所谓经济政策之举废直与国家之消长相关此更不容疑者，如上所述得毋过乎，有时不得不观察政治上之现关以为财政问题之主而置经济问题为附否则遗国家之重要者於后图而沾沾焉，以民间经济上之利害为先徒生不利不便之虞而贻先后不明本末倒置之诮耳。
    ▲财政问题之不可偏向
    今日之执政者，往往以财政之故而延缓国家应建之事业，若曰“有金则为之无金则止”是则国家之事业一若在可得可失可为可不为之间轻蔑何如也，抑知国家事业之发达迟速即於国家进步之程度攸关，故各国之解决财政问题者以法律上及政策上之要不要急不急为断不要不急者固可缓若其为要也，急也则财政计画之方针，不可不运算之至密於此卜财政家之手腕巧拙也，是则问题之根本在事业之要不要急不急於是应有调查国务之举，若者宜缓若者宜急若者当先若者当后盖财政之目的取决於政治机关之组织及运输之方法也，西人有恒言曰，财政问题者决於政治之方针非政治之方针迁就於财政之范围也，试问今日国中之政治家孰知此义者哉。譬如‘普施教育’‘扩张军备’‘振兴实业’为急务中之急务，往往以财政之不许委蛇蹉蛇然，而各国赔款及其他縻费犹罗掘之不遑倒行逆施紊乱错杂，莫守於是谓之何哉亦有以事业而就金钱，如美国之处分国库余金者是也，盖美国每年每岁国库中增莫大之余利是以此款项而商量其事业一若无所处分者，然此则国库之余金非正当之财政也，枝叶之事业非根本之事业也，安得相提并论乎，要之量入为出者，个人经济之原则而非国家财政之定义也，盖国家财政之性质含有强制的及不得止的之二义或增租税国债一任财政家手腕之选择，何谓强制的及不得止的完备国家自立之根本是也，不然殉於财政之故而延迟迁缓非徒不知财政之性质实阻止国家进步而忘前途之危险也。
    ▲二问题混同之
    明明经济问题也，偏以财政问题解决之，如内地行驶小轮及开设纺纱厂等类，而欲官办者是也，明明财政问题也，而偏以经济问题解决之，如各府县之急宜立学校与实业等类，因民间之贫弱，而因循迁延者是也，彼此混乏分明划一之思想是为今日政界之通弊，因是而百病丛生造出许多难问题，故无论在朝在野之政治家尚其为国家存亡安危之关系而於二问题研究之也。
    ▲结论
    假令解决财政问题者，而置经济问题於度外，如秦人之视汉人漠不相关者，其为暴政虐政也，必矣非吾人所敢取也，抑今时时以回护经济问题为心而弃法律上及财政上之布施，如敝屣者是又不能不谓之谬戾也，要之政治家者推察时之缓急审量事之轻重古之政治家所谓秉钧执权之意义其庶几乎。
    本期“政法”豫告，续第一期舟山条约之感慨因作者适抱微恙不能握笔，姑俟诸第七期而本期以此门补阙读者谅焉。
    ◎教育
    ○教育学（续第三期）
    ☆不{难心}子
    ▲第三节  教育之界限
    国家之要求
    国家而欲谋根本之巩固生气之活泼实力之充足则对于国民必有种种之要求强之迫之而使之入学所谓受义务教育者，此国家自卫之要件也，苟有怠于兹而国民亦从而不教育其子弟，则将率一国之民尽为孱弱无知不德之徒国家之基础于是乎动摇生气于是乎，沮遏实力于是乎耗欠一旦北风告警外患交来未有不一败涂地烟消云灭者是则义务教育其要矣，虽然有人焉提倡之经营之顾背，于国民之道仍不脱奴隶教育之陷阱乌在其为义务哉，故义务教育亦可谓国民教育必基乎国民心理学，凡儿童之禀赋性质无一不当悉心以考察之，而本国之对于列国之地位境遇亦不可以稍忽夫然后始可言义务教育否则所谓国家之要求者非出于独夫自私之心即出于官吏媚上之手，徒使一国之中添许多蟊贼添许多弱虫浑浑沌沌惟向来之恶习惯是崇拜世界大势进化原理，皆瞠目而未之闻也，嗟乎以斯之民国家奚赖所以自卫者正所以自贼也耳。
    抑儿童者未来国家之主人翁也，凡负教育之责者无一不当弘发愿力捧一国家思想以灌注于全般拉国民之脑质庶国家之基础巩固而不可撼日人苏峰氏曰‘教育者为国家造造国家之人也’为问我国国于何方谓有国乎权在异种谓无国乎我非奴隶，嗟嗟同胞其有闻此言而抖擞精神普施教育为新中国立根基者乎。
    教师之才力
    教育者纵有强健之体格充足之学识可爱之德行足以感人足以动人，然终不能举被教育者之禀赋而趋于极端况有伟大之感化力者寥若晨星乎，已有种种缺陷而欲以之教人则受教者未有不受其毒者也，且犹有可虑者即有适当之人热心从事而任年有限掣肘有人不克从容布置纵所欲为又将何以自处耶，虽然欲教人先教已此固教育者之分内事也。
    更有不能不注意者教育之势力诚哉，其伟大然或倾于偏颇则其感化所及其祸匪浅势不至贼人之子不止也，人各有禀赋，各有自由教育者固不得以一已之癖加之于生徒苟其有之则流毒之蔓延甚非生徒之福。嗟嗟世不贵有奇矫之士而贵有多面的圆满之性格之人，此二语实国民教育之精髓也，何以言之国民学校之学童尚在普通学时代初未尝如专门者各就性之所近专执一业者也，则具常识为其第一要著岂可容教育者之所好率全体学生倾向之而效法之乎。
    是故教师之才力其要矣，否则虽有美善之计画完全之教授法幻事也，空文也无一毫之影响及于生徒也。
    然则教师之才力如之何而后可曰坚定之德性也，充足之经验也健全之身体也，对生徒而有如燃之热诚也，无此四者不足为人师。
    社会的势力
    天下力之大者未有如社会者也，虽以他种之势力极力反抗而谓能廓而清之使之不留余地者，吾未之见也，上之所举各种之制限要皆社会的生产，故谓之上之五者皆其子而此则其母也，亦无不可吾就广义言之教育者社会的豫兆而制限教育者则又社会的势力也，故社会的势力与营设的教育能互为用也，则教育之效果硕且繁不然则否。
    昔之教育者常欲避人间之尘嚣社会之恶风，择杳无人迹之地辟学舍以试行吾之理想教育此愚人也，人不能脱社会而成立纵令在学校时期日日谈新道德新社会而一俟出学复沈溺于腐败社会之中而能不为所动摇者，吾决其千不得一也。
    然则将任社会的势力之强大而已之理想教育竟无日以施之乎，曰乌乎可吾既触接于社会之中其势力之及于被教育者吾惟有认识其状态而利用其势力以冀吾道之行利用之方法，维何其在创无瑕之学风始。
    先以学风振社风复藉社风之势力以增大学风互相为用迭次进步，此教育者所莫能外也，美国西卡哥大学之教授约翰求惠夙，注意于此法，彼能于教育上别开生面之人也，其著‘学校及社会’一书之中，有一图表兹揭之于左，以示学校与他之社会系统之关系也，彼以学校为教育之中心其一则家庭之关系或由学校而及于家庭或由家庭而及于学校其二则庭园公园村落之关系，其三则职业之关系，其四则大学之关系大学而及于国民学校是在专门之探究国民学校而及于大学是在学校之教师。
    准斯以观学校之不能离社会以行孤立主义也，明矣学校之所教者在乎能活用于社会而又能改良之破坏欤建设欤要皆不可不利用其势力者也。（未完）
    
    
    
    
    
    （三）职业
    （四）大学
    
    
    
    
    
    学校
    
    
    
    
    （一）
    专门探究
    
    
    
    
    
    
    家庭
    学校教师
    
    
    
    
    
    
    村落公园庭园
    破屋荒畦趁水湾
    行人渐少鸟声闲
    偶迷沙路曾来处
    始蹈苔岩常望山
    樵户秋深知露冷
    僧扉昼静任云关
    霜林犹爱新红好
    更入风泉乱壑间
    ◎军事
    ○兵事思想改革说
    ☆尚变子
    ▲第一节  兵事思想概论
    尚变子曰吾欲为中国一释军事问题，即有有形的无形的天然的人为的诸种黑点，若恒河沙数麇集胸前目为眩，心为迷口不能言手不能笔。虽然吾得提其至单纯至切要为今日军事改革中之先锋者即兵事思想是也，思想者实事之母也，地非不广人非不众，铁舰不非坚枪炮非不利而割地而赔款而为城下盟，岂犹是形式之过哉，吾敢断言曰思想而误也，形式是修无益中国而欲自强也，必自改革兵事想始。
    夫思想之为物流质的而非固质的也，唯为流质故故与时代迁移与社会进化法人读方劳氏战理曰‘吾知昔日之非计而求将来之准备’观此则知其有未来无现在奔流急有若黄河经龙门而驷马难追之势。
    然则兵事思想之构成不可不研究现今之趋势明矣，觉路支曰‘即业农工者苟不思积极之将来，情形则其制出品必不能适合於现时而失其价值何以，故则以人人皆有供将来需用之愿望，故天下万事宜从现时之思潮可知矣。’信哉斯言理想界上之乐天地过去者不得见未来者不得知而现在竞争最剧最烈之时代目睹之身受之则触於外而感於内有不勃然兴猛然醒者乎，试观欧洲各国军备，足以知今日之趋势。
    国名
    
    
    平时兵数
    
    
    
    战时兵数
    俄
    
    
    
    八六○、○○
    
    三、五○三、○○○
    德
    
    
    
    五八五、四四○
    三○○○、○○○
    法
    
    
    
    六一五、四一三
    二、五○○、○○○
    奥、匈
    
    三八五、六九七
    一、八二七、一七八
    意
    
    
    
    二三二、三五五
    一、二六八、三○八
    英
    
    
    
    一六三、五六九
    五二六、二二○
    试以兵数当人口比较之
    国名
    
    
    人口数
    
    
    
    
    
    
    
    
    
    一兵所对之人口右平时左战时
    俄
    
    
    
    一二九、一六六、五六一
    
    一五○、一九四三六、八七三
    德
    
    
    
    五二、二七九、九一五
    
    
    八九、三○○一七、四二七
    法
    
    
    
    二八、五一七、九七五
    
    
    六二、五八九一五、四○七
    奥匈
    
    
    四一、二三一、三四二
    
    
    一一四、九二○二二、○二三
    意
    
    
    
    三一、一一四、五八九
    
    
    一三五、二四九二四、六七一
    英
    
    
    
    三八、一○四、九七五
    
    
    二三二、九五九七二、四一三
    由此观之法当战时，一兵卫民十五余名德一兵卫民十七余名俄一兵卫民三十六余名各国军备之扩张，如此即以俄较少之比推於我国四万万人民当得千余万精兵有不令人惊绝者乎，兹更就其经费之点，而察其国民每年负担之数。
    平时之军费
    
    
    
    五、三三○、○○○、○○○、○○法郎
    军事外之常费
    
    
    一九、五八三、○○○、○○○、○○法郎
    国债之利子
    
    
    
    四、六四○、○○○、○○○、○○
    总计
    
    
    
    
    
    
    二九、五二六、○○○、○○○、○○
    一人平均负担数
    
    八一、六九
    一人军事负担数
    
    一四、五六
    右载平时军费仅以陆军计，若合海陆全体之费目，每年总计当不下八十三亿九千五百万法郎，此外以海陆军备故，又约有三百亿法郎之资本金，由此观之欧洲国民负担军费之钜大可想而知矣。
    抑吾思之财产者个人之性命也，军人者死官也，掷性命就死途而不顾必更有重於性命危於死途之一种思想入其脑中帅其气魄而后，若水之就下兽之走圹勃勃然而莫之能御。
    此重於性命危於死途之一种思想维何日耳曼之结合意大利之统一伯尔加民族之运动希腊之独立匈加利对奥而谋自治民族主义之阐明即此思想之萌牙也，美之收布哇取吕宋英於印度法於安南德於非洲小亚西亚等处帝国主义之展布即此思想之生长也，其在萌牙时代，则以战争为各人应负之义务而欧洲之国基以立其在生长时代则以战争为公共之事业而五州之政略以生。
    何谓战争为各人应负之义务，吾祖有土勿令人割吾祖有法勿令人制制吾一条法割吾一块土即辱吾祖，辱吾祖而可忍孰不可忍以此不可忍之，故腥风血雨乃舍身於牺牲白骨黄沙抛家室其前敌惨矣哉。十九世纪之最可恐最可怖流血为渠积尸为山或数年而一见或十数年而一见美哉，十九世纪之最可爱最可羡国际自由个人自由享此无穷之幸福得此无上之名誉。
    何谓张权力为公共之事业，吾读孟哈之权力史吾聆鲁司难顿之演说吾思维廉第二之敕语心忡忡忧目炯炯注考其想定之方针察其行为之手段操之有素，盖非缘木求鱼也，夫杀一教士而索地要款损一商资而轻动干戈五洲势力之范围以白哲人足迹之散布而定噫何其盛欤西顾睡狮可以觉矣。
    第二节
    论中国兵事思想
    谓吾同胞无兵事思想，吾不信信吾始祖以军人精神而贻我也，战蚩尤平大陆北尽幽燕东渐於海西统川陕南底荆扬以圣武之灵裔支配而成帝国谓吾同胞有军事思想吾又疑疑吾同胞割其肉不知痛奴其身不知辱而箪壶浆以迎夷师为荣也，辱於金奴元野猪摇尾山猴翘首不知今日之域中竟是谁家之天下。
    虽然兵事思想者先天而非后天也，原人之世战天地战禽兽战矣，而不自知胜矣，而不自觉既一战而胜矣，又不知将复有战而为之备是为浑沌思想及群动劣败而人类优胜日以滋繁成家成族而人类之竞争又起当是时，人之智识知战矣。知战而胜矣，并知求其所以胜而为再战之备乃求之不得备之无方而天佐神助之说出焉是为神代思想至科学大明群疑尽释战为国战兵非昔兵虑密备周如大气之覆被同德一心施以分金术而不游离是为天然思想，吾执此三界说而求之我国盖尚未离第二界之神代思想焉试区其类於左。
    一恐怖思想
    二诡异思想
    三无为思想
    四鄙贱思想
    五侥幸思想
    恐怖思想
    
    读从军诗思行军苦诵战场文思战争危阅脓肉史思想革命惨心以恸以惊状懈悚若丧家狗夫亦曰是人情也，无足怪虽然吾沿墨西比登落机纵览十三州之方积一草一木操戈相向转而渡大西洋登大陆其人民无不具有‘阿脱历’之筋肉而以Ｓａｕｖｅ  ｄｕｉｐｅｕｔ（逃得者皆逃）为耻言还观东亚取分三岛有所谓‘太和魂’‘出战荣’‘从军乐’‘祈战死’之雄声击我耳膜，是何以故则以彼已历恐怖时代而至此，故试以历史论。
    ‘封建’‘雇兵’‘常备兵’‘国民战’此东西必不可避之阶级也，西欧那帝以前已由封建无纪律之兵变而为雇兵为常备兵矣，方劳氏论常备兵曰‘其军一经败绩即不能再组织一新军以故当时君主皆以兵凶战危为忄住又曰‘当时人民之意志於战争上无关痛痒而仅受战争之影响以生畏怯’又曰‘其组织以银气成而无义气惟其以银气成，故平时贪利而苟安惟其无义气，故临战畏忄锥不前。’至言哉，吾以证之那帝战迹以证之联合军胜事。
    那帝之胜也欧州各国君主与之那帝之败也，欧州各国国民败之何则当中世之末各国君主之目的沾沾然以内国之统一为务以政府之财产是谋尝以重敛养兵民不知兵为何物，兵亦视民如路人而那帝任法国之风潮以三千万之公民结为固体举战争之利害悉与共之此所以战必胜政必克席卷全欧势如破竹也。向使各君主反其方针改其行为则足同是方胪同是圆纵那帝之雄才而众寡悬殊安能以一敌六哉，观联合军战胜可以知之各国遭祸既烈人民受痛亦深於是西班牙籍此以国民战奥亦编制豫备队及留守兵俄亦效之普亦召集国民增二倍之兵。八百十三年及十四年之战遂使巴里屈膝那翁低首岂非那帝之败出自各国国民乎要之西欧国民之好战嗜杀而特恐怖时代归於天然界上者那帝之功也，日本覆幕以前尚属封建制度虽有武士道之风亦不过西欧中世之一部公民而已，而其大部之思想尚未脱恐怖时代，若美为天然界上之骄子所新造之国也，吾无论。
    审此则我国现当‘雇兵’‘常备兵’杂组之际其有恐怖思想宜哉宜哉，夫恐怕者怯之原也怯则气馁气馁则军散以散军与彼一致团结之国民战宜其若卵投石一败而再败然则为今日计，非改革军制不可虽然，吾不敢言即言而听而改吾恐脑髓未固之群羊一遇虎吼而不能立足矣。今夫狮兽中之王也，其力其势百千倍於人何以闻人声而蹑足见人影而避道必其始祖相传有‘若彼人者凶猛异常吾族而至今也幸矣，慎勿与角以灭吾族。’之一种恐怕思想据其脑灵是其与原人战争以来不知历几千万年而不能去也，故君子贵作始。（未完）
    ◎历史
    最近三世纪大势变迁史（续第三期）
    
    大陆之民
    ○第十九世纪
    昔巴比仑贵官伊剌克难有骄心国王医之五日而愈进药之法每待伊剌克难朝眠觉王先命伶官入其寝室朗诵功德歌将食，则群伶奏乐内官持王颂德书呈之每伊剌克难一启齿则一内官举手曰听！！圣智语哉每伊剌克难一二语他之内官赞叹曰若是圣智语哉听！！他之内官皆同声应之，且颂且笑初贵官闻颂德歌听赞美辞色飞眉舞扬扬自得，至第二日则喜悦不如前第三日则稍生厌色，第四日则不待终席而逃去，第五日则骄心愈矣，直起而谢医者。
    呜呼十九世纪者亦有巴比伦贵官就医之一景象也，追慕过去之乐园时代梦想将来之黄金时代自问现代无限之进步发达而有无数之新闻纸讲谈演说著述论文每朝入十九世纪之寝室奏欲德之歌呈颂德之辞而同声共应曰十九世纪者未曾有之世纪也，十九世纪之人於未曾有之佳时生出者也一般世人又以喇叭锣鼓以和之，虽然十九世纪者果有受颂德辞听颂德歌之价值否耶。
    盖法国之革命如大江之流由堤防遮断而溃裂也，数世纪间之积势由法国革命始得发动之机会，法国革命之后承十九世纪者其势固不得不进步也，试取一百年前之欧罗巴与今日之欧罗巴比较，凡社会政治宗教道德学术教育其变化之绝大诚足令人闻而骇走焉，然于十九世纪为真可受颂扬者，惟特有之物质进步而已。
    ○十九世纪之物质的进步
    希腊神代史之著者尝戏言曰，十九世纪及神代於世界最不可思议之时代也，神代之事迹吾不之知其奇说怪谈吾不之信，吾於十九世纪之电气蒸气诚有马儿纽利神空虚飞行之憾慨焉，昔牛顿以一时间旅行五十里告人众嗤其虚妄然则苟起前世纪之人於地下以视今日物质的进步，彼等恰如吾党视祈独儿维路月界旅行小说忽得实验生一般之感触也。
    夫人之智讥随物质的进步而长，凡十九世纪之生物均栖住于电气世界机械世界中，故其脑力亦发上古所未见而强弱竞争之剧，亦因之愈演愈奇焉。
    ○物质的进步及文明
    十九世纪之物质的进步实未曾有之进步也，吾视夫英於十八世纪已露萌芽而十九世纪则生长矣。
    当十八世纪之初英国之载于欧罗巴地图上，不过一极眇小之国，面积人口不及德法三分之一是不列颠王国之版图辟，而面积遂增德法二十倍，人口六倍，若各种物质而亦较各国发明为先至文明程度而亦渐次增进。今试以英国与大陆诸国比较则其百年间之变化虽合无数化学家不能考出其原质，试问其他诸国若巴黎柏林夫伦难马特烈特今日之外观，无异于路易十五世及夫利特利克大王之时代也，蒲利达尼亚乌维哀伦薄美剌尼牙西娄泻败米亚罗马柯那柯娄纳达之生活状态依然七年战争（千七百五十六年……千七百六十三年）时之生活状态也，然则一转眼间见英国纱儿陋密特儿塞克难兰克泻伊儿诸州变换之现象果何如耶，夫大陆诸国较英国文明及物质之进步瞠乎后矣，虽然有优劣然后有竞争，竞争而世界乃有亚驾共进之势欲视真面目请登二十世纪之舞台。
    物质的进步及思想界
    学问之范围与物质的进步有密接关系者科学也，十九世纪之科学者享有前代未曾有之机巧精微仪器及无数之新材料，呜呼于地球上搜集无数材料若特为十九世纪讲科学者赐也，试以昔日确培儿尼克斯卞利辂牛顿华儿维伊剌维祈爱等使用之器械与今日之精微器械比较不异以昔之脆弱帆船与今之甲铁对叠耳，呜呼十九世纪之科学果与是等精巧器械及无数新材料同比例以相进步也。
    夫十九世纪之科学果决不落他时代后也，吾视达尔文之进化说实为十九世纪科学上不朽之历史，达尔文於生物界上发见进化之法则不特为科学界大发明，凡哲学道德宗教社会之观念悉悉一新噫智识不可限万般之现象皆具进化之公理社会制度之变迁进化也，宗教道德之发达进化也，风俗习惯之变革进化也，约而言之人间之历史即进化也，吾人栖住之世界即进化世界也，呜呼是何乐天之世界观乎进化之观念即脱古代之迷性为永生之希望也，进化之观念即救人类之完全为十九世纪之福音也。
    科学之进步关於人间社会有绝大影响，吾于进化论外，若菲剌特发明磁电及光之关系，而物理学之新生面开娄怀黎哀以数理发见肉眼所袂不到之天王星，十九世纪之科学功绩实不胜枚举，然其绝大之进步终较牛顿诸君子为上乘也。
    十九世纪於思想界实为划定之时期，盖欧洲之思想界由希腊初代之哲学而来既已异其方向裂其潮流为二派一理想派即唯心的倾各一实验派即唯物的倾向也，夫以康德草新知议论后为划定理想派之新时期，然十九世纪之理想派哲学者得未一人於康德学说外能别开生面也，若实验之哲学於十八世纪末之法国感觉派已达极点，若十九世纪之实验学派亦不能出其范围，故曰十九世纪之世想思实为划定时期也。
    十九世纪之文学隆盛诚足令人祝贺，凡平民的文学要素，於十八世纪既发其萌芽，为法国革命之前驱待革命种子既已破裂自由平等主义遂风靡欧洲受其鼓吹者生气勃然，若英国之倍伦福儿特苏儿斯休娄施苛脱等其尤著也。
    夫文学之机关何书籍也，十九世纪之印刷书籍数於祈郁逊之时代则所出版者胜一年於休肯斯桃亚之时代，则胜一世纪以数万倍之进书籍遂唤起知识上数万丈之光焰，呜呼十九世纪之思想界果何如也。
    ○物质的进步功德及结果
    文明何物乎目不可视手不可触是，故难定义者文明也，是难捕捉者文明也，然欲求十九世纪之文明与他世纪之文明比较，则先向物质的进步之文明上以求其功德。
    吾且着眼於八方，吾视人口之倍蓰都府之膨胀财富之增加<辶凡>速旅行之力检毛发百分之一之机械窥仇兆里外星云之装置，每年复往亿万信之便利瞬时数万里外传播消息之奇术一言以蔽之，皆物质进步之功德也，试问以十九世纪前收物质进步之功德结果是以前代之人焉南洋土人与优劣也，而以十九世纪之人与前代比较，则犹以前代之人对南洋土人也。
    文明者极复杂之事也，学术道德其一部也，社会风俗其一部也，能利用文明之要素自为物质的进步之结果焉。
    ○物质的进步及社会不平等
    物质的进步果人间之幸福，虽然社会不平等之原因由兹引起以十九世纪之物质的进步讴歌功德之声与劳动界问题之怨声相比例噫思过半矣。
    今日最庞大的物质进步莫英国若也，然十九世纪英国之人民以待救助金而免冻馁者每年一百万以过度之劳动而达得最下层之生活者，年每数百万噫疾苦病死而卖氵┣缘疗燮自杀之罪案充满于社会而王公大臣贵族豪富则车攻马同逍遥于安乐窝里，若十九世纪发明一切物质的进步皆为衮衮诸公而设而平民则仍囚于腐败空气黑暗世界中不知人间世有电气世界机械世界虽起居饮食间令我有天堂氏之叹也。呜呼，历史上罪恶无智贫穷残酷社会不平均之幕是十九世纪化开噫十九世纪之社会状态实最可寒心之状态也。
    物质的进步之泽上等社会受之而贫民无与也，几百万劳动者皆以黑烟为生涯而呼吸新鲜空气之幸福无与也，於一时间行数十里之汽车安知也，而贫民则奔走茧足焉一回间横断大西洋之汽船便利也，而几百万之贫民不能保生美於父母之邦反乘逆浪以流出海外衣服之便利之华美佥竞愈奇而贫民则不得谋一袭器物食用之新异每隔山海万里来输入市场而贫民则以万斛辛酸之泪终日奔波之汗血易一片面包呜咽就食而已吁惨哉。
    凡欲扬十九世纪物质的进步之功德单以生产之额判断而已，夫生产之额日众社会之幸福日薄百实业骤兴而富者益富贫者益贫夫物质的进步真文明之退步也。
    盖物质的进步於殖产界一大革命起人间之腕力全以蒸气电气之力代之，于是工场组织之制普行家内工业之生机全绝夫家内工业者以少数之基本金自由劳作，彼业虽微而一身之主人翁不失也，彼护实虽少而自然之法则独立之生活不悖也，自工场组织起则多数人民仅得为资本家之奴隶而独立性质乃全灭绝自由生活乃全阻止而於是十九世纪之后半之社会党起而於是殖产界的革命面目一大变。
    ○十九世纪文明之前途
    夫物质的进步之弱点，果如是哉，然吾不敢以其弱点而反对之物质进步者，人间之要素也，苟无是进步则世界亦终此野蛮而已要能以社会的精神的进步与物质的进步并行不悖斯可矣，然则利用物质进步之途如何是极广阔伟大范围内之问题也，欲解脱之请视二十世纪之事业是盖十九世纪之文明不完全的也十九世纪之进步物质偏长的进步也，吾不知过去之历史吾不知十九世纪文明之源渊吾单於物质偏长之进步上观察之夫克剌伊儿所谓十八世纪为虚伪自灭之时代豫为十九世纪物质进步咀咒故也，噫虚伪自灭非也，十八世纪既革进之时代也，十九世纪亦改进的潮流之一部分也，无十八世纪之革进则无十九世纪之文明无十九世纪社会不平等之风潮则世界终此无进步文明之弊进步之波折也，波折愈大进步愈速不知此者不足与言十九世纪革命之影响。
    ○法国革命之影响
    十八世纪之革命深入于人心之根底广及於社会之全部，亘於精神上社会上普及之革命也，若法国革命之大震动波及于欧罗巴全洲有直接之影响，当其主脑曰社会的平等也，曰政治的自由也，曰四海同胞之大主义也，此理想此主义遂剌激于世界国民之脑其功德遂飞扬社会政治之实际界永无没时，当时北美之新建国亦由革命之大危机而冲出而欧州诸国专制政体之幕亦由此收拾，呜呼，社会的平等政治的自由四海同胞之大主义是亦十九世纪物质的进为特有之现象也。
    ○平民的大势
    社会平等之主义至十九世纪乃大发光辉以基因於偶然之事情乃现出十九世纪不可思议之变状，所谓平民主义者欧罗巴历上史最古最强抵抗最烈之大势也，中世纪以前不言矣。以历史之潮流，顺溯平民主义之发达远至于虾娄满大帝版图瓦解之时，其迹历历可徵吁茫茫数千年国起国亡王与战贵族与贵族战千辛万苦昔日之雄而今安在，吾起诸公于地下其自笑尽为平民主义当马牛否。凡十世纪以后之事业其方针悉于社会平等之表面注合凡开放门户之始其权力代表平民与王党贵族争者宗教也，王党贵族专领财产之外为平民开致富之途者贸易也，数度十字军之远征王与贵族疲叶平民遂苏於千年冢中自发明枪炮火药物质界平民之权遂于武士等印刷器之发明文学艺术之进步皆为发挥平民伎俩之大舞台，凡社会之生活益复杂人间之事业愈增加平民之势力渐次扩张而王党贵族之特权遂乃减少於是贵族社会阶级下降平民社会阶级上升两者悬隔之距离乃接近矣。
    平民之势力因百般之事情向增加其大原因，则由於贵族之封建制度於近世纪贵族逞威愈烈而欧洲诸国王仅守空位保空名而已，而平民之为其奴隶不待言也，於是国王皆欲恢复其实权而平民亦甘心助王以脱贵族之轭两者相攻封建之制度乃倒而欧罗巴统一王权之势乃就而平民主义亦由封建之墟中若隐若现出其头角。
    平民主义之大势滔滔与历史之潮流共走而有遮断其潮流反抗其大势者适足以助长之夫封建之制度欲压倒平民者也，而反为解散之贵族之权力欲钳制平民者也，而反为破碎之祈郁施邱亚儿德米儿曰政治的革命精神革命之结果也，法国之革命由精神革命而成平民主义之完全遂毁灭贵族僧侣王党无精神之形骇其震动之余向传于全欧罗巴而十九世纪平民的社会竟出现。
    平民的社会如何社会也，曰平民的社会各人皆自己之力生存竞争之社会也，平民的社会能拆毁梯子使上层主人公个个滚下与平民对立之社会也，平民的社会以天则及道德为基础之社会也。
    吾人于物质进步之弊殖产社会之不平均冷嘲热骂时而十九世纪平民之大势忽然出现岂不令人为之昨舌哉，噫无容咋舌也，物质的进步乃轰出平民主义之爆烈药线也，试问近世社会党蔓布列国忽而同盟罢工忽而集会演说每年秘密出版之劳动杂志数百万册抗贵族求平等自由之血泪数百万斛非有昔日之压制安有今日之炸裂，吾视十九世纪之末二十世纪之初纯乎社会主义之世界矣，试述一极小极病之亡国中有社会党权力如是之大者。
    ○波兰社会党
    波兰故昔日堂堂雄邦也，噫今亡国矣宰於俄割於德分甘於奥大利，今则地图上几无颜色悲哉亡国也，虽然其国民则不亡可爱哉波兰国民之气焰可敬哉，波兰国民之事业可怜可畏波兰国民之境遇而於虎狼肩胁之下乃敢冒万死而组织此社会主义以汗血抗强暴者岁以千万计噫波兰真不亡也。
    波兰之肉俄德奥三国分之波兰之权则是俄罗斯大皇帝陛下握之吁圣彼得背上生眼之侦探哈萨克臂上生翅之兵卒日日驱亡国领土之民如羊，如牛以豢于不许自由不许独立不许得权利之牢笼中稍有忤色飞快之枪雪亮之刀，应酬左右危哉危哉而波兰之社会党乃秘密大运动。
    （第一）用秘密出版之手段
    千八百九十五年至九十九年，凡社会党由国内秘密出版之杂志，十八万四千余册，由英国伦敦刷印输者入十二万三千余册，此仅为极秘密者言之，若普通者则千八百九十五年至九十九年，国内印刷者七万六千一百七十五册，外国输入者五万三千六百六十四册，由此观之则社会党之气焰焉得不令我惊骇哉。
    （第二）用秘密行军之手段
    以每年五月一日，为爱国牺牲者之纪念日国民同盟罢工组合行军於市及志士墓场，且演且走虽警察兵卒屡解散之而彼则军旗飘忽战歌洪亮俨若不见焉波兰国民尝自言曰吾等藉此以唤起革命精神了。
    （第三）用同盟罢工之手段
    此为其平和手段，屡以同盟罢工要求资本家人数每以十万计，凡百八十六回，胜者百二十七次，败者五十九次，罢工之事小则以警官，大则以哈萨克兵压制之噫其势可嘉哉，此气可嘉哉。
    以三样之办法其第一则尤注意于农民，当时政府甚惊骇之特出杂志一种，以警农民社会党之游说依然也，第二则波兰所住为犹太人多，以故同病相怜而折衷此主义犹甚，当时犹太人曾以已之语言著成杂志万余种，而另组织一犹太人社会党，夫波兰人之逸出海外者颇多，以本国社会党之起发，而遂于外国组织一团体，以作灵警机关噫波兰亡国了而平民社会势力如是其他各国可见矣，其社会党组织之制度美备自有专书暇细述焉。
    ○政界上的平民主义
    实现平民势力之机关者国会也，制限君专制之准绳者宪法也，宪法之成立始于英继于美而是时适法国之革命起于是宪法遂乃结胎国民会议之力渐乃膨胀古来之制度扫除乃尽专制之君主其胆寒全欧之国民其血热噫‘不得宪法不休’十九世纪平民之警语也。
    立宪政治之普及於十九世纪为特有之现象，世界诸邦至十九世纪共举立宪之制，凡古来立宪政体推英至十九世纪乃达极点立宪政体之极点何曰全然平民之胜利是也，政府之主权全归于平民之手是也，吾视千八百三十二年英国改革国会条例国会改革条例之真相乃革命也，而英国政治史之最显著者是亦革命而已矣。
    ○法国革命之反动
    政治的自由社会的平等平民主义之发现，十九世纪法国革命绝大之影响也，然由此一震动於全欧恰生出一种反动力其反动力为何，乃民族的帝国主义也，十八世纪之末全欧与法国既同情以取改革之方针，然自王政颠蹶革命火之蔓延山岳以过激之暴乱开十九世纪恐怖政期之幕不特各国政府恨之而世界平民亦为齿冷於是含忍久之遂造一种反动力即二十世纪中人人呼之为民族的帝国主义书也。
    ○民族的帝国主义之真意
    民族的帝国主义二十世纪含欧洲之儿童妇女都采之为应对语而二十世纪之欧洲亦无不用此手段以亡人国以卫已种始用於英於德於美而至今日则全世界均窃取之噫非此既不得为立国之法，然问其主义何是而始要是十九世纪法国革命之反动力○胎而生。
    民族的帝国主义者平和的膨胀主义也，民族的帝国主义以军事以教育以生产殖民为根据者也，而要之中皆含有排外性侵略性皆以平和手段灭人而利已焉。
    ○希望时代
    十八世纪之革命养成世界国民高尚之性质发达世界国民伟大之思想，如航海家勘出航路如殖民家觅得陆地日进一日遂生出不可思议之美境，吾徵之于过去吾察之於将来十九世纪者真希望时代也，如剧场如竞卖，十九世纪为初发锣鼓时欲视袍笏登场请诸君上二十世纪之新舞台。（未完）
    ◎传记
    ○中国爱国者郑成功传（续第五期）
    ☆匪石
    ▲第五节
    思明州之经画
    呜呼吾不忍忘思明州吾怀之一念一呕血一望一挥涕明兮明兮奈若何。
    思明州有悲风惨雨之历史有龙腾虎拿之事业有覆载英雄永作屏障之功勋，有喋血洗铁乘风弄潮之大纪念思明州存则英雄存思明州亡则英雄亡吾遍翻吾祖国四千年史而求得思明州之配偶，则如巴蜀之於沛季西川之於刘玄德然则思明州何厦门也，厦门何以名思明曰昔者郑成功既得厦门怆怀宗国潸焉出涕江山虽好夕阳奈何乃肇锡以嘉名曰思明州。
    虽然思明州当时有盘踞坐镇之二大恶魔而为思明州山海神灵之玷者曰郑彩曰郑联采专鲁监国之柄，杀熊汝霖杀郑遵俭杀钱肃乐遂据厦门与联结纳，饮厦门之酒色，厦门之色忘却厦门一衣带水外尚有恶惨腥膻之天地。
    永历四年八月郑芝鹏至自潮阳，说成功曰吾起兵海上，不得一尺寸土，以作根据不可以守厦门二郑方耽酒乐盍图之，施琅曰联酒色之子也，吾以船四艘出鼓浪屿，彼必不疑我，又双伪装商船直赴厦门乘机进取时不可失虽然，成功者义人也，善人也，成功以与联为义兄弟，吾取之为不仁，郑芝莞曰我不取则人取之曷若我取之独不闻唐太宗取建成元吉事乎遂决议。
    凉秋八月夜明如昼隐隐见城东一角万石岩高出云表灯火数点有客独酌一壶既醉昨魂未醒，而是夜神龙天矫之郑成功已率甘辉施琅洪政杜辉四将军至於岩下联乘酒出见，成功曰愿假我一军联曰，可哉，虽然公来何暮愿酌公以壮行色成功饮联亦饮已而成功辞归又抬饮联于虎坑岩归途刺客卒发函其首以投于不速客之幕下，於是联部将陈奉、蓝衍、吴豪皆来归。
    狼去矣狈若何而郑彩之部将杨朝栋、王胜、杨权、蔡新等，已率全队之水师来降于成功之军门，成功乃使洪政抬彩至，彩曰，吾年老气衰，观诸子弟，能有为者大木而已（大本成功字）吾愿以全师付成功，成功欢迎之，於时闽安、铜山、南澳诸岛，皆约束听命，遂以辅明侯林察为左军，以闽安侯周瑞为右军，以定西侯张名振为前军平彝侯周鹤芝为后军，而自将中军为元帅，拥兵四万战舰一百余艘，军声隆隆鹊起清廷无内外大小文武官乃皆注眼于郑成功。
    明年成功回南澳使将留守厦门忽侦骑飞报于郑芝莞之麾下曰已侦清福建巡抚姚学圣与黄澍等乘主帅南发将乘间来取厦门已命总兵官马得功统辖骑卒自五通来渡，吾水师镇阮引不战而溃敌且至将军将何图芝莞急不知所出席珍宝弃城欲遁，岛中鼎沸而是时有纤纤柔弱之一女子闻郑将军已下船急怀明太庙及郑氏宗庙主飞奔于将军之舱芝莞欲移之于他船女子不应芝莞固请终不应此刹那间岛中恶涛汹汹鼓声杂作但见清将以五百骑往来于彼岸人丛中或割首或呼渡波涛尽处五道山屹如神立山上龙纛旗下二将指天画地频频望海却步此何时此何人乃敌帅姚学圣黄澍谋渡不渡且进且却之时也。
    已而郑鸿达以镇将扬抒素吴渤至，施琅星陈勋以郑文星以水师至，围清将得功於海上，得功进不能胜退不得援，乃以书报鸿达曰“昔得功以微身隶属於将军时日间隔，今乃以兵戎相见，得功死此亦固其所虽然，旧恩不可忘也，得功今死此岛中人民其能大安乎，且将军妻子皆在安平将军杀得功吾主帅姚黄二将军必杀将军家得功，为将军计亦复不值将军其有意乎鸿达心动，乃私以渔船数艘资得功以遁。”
    而其时往来厦门南澳间之主人公乃始以四月五日自南澳回距马得功遁归已五月闻鸿达纵敌事则大愤使镇将趣鸿达毋入署，遂整军律改镇守，督民夫造炮台五座，以别将郑擎柱守之，十日，成功大会文武官，议厦门诸将之功罪殿设隆武帝御座，成功自拜之又命大小文武将吏遍拜之，既拜乃出隆武帝所赐剑斩芝莞于军门，而谕曰：
    呜呼，我三军其肃听，自思帝弃社稷，我明室已亡二君矣，永历蒙尘海南讯问又不时达吾以国族故故与我三军同心戮力以争此一尺寸土也，今芝莞丧师失律几失要地天不亡我援师遂达，虽然不敢私也芝莞者吾之从叔父而国之仇也，吾私之吾不啻亦为国仇其何以谢三军哉，故已命将斩讫，呜呼我三军进行时有后敌者，吾誓以先帝所赐剑以加於亡我汉族者之颈。
    於时鸿达已移师金门，闻成功斩芝莞，大感动乃尽以将士还成功筑亭白沙植花木娱笙歌，成功乃擢其将万礼陈朝为将军命洪旭守厦门，族兄泰守金门，叔芝豹乃施天福守同安，张进守铜山，陈霸守南澳闽海波涛一搏十丈汹汹有气吞中原之奇观。
    ▲第六节
    
    漳州海澄之二大战
    恶涛益益急战云益益催漳泉二州之间乃为清郑血战之中心地永历四年，成功益整军备。五月，败清将王邦俊，八月败清提督杨名高，遂略漳泉右州县，降其将杨世德陈尧策，明年又败清将陈锦于长泰，锦死之未几乃有漳州之战。
    漳州之战何，自永历六年四月迄九月用兵凡三百六十余日舍兵十数万舍船数千漳民饿死者十之三路毙者十之七乱后遗骇之大穴三总数七十三万有奇爷娘父子一堆草落日寒流几战场万劫不灭国魂其归吾舌尚存为述战史。
    成功志必欲得漳州急围之，清将马逢来援，甘辉告成功曰，今若与清将野战，吾伤必多不如困之於漳城，乃让自万松关至障城龙江一带路诱之已，而马以骑千步三千至，郑军不与战夜则喊声四起，马军数数眠起诘，朝甘辉逆马军马军疲，又以漳路阻隔，遂入州城而郑军自后追之，马入城数日忿突袭成功营，成功自四面要之马败守将王邦俊出助战亦败，当是时城援已绝，郑军昼夜攻之尚未下，而福建巡抚宜永贵遽以船二百袭厦门，成功命陈辉防之於崇武胜之。
    而是进忽忽已仲秋八月，沿漳城河岸以下，血流渊湃，上与苦霖相冲击绝，似一幅血雨图，图内见城一角距兹三十里有寨如豆有人如粒或连木或叠石或沈船东则塞南则崩上如欹下如倾尚溪横四决土石杂下细碎不可辨吾模拟其境，殆郑氏方以八月灌漳州城，历一月工未竣，而侦者来告闻清固山金砺将会新总督刘清泰来援，成功乃使周全斌迎战，一面尽力攻漳城，已而全斌败成功乃解围去，而自退于厦门。
    漳州之战既终海澄之战方始金，固山既解漳州围欲一气尽吞中国南部国民之未剃发未清衣冠者乃以永历七年四月进兵海澄，使刘清泰以水师出福兴二港为夹攻计成功侦知之，使林察周瑞往海坛迎战，中途曹飓风察舟误入兴化港，死焉。而成功适谍得金固山将以二十八日以全师进营祖山头，遂以五月一日，自率大队至海澄，使王秀奇郝文兴陈尧策守远寨甘辉黄廷守关帝庙，而自筑观战台於天姬宫越三日清军数万至，营于天姬宫之前火炮数百门，旦夕向成功营突发木栅频坏频立，五日后劲镇陈魁后冲镇叶章，自炮烟突出奋战，章死之魁伤于矢甘辉急开寨夺魁回而以杨正代统其镇。
    是役也当剧战之中心而为清郑胜败之界线者，则以五月八日是日，金固山自督兵来攻，望见天姬宫旌旗之下一将指挥左右，火石并发弹线益益逼近，或劝成功下成切曰天乎余誓不为大明避一尺寸土甘辉见事，急翼成功下，而炮已及碎台级数层，金固山则又力攻镇远寨方是时郑军岌岌如累卵。
    夜尽天旦炮声忽作，火龙数万倏奔于金固山之军门马失其蹄寨掩其帜缨辫激搏上腾无际而苏茂甘辉已大辟寨门突以大军攀缘龙尾而上与清军格斗于弹林硝雨之里，据历史家言是时金固山方薄攻海澄城，成功使郝文王秀奇周瑞等应之战正酣地道炮火齐发，於是金固山且战且退，而回兵於漳州。
    方是时清顺治帝已入关十年四海大定，莫不奴服。呜呼，我试以比例术求之清以满洲及中国全部之兵力尽注于闽南之一隅土地得比例，若干人民得比例若干谋士猛将得比例，若干兵马舟舰粮食得比例，若干而郑氏果以何主义何气力乃敢来前数挑战嗟乎哉，故宫何处忍堙灭於荆驼国魂尚存誓殉生于铁血而成功亦於时援桴鼓飨军士，以归于厦门之故营。（未完）
    ◎文学
    ○中国音乐改良（此篇例入美学以本志无此专目故栏入于此体例外谬
    阅者谅之）
    ☆匪户
    我今且发一问凡儿生堕世即发一二种开合音此开合音发达甚速三日殊响一月成声例各动物骤高十倍耳入速率如是如是尔时先民有作，导开文明发扬大慧段借众音以号器物或病隔阂以限尺咫，则又画制横直自左自右或离或合别音寄之是谓文字文字者耳眼过渡时间之导人也，故竖古今横东西凡制字必从声声之源曰，字母其数以地殊或二十六或四十九或增或减最备者曰，梵音鸟兽昆虫风雨雷霆诸凡有声之属莫不变换曲肖郑志谓梵字一切从闻入是也，西方则逊之凡音高下清浊已未尽得神似然分合诸母以支配各分子一生二二生三乃至於不可量能利用其声音者也，独中国始制文字不以发音为符号制字发音二者分别发达二二比附四声以成求其神肖抑不可得夫通世之邮曰口眼耳三官不一系天籁不可得而闻已乃曰余附琴戛石天神降地只升则何以故。
    如是我闻音乐开幕之期莫如吾祖国先昔者伏羲作瑟作琴尧作磬舜作箫其寄於乐黄帝曰云门大卷尧曰大咸舜曰大韶禹曰大夏殷曰大护，周曰大武匚六代之乐夫使我生今日拨除，故簏掇拾二三名词借影昭代仿佛泰平按之实际究亦何当试思放勋以降距周不过千年孔子，已谓古乐失传岂不以先代作乐无非揄扬盛德夸大功勋即在当日亦仅作之郊庙歌之朝堂奴臣婢妾以蹈以舞若曰将於是卜民族之兴亡觇国统之隆替澌灭，夫岂在是而况朝家代殊礼乐示不沿袭其必更易名号改窜乐章殆如惯例不可骤革若是者当时则荣易世即亡亦数焉不足怪也。
    虽然犹有一二取是者则以如前云云，虽未能发挥国民之精神尚足以代表寡人之性质及行为也，子谓韶尽美谓武未尽善者秋时卿大夫宴飨之际必佐诗歌类能觇其终始据左史所传无或爽焉，孔子者音乐改良之大家也，其言曰兴於诗立于礼成于乐，又曰诗可以兴可以群可以观可以怨，今所谓感情教育也，乃叙别贞淫或删之或仍之於国风见分治于雅颂见统一东西国歌夫容多让奈何一厄於子夏再厄於墨翟夫子夏传诗仅得文义墨氏学说流衍，其在战国盖与儒中分天下而论唱非乐自陷悲苦乃至秦楚争扰鲁歌不作魏晋代嬗鹿鸣叹存宣尼艹之功至是尽毁呜呼不其恫欤。
    诗之亡也，庶人犹有余慕荆卿易水之章顶王垓下之奏音节悲促令不卒听嗣兹者古诗十九章耳，夫古乐既亡乐府代兴绍述风雅是固无取然犹谓近似也，唐时乐府失传继以绝句，宋继以词元继以曲调，大抵世愈近则音益靡格益降有文无声一也，有声无音二也，有音而器不调三也，古者乐官世守其职其或遭，故盖不自菲又皆执守一器之学或有精通博记者则必为是官之长试观鲁太师挚以下诸人班班可知而在近世，凡歌诗奏曲皆出自文人墨子藉兹遣怀无当大雅即不然亦类皆市井无赖之所为，呜呼，以如是人习如是学而求其宣扬国魂振刷末俗不待终毁夫我亦固已知之矣。
    以地别乐亦不自今日始昔者太史氏岁以时巡行各地，而察其风俗辨其贞氵┮酝骋混栋铉芏和合之，惟以朝野殊等凡明堂所奏宗庙所用必出于皇王之什。盖君主专制若此其尊严也，其后王家衰弱不能统御群侯则各就自地特别发达国风十五斯为明验，虽然礼乐出自诸侯十世希不失者施及战国益复离析史所称郢中之歌已与国风有异，奈何风俗益降交通益寡地方语言益分崩离绝咿咿土歌靡靡时乐流派益益多历运益益促今日乐曲之号称稍古者乃推昆曲，昆曲始於明嘉靖之岁逮今未远而能者盖寡而所谓京音所谓秦声所谓徽曲风靡中土迭为兴废鄙哉亡国之音也。
    故我敢下一断语曰世人其不言乐苟有言则于古乐今乐二者皆无所取焉，何以故以皆负绝大之缺点故。
    一其性质为寡人的而非众人的也，世益进文明则众人会合之事月不可计日亦不可计萃，此离涣厥惟音乐故学界说当以和众为第一义，吾国人性质则大反是亲朋二三团首絮语亏然自足以为大乐则字曰清谈若众客杂聚披陈演解偶一厕足蹙眉以为喧疾首以为可厌其于乐也，亦自寡人方面为种种之发达而器亦随之，如琴如瑟如箫皆足以悦少数人之耳而不满於多数人之希望者也，客有歌郢中者下里巴人和者数十人，若为阳春白雪之曲，和者不得一焉，此以和寡为曲高也，伯牙善弹琴がテ如高山潺尤缌魉，弹曲未终喟然长叹想望知音恨未得遇，吾叩其怀若以人知为大耻必极於世无知音而后自以为得也，虽然孟子有言独乐乐与人乐乐孰乐与少乐乐与众乐乐孰乐其终言曰，与民同乐观问答盖含有众人会合之意味惟理涉政治於乐无取又以古乐俗乐为别，则自破除自障碍犹之不知乐也，故乐也者所以汇合不齐而使倚托於一途也，昔者东西大宗教家莫不由之唯佛与耶亦已明验佛乐衰矣，耶氏足迹所至必建会堂小或仅如田舍纵横不十步然户内乐座杂列每说教时歌弹间作听者其心如向所怀虑至是尽释皈依顶礼莫敢或畔何哉，其声有消化万有之力又以起参会者之感情也，故今日言音乐改良首当注重斯义。
    一无进取之精神而流于卑靡也，夫音乐与国民之性质有直接之关系其肇音也，卑其作气也必馁古乐虽不可得闻然模拟其声歌彷佛其衣冠笑貌或以高尚或以慷慨或以和平或以强鄙是数德者盖有之矣，若曰直取进行美盛圆满则吾未斯之能信也，虽然犹有此数德也，今日适於我国民之嗜好者更复何等昔尝品骘时乐评昆曲之辞曰昆曲如野花如山人人因之以弱国，因之以衰然犹不失为洁也，评北曲之辞曰北曲如泥醉如梦呓顽人之写照也，评秦声之辞曰凡乐有七音秦得其一非正也，其为哀也伤其为乐也，淫心如促耳如窄则纯乎亡国之音矣。评诸杂曲之辞曰此婢妾之声也，胡为乎来嗟乎国民其口其声而乃若此其学为奴隶也，欤原夫圣人作乐所以一国民之感情而已，而又随其修养程度之高下以为嗜好厚薄之差异乐记所列琴瑟钟鼓之效万莫逃之世有知者移其植果於德教吾知获效必矣，而顾使市井鄙夫恣为播弄，以斫丧我民良灭绝我种性，呜呼此非俳优之罪而实今日言教育者之罪也。
    一不能利用器械之力也，器械力有未至虽以智巧之士又益以时日而所费劳力与所用时间常与器械力为反比例，故欲一般普及转呈大难吾国丝竹之节，盖甚单简非技术熟习者不能用也，反之西乐乐器皆自学理上倍徵其利用操纵离合无不如志康熙时，西乐流入于中国，尝采其五线音谱，以符合于吾国乐器，音节顿合忽增美备，昔释氏为众生说法铙鼓方作一时十方菩萨，皆来临会，吾国亦有百兽率舞凤凰来仪之说，乐之感人如此其深切著明也（今释经所传咒语度为释氏乐谱释氏传其音吾国传其义，故吾乐亡释乐不亡若今佛者演习咒语不能冥契神合则以佛者口语已异梵音又精神不足以贯彻也。）故使圣人作制定乐律上则求之帝释其次亦当博采东西乐经以为中乐革新之先导而不然者亻真矣。
    一由於无学理也，乐为六艺之一其所建筑必以学理为基础，吾国乐谱其在古昔未尝不特别发达别以五声序以十二律叠积音字以作音节又重积之以为音曲故秩然可寻也，奈沿流昧源谱曲尽佚今乐之以谱名者厥惟弦琴，然奥深难喻习者盖寡班志乐律二书足称是矣，而理与器违非适於用自余各器无所谓曲谱者矣。且我国又以师传为贵者也，孔子大圣犹师师襄鄙夫略得毫末诩然自夸不以人告又不欲笔之於书，故旧乐日益消灭而新作亦复绝响负兹二愆无惑乎，日底於浮薄佻达之域也，故能占学理上之优等者要惟泰西之乐乐不一曲曲不一谱其始也，能因其终也，能悟故将来有研究音乐普及问题者首宜注意于是而尽洗向者师匠秘传之锢习或一当耳。
    然则今日所欲言音乐改良，盖为至重至复之大问题，诗亡以降大雅不作古乐之不可骤复殆出於无可如何而所谓今乐则又卑隘淫靡若此不有废者谁能与之而好古之子犹戚戚以复古为念虽然吾向言之矣，古乐者其性质为朝乐的而非国乐的者也，其取精不弘其致用不广凡民与之无感情何以知其然也，魏文侯谓予夏曰，吾端冕以听古乐，则惟恐卧其不能发人美感明矣，且我非敢谓必尽弃书乐也，虽然徇其名而失其实於我亦恶乎，取抑我又有一确例焉，则日本今日是也维新之前所用乐器若琴笛琵琶胡弓三味线之属类皆出自中土明治改革盛行西乐自师范学校以下莫不兼习乐学未闻有妨于国民也，而今日犹日以音乐普及为言嗟我国民若之何其勿念也。
    故吾对于音乐改良问题而不得不出一改弦更张之辞则曰西乐哉，西乐哉，西乐之为用也常能鼓吹国民进取之思想而又造国民合同一致之志意其大别二曰雅乐则学校及家庭之所用也，曰军乐则军队及种种进行时之所用也，日本则军乐兼及於学校庆应塾者学校之原动力也，校中起居坐止皆以军乐盛之至矣，故吾人今日尤当以音乐教育为第一义一设立音乐学校二以音乐为普通教背之一科目三立公众音乐会其四则家庭音乐教育是也，吾国家政之衰至今而极乃至父子相仇兄弟相阋妻子相怨，盖古说主严谓家政如国政而其敝乃如此积压之极遂生溃乱甚或投身于氵┴不洁之地以戕其生以破其家以妨其社会究其原始则皆以家庭无音乐教育故也，呜呼入其国过其都市弦歌之声阒焉不闻，但见青楼丹楹管弦杂列冶郎游女嘈杂笑谑若之何其不氵┣邑也。
    夫我非能知音者也，顾以为不言教育则已苟言之其必以感情教育为上乘，盖感情者使人自入于至情之范围而未尝或叛者也，夫论事不外情理二者泰东西立国之大别则泰东以理泰西以情以理者防之而不终胜，故中国数千年来颜曾思孟周张程朱诸学子日以仁义道德之说鼓动社会而终不行而其祸且横于洪水猛兽非理之为害也，其极乃至是也，以情者爱之而有余慕而又制之以礼则所谓人道问题所谓天国所谓极乐世界，皆互诘而无终始至情无极天地无极吾教育亦无极嗟我国民可以兴矣。
    ●第六期・大势
    ◎各国内情
    ○海上之美国
    ☆韬生
    是篇乃美国（北美评论）新闻所载美国海军大佐忽菩宋氏之所著也，氏于美西之战，古巴之役勇冠一世为美人所敬是篇论美国将来于海上之势力，备述美国必占霸权于太平洋议论周密眼力远卓，所言悉中肯綮特译之以为吾国民告。译者谨志
    二十世纪中有雄飞于世界而为人类将来运仑之大关系者有二国焉，曰俄国之隆兴及美国之发达是也，二国皆具有伟大国民势力之元质为历史上所仅有者方之罗马英吉利二大帝国且远胜之，盖将来军事的帝国之俄国必远超已往罗马帝国之上而未来海上势力之美国又必大于今日之英帝国也，俄非本论所及姑置之请专言美。
    美国国民的势力之最要元质，曰人口之数人民之活力及天然之富是三者皆回非世界各国所企及不宁惟是海岸线之适宜利益之关系国民之主义，盖亦均达出于他国万万也可爱哉美国。
    美国之人口一倍于德二倍于英之白人种，三倍于法其增殖之速力则二倍于德，三倍于英又他之欧洲各国然他国则已忧人满而美则尚有可容今日人口之十四五倍之土地焉，其国之富力足养今日全球之人口其交通之进步日吸取欧洲各国强大之人民以增殖其进步可爱哉美国。
    普通之美人其体力四五倍于普通之欧洲人其身之高较之欧洲首屈一指之英人尚高一英寸其食物滋养物之多二倍于英美人一人，教育之费二倍半于英德普通美国之农民，一人所出之产物，三倍于英四倍于法五倍于德而其制造品亦然，普通美民一日之器械力，越二千顿英人则千五百顿法德人九百顿，他之欧民平均九百顿耳可爱哉美国。
    伟哉美国民其体力智力之优于他国尚未足为美民誉也，其道德之高超亦远非他国所及不见世界团体之基督教青年会会员乎仗义急公者十余万人矣，世界各地有大灾难首发救助倜济者非美国乎当美之团圣家国市也市人乏食老弱饥死而指鼯ゼ弥者非亦美国之国民乎，丧其数多之血失其钜万之财而仍与古巴独立者非美国其谁乎吾意不数十年，凡息于自由之大陆而后自由生活之美民者必以其智力体力以布其事业于世界各种种方面矣，此我敢豫言者也。
    昔者南北之战龙骧虎跃勇猛威武为世界所无可类比者，则美人也当时美之陆军，仅万六千人耳，及战事起，增加日速遂至成极大之势力其两军驰驱之地面之广大战斗之剧烈，古今牢有其匹而其战死之数较之世人所称最剧烈之拿破仑及富来特大王大战三倍若五倍焉，盖南北之役大小五百余载其中百二十五次实较普法之战为烈其陆军则如此。
    就海军而言，则美国海军之势，亦有出人意表者，千八百十二年英美海战之际，英之海军七倍于美且英以海军破欧洲之敌计二百余次自柰耳生大破拿破仑以来英人以海军雄于天下所向无敌，然一与美遇则鏖战十有八次美舰胜者得十五英人之死伤实六倍于美。
    美西之战，美之海军于太平大西两洋占空前绝后之胜利于玛尼拉以巡洋舰敌巡洋舰于圣加哥以铁甲敌铁甲美人不折一舰而敌则全军覆没世界，各国之海军中而未曾爱错败者唯美而已其海军则又如彼。
    则请言其土地，美自太平洋至大西洋温带中广大无限，包无穷之富，占世界矿物三分之一宝藏于地，其由亩之肥饶水道之交便，畜牧之茂繁工业之发达，实占世上独一之势力天然人事两占高等。
    虽然美国之伟大世界的势力非藉海上之势力则无由发挥之，盖美对于世界各强隔绝大海洋均有关系，故美之国际地位实於海上之势力觇之。
    美之海岸线延长万七千英里，其沿海及与海交通之大河沿岸之都会，数多于全欧之沿岸，财产之富亦有过之夫是等都会非以绝大势力保护之则易为外国舰队所袭击最可危也，救危唯何则海军是已且又独沿海都会为然，即内部亦非孚海军之保护不可何则海口者内地之喉道也，海口不安则内部之运用以僵故美国之活动与其安全不可全赖绝大之海军，盖美自工商发达以来招窈笫馍跹睾６蓟崾狈危机而欲抵拒，此大势以图百年之安甯则必以建世界第一海军为第一要着不宁唯是美国海上及河湖各方面几十百亿无量数之财产出口之数年达十五亿以上之事业亦非赖海军不安而或世界强国有大战事设美海军力不强则不足以全中立之利权而海上财产亦终不全保奈之何舍海军其勿由。
    故美以船舶输出口之财产，年额十五亿以上，以他国视之，不可谓不钜然于美实不过花之初萌，泉之始涌耳，今后内地产业日益发达出口之数日增月益，海上之利益前途实不可限量，虽以现时之美而言其所产之食品占世界三分之一，矿产之数亦如之，世界衣料布匹缯纩之数占十之八焉则其将来之可惊可骇之势恐非今日所能逆料也，且美善用机械之力合全欧之数比之尚远不及年产百二十五亿弗之制造品而其增加尚滋滋日甚，盖其速力倍于欧洲诸国矣，故于此乃得一焉，曰市场问题是也。
    夫以他强市场，而可为美国产物互市之地者亦多矣，惟各国均抱一排外之见其于美人则拒之故美人不得不自求新地然因求生争较之争城夺地殆为尤甚，故美无绝大海军之力，则不能驾于他国而市地终不可得此亦为美国不可不建世界的海军之原因。
    新市场之问题今日国民的活动之大问题也，关此问题则以不得不就支那言之支那地广人众，物产丰茂交通便利实天府之国也，昔尝实地研究，支那人之产业的能力，殆不劣于美惟材质愚蠢未能发挥其能力，一日平均之数仅得六仙令之赁金迩来风云日急世界强国俱集其目光于东方大陆而与之剌击而与之感动度必能催其进行者矣，设果发达将来据有数百兆之人口其生产力必急增至十倍廿倍而谁能遏之。
    谁然支那者一无人之空市场也，美人之于支那其与他国当有均等之权利，而美独处于欧洲与极东之间其太平洋岸墨西哥湾米西比河之尚岸地峡运河均与支那相对，故虽无物权而收取之殆较他国为易。
    支那者又列国进取政策之战场也，支那无排斥列强御侮自振之实行，故不得不空其室而迎之昔者欧洲列强尝争未开之美洲，经几多之鏖战夺怠惰愚钝无知觉之印度人，而流血犹不知凡几矧，乃不尽富源世界宝库神明甲胄又著名善于产业之支那人之支那而设注其全力不惜血肉以相搏吾恐战事既开将不亚于西印度之役矣，争之攘之无疑也，夫凭一纸虚约而欲维持以保均平之通商权于支那是欺人之谈也，故一旦有强者出强肆其分割支那之政略则条约亦为空文，于是时乎美国欲以均平之权利得通商之利益亦非遂行强硬之政策不可而欲遂之，则不可无极大之海军力于极东是又为美国建立世界的海军之一原因。
    南美洲之市场亦殆与支那彷佛不特于现在为重又远及之于将来而欲于是等市场保其利益之安全亦必曰海军也，故美之海外利益曰趋膨胀若以保护物质上之利益为目的，则美之海军已当合今日世界所有之海军力而后足况吾之所谓建世界的海军非特保护物质上之利益已也有非是则不得行其大主义焉何以故。
    孟鲁主义者（参观本报孟鲁主义篇）美国国民不可一日暂忘之大主义也，美之距南美洲与欧洲列强异，故列强争商业利益于南美一旦事机激烈则美国所遣军舰非多于列强之全数不可而今者孟鲁主义日益澎湃逾大平洋而东靡利宾群岛已卷入此潮流之窝中而曰海军不强是恶乎可。
    岂特是而已又当倾美国民之全力以扩充之今白人之于黄黑种人也，几取其三倍而奴之隶之矣，美人于此等之事焉可不大挥其势力夫使美人今日目睹欧洲君主国及专制国种种之行为未敢仗义正言，盖因私有利已毋亦怯懦虽然国民有国民之天职尽其力之所及于世界之大义务不可忘也，夫美之国民纯然自由国民也，欧洲之人民或制人者或为人制者，盖其国家的活动常存征服与压制之义惟美则反是不制人亦不受人压制善哉美国极乐世界不是过矣。
    美之初立国也，人口仅及千万自蒙欧人侵略之危险时，尚以孟鲁主义对于南北美洲，负极大之责任，而今者美之人口鸣眉坝诎饲万富力既足威势既炽外国侵伐之忧既已杜绝于此时实施其实际政治而扩充其孟鲁主义于支那谁曰过言惟美国民有拒瓜分支那之权利，今美国民对于欧洲国民而为言曰吾愿与诸君提携启发支那之伟业又输之以文明使自由空气流入于其帝国此非仅为支那计也，又世界人类计也，呜呼美人之为此言夫岂知英人之于印度之于南亚乘时以征服之乎而则固望如昔日自美国启发之日本。
    故美国欲扩充其孟普主义不可不坚守其亚美利加主义亚美利加主义维何曰欲使世界各国皆为自由国一如亚美利加也，夫以美之势力以极救数百兆久受白人压制沈沈于黑暗地狱之黄黑人种而使白人尽改其对待劣等人种之态度以增其生产与其商业而共跻于文明之域是实美人之大主义大责任而又为美人伟大之事业也已。
    是以欧洲国民与美国民较欧洲国民的生活以军事主义为根蒂故其国民皆为军事的国民美国，则以共乐为基础，故其国民皆为平和的国民而欲自平和之方面以谋种种之保全则又不可不以他国之利益一如自国利益为主义虽然欲行此大主义乎又不可以强暴之势力行之势力云何则世界的海军是也。
    故美人欲扩充其孟鲁主义於支那曰维海军欲行其自由主义平和主义人类同胞主义于实际各方面，曰维海军此大主义也，此大任务也而欲行之曰维海军。
    抑今日欧洲列国何势乎，国与国相制同盟与同盟相牵掣，於此时美以绝大之海军而支配世界之政治以一决平和战争之两大问题，夫亦得如其意，故以美国有此海军而向于人类之幸福以急进于世界平和之方面虽曰理想，盖亦有实际之能力焉，若夫以海军扩张为反对于自由平和两主义者浅夫之见，我亦何责要而言之海军者非所以破坏自由平和乃所以保护自由及平和也，其性质与陆军相反，陆军则驱多数国民於军事而支配其国内政治海军则不于国内而於世界其异点在是矣，故美人今日当使国民共觉于国外势力之强大而因而自负责任抑亦美人之道德也已。
    抑海军扩张者与自由主义为一致，凡自由主义之国民必生活于商工之界而海军则保护其业而又以促励其活动，故欲期自由主义之发达必先期海军之发达，今日美国海军之位，班在第四德虽稍劣于美，而日议扩张增加数倍，且不仅德国而已，自余列强莫不由之美人而不自奋则且为最弱之海军国求自保护亦已匪易而猥曰能实行其大主义耶。
    美国有提言建造海军者乎，请陈其略，本年则以三千万弗为基础，由是岁增五百万弗即一九○三年支出之数，为三千五百万弗，一九○四年为四百万弗以此递进，至一九一六年当为一亿弗，若欧洲各国，亦假定继续之费，一如前法则于一九二○年虽与英国立于同等之地位，然以列国亦增加其速力之故，故不至于一九三○年，则美国不能为最大之海军国，其年支出之费，已及一亿七千万弗，英德皆已退处列国知其然也，故尝于美国海军未极强大之前以屡试其攻击然则美国依于前述之速力而增加其海上之气势又适以促列强之忌而使有制止进步之倾向惟其然也，则美国今日之急於扩张海军意亦有所在矣。
    ◎国际政局
    ○英法之亲交（续第五期）
    ☆芦中人
    试翻身入英法二国界之中央而考其历史其足以缔结两大之恶感情者，亦多端矣，结果惟何是不得不於近世史上两国之关系一求之。
    第一
    十八世纪闲为英法两国冲突时代。
    第二
    自拿坡战战后至第三共和政治成立为英法两国弃怨修好时代。
    第三
    自法国行外张政略时为英法两国再冲突时代。
    第一
    十八世纪者英法两国各力行武力的膨胀政略时期也，英於十八世纪，其对于外国之大战争，凡七次而皆集注于比邻之法兰西，于印度于美洲，于欧洲大陆所在冲突，而其因则以两国各倾其全力於领土侵略主义遂惹起国际的问题吾揣其情虽非尝如盲左氏所谓无滋他族云云，而抑已有实逼处此与我争土之景象。
    其二
    自拿坡仑战后至第三共和政治成立，尔时法兰西王国政变又政变革命又革命全国民之思想力悉注於内政之舞台，昔日外张政略殆已如落花流水无人顾问而英国亦适以是时主张殖民地放任主义，故无有与法国冲突之举抑不仅此，凡二力专注於一点常相挤而不能和设各向一方向以行，凡外交之所注目武家之所进步各抱一理想的前途之希望知相亲而不相敌也必矣，当时英国政治家已移其视线于我支那及近东，皇皇焉惧弛其力，而於法则遂行拿坡仑三世之外张政策，较其事实盖非集中的而为例外的斯时也，昔日互仇同敌之比邻，忽交手提携於政坛之上而戢戢如昆仲焉此一因也。
    夫乘拿坡仑战后之余势而崛焉，造立一种反动力以支配欧洲者则神圣同盟是也，质言之即为保守主义之同盟於时法国锐意复古，卒赖俄普奥之国保守的势力之保护，而朝廷恃以成立，此神圣同盟所由来也，虽然法国者自由之产乡也，自皇帝贵族以外莫不沐浴于自由之恩泽而求为之儿四顾彷徨惟英可亲而反对於神圣同盟之英国亦于时表同情焉，上下相激遂迫为革命之运动溯厥元始未尝不导源于英人自由思想之先河而卒使全法自由派多数之党人皆倾向于英伦而未尝或叛焉此又一因也。
    虽然此犹就法国民之潜势力言之耳，千八百三十年法国大革命成煌煌乎自由王国之旗章出现于欧洲之西隅而犹有反抗之者，则俄普奥三国之所为也於是中分欧洲为二大支其东支则俄普奥三国方固持保守主义以为西军之敌其西支，则英法二国以自由主义之种子而大播之于全洲，故自千八百三十年至千八百三十六年其间波澜迭起俨然成一对立之势，至是英法常互相提携日催诸国之自由运动，则所谓白耳义问题所谓波兰问题及千八百三十二年之东方问题皆足证明其事实者也。
    已而法王腓立有保守王位之顾虑，渐渐离英而入于俄普奥三国之范围，盖自千八百三十六年，至千八百四十年，英法亲交之切线，势若中绝然亦仅王党，则然而已其臣僚其人民莫不以回复自由为希望，故自格召内阁成立两国合系断而复续，自千八百四十三年至千八百四十五年间，英女皇维多利亚访法之沙德寿者凡二次，千八百四十四年，法王路易腓立亦亲访问於英廷，频年聘问史不绝书，虽於千八百四十六年，两国以西班牙结昏问题意见不无矛质而卒以千八百四十八年法国再革命起回波旋澜仍复旧观常辑辑焉，有唯我与尔之好象。
    英法即以国际上的关系，得联为亲密之友邦，凡可以表见同情之事，盖非独於仪式见之而犹有一切密之总因，则政治同盟是也，方千八百五十二年，英国苦特他政府成立拿坡仑三世常倾向之，是岁两国於东方问题表好情焉，克利米亚之役两国同盟拒俄，而英法和好之感情乃大著阿贝露者，英之亲王而皇之婿也，以千八百五十四年九月来聘巴黎，翌年四月法王拿坡仑及其王后来报英女皇及皇婿又返礼焉，史述英皇聘法时，法民数万人，尝以至高度之热心以欢迎皇，皇慰劳有加礼，英法二国聘问之典，未有若此之盛者也，因兹之故故於支那于土耳其于西利亚皆以政治之同盟为一致之行动，拿坡仑三世犹以为未足乃於千八百六十年缔结通商条约而亲交乃益益圆满，虽然吾昔不云乎世界有最不可捉摸之一物，昔昔而异彩旦旦而殊观者乃不曰国际政局乎，盖自欧洲之大怪物德相毕士麦出现而注眼欧洲大势之历史家於是时深深画一界线以为旧时代已去新时代已来而英法二国，亦以时帆随湘转以卷入于大波恶涛之中。
    其三
    於十九世纪之百年间英法两国国际上之关系，凡三变其前二十五年承十八世纪冲突之余波而尚未尽息者也，其中五十年则为政局调和时代而后此二十五年欧洲列强皆注意扩张军备一时雪行雨施各以巨大之武力拥护其外张政策以行，故英人之於殖民地也尽抛其昔日之放任主义而求达帝国主义之目的，於是法人乘风而起厉兵秣马，着着前进其对于阿非利加对于亚西亚狂机顿发殆不可遏。呜呼，殖民何说殖民云者移过多之人口以实於未开之土又以时扩张其主权焉耳，彼法国者，人口不可谓过多土地不可谓不足而亦乘风逐浪以行其膨胀政略於阿非利加无人行之乡，则何以故曰英人行之法人何必不行之法甚嫉英国力之日益膨胀乃以爱国与扩张领土之观念尽注於国际上之一点而冲突於是焉生故以法人於十九世纪终期之所为谓为感情的政略亦无不可。
    法人既日伺英以尾其后，英人又忌之也，常谋所以破之阿非利加之役，法所经营而布置之者，亦已屡遭失败虽然未足以制法也，吾观法领土扩张之速率与其幅帽广狭之数法何逊於英人哉，抑且大过之千八百七十五年，英领在阿非利加者，约二十四万方英里，法领约十六万方英里，及千九百年，英领约二百七十一万方英里，而法领乃至三百八十万方英里，忽忽二十五年而二国领土之膨胀乃如此欧谣有辞曰，白非洲其言其言夫岂诳我然自其内部视之，则固以坏土相接遂生葛藤，例其轧轹殆较亚西亚之英俄犹突过之。
    二国犹以为未厌，乃群移其武步于亚西亚洲，而冲突又起法对于亚西亚及印度中国之经营常与英对于暹罗之政略相抗拒，故于东京事件于拉翁司事件常酿成一种非常之恶感情而漫滋潜燃以及于全欧之政局昔日土耳其问题，英人内连列邦外拒强俄其乐於为此者，盖含有一种同洲之观念，所谓巧于对外乃善于对内者也，苟其不然则英既立於法之反对地位而法亦恶得不假一二国以为助法俄之同盟也，盖由是作故观於英法于中国印度与埃及之交涉而大惊外交界之剧烈乃如是乃如是。
    抑于最近四半世纪中而为英法二国冲突史之中心点者，埃及问题是也，方千八百七十五年，埃及财政之紊乱，殆已达於极点，英法乘其衰弱而以干涉主义，以恢张其治外权，千八百七十九年，英法联合既成，凡埃及之财政及行政诸务，莫不自二国支配之，埃及人以政权之外落也，两国官吏之行动非法也。咸愤愤不平，遂於八百八十二年，以亚拉伯怕沙为统领，而大行排斥欧人之运动，欧人之于他邦始则干涉其内政不受干涉，则必乱，乱则又以保护本邦人以再试其干涉而发送军舰而占守地方其政略盖为浸润的而非为急骤的吾中国近六十年亦已屡屡承受屡屡中计而日削月弱以至於今日埃及亦一中国也，比乱二国以平乱为名遣送军舰於亚力山德利亚城，方是时亚拉伯党方盛杀基督教徒，英人乃与法人约期以炮击亚力山德利亚，而法人不应转掠薄雪特诸地，英乃以独力毁其城，又与亚拉伯军战于推欧克勃尔又破之遂代理其内政，法无所得焉，呜呼同盟军之终也，有如是矣位均则不相下势敌则无与为让吾北方庚子之变八国联军来攻而其实则有如八国自攻击自胜负聊借吾北方作战场焉耳法人于埃及事件，既以离英取负向日潜布默行之势力，至是尽被排斥又未能即报之乃每每於英法领相接触之地以尝试其复雠之心。
    千八百九十八年，由吉青纳将军与马兴少佐，皆以远征相遇于弗秀特，而英法冲突之事又作，察其原因仍以埃及事件而起，至是两国之恶感情，又大激发，史家例法人憎英之热度，谓较之现今德人憎英，为尤高，英人骂法人曰吾甚鄙法人彼爱国心之衰灭道德之颓丧军人社会之腐败未有如法人今日者则信为亡国之惩也，不观於治来富事件乎，法人亦反骂英人曰英人其老大矣，其衰弱矣，其於南阿无能为矣，吾是以与波亚表同情也，虽然法人果邻于亡国乎，英人果老大而衰弱乎以此还问于国民二国民亦均无证语，惟以弗秀特事件既起英法二国之新闻家时时铺张扬厉因而惹二国民交恶之感情东邻杀牛西邻责言谓之曰异闻历史家无取之。
    暴风既过清音徐来治来富事件既济南阿战争又终昔日国民之激情殆已归於泡影试编英法两国轧轹史其末章必以阿非利加分割为结题矣，故自今以往英人之于英国主义必有实行之一日要之必非为侵略的而为保守的也，亦已断断无疑法亦犹英人也，法今多数有力之新闻家，论今日法国主要之目的曰吾法人今日亻且当回复欧洲之霸权自己得殖民地以外吾宜不复遇问笛儿卡雪亦曰法国今后之殖民政略非在扩张而在结合也，然则今后两国之于殖民政略已决无冲突之举，则以十九世纪中叶两国之亲交谓为外张主义中止之结果，此亦所敢断言者也。
    而犹或不然则必两国向於商业问题而政略或亦中变然英法于商业之关系，其冲突也少其依赖也，多吾前言之矣，今后彼等日进於商业政略专一时代惠而好我携手同行此可於现势卜之虽然英法者久久抗敌之比邻也，今而言和则固为欧洲之福恶卒以是，故而大惹他日如何之变动其祸果孰受之乃曰英法今已取保守政策矣，无复远略矣，呜呼爱者呜呼爱者国际至幻政局至变其毋以此为念不然吾甯勿言。（完）
    ●第六期・谈丛
    ◎回澜丛话
    ☆公猛
    ○拿破仑之爱国
    法帝拿破仑败於鲁国同盟军围巴离然帝之麾下，尚有军士数万，足支数月帝不忍以一身之故劳苦国民遂与同盟军订约议和自愿退帝位被窜於地中海中之亚鲁蒲孤岛。
    帝於是以四月二十日召近卫诸将士於风台纳布宫殿陈告别之辞曰：
    呜呼我近卫诸将士朕今者将告永别於尔等矣，回首二十年来尝与尔等戮力为尔等求荣光於世界尔将士亦能慎守士操始终如一虽至最后之战尚能发扬蹈厉不渝所守。
    朕今者赖尔等之力我军虽败尚不易亡，虽然若长此相持不下则茫茫血海何日澄清况乎静察国内仅多伏莽一旦不慎外患尚未已内难又渐生我法兰西前途尚可为乎，朕甚愿舍朕一身以供国家之牺牲。
    朕去矣从此生死长别离朕之亲属朕之友朋愿为国家而努力法国之幸福朕此生唯一之期望也，愿尔等勿悲朕之运命天若假朕以残年誓著一书，记尔等之丰功伟烈以传之百世今日之所以不死者尚有待以报国故也……朕之赤子善自爱朕欲抱尔等向表告别之意愿尔等举精神之军旗以进。
    此言既毕将军菩且捧近卫联队之军旗以进帝受旗与之接吻号泣之声山崩鬼哭猛将勇士睹此惨澹风云，皆涕泣不敢仰视兵士皆请从然制限从兵不得过四百人拈阄而后定焉。
    法将之厉辞
    法国一士官受命守要害初被敌军攻击毁堡栅，遂请命於大将曰‘此处难以固守’大将正色厉声而答曰‘此非法兰西语余所不解’。
    ○敢死士
    一将官欲募敢死士十二人置诸绝地令下於全军曰有愿去者十二人即应报名来前全军无一应者令三下仍阒然，无声将官怒曰‘尔等岂不闻我言乎，何寂寂不作一声也。’言未毕，忽闻一人一呼而答曰‘我等早已闻之然仅仅要此十二人何为我等皆愿去者也。
    ○亚晒斯之毅烈
    千七百六十年惠斯他哈利战争时侠士亚晒斯为斥候入森林中傍徨邃道间，忽睹白刁闪掣将近胸腹又闻耳边作细声曰‘张声则无命’亚晒斯凝思此敌兵之来袭我军者也，即屏息极声大呼曰‘此处有敌’言未毕白刁已穿亚晒斯之胸矣，亚晒斯牺牲一身以全全军之生命。
    ○藉那及哈培卢之沈着
    拿破仑帝攻智鲁率工兵筑堡垒於枪林弹雨中求有人堪为书记者有少年名藉那者自列中，进随至垒至炮壁上笔记其命令。
    笔记既终忽有流丸遂落於前砂土奋起撒满纯上，且蒙少年之面少年神色不少动，且戏曰‘甚善甚善幸免取砂之劳’盖当时习惯，文字书毕撤乾砂於上，使吃墨故共言如此。
    其举止之静镇为拿破仑所注目，渐被重用后果为名将。
    法国名将哈培卢一日下令於士官使筑堡垒以指，指示其处忽其指中飞弹内堕地哈培卢不动声色改换，他指指之且告之曰‘你看弹丸如此之烈，其速筑堡垒母稍忽。
    ○台密士罗孔之弘怀
    俾路细亚王徐奢士起百万之大军攻希腊，希腊列国相连合讲防御之策，然台麻奴之首长游离排多与亚达奴之首长台密士罗孔意见各异互相争论而游离排多性情偏僻且自恃其强固执已说不肯下。
    或日论事台密士罗孔攻难游离排多游不堪，其愤举杖欧台台因思若从此增怒而相怨尤则二人之间生不和必破二国之同盟不为所动唯正色和声而言曰‘驱则任尔驱然不可不听我说’。
    其言极高尚优美游为释然弃杖以听台说二人，既相连合二国之同盟以成希腊之同盟亦得救。
    ○法彪之信义
    罗马之名将法彪与格尔泰由之将汉尼巴战互结交换生禽余者举金回赎之条约已相交换，尚余罗马兵二百五十人於汉尼巴处法彪欲举金回赎提议於元老院，元老院诸议员设种种讠皮辞不肯出金回赎，遂置此约於不理以谓手执兵器而不知用法畏首畏尾惟事生降之不武者，假令交换而生还於国究有何用骂不绝口。
    法彪豪不正之讥尚可言也，而身为国之大将对敌食言且不忍使麾下兵士若敌之桎梏，遂卖已之领土以所得直赎兵士而回。
    兵士等既回本国欲将其所费赎金还法彪法，彪辞不受且曰‘余望尔等之返报者，不在黄金惟在爱国心而已。’
    ○安披那达之忠荩
    特布之名将安披那达勇於战斗，屡奏奇勋，然高树多悲风不幸为国人所嫉妒诬以反叛削名将籍征达哀利之役，仅以一兵士从。
    安披那达无不平之色甘於下位，其时敌军援兵大至更番抡战而特布之军少，且将非其人士心散乱号令不行阵伍渐乱败徵已，现阵中有呼安披那达之名者声渐高，全军皆应声动天地乃求得安披那达於兵士之中公推使当全军总督之任作一同盟共守‘非胜则死’之主义。
    安披那达本熟练之名将严约束明号令壁垒一新旌旗生色，如壮勇之神腋自安披那达之身中溢出而润全军之心，如将败之兵士得生兵之援助以决战敌兵失势大败特布之军占全胜战事既毕安披那达解印绶脱将服复入於兵士之列。
    ●第六期・时评
    ◎本省之部
    ○刘铁云欲卖浙江全省路矿乎
    据海上日报，近闻刘铁云与义国商人沙镖纳君，往大连湾与陆沙地君商议包揽浙江全省路矿之事，惟严衢二府不在其列。
    咄刘铁云何人义大利何国浙江路矿何物乃胆敢私以一纸书与外国人私相授受乎，义大利之欲谋我浙江也，久矣。往岁要我三门湾，大吏亦几许之（参看本志第五期三门湾调查书）幸以中止然固未尝一日忘浙江也，浙之矿浙之髓而路浙之脉也，髓竭则枯脉绝则死路矿既失虽有浙江犹无浙江也，无浙江则浙人居何住族何居子孙何所产养外人之谋人国也，朝吸其精焉夕得其膏焉奄奄待毙则土地自为我有其于中国亦然唯我中国不肖孙子贪目前之末利忘百世之大害与订矿约与订路约日以万金不可买得之家产暴于外人之膝下而跪献之唯恐其不受今刘铁云又以此施之于我浙江矣，浙人非尽亡者愿不闻其事欤何竟无一人焉出其全力以为我浙江与刘铁云一博也，三月大学退学之事，我浙人之官京者，致书于浙官及大学堂之总理，词严义正谓不能坐任全浙学校之败坏，此言也。浙人铭之不敢忘，今愿又以此要求于我乡先生之前毋任刘铁云毁吾家亡吾族以至于燃眉不能救也，呜乎中国已矣，已有土地已有财产唯恐其不失不尽而必欲拱手奉献于外国人之手而后快吾悲浙江又不仅为浙江悲也，请普中国如刘铁云其人者为我下一复语来。
    嘉兴演说会解散事
    异哉，以吾所闻嘉兴演说会之解散。
    嘉兴虽处交通便利之地，然人文薄弱学校不多地方志士，日以开民智为急，有敖君者谋兴演说会事，且成立矣。为地方吏所闻，惊以为大逆，谋捕之事闻於某君，则告于敖令暂避地于是敖君去嘉兴。
    吾闻今吏之杀人者矣，满口极骂不以为大逆即以为惑众又不问其人之何宗旨何来历何所事何所言辄曰，此康党此康党，康党二字竟若为今日新党之代名词受之者，抑何冤今敖君所谋议者，演说会耳，若地方学校之事若风俗改良之事若外间事变关系地方之事，则地方人人得而议之古者国有大政谋及乡士谋及庶人今姑不说国政，但以地方人论地方事犹且禁之固将以嘉兴一府之事尽掌于嘉兴吏一人之手而后得纵其所欲为乎，且演说会亦才成立耳，犹未开演犹未布告而吏则以大逆二字妄断之是直汉吏心狱之，故技则鬼蜮而已矣，近闻湘抚赵尔巽氏，下事之始即劝令湘抚遍开演说会，嘉兴吏吏也，湘抚亦吏也，何杂然不一其辙也，为告诸吏尔种种事尔种种言其合于大逆二字者不可偻指自陷于逆而又以逆陷人斯亦逆之至矣，又告诸吏方今民智渐萌向者野蛮政略今将无所施以朝廷数十吏不可过抑之潮流而尔欲以一手足障之多见其不自量也。
    ◎内国之部
    ○端方与梁鼎芬
    今日为中国内外志士激战之中心而敢来一试挑战者于内，有张之洞于外有端方与梁鼎芬留学日本之湖北学生，今岁共举湖北学生界杂志事，闻梁告于端而禁之，及俄事起留学生卷怀宗国，谋为忠告电致北京政府及北洋（参看本志前两期留学界记事）请与俄战，而自则组织学生军以待命，端梁闻之以为是革命军以文遍告沿江各督抚，又严谕文武官吏，辑拿留学生之回国者，闻之大笑不止，以为端梁皆年长有阅历者顾憨稚悍愚之至于斯极也，夫以今日外侮如是其急内变如是其甚，即曰以收拾人心为主义，又虑其未安而顾自出于为丛驱爵为渊驱，鱼之谋钓党结狱缇骑四出若欲尽杀我中国国民而后止。呜呼，以若所为是自设阱而终自陷之也，公休矣，曰骂学生数百句日布文书数十通犹之草野小民日日骂关吏日日骂县官毕竟以‘没奈何他’四字了之，则诸公又何值乎来。
    上海教育会与爱国学社之冲突
    吾闻上海教育会与爱国学社冲突事后数日，乃敢以一滴血一掬泪以告于我教育会及爱国学社各志士执事之前。
    今中国之号为志士有热心者，亦仅矣，非放逐以死即颠沛以死，即离群索处以死，即不死中去其中途易辙者十之几去其稿木死灰者十之几去其寄托于醇酒妇人者十之几所存当尚有几何波澜大起风潮乘之，于是去年夏有中国教育会之设，其各有爱国学社之设，苦心孤喧遂辛勤支持以至今年，而各处教育会及各学堂，皆步尘而兴咸奉海上诸志士为全部之中心，吾方为中国教育前途贺然迩来见海上报章，及海上志士来函，彼此均有微词其是其非，亦未敢凭数行书，遂加臆断然以我辈今日办事必自有公共注重之一点其同也，即是我辈非我辈无不可合也，其不同则虽以父子兄弟之亲不可合也，教育会及爱国学社有以异乎，无以异乎人人能言之何又乃干戈起于萧墙也，爱国成立于去耳冬间，其时仓卒事发各学生之父母之戚友均纷纷电催去沪，而学生乃卒能茹苦含辛以有今日之爱国学社，其事可敬其心堪悲，教育会何忍遂叛之。虽然教育会学社会亦非可遂叛也，蔡民友教育会之长也，提携其数十学生以出此事提议于教育会遂乃相助为理以扶以持论其迹实为共经患难之良友，此而不终中国尚有可相扶持之人乎尚有可办之事乎，又不禁为中国前途一哭也，夫以今日之中国以今日中国之志士，其于‘意气名誉’四字当如何摆脱之奈何日累于此四字而竟至同室操戈也，故吾于此事不欲说是非不忍说门户愿以‘有情’二字以上献于诸志士之前其或注意於此则二者虽离可合即暂不合亦不害其独立何哉，吾等因自有公共注重之一点在其他因不暇言也。
    ○大俄马队
    闻今日奉天一带有所谓‘大俄马队’者俄人欤，中国人欤。
    大俄马队者北方马贼之变相也，北方向有马贼庚子之间时亦结搴联队以梗俄兵不数年，乃皇皇然以大俄马队自豪于北方。
    吾尝闻马贼之所为矣，其始也抢劫财物，以长以养官吏不能禁之则听之，于是不为马贼者皆坐困于马贼乃不得不自附于马贼及俄人至而马贼乃多一敌手马贼之点者乃自献身于俄人以狎侮其自他各马贼他马贼恨之又羡之也，乃亦自献身于俄人平民以外受抢掠之苦内乏政府之援不得已亦献身于俄人于是向者马贼之招牌变而为大俄马队之招牌向可以欺民商，今可以侮官长向只行之于暮夜今可行之于白日而俄人亦乘机利用之以运其侵略主义于北中国。
    嗟嗟吾中国人其果无人心欤其长为地球万国之顺民欤，比来外患刺激日益加甚，灵光岿然之排外一原质自庚子后乃竟与外质和合而为媚外之质点其体也，愚其质也媚问天下有如是之劣等民族而犹能存立於竞争之世界者耶，夫排外非免词也，任何民族未有不含有排外之种子而能循途以入于帝国之途者也，顾西国则善用之而为独立为革命史褒其文世念其德中国则不善用之而为义和团为种种仇教仇洋之举史毁其文世恶其德，然则排外何恶在善用之而已，而今者政府官吏之于外人奉之惟恐其不谨偶闻有与外人冲突者则必尽力扑灭之以为快而不知，如大俄马队其人已反叩其掌而亡而国族矣，悲哉吾中国人也。
    ○北京病院
    北京未尝有病院也，然则北京病院何曰北京政府无人不病无日不病，故曰北京病院也。
    吾读海上及日本各日报，谈及北京政府诸公，则每每记其请病假，夫中国有惯技焉托病是也，小儿不欲上学则托病老人不欲见客则托病妇人愤其夫，则托病债客在门则托病今政府以日俄事不能两全，则亦托病肖哉，其吾国人也虽然记病何如托死托病尚有尽期，托死则永无尽期，妻有欲威其夫者始则哭不效则以睡不效则以饿不效则以死至于托死则未有不效者也，然则今政府只须谋一托死之方法可也，夫是谓之病国谓之病国之病夫。
    ○日币之侵入
    闻上海及牛庄北京等处，日本正金银行，皆有纸币通行，商市情形又一变。
    日本之为此也，不仅于吾中国，子朝鲜亦然，朝鲜人以利权不可外溢，公布拒绝之檄，录其文如下。
    夫财者国之血脉，民之生命，其所关系何如而华商（清商）同顺泰之纸票日本银行之纸券既无积置之资又非通行于列国者则只自一片空纸也，以彼人造之有限取我天产之有限其将尽我三千里内并其所有而尚有不足言念及此，宁不痛惋，本年正分鄙等沥血为文，通告国中所谓同顺泰之纸禀，日本之银行券切勿以用之意，不啻申复近闻同票与银券无碍流通，物价倍翔病国害民，莫此为大，殆哉岌岌若将不保朝夕，兹疾声长号，为我韩臣民之愈君子，以今阴历十四日济济来会于钟路钵里廛都家，合众心而竣大事，无渴我血脉，无捐我生命，上而卫国家，下而保生民，共跻太平之域千万幸甚。
    右述乃照韩原文一字未增改，下具宋秀万沈相禧李相辙李熙斗四人连名，此事既布日人从中干涉，定欲查究，度将来必不能如韩人意，吾国则自日币侵入后，上下胥安之，抑不仅此，凡华俄道胜券汇丰券及诸外国银行券无不纳受，可谓驯干韩人矣，夫财权即强权也，无泰东西各国未有自输其权于外人者独中国则向无以财权为虑所用洋银则皆来自墨西哥而自铸者反不行焉，虽然犹以银易银也，以银易银虽稍亏其本焉，犹之可也，而今则皆以纸易银矣，若之何其不穷且困也，故吾感于朝鲜事，而窃窃为中国财政前途虑，民财既乏则溃亡而已矣。
    ○哀河南
    客有自河南来者，述河南社会风俗之大慨，余闻之心颤动犹未止也。
    客曰，余今年赴河南，沿道苍凉满目，男不知耕女不知织，竟如上古石器时代人，其人无职业好唱戏，开封城内各市皆无有，独戏园得其六焉，其家产以养骡多少为差，多土为巨富，至贫者亦畜其一运物以骡乘人以马舁棺以骡舁嫁舆亦以骡，乃至一举动一涉步莫不藉骡焉，故男子不用气力，不用则萎弱，南方担夫所肩一担物，彼则分为三四甚至四五，手麾之即跌撞必数武也。所用器甚简陋，南方人带往来各物，皆茫然不知其名，群聚男妇攒观以为异，或手携洋蜡烛，彼不知所用以为可食也嚼之，女子卖淫风为甚沿途旅寓，可随意叫唤，其值极廉性畏官行村坊常有人持刀索买路钱，若扯官旗，则群皆避路也，其房屋甚简，南方城市之观盖纯乎一未开辟国云。
    余闻客言身如梦心如痴乃不谓今日中国尚有此一块未开辟土，按之天演公理其必不能侥幸存矣，夫河南古帝王都，凡文物制度皆自兹出而今若此，何退化之速欤白人有言凡世有未开辟之土地而文明人不为之经理，则于天理为不顺此殖民主义所由兴也，呜呼河南！！呜呼河南！！
    ○记震旦学院
    吾国向来习英国学者，读几本通用书，学数句外国语，即昂昂以通达西学名，坐是之故凡关涉学问书，罕能读者其言为奴言其才为奴才其译书亦为奴书，若是于学何益瑞安项君骧有鉴于此，去岁在上海设立震旦学院，其学课以读拉丁文，为读各种文之总干而参用法国哲学大家笛卡儿之教授法，以国语都讲随授随译，其学科分文学质学二种，条缕分析秩秩有序白中国开立学校以来吾未见其匹也，敢为中国学界前运贺。
    ◎外国之部
    ○日俄协商
    前月俄陆军大臣来东京，日本各报群议沸起，法科教授叩外部以故，拒不见。翌日，盛传日俄商成立矣。则交秘事，未能豫测，窃采此论以告吾国。
    东方今日有一大问题曰朝鲜问题满洲问题是也，日人私朝鲜俄人私满洲此言虽未明布于外交界而二国殆已默认其结果，所谓满韩交换是也，此二地者直可谓为日俄两国交涉之要点，若于英于美于德于法。盖无绝大之关系，日俄交涉止而各国交涉亦止，虽然请试思之日俄交涉既止尔时中国果处于何等地位乎，日俄之为战为和虽难逆料，然要必出于平和协商均之所以分吾国也，而吾国某大臣乃曰‘此外国与外国交涉事吾辈不必与闻’呜呼，以若所言行若所行直已亡其产而犹自傲于富人之列也，可痛莫此为大。
    ○朝鲜李容翔之被刺
    呜呼，何朝鲜已有荆轲聂政其人而我独无。
    李容翊者，朝鲜之党俄派也，以病居医院一日火炉内炸药迸发，伤数人，而李无恙今尚究其事，我尝以中国与朝鲜较则国体相若政风相若士学若民俗相若独一种坚忍刻苦知行合一之气风则吾国尚远不逮也。吾国自政变以后，朝野势如水火，下之言曰，太上则分人共覆之，其次则私人手制之。手制之说，即荆轲聂政之所为也，何今犹未见其人也，朝鲜士人有留学日本者，分为尊王革命二派，今岁尊王派某，忽手刃其同学某某向主革命派者也，夫此乃公雠以公雠而至以身殉泰西人者行之者矣，而今忽又见於朝鲜诚哉吾国尚远不逮也。
    ○塞维亚之革命
    吾国人惊革命以为非常可骇怪之举口齿及之群桥舌，而不敢下以为是妄人也，呜呼而独不闻塞维亚革命之事乎。
    塞维亚民党久不满于君后之所为，秘立党会联结军士，欲有所图也有曰矣。今岁事变骤发王死之，后死之变后各国皆公认之无异言，於是塞维亚革命以成，昔者英皇查理士法皇路易十六，尝以获罪国民被鞫法廷膏身斧钺身死名甓后世且以为大戒，故今日欧美各国，无论政体大异，而其主未有敢以虐民为政者，国民之气力厚而政府之范围又有所限也，故今日当以加厚国民之气国为第一义。
    ●第六期・专件
    ◎绍兴教育会章程（续）
    ○第四章  增设中学校
    第二十条
    二年以后中学专修科卒业分往各地设立中学校。
    第二十一条
    准第十五条。
    第二十二条
    准第二条。
    第二十三条
    准第三条。
    第二十四条
    校中募集学生百人须文理清通年在十四岁以上者依第二条所列各科讲授三年卒业。
    学生每人收膳金三元杂费一元学费一元。
    第二十五条
    校中教师五人即以专修科每科一人任之。
    教师修膳每人每月以二十元为率。
    第二十六条
    校中常年经费如学生足额时可无须津贴。
    照右核计会中每增设中学校一所应贴开办费银千元常年费无须津贴，如学生不足额时应另筹津贴。
    第五章
    归并中小学师范学校
    第二十七条
    二年以后中学校普通卒业即作为中学师范生另募集已有普通学程度者四十人作为小学师范生（数年后中学卒业者已多可即以中学卒业生为小学师范生）而设中小学师范学校。
    第二十八条
    中学师范生学科分四事一补习普通学二教育理及中学教授法三编译中学教科书四关於开进之演说文字。
    小学师范生学科亦分四事，一补习普通学，二教育理及小学教授法，三编辑小学教科书，四关於开进之演说文字。
    二科皆以两年卒业
    师范生每人每月收膳金三元杂费一元学费一元。
    第二十九条
    延教师五人分教之。
    教师修膳以每人每月三十元为率。
    第三十条
    
    照右核计会中每年应贴洋五百元，如学生不足额时应另筹津贴。
    ○第六章  通义
    第三十一条
    法程之意旨务期以学生之学费为教师之修膳以学生之杂费为校中之公用俾各校皆可以自给而永久维持会中只筹其开办费及学额不足时之津贴费而已。盖教育之事原应受教育者之父兄担其责任而受教育之人既得就学之利益自应出其费用公理，如斯教育会之责任，惟发明此公理而使能见诸实事耳。
    第三十二条
    准法程所定学生所出学费不过一元，较上海各处私立学校尚为轻而易举，而教师修膳较之现情尚不过於低廉核之绍地经济近况为适中之程度。
    第三十三条
    会中副此法程之意旨每年至少筹教育的款四千元，豫备款二千元以全府八县分任每县不过七百五十元耳，而十年以后可设立师范教学校一所，中学校十六所，小学校一百余所，如的款更多则其成效更不待言矣。
    第三十四条
    与教育间接之各事，如编译印刷发报售书等事或由会员集股创办或以会款资助始基概须筹其自能维持之方法而不赖津贴以期永久。
    第三十五条
    与教育近接之各事如视学员之薪俸校具之添置校舍之重修或在杂费开支，或另筹款津贴临时酌核情形再定规则事务法程。
    第一章
    总则
    第一条
    本会因办理会中事务，而设事务所於本部或支部其应设应撤以会议决之。
    第二条
    事务所职员之配置名目任期等别立规则以定之。
    第三条
    事务所随事务之繁简延用事务员若干人由职员提议以会议决之事务员之修膳以八元至十二元为率。
    第四条
    事务所之经费以事务之繁简而定由职员提议以会议决之。
    ○第二章  关於捐款之事务
    第五条
    会员之创捐及月交到事务所时由事务员掣付收据。
    凡月捐不便按月寄付者可预付一季或半年或一年或数年。
    第六条
    凡会员捐助会款除掣付收据外须告知议会。
    第七条
    凡会员认定之创捐月捐（以志愿书所填写为准）逾期不缴由事务员函询之逾期半年缴，则由职员提於议会或删除或催索听议会之处置。
    ○第三章  关於会议之事务
    第八条
    依章程所定会期其会地及刻职员先期公於会员。
    第九条
    凡合於章程之提议事件於会议前两星期交於事务所，由事务员通知於各部如本人不与会时由职员代为提出。
    第十条
    开会时由职员纠正议会之仪式，以免参差错乱其仪式别以规则定之。
    第十一条
    开会后即将与会人数及会议事件其可否意见，及决可决否人数详记通知各部核计多数以为决议。
    第十二条
    经决议事件由职员记录分布各部听会员，到所查阅於大会时审查修正而刊布之。
    第十三条
    凡提议之稿件事务所均须藏储演说文稿均由本人记录交於事务所，於大会时查阅修正而刊布之。
    ○第四章  关於会计之事务
    第十四条
    会中收付各项依法规之所定由事务员记录之。
    第十五条
    会款由公举之职员经手以贮存於银行及钱庄生息。
    第十六条
    会中经济大略随时由职员布於会议以便公同筹措。
    第十七条
    每年於大会前作豫算及出纳各表於大会时审查而刊布之。
    第十八条
    凡各学校支用之款，虽依法程之所列而支用帐目仍须记录交事务所核计。
    ○第五章
    关於教育之事务
    第十九条
    凡教育会职员可以关於本会教育之事委托事务所办理。
    第二十条
    凡教育会所施行教育事务均记录始末交事务所存记，每年於大会前撰教育会记事於大会时审查修正而刊布之。
    ○第六章
    关於交通之事务
    第二十一条
    各部事务所办理各事呵成一气不得歧膈。
    第二十二条
    凡会员以关於会中之事务有所询问随时答复。
    第二十三条
    凡会中有公布文件事务须遍达於会员。
    第二十四条
    凡会员之住址寓所及寄信地方有所更易时必函告於事务所。
    ○第七章
    关於会外之交涉
    第二十五条
    凡通行报章有述及关於本会之事务须购贮之关系较大者，则告之於议会。
    第二十六条
    凡会外人投寄信函文稿於事务所知於本会关系较大者，则告之议会。
    第二十七条
    凡公布文件会外人之与本会有关系者皆当寄交。
    第二十八条
    凡会员或职员在会外募捐事务所须协助之。
    第二十九条
    凡会外人捐助会款除掣付收据及告知议会外并按期登报声明。
    ○第八章
    附录
    第三十条
    凡法规未尽事宜可依章程第三条条四条第十九条施行。
    ●第六期・杂录
    ◎东报时论
    ○满洲问题
    ▲俄国外交之特质
    德义不必存诸心巧利乘其机会执惟一之目的，此三者俄国膨胀史所现之大特质也，千六百三十六年，拍也哥初自耶柯兹克达太平洋海岸之经路发现以来满洲全土几归掌握，至今日彼之状态实犹不失此三大特质。
    阿母罗之占领
    内路侵斯罗条约
    ▲爱珲条约
    彼先志占领塔兰世及阿母罗地方，建都於亚罢秦，徐徐施其侵略手段，然遇鞑靼人有强硬之反抗，约四十年之久其结果，如此因於千六百八十九年缔结纳径斯枯之条约破坏伊虑败柴之都，虽经此一败，而彼犹挚拗不挫更转请求伊母路河之通航权，既得此权力，纷争数十年其结果又败战遂结千七百二十八年之条约划定露清间之国境而俄国尚不舍其目的，千八百五年三度要求此通航权而适屡拒云。
    俄国知雄飞之不遂不如雌伏以待机会之来，至于十九世纪之中叶清廷之威渐衰洪杨之蜂起及尔时之东方西比利亚总督磨利海夫蹂躏，前次之条约相继送探险队与哥萨克兵招致军舰侵略阿母罗地方建设尼古拉夫枯麦利恩斯倭来独弗克确恩斯及弗克等处建设都会固其侵略之基础，遂於千八百五十八年不助微弱之清廷要求爱珲条约之调印并约百万方里之阿母罗地方为永久占领云云。
    乌苏里地方之占领
    伊犁地方之侵略
    ○对於满洲之野心发现
    既占领阿母罗等俄国更怀并吞南方之野心，千八百六十年当英法之联军侵入北京清廷遁逃於热河衣库奈气，夫将军以为好机会不可失即迫清廷割让乌苏里河与太平洋间广大之土地，至千八百六十三年长卡耶之摩哈默德教徒叛乱清廷镇抚正形穷困，而俄国乘此机会即进入占领伊犁后叛乱渐次克复而俄国名虽还清伊犁实贪多数之偿金，然於满洲所获得之自由通航权已入掌握中矣，此千八百八十一年之事也。
    自千八百八十一年至千八百九十五年，俄国一而施笼络清廷之手段，一面送探险队於四方，一面表平和亲交密策并吞支那四百余州之土地适其时中日衅起，彼见远东半岛将割让与日本即诱德法来干涉强使日本归还辽东。当时扬言曰日本占领辽东是破坏东洋平和之局，其实彼干涉之真意欲留之以为已他日占领地步俄国对於满洲之野心实自此时此事而发现也。
    卡沙确条约
    满洲铁道之布设
    ○辽东半岛之占领
    千八百九十六年俄帝Ａ１戴冠式李鸿章袖卡沙确之条约赴俄都，当时天下列强咸眩惑尼古辣斯二世戴冠之盛观李鸿章与罗败夫等私相语调印其条约约归来二年间相守秘密，然不料清国之满洲铁道布设权让与俄国漏泄於世上渐次惹起列国之注意卡沙确条约之存在满洲铁道布设权让与等公然秘密次又胶州湾事件起，德意志因杀害宣教师之名贻以口实遂占领山东之一角，并筑壁垒严兵备俄国即据此事实以为口实扬言德据胶州於东洋，列国权力搅乱平均，遂进旅顺之丘上建树国旗发二万兵占领市街而要求辽东半岛之借租当是时清廷亦无如之何而诺焉。
    满洲之事实之占领
    ○团匪之乱与俄国之特别运动
    既得满洲铁道之布设权又获得辽东半岛於事实上已掌握满洲迩来俄国益布设铁道孜孜建筑兵营事实上占领之基础，愈形巩固而名实上占领之时机可以缓待时哉，时哉，团匪之扰乱起而列国皆运兵救济公使馆扫荡团匪而俄国亦发兵队参入列国联合军声言追伐团匪，由对丝萨运兵於东洋不上陆於太沽而上陆於旅顺及牛庄列国军方尽死力以救使馆而不知彼先於满洲之要区配布强大之兵力矣。
    团匪之乱与俄国
    ○俄国之声明
    俄国外交之先见其见机血动之敏活固自感叹，虽国际间之公约对於列国之德义只顾利用而行其一已之野心无所忌惮以上之历史可证，明倭来克斯利乌斯氏，所谓俄国之外交细察其所定目的，但能达之德义可置诸度外惟利用其机会耳，而团匪平定以后俄国背信之行为，诈伪之手段相继出现当时列国联军方若斗於北京附近而彼独自放铁蹄蹂躏，满洲之野公然向天下告曰‘俄露斯之军队进入邻邦之境内决非对於支那有不利之目的却现今危急之时机，彼友邦以我军之驻在相与结战取北京政府大可获益为支那自身之利益可速援法律与秩序之恢复也。’云云，彼所谓决非对於支那有不利之目的为支那自身可速援法律与秩序之恢复等盟言不顾，陷列国联合军於危险乃敢独出特别之运动今也彼果履行此言矣。
    团匪乱后策之准备
    ○美国提议
    团匪渐平列国协议善后政策，俄即以议定标准通牒列国曰（一）维持列国协同一致（二）维持清国之旧观（三）於种种方面有诱分割支那帝国之因者，即当避之。（四）列国既协同，则各维持已力於北京安宁秩序，可回复合法之中央政府，俄国前所议定者，如斯而今於满洲行动得毋自相矛盾耶，北美合众国为门户开放政策即提议於列国。所谓利益范围如在既让与地内之开港场，或已得之权不得干涉一利益范围内之开港场出入商品悉循现行条约之税关，税关使支那政府徵收之三於利益范围内之港课入港税较课，自国船舶不得增加於铁道徵运赁亦不得较自国品增加以求公认俄国首先表赞同之意，然俄国实者要请保全支那对美国所提倡保全支那之通商的又举双手赞同而今果何如耶。
    俄国之誓言
    ○虚伪续出
    列国不论俄所扬之言於满洲对彼所为不能嫌焉屡诘责其真意，彼乃公约曰一於满洲施恢复永久秩序且保护铁道之手段之后又能不障害列国行动即当撤退军队於邻邦领域一於营口各国政府及商业上之利益及依军队被复旧之铁道利益不蒙何等损害保护完全其誓言何公明正大若是耶恢复满洲平和秩序已二年有余，彼依然驻屯多数之兵掌握营口果何心耶。
    北京议定书与列国
    ○俄之贪暴背信
    列国同盟认保全支那政治的及通商的不可利用北清扰乱而犯支那主权乃各遵此主义惟取偿金而足故，未几而兵皆撤退矣，俄亦於此誓盟调印议定书之一国，然其偿金额大於各国既取其股分一亿七千万圆又蔑视议定书主义自食其言并吞满洲贪婪横暴诚无所底止焉。
    满洲条约
    ○日英同盟之成立
    俄国自扬言曰欲图满洲之平和及撤退满洲之兵固属当然，但断不能以一已之誓言而对列国语向不肯实践此约之俄国，今被清廷及列国渐渐迫其履行誓约於是厚颜要求撤兵费及十二条款其撤兵之名与实无非以满洲之割让向清廷要求是实前年三十四年事也，迩来列国间惟英美日三国尽力抗争之其占领满洲之野心於是不得遂待英美日三国同盟既成后未几即缔结去年四月之满洲条约，以去年十月八日今年四月八日及十月八日三期之约撤尽满洲之兵是等历史历历在人耳目无日或忘者也。
    满洲问题之结晶
    ○俄国之条约蔑视
    虽然以不信悖德厚颜挚拗之俄国至第二斯撤兵时尚未实践此约复提出七款之要求，冀欲遂其占领满洲之野心因此，即知俄政府之言Ａ１１断不可深信者，今於第二期撤兵之期已逾三月之久尚未撤退，盖满洲之在其掌握中谁不知其愈坚固乎，是皆近顷之证据也。
    又云，公使某日返营口至期不但未返且分记其税，关以私其收入并握牛庄检疫之权以占领北清唯一之开港场是非吾人所目击耶，又募集清兵以训练之分置要区且应用马贼是不啻良民受其荼毒即清廷进讨马贼之军亦非常棘手是非各新闻所载之事实耶，而俄国公使归任后屡以谲诈手段笼络清廷之官吏或以金力或以威力以压迫北京政府是皆事实之证殆无容疑，且夫清廷既不耐受其压迫又无抵抗之力於是俄臣罗萨之要求一一容认之是等密约之报屡屡惊触吾人耳目。嗟嗟，满洲问题一变再变三变而至於此其危机已达於极点矣。
    美国及政治之保全
    ○英国之软弱态度
    美国之於支那其维持政治的保全尤以维持通商的保全为重，盖以国势适当之故，政治分割尚可得设垣维持通商失业交通之自由无望，吾人之向於美国不致三思更不得不无希望所可怪者英国之态度耳，夫英国之於东洋其政治的经济的关系态度从来软弱即如俄国占领辽东彼仅得占领威海卫夫以俄国之野心谓之为眼球之针剌亦无不可，彼独於俄国进步之前著著退让甚且结英俄协商之条以长江沿岸之铁道布设权为已有长城以北之铁道布设权认为俄国之域，且於满洲容认俄国之积极的经营，可谓愚矣。虽然是非无故也，盖以南阿之战争，不能尽力於支那问题是以吾人以英国於东洋之基础之动摇不得不为之惧焉，及至英日同盟彼方醒悟大有强不如人之叹，而其后之行动始徵见路透电报载有罗托枯辣恩霍述俄国之公言，彼不问其事之确实与否一一报告於议会得毋非计乎，驻清之英国公使仅以辞令之外交为至当热心至当注意以鞅掌示决心不更非乎，若夫满洲之於俄国支那孰得孰失英国亦不介徒知开放门户得通商之自由，则无复他望，吾人以战后经营担保已国之利益而始有日英之同盟，虽然同盟国不足恃之感念已传播於吾国民之间，并侵染於日本国民之脑是果知英国将来，之为利於东洋不可信也，噫可胜叹哉可胜叹哉。
    俄国与满洲之平和
    ○俄国平和之维持
    恢复满洲之平和与秩序惟俄露斯国彼费许多之财力坏几多之生命要求，满洲之占领至大之权利谁敢拒之，然投几多之财命克复北清平和之列国创保全支那之主义不犯其主权惟得应分之价金，谁得不同声曰驻札清国之军队撤退，撤退呜呼言犹在耳口血未干而俄露斯之假面目己全脱矣，彼当列国提议北京议定书之标准时，彼保全支那之主义撤兵满洲之誓约，不知其几度且自议定书调印后受几多之偿金，然吾人细察满洲问题之前后满洲之平和果为俄露斯之恢复不能无所怪也，试问俄国自占领满洲之前与占领满洲之后孰平和安全可知也，当俄国占领满洲前搅乱满洲之平和者，惟马贼而已满洲之良民各携武器拒马贼之劫掠以营其生活，彼等之所以不能平和者唯一马贼，然至俄国放兵於满洲之野暴害良民较马贼尤甚到处虐杀劫掠欺老幼奸妇女轻狂暴乱之状实目不忍睹良民不能抵抗其狞猛遂屏息不敢动今彼等之武器，却与马贼所得与俄兵比肩同气横行於四方阻清廷马贼之追讨军，呜呼彼何等之暴状，彼果平和之恢复者乎抑害平和之蟊贼者乎，彼於满洲之行为全野蛮之手段而已，谚所谓自放其火自收其功而已於满洲之和平何与哉，然幸俄人亦碧眼红须之俦耳，否则吾不知美国人将目彼为何地也。
    俄人文明人乎
    ○武市及警脑之虐杀
    今见俄国於满洲之野蛮举动蒲罗克斯阵之虐杀汨汨洪河尸骨盈陈於此足以证俄人之失文明资格也，不见彼於警脑所谓‘在战场不能见之光影’‘恶鬼颦之暴虐’‘文明国历史以来未曾有之惨状’演出此等不可思议之恶剧尼罗之残忍谢哥之暴虐逞其避之舍之蛮行乎，又不见阿米尼阿之虐杀绝叫土耳其人道之敌耶，中东战争之时彼睹旅顺吾国军队之行为不难议为文明之敌，然所在谓文明者见俄人之行为又如何云耶，呜呼俄人果文明乎，俄国果文明乎咄白色鬼汝也人道之敌文明之仇。
    ○俄国之统治文明的乎
    希望平和安宁於白色鬼统治之下以期殖产工业之发达，抑亦误矣，试问哥萨克之横行可以保全生产业发达人命财产之安全否，若满洲果渡於俄国之手使满洲任俄国之支配可如今日之浦港按浦港，所谓我之恩惠之下不容外国人居住总督，不拘如何不明理由二十四时间内有命令撤去之权力，总督之赌博费游玩费种种名目之下，悉由河港商人徵集之而不得拒，故浦港生命财产之安全商工业之繁昌皆以贿赂得者也，见维丁氏於浦港五十年来之繁昌忽夺大连，俄国政府为自家之野心如何悟外人之利害得失若夫西伯里亚铁道满洲铁道及北方各地吟味都会之性质而后知其非主经济的价值重兵略的价值也，俄国希望殖产工业之发达并平和安宁若文明之拥护盖思过半矣。
    满洲问题与日本
    ○满韩交换之愚论
    今也满洲问题之危机已达於绝顶若犹事姑息偷安，使俄国得遂行其野心献文明於蛮人之膝下供人道於恶魔之面前平和荣光同归牺牲洵如是则吾国死活之问题兴亡之运命今将决於此时矣，如彼满韩交换之议其迁且愚不待多言，即可解决此危机也，试翻历史观满洲与朝鲜有若何之关系，俄国之野心最后若何之希望则当悟满韩交换之愚论之未当也，俄得满洲则吾国於朝鲜经济上政治上之地位必不能拥护朝鲜既为此野心国所席卷吾国将不得一日高枕不待识者而后知也。
    经营上之忧患
    ○日本当发展国力於海外
    或云，日本之经济究不耐於开战，不若暂退避其锐锋，以增殖财力，使战争开自吾国，决无异议，且吾国於公债政略，挹此注彼，挖肉补疮较俄国有非常之苦痛，当国家存亡危急之秋，不可不稍忍之，否则虽获瓦全应悔玉碎矣，然试问今日让步於俄国，吾国於对岸之威信，悉扫荡无余，吾国将如何以增富，夫弹丸黑子之地，群居五千万人，且岁增五十万之人，以非发展国力於海外，断不能增殖财力发扬国威，此事理至明晰也，今锁海外国力发展之道，而寓富国之事，其愚诚不可及也已。
    国民自尊心之破坏
    ○最后之决心
    吾人非敢漫言主张决战也，然俄国无道肆其野心将蹂躏天下之文明破坏平和之秩序，且危吾国之存立发达之机以此数端，故吾人不能不握干戈以应对之也。吾国民观俄人之横暴之行为敌忾心之育成也，久矣。今也虽儿童走卒言及俄国则目为敌国，若今屈於俄国之前则国民之自尊心必不免为所破坏矣，外失国家之威信，内坏国民之自尊心，欲期国家之隆盛何可得哉，何可得哉。
    ◎来稿
    ○记仇满生
    仇满生福建侯官人，生平持民族主义立志倒满洲政府，故自号仇满生云仇满生既负大志，以为方今非合群力不足以举大事，於是肄业于福州东文学堂，冀得交结志土，共图大举，然闽士性质率近保守，且其程度无有能及仇满生者，仇满生落落难合，惟与其同学林君志钧，程君树德，相友善，二君于今年三月渡海，至日本于是仇满生在闽益孤，乃亦谋东渡，五月上旬道上海值俄事起，东京留学生组织义勇队，而仇满生之友程林二君，亦投身义勇队本部为部员，上海社会大激昂，日为集会运动仇满生既痛时局逼迫自分瓜分在即生平欲为克林威尔丹顿罗拔士比亲鞫查理斯第一路易十六世之事，此志恐不克达母宁牺牲，吾自蹈东海死冀东京留学生及吾亲密朋友闻吾事有所感奋，则他日能竟吾未竟之志者正自有人且恐义勇队及本部部员有怀惧而不肯遂死或中途变计者已，则先为之倡导乃于十四日乘西京丸赴东，船抵马关仇满生操闽音，与船客语甚久，客山东人不能闽语，仇满生因乘梯出上舱，客尾其后见仇满生望海而立，张目四顾少顷遂奋身跃入海，时波浪汹涌船主命停轮，投救生环数四，而仇满生不肯复活，但见如山之浪潮湃砰訇掠船而过仇满生即葬身于此大浪之里飘忽以去矣，先是仇满生在沪以书抵林君告以某日当至横滨及期迓之不至，惟喧传西京丸邮船过马关时有蹈海死者自称仇满生也，于是程林二君贻书会馆徵其事久之乃得仇满生死状，东京同人闻之大感动，咸就程林二君叩仇满生生平，六月一日曜日，仇满生同学发起为仇满生开追悍会于日本东京牛<辶入>清风亭是日与会者仅二十许人，然皆表同情于仇满生者也，程君树德首出席演说先述仇满生平日志行，次揭明其蹈海之故，语甚激楚合座凄咽继林君志钧宣读祭文，林君与仇满生交最稔，故其祭文累数百言，情辞俱挚，而复出以悲壮之音，闻者咸为欷郏宣读既毕刘君崇杰起，命众整列，向所设仇满生之位，行三鞠躬礼。礼毕，合与会二十余人，共撮一影以为纪念，浙江留学生监督高君凤谦，亦来会焉，仇满生年三十余，足迹未尝出乡里，故即以今日如茶如火之学界，亦无有人知仇满生者，其生平学业志行，程林二君，皆能道之书，此以告世之欲为汉种国民作传者仇满生姓陈名鲲。
    ◎留学界记事
    ○特派员之还东
    前东三省问题紧急之际，东京留学生中之同志者，激於爱国之热诚曾选特派员内渡赴北方相机运动，当时出发情形，早详纪前号本志，特派员抵北方后，时时电商一切，嗣闻该问题稍有活动因电招特派员还东阳历七月初三日，东京得特派员自滨松发电，知将於某时抵新桥停车场，於是职员中派某某等前往相接，旋因中途铁道有损不得进行，至次日始着东京，初五日午后全体会员开欢迎会於锦辉馆，首由职员陈述召集会员开会之主旨，次特派员先后报告政府现今之行动，与北方社会之一般情形，次职员提议特派员此次衔命归国准以临时出发相约之权限，既无陨越并使吾辈深悉政府之举动，此后应如何改变手段皆特派员调查之力焉，应褒赏二等徽章以彰劳绩，请全体会员公认於是会员赞成者得多数，特派员再三谦让不受，谓吾等此行未达诸君之目的，已深负诸君之嘱托，今日不受谴责已属徼幸至褒赏徽章万不敢领请留待有功者云云，是日特派员报告之词（略不载）又提议时，有某某会员提出改革意见宣告大众会员赞成者过半惟某某等以意见微有不同并或因病或才不足当场脱会者十余人五时顷散会。
    ○记吾浙夏季同乡大会
    阳历七月五日，吾浙开夏季同乡大会于九段坂上之富士见轩，凡吾浙留东学生与在东游历绅士及横滨之浙商后先莅至是日兼为汤君欢迎章君宗祥陆君世芬卒业送别诚吾浙同乡未有之盛会也，钟九下乃齐至演说堂首由吴君振麟述开会，词兼欢迎致别辞并道吾浙自今春以来进联队者踵相接今陈君蔚等十人不数日又将进队可为，吾浙前途贺次汤君报告北方社会一般惧外媚外之情形，次章君宗祥演说归国办事之方针及其次序（演说稿以限于篇幅故皆从略）次会计报告，次书记报告次杂志部报告次招待员报告，至正午赴恳亲宴室，几椅清凉香花扑鼻，杯盘交错，希果芬菲酒酣吴君振麟起而言曰‘今日欢迎送别无乐不兼不可不醉饱以尽斯欢’于是坐者皆起立，饮一杯少顷汤君离席而言曰‘吾会之成立久矣，而未有开会以送卒业归国者之一日也，有之自今次始章陆二君返国后吾知其必有以福吾浙与吾中国此间同人何等注目，今日陆军学生与会者甚众，宜行轩举礼于二君，以表期望之意。’成城诸君即以此先礼章君，章君曰‘辱承优待无以为报敢酬杯酒’于是坐者又皆起而各饮一杯，成城诸君复以此礼敬陆君答如前，既陈君蔚亦起而言曰‘汤君冒险赴北今得安然返东可敬，又可庆吾辈亦当以轩举礼礼汤君。’语未毕即轩举汤君，汤君笑曰‘吾亦照例酬一杯’是宴也，以有种种乐事复佐之以酒兴，故每逢轩举之时无不击掌成雷众口喝采，盖亦不自知其狂喜也，宴毕再集于演说堂，提议杂志部维持事至四时顷，尽欢而散。
    ●第六期・小说
    ◎爱之花
    ☆侬更有情
    ○第一回
    非笔非舌述镜花缘
    是虎是狐衍势利界
    一切有情究竟无天荒地老烦恼常生嗟嗟痴迷精卫难填苦海孽流颠倒情魔空演热花冷火六根，易斩最难暂是血根种性可沦切莫沦乎，迷性桃源非清净土劝参破厌世劫魔世界是大舞台先摄这竞争影子酒醒时灵魂一掬快乐，这变相万殊铁血关头胭脂队里剥去光明的画皮即是黑暗之地狱暂借光阴听余说法。嗟乎，野人献曝难回落日之戈日僧煨芋未了浮云之梦聊证同心不嫌饶舌。
    诸君说书人第一回登场，恰有几句煨语，要与听者解释，据今日祖国的时势，兼看小说的程度，只爱之花说部万不足以鼓吹，不过据余鄙见，欲治种种改革，先下手於社会学，社会学有统制群治之关系福禄特尔，法国革命军之健将也，乃先著风俗论为同胞说法玛志尼立伊大利少年会不免借社会主义以鼓吹先以国民迷妄关头一棒喝破而再于百尺竿头转进一步以下药庶乎其近之矣，说书人虽不敢夜郎自尊，妄拟革命伟人，然平日喜研究社会学，以叫醒同胞之昏睡自任，爰著爱之花说部，狂妄之说读者谅焉。
    诸君个人最难参破的一个关头是什么，就是恋爱势利四个大字天下究竟没有醉枕美人之腕醒握天下之权的英雄富贵骄人道德堕地如一个人有了眷恋有了娱乐听他是英雄是豪杰一定把爱国的迷性抛在九霄云外不然难道我们祖国只一队龌龊狐鼠，他亦是从母胎里十个月生出来的，何为竟管了自家忘记同胞呢，不过是把错杂的迷信蒙住了，浮言不表却说亚细亚洲大陆之东有位少年，姓屈名敖表字幼侬，尚侠好游聪颖豪迈思想实力，在同辈中铮铮独露头角，十二三岁的时候，乡父老都注意他为黄种未来之伟人，必靠他将来把东洋的文明一只手翻转来到了十七岁，幼侬就跟他的亲戚，往法国去留学，只一段历史，姑且略去，况幼侬呼吸了只无量数的文明空气，那知识学问，果然如朝暾初生，春花怒放发达得十分迅速，至二十二岁，就在法国大学校卒业也曾回国一次，要想把亚细亚洲，由千年冢中唤醒来可怜独木难支闲煞英雄过了两年，毫无下手的地方，幼侬就转了念头，他说平民终究难革政府之命我不如钻条官路，将来有权有势我放落脸来就可以成事了，却说幼侬自世家出身，又生得一表非凡，虽然年纪轻些只要不把翦过辫子当过留学生的招牌挂出来那做个公子官儿，有何难处，幼侬既入仕途，政府果然赞他善于趋跄极为赏识，恰是冤冤相报，不叫他做地方官，叫他做外交官，后来因他深演法文，就派他到法兰西去，唉只一场因缘，遂演出爱之花说部的历史来了，听说书人描着幼侬的口吻述来。
    余少年自负勇气包身，号若狮飞如鹫好尚豪侠风，颇有拔剑案马蹂躏，全世界之志自问一洒洒落落之真男子不幸以二十七补外交官，即驱余入昏迷势利之陷阱犹幸游华胥不久竟得觉悟余受职居巴黎，尸居素食颇消磨余英气，余初出世也，抱不平主义既一变为厌世再转为快乐，春秋佳日，尽余胜游时适五月第三金曜西例为令节执事者皆给假名胜之区，游人如鲫是日晨钟初警曙色烘窗寝室白帏映如放苞蔷薇余未起执役人即传有客至，来邀余访路易十四世王宫故址余甚厌，盖余曾与最亲爱最恋慕之罗舜华约游奥敦戏园，舜华何人乎，巴黎著名之女优，丰姿竞蝶色羞花而一种温柔之性质，尤摄余魂，凡法国通人无不恋其名无不欲一按其眉岚以为荣，诸君舜华即助余演成爱之花说奇之主人公也，余与之约往奥敦戏园，在五月第三水曜日，适游公家公园而归，舜华之马车，迎余眼帘来，娇然一笑泛芙蓉之颊，湛娇爱之波无量欢喜深印余脑水曜日至金曜日，同行之约，一刻不能忘远钟自鸣，既已八下余急正容易华丽之服虽未出门，余之灵魂已飞附于舜华之身，而时偏访余之友人络绎至余甚恼心怦怦坐既不能正，颜色虽不敢慢客，而厌态已毕露客均质余有心事否，然自问最知之友终不敌舜华之爱情待客辞去，恐客复至，即惘惘出门，访舜华之宅司阍者偏告余已他往，余闻是言心如虻剌足且战将返一侍儿忽忽出语余曰，午后二下钟舜华会余于科恩大餐馆，余伫立取时辰表视之仅十点钟，辞去至门外，连呼驭夫！驭夫！！卒无应余忽自笑曰，啐，余出门甚急，而并未乘车余真失魂者，乃不暇择途而前奔，急遇故友询曰幻侬何事，忙余答曰，无事忙复曰何往曰，将往科恩馆客大笑曰，君将于西半球寻日本海矣，余亦自惭其误，即揖客而别于途呼一辆野车，至科恩馆时市上大钟长针适至十一点四十分余奔已疲，既至即命侍食择一临街华轩宴之伫立外向，轰余耳膜接余眼帘者，惟有车马闪电而已，闪坐闪饮觉卷而思寝终不安时或倚榻时或遥望忽忽已一点三十分，有一辆华丽马车驰风来向科恩馆蓦然停止余此时眼花乱堕即探半身于玻璃窗外口，虽未呼而亲爱我舜华之声已溢于发音器中而车中娇好舜华之颜色已剌击余脑岂图人未下车而先伸出一光光秃头余叱曰啐！急闪转不慎余之首触于窗上槛痛甚！恼甚！余抽一口长气昏昏倒于榻下，乃竟睡觉烟云变幻，杳不知所至未几觉有人执余手而呼余肌肤似甚细腻声音似甚娇余急睁眼┆！！┆舜华已直立余榻前余急坐起，余觉有无量之相思，心欲言而口噤，注目直视心忽如波濯颜急如潮涌适余之痛处恼处已不知何往，舜华指余曰君醉矣，余半向乃曰诚然余醉于酒余更醉于美人余是时无从赞舜华之美，余仅见舜华缀于襟上一翦好花，与娇态相竞为最，美乃草草终宴急携手登舜华美丽之马车，舜华秋波斜睇置纤手於余膝臂上宝钏之花与余视线相斗，虽然驭夫┆…的一声，只见车前两头栗色骏马，直驱如龙，余觉是时一切思想，已尽消灭饮则恋爱之水游则恋爱之土讴则恋爱之歌恋爱之外不复有世界徐徐舜华探时辰表示余，尚未三点钟，而戏园则须四点开演，遂疾驰通衢以为乐瞥见市上车水马龙，高处下瞰游人蠢蠢如蛆，车行渐缓，遥见道左一巨大鲜果店，罗列无量南欧珍品骤来一蓝缕老妇抱颜色憔悴之饥儿，频指店中果品手舞足蹈扭老妇之衣襟而乱呼，然车辆马足所错杂，不能辨其语，惟见老妇含无量之酸辛探囊中数铜片以赚儿吁！余虽耽快乐主义余之眼底恰含有无量滴之热泪余沉沉以思觉社会不平等！社会不平等！！！之声，流露于口角言未毕而舜华忽叩余膝曰，君速看柏卿纳公爵夫人来矣，余闻已将蓝缕老妇之念头劈去，遥见四头亚剌伯马曳一辆耀眼幌车前后驭夫，均着燕尾服载金线辉耀之礼帽，借主人之威光，傍若无人挥长鞭驰马如龙，车中坐一年望四十之盛装贵妇傲然自得，伊何人斯德意志最有权力的拍卿纳公爵夫人也，呜呼，此妇人有何理由而若是之张威，此妇人有何理由而天乃授之可以张威之特权咄！彼蔑视道左之人而道左之人偏侧足避道余甯不两唾其面凝思未竟，而贵妇人之马车，已绕道右转驭夫长鞭挥处，忽掠及一劳动工人之面庞，呀的一声工人突倒於地，余心忽惊一跳工人已忍痛勃起，追向马车之前，紧握其辔疾呼曰待！待！何处丑奴，乱暴伤人驭夫怒叱曰胡闹！胡闹无礼贱奴此柏卿公爵夫人之马车便轧死尔尔敢何为，退！退！休自寻祸驭夫怒眦欲裂烈火如棼复挥长鞭打牛马，向工人乱打顷刻间工人身上的衣服，恰如蝴蝶一片一片飞开去，面上的鞭痕青一条紫一条，凸一块凹一块可怜驭夫只是打工人只是死握马辔凄裂的狂喊，何过殴人！！何过殴人贵的是人贱的难道不是人此时来往路人均已住足视线群集于四头马车之上，公爵夫人偏冷然不动看着驭夫打的快活时或横眼下视，犹带冷笑市上雷动咸称不平，忽二三警察佩刀跌螅匆匆至不问皂白，先对贵妇人恭敬行礼叫一声开罪就把工人一把揪开工人愈怒骂道我同你都是法国人你认认他是那里人只要看着势利就可以戕贼同胞献媚异种麽。警察也不待他说完，掀倒他在地上，三脚两腿用皮靴足蹴了一顿，看看工人动也动不得了，再对贵妇人陪了笑脸遂将工人怒气冲天，不知扭向何处去矣。公爵夫人的马车，复坦然辗出驭夫更加趾高气扬长驱前向，余此时实切齿扼腕，直向车中立起大呼，无法贵族！无法驭夫！无法警察！！！舜华忽执余手曰，君何多事！君何多事！！强权世界讲何法律社会中惟富贵乃有权力惟富贵乃享幸福君且安坐，余闻是言恍若冷水浇背，虽然行不数武，余之马车忽若与巨石相撞，驭夫急呼危险！！危险！！！又闻下等社会辱骂之声，余急探首外视，如余之马车与荷物车相冲突，荷物车夫指余冷嘲热骂余大怒欲夺驭夫之长鞭而殴之舜华急抱余腕呼曰，君责人野蛮者也，君何自为余闻言，手若苏马车已前行，遥望沿街庄严华厦尽沉睡于夕阳影里，雪白雷光亦闪闪直起，余望车外青年红粉来往如云然终不敌余与舜华之爱情，余骄傲之焰直炽于顶上余思余早享富贵之幸福余自负有才有名誉又有绝世之美人余仰天天美丽，余俯地地繁华世界仅有快乐世界焉，有苦恼不思不知余云，何余时置手于舜华之肩，蓦地马车已达奥敦戏园之门。
    甘为游侠流离子
    孺妇无颜长者忧
    何不扫除公义尽
    让他富贵到心头
    ◎自由魂
    ☆美国威尔晤著
    匏尘译
    一镫荧然夜不成寐炉火未熄，披衤令踞案阅占来民族之历史考其进化之阶级，其间殆经几许之兵争战危互相残杀互相吸引乃迫而上文明竞争之舞台，约言之终不外爱自由之三字以激成漫天卷地踔厉无前之急剧洎夫万丈涛头骤焉平没，则又请波漾荡澄碧如镜威尔晤悄然长思追忆自由生产之母国其始日受外族之残酷奄然待毙无复有生气忽焉，有一二烈士仁人青年少女於含垢忍辱之中隐谋胜算奔走号召唤起众生之迷梦，复更历几许之艰辛困苦及能脱奴隶界而构造自由乐土若今之共和自由国者乃巍然矗立放大异彩光耀太平洋大西洋之东西岸后人之歌舞而称颂者咸曰自由主义独立主义其文人学士於读史怀古之余，则又举巨擘归功於世界第一民主华盛顿其人威尔晤复悄然以思谓华盛顿一人，而可以概其全功，则吾侪当一千七百五十余年之间聚千万之折ㄕ断胫流无量之肝脑热血奔走无数之壮夫烈士者又将热何名词而代表之乎，盖华盛顿者自由之体魄也，度其始必有陶铸其灵魂而鼓荡之者发端甚微而其延蔓之所及者用能植民族独立之基础，威尔晤乃长啸以起奋袂而呼曰世有崇拜自由者乎，其勿人人有华盛顿之思想而人人不可无共同组织一华盛顿之思想读者其疑于吾言乎，吾将举吾共和独立国自由发见之一段历史，为今之活泼少年爱国男子告。
    黑云如磐迷漫空际沈霾ホ黯演出几许愁惨肃杀之景色，此非千七百年间之吾人所疾心痛首呻吟伏处于英人专制手段之时乎，而忽焉沧海日出朝光熊熊无量众生从跹腴铑渴之余一度光明眩耀大千世界嘻此何地也，即今吾美人所称为自由生产地而曩者受英人暴虐最深之包尔斯州是也，初英人以蛮野之手段利此新辟之土地，日縻烂是处之人民而威压之，举凡一切条教律令，不得以施之於本国者率逞之於此而无少顾忌州之北临大河，曰蓝色自河而南，为康脱镇英人以重兵扼此，河以属于包尔斯州，田野荒芜一望无际，农民三五聚族而居，其右则长街一人烟略多，盖州之市会所也，英军又使其逻者日巡游于此，街之两端，盖恐人民梗化而为驻防计，又严定等位州人不得侪於英之齐民，其尤酷者，自布帛粟菽饮食男女，率有所限制而无或敢越州人苦之，积久欲逞，终虑团体散漫，又乏大力者从而主持之，以是隐而未发州之东乡有猎者曰甫里佛勇而健负血气素行不羁以行猎，故屡为英军所侮甫衔之，尝语於众曰，诸君日处此黑暗地狱而犹安然於人类耶，吾闻人之资格有三曰言语自由曰动作自由曰财产自由缺此三者殆一朽腐不完全之动物耳，今英人之所以虐我者深矣，举吾人所谓生人之乐者攫取殆尽吾侪又呆若豕鹿鞭一任诸人乌所往而不灭种绝族也，虽然任诸君之降志辱身我必有以报之务使彼之所以待吾侪者亦举而加诸乎，彼其时道旁听者或作色兴起，拍手赞叹懦而无耻者，则掩耳疾走去，甫里佛益怒，尽衤暴英人种种残酷状戟指西向声益厉忽背后有人力ㄏ其项扬右手所持棒作猛击势曰甫里佛汝又发狂生事耶，絷汝去谒英帅以正汝诬惑之罪甫里佛惊且怒疑心英军之逻者，急奋左手返扼其喉复超右臂，还夺其棒，将痛击之，其人力不支倒地时则夜色苍霭新月初出，甫里佛凝视之，其人非英军。盖幼时同学友甫所最相契之菲司噶也，大骇急释左手，扶之起曰，噫君胡恐我至是，岂君亦思假外人之威而自戕同类耶，言毕复举手指半湾明月曰，赖有此耳否则吾将以君代表英人而毙於吾手矣，菲司噶汝今惫否曰诚惫甚吾愿我之好友甫里佛扶我至浅草平芜处将以腑肝诉君，乃相偕行不数武，拂地为褥，菲司噶乃徐语曰，吾适从砣鲁来言至此，甫遽跃起曰，止！！止！！君慎勿言彼，吾向者聆其言论颇亦心折其为人，曩昔之夜，吾赴彼家道英人虐我太甚君多才，将何以处之，抑任我侪之自生自灭也，彼注视吾久，叹曰惹大包尔斯州而仅有甫里佛一人乎，言迄意暇甚吾再叩之，彼曰君不闻苏格腊底有言乎，虑事之法缓如钟摆，而急如铳丸言毕举摆伦之诗示吾曰声调佳否，吾ㄏ之於地拂衣迳出，嗟乎菲司噶吾是以知碇为人矣，噶曰君毋然，兹吾晤砣鲁，彼亦甚感君之气节，重述君言相与叹息，虽然彼才略智识，实有远过人处非伏处枥下者，良以虑事不密将为人所持今者，英人耳目遍布於此，吾事未有所成而日聒之使，彼有所准备此不足以谋大事者也，吾人处於今日其最重要者将激励吾民之精神，使知合群之义而唤起自奋自卫之心，然后得徐谋抵拒之方策，吾韪其说行将以语君，适经此，见君攘臂疾呼状，吾自旁窥之，闻者皆大感动，吾深喜之，然又虑为逻者所闻则彼将先发以制我，亦将大不利于君，故吾作虚声以止君，非有他意，噫甫里佛吾终愿君善保此身以为他日用也，甫默思良久曰，君言诚当，然士各有志，各行其是，亻且求大宗旨不背，毋相强也，我天性躁急处不自由之地枯窘欲死一遇不如意事又发指眦裂欲强如君言不能也，嗟乎菲司噶吾终不愿他人之奴，我甚言已迳行，菲自其后睨之曰好男子好男子，此奴界之晓钟也，言迄亦取径返于家，时则月色皎洁，霜华满地，仰视星斗，约略可辨，遥望隔河营垒灯火三两军歌嘹亮骄马怒嘶菲司噶嗟叹不已窃念一河之隔而苦乐之相去，若此嘻人寿几何伤心，孔多安得吁彼上苍使包尔斯之人而胥若甫里佛也，既抵家遥望小楼灯光闪然，度必有客久候，急掣电钟一小僮出应门，问以楼中何人，胡灯光萦然也，曰顷者约瑟萝姑娘来访，适于楼上作字而去，急登楼，则案上一纸书，墨痕渖然，其书曰：
    明日将有旅行不获一晤君，予心终不安，其以翌晨九时，过我为一握手送别之礼。
    ◎菲司噶君
    ☆约瑟萝
    读者苟欲知约瑟萝之为人，则一翩翩弱女子容貌艳绝一世者也，彼为牧师之女父綦爱之少长以琴曲擅一时，女又秀中慧外善机变不以才色露与菲司噶砣鲁友善，有所议论以塞鲁之天才雄辩家，时或下之读者试一掩卷思之，当亦如见其为人矣。菲司噶既得书，终夜辗转不复成寐，思约瑟之为人有内心能图大事，殆所谓艳如桃李，而婉若龙者，今骤有远行，度必非无故，不可不一探之，晨光微曦急揽衣起，僮子以市会议事期单进，西例凡有关於一市之公议，必投单订日期，菲以才望为市会参议，故及之。菲取阅则上书晚一时集市会，议地方事宜云云。迩时包斯州之人悉受辖制於英人，无决事权议成，上之英官而听其裁判，故曰议事，盖其界限至狭也，菲司噶正百感交触间，睹此益觉无聊，少阅即置案上，自语曰琐事耳，而强聒人不休何为者，时僮子正於窗下沸牛乳，供晨餐闻菲言遽起曰，菲司噶汝无尔英人虐我甚君日联络同人以为异日抵抗计尚且不遑，乌得以琐事忽之，吾愿主人菲司噶坚持此心勿折锐气流为厌世派也，菲司噶骤闻此，觉有无限之感情，坌涌胸中，遽起执僮手曰，吾错吾大错，吾愿我亲爱之小友日夕以此提撕我，则彼苍必锡佑於汝也，噫天而不欲永久沈沦包尔斯州之人类耶，吾将为青年之前途颂矣，餐毕整衣起取道之约瑟萝家，既至，则院落鸟声篱边花影，一草一木位置井然，庭有隙地，细草平芜绵碧无际，盖不问而知此中主人，必风雅多才思者约瑟萝少丧父母，依其寡婶以居，初婶之夫曰亚剌者为英人执役，司银行会计之业，能得英人欢，以故薄有资产，既殁英人有追念其执役之功者，稍优待之，视寻常人有加，以故约瑟起居动作，较胜他人菲司噶既入门，沿草径至客室，瞥见一迳寸纸书，粘於壁间，上言约瑟萝以今晨八时出游，书此以呈枉访者菲读之其懊丧，思约瑟昨约以九时，今来时未差累黍，何彼失约至此，将返身忽隔篱人语曰，菲司噶其勿返，少顷则约瑟萝启书室门出，衣浅纟迳衣容光艳丽，笑谓菲司噶曰，君疑我已启行耶，曰然诚不解约瑟姑娘书寸纸於客室也，曰吾惟以待君故，不欲以秘密事稍露痕迹，故书以当逐客令耳，菲曰约瑟萝将何往，曰将渡蓝色河之康脱镇以侦察英军动静，菲曰卿只身行乎，曰然菲曰冒险诚佳虽然卿亦当善自为谋曰然曩者吾偕叙婶，侨居於彼颇审彼都人，吾诡言至礼桑大礼拜堂为吾婶祈福也者，彼必吾信且英人藐我甚谓女子受制于男子而男子复为英人之奴是女人不啻奴隶中之奴隶，彼诚不料娟娟者豸挟所求而来也，夫英人日日侦探吾人之内情以归告於其师，故彼得任以操纵我吾人之惮而不敢抗彼者以昧於外情动多犹疑，故对外力亦甚薄弱，吾思有所补救於一二以为吾前途一线之光明也，菲司噶曰君意极可感，吾将更一质约瑟，以一弱女子只身独往，则报知消息，任传递之责者，为阿谁也，曰诚然吾未思及此，菲曰我欲以弱龄之童子伴君可乎，曰幼稚儿恐败吾事，菲曰否，吾固自信与君有所裨益，盖即吾家之斯梯文也，约瑟萝喜曰，其即彼乎，吾昨往君家，见彼执小旗，部署邻儿，作狙击状，非寻常儿也。君速归可召之来，姑为姊弟行，英人必不疑，吾行色已布置定，专候彼来言迄对镜速衣谓菲曰吾衣饰若何，曰绝华丽，殆似伦敦西市之贵妇人，虽然卿得勿嫌眩人眼乎，曰否反身就醢革中取教妇一袭，示菲曰吾若至康脱决不衣艳服，今将由甫黎市而渡河，吾徉为巴黎女人之游于彼者，盖所以防人疑也，已而案头钟报时十二下，约瑟萝曰，君未午餐耶，曷共食菲曰，吾连日胸中作恶，若骨鳊在喉，方欲吐之，遑言食也，吾去矣，行将使斯梯文来偕君，临别无以为赠，唯祝君为吾人谋多数之幸福，约瑟亦取冠中花为赠曰，吾无多嘱雅愿君为吾谋前途者有如此花可为则为之勿待其色，香枯瘁而始后悔也，菲司噶本多情者，睹此形状顿触离别之感，忽遥闻隔河午炮声轰然（军营例鸣炮报时）心怦然跃起，道声珍重，迈步遂出，行里许忽左侧山坡，有人贸然来，手携猎铳左面血涔涔然，似负伤者，且行且詈曰，吾誓必杀尽三岛奴菲视之则甫里佛也，思欲前迎之，又恐仓卒间当彼盛怒之下，或又遭昨晚之恶剧，不如稍避其锋乃抄后径，遥呼之。甫里佛急返身见菲，招手曰菲司噶来，吾语汝菲左右顾曰，此非谈话所，乃相偕之树荫下，佯问曰甫里佛汝又与阿谁呕气耶，甫曰菲司噶，吾岂为禽兽行，与同类自讧者耶，晨者家无羞昧以供吾母，拟猎获一二以供午餐，方出门一发铳而获三鹿鸪，吾方深自喜，忽英奴三人闻声来，拦路索吾所猎物，且曰贱奴，此非汝猎所也，吾怒叱之，彼遽前掠我物，吾奋一掴掌，则倒其一，其二出短刃刺我，幸吾善闪避，不为彼刺死，思以猎铳击杀之，然彼无铳，我以彼所无者胜彼，不武，又重忆君昨宵一夕话，故稍让之，然其一人既受我重创矣，言毕，汗涔然如釜上气，扯衷衣拭脸上血，犹流未止也。菲司噶起握甫手曰，君虑事有百尺之进步矣，设其人为君铳杀，则事殆不可收拾，虽然度英军返告其师，恐有严令以制我侪，甫遽跃曰，吾愿以一身当之，菲曰吾不欲君一人独为英雄也，吾侪今处此酷威之下，有朝不保夕之势，吾将谋大举以雪此辱，甫又跃起举双手曰赞成菲司噶睹此状，不禁失笑，挽之坐曰，此若何事，岂君一人之所能为力耶，此必须号召团体，鼓倡公愤，而力量乃充足，吾将偕君谋之砣鲁，彼深谋而多智，必能擅操纵之妙，君慎勿轻之，言已以手指左傍路曰，君先行，吾从小径至家勾当一二事，当疾尾君来，又君所携铳及猎具幸交我藏之家，否又恐惹人疑也，甫诺之，乃分道行甫于途中拾败叶试脸上血，及拂去衣袖泥秽，自思今日痛殴英奴，实生平一大快事，他日若能符菲之所言大起独立军则我将执快枪驰怒马冲锋荡决杀尽英奴而后为快沿途涉想觉有无限之幸福交索于胸喜极作歌其歌曰：
    青年兮青年，前途无限之美景兮横亘于吾之目前，吾将只手扫荡氛雾以照耀我自由之光辉兮，吾何为含垢忍辱而流连。
    歌毕仰天长啸，其声雄而肆，将至砣鲁家，遥见菲司噶自后迈步来，乃贮以待之，菲司噶曰君何乐之甚，甫曰吾前途负莫大之希望，故不暇忧而喜也，菲司噶自由殆如物品，吾诚投价值以求之必能符我所欲者世之人当忧而不忧则其喜者可知矣，当乐而忘乐则其忧者可知矣。菲点首太息，既抵砣鲁家，相偕入室，则砀呔崾榘福手勃兰提酒，状若有所思，见二人至，傲不为礼挥手命之坐，菲曰砣鲁汝暇甚曰，诚暇言已举杯将饮甫观之怒不可遏遽起曰，此汝饮酒逍遥时耶，摔其杯酒氵舄地作殷红色，烈焰上腾砣鲁徐捺甫坐叹曰，吾非凉血物，无同类感情者吾正计画欲使吾侪抱公愤有如此酒则事济矣。夫人心犹水然大刺激则大动小刺激，则小动，吾默计是州之人蠢然伏处已历年所日奉行外种外族之野蛮法律而戴之犹若帝天，盖其心已死绝是非大刺激之，则不能万众一致亦非有触动其平日之感情断不能并而一发吾日来微行於村乡田舍察其人之程度而进以适当之演计颇有为吾所动，以今视昔殆若初春草木微有生气，然吾又焦思深虑，若不得一大声疾呼之法，今者约瑟萝又有康脱之行，吾度彼去必能有裨吾侪，然孑然一身，谁欤为助，吾以是重有虑也。菲司噶乃告以今晨事，砦胖有喜色语次，菲司噶又以甫里佛事告，砣鲁拍案长叹曰，英奴无状至此，真不可一日居矣，然彼受甫里佛之创归，告其师度必有严令，然吾甚愿彼下一至残酷无人理之法制，吾辈乘此而鼓导之，则自由灵魂发生之日不远矣，菲司噶曰，今晚将有市会，吾三人盍偕往，并以甫利佛所遇事报告市民，君从旁推阐其利害而激动之，或能吸引其自卫心乎，碓簧颇讼噘尚薪至市会，所遥闻人声杂Ш不似平昔之甯静，瞥见马蹄扬尘，英军五骑衣红色衣扬鞭按辔，自西而去，砣鲁心知有异阴戒甫里佛勿遽决裂，相机而行，既至市会所，则市民三五，剌剌相语，又者怨叹愤怒之色，显於眉睫间，市长以英师解散市会文示砣鲁三人，左右顾而言曰，砣鲁好自为谋，淼闶谆嵋猓取其文读之曰：
    予以包尔斯之人民，顽梗不化，不应有市会之权利，其以今晚始，一例解散，静俟三日，更颁令旨，尔人民其勿违。
    砣鲁读竟，愤激不可遏，既又思此条告仅在停止市会，度三日后之令旨必更十倍悖谬於此者，不若俟诸三日，然后施大破坏手段，先於此时以危言激励众心乃不致事起仓猝而人心亦庶几坚固乃拾级登会所之中央，长太息而言曰：
    予诚不解诸君读英师之条告胡为不平之色，现于眉睫若此嗟乎，诸君亦知吾侪所处者为何如之地位乎，盖吾人实受统辖节制于英人之下者也，吾人既生而愿为英人之指挥统制，则彼削我自由权利，吾人当俯首听命不得有所腹诽。
    砣鲁语至此，众有攘臂疾呼者曰，止止，曩吾等常闻砣鲁与菲司噶言，人各有天赋之权利，今若此，吾辈不复能为君解，速止汝所说，砣鲁知众志已坚，心喜无限复太息言曰：
    吾更有所贡纳于诸君之前，倘愿一闻之乎，诸君日处不自由之地位而欲保其天赋权利，其勿尤人之酷我必投相等之价值以购得之，不然，则长此受制于人而已，今者英师仅布一停止市会之文耳，吾人试冥想三日内之命令，其更有过于此者当何如也，诸君各有财产家室父子兄弟愿归而谋之其各出适当之价值以沽取未来之乐利对付日后之酷，令某不敏虽有血如雨有肉如縻亦当含笑执鞭以追随诸君后。
    砣鲁语未止，忽菲司噶自后揽其袂，回视之，则英军逻者三人，执枪佩剑贸然来詈曰，咄，汝等哓哓不休，岂欲抗吾师之命耶，速散去，否则将以枪击汝，菲司噶恐骤生变乃宣言曰，今日非诸君有为时也，宜速散，予不暇多述，诸叔伯兄弟当能一谅吾言，众皆曰诺，乃相率偕出。（未完）
    ●第六期・调查会稿
    ◎处州青田县调查稿
    ○官场之种种活剧
    知府
    曰赵亮熙为赵舒翘之同族，而顽锢较甚莅栝（处郡别名）前后，逾十载，当戊戍变法废八股命下，赵拍案骂曰‘贼臣误国妄更祖制孔教既灭中国必亡’彼盖向认八股为孔教，故云，凡府试及书院试题，类多讥讽之语，如‘天之将丧斯文也’‘非天子不制度’‘致远恐泥’‘吾闻用夏变夷者未闻变於夷者也’‘述而不作信而好占’之类，曾命‘通商惠工’题，即戒士勿入时事，偶涉一二语，即屏斥勿阅，以为污眼新政既翻，西后垂帘，大喜曰‘中国庶有豸乎，此固太后之神圣端荣之老谋亦祖宗在天呵护之灵也。’及庚子变法命下，则向之所以骂维新志士者转而骂军机骂太后，以为‘地可割款可偿而法必不可变，抑何因噎废食变其宗旨而蹈戊戍之覆辙乃尔。’故诏开学堂，置若不闻及诏再下，不得已将旧有莲池书院易名崇正学堂（所谓崇正学堂者不过见诸章奏其实无此事也）取杭垣各书院前列卷，命诸生传抄以抄数多寡验勤惰即以定名次高下，一切膏火奖赏，皆仍旧数，而声言提款创办学堂骚扰遍十县，更掠富户以益之，前学使徐公致祥视学栝郡，捐数千金并助书数百种，而赵则没金束书，今为胥吏盗卖且尽士人欲诉于徐，适死乃止。
    栝之人有欲入学堂者，必止之，谓‘乌用鬼服鬼冠鬼言鬼行为’（彼认学堂为洋人所创设故云）或隽乡闱，则迎于十里外，又召十邑县令宴之，故栝人非具有虽无文王犹兴之定力，必不能游学，云至其狂妄之举，尤不忍言请举一二于下。
    人有以其犬被杀讼者，赵勒令杀者厚为治丧，且令建焰口佛事以度之。
    某绅士为赵所善，绅死赵奔诉城隍令还其鬼不应遂毁其木主以去。
    其他创淫祠礼非类更不必言，其听讼时先将两造楚乃始下判其所判或出臆断，或相其容貌，不审词讼之是非，不凭绅士之证佐，堂谕既下，有忤之者，即痛加鞭挞律凡诸生未经褫革者，例不得杖臀赵则敢於背律或自踢以足其毒刑有‘天灯架’‘翻鱼白’诸名，因之致死者无算松阳廪贡生叶某缙云监生某青田童生某皆为赵刑死者叶家属曾控之于省吏，赵夤缘得免，凡此皆确实可据，无一言一字之虚妄者也。
    知县（以下皆属青田）袁循尧系赵守调署，勤于催科，在职未满一年，狱为之满，惟性尚温和，不久当卸任去。
    教谕
    傅佐清行同市侩，人称为传老师，盖傅与传相似，传与拳同音，土音称司匠曰老司，呼为传老司，犹称为拳老司也。
    训导
    沈祖荣披贡新莅事，现拟为县学堂教习，专教策论。
    典吏
    成士昌庸碌无能。
    哨官
    李茂青辛丑岁由温州调驻青田尚好兵数一百内外，多系湘人，所习皆老操法。
    青田学堂书院义塾之大概
    学堂
    二月方始工，落成须在秋间拟收附生十名童生二十名，每月唯试策论无他学科除奖赏外月给膏火洋一圆。
    书院
    凡六处，详列于下。
    正谊书院在邑城，今圯，有田租三顷五十八亩零，今拟拨充县学堂费。
    鹤皋书院在城东南里许，有田租数顷，今拟拨充县学堂费。
    鹏岭书院在六上都鹏岭岁有田租八十二石。
    振文书院在十七都叶村，有租八十石。
    鹤山书院在十四都海西庄，有田租三十八石。
    石门书院田租无，明刘基读书处。
    义塾
    凡五处，详列于下。
    盐局义塾在城内，岁捐三十缗。
    货局义塾在城内，岁捐三十缗。
    芝溪义塾在十三都，有租三十石。
    步云义塾在十六都，有田租五十余石。
    南田义塾在南田，有租数十石。
    青用之烟馆
    约六七十家卖膏者四五家余，皆卖浆，每日出货值四五金者约二十余家余则值四五百钱而已。
    青田之妓寮
    妹寮向未经见，间有土娼亦少。
    青田之游学人数
    江南陆师学堂已毕业者十人，未毕业者六人。
    安徽武备学堂已毕业者五人，未毕业者一人未入堂者一人。
    湖北武备学堂已毕业者一人。
    杭州大学堂未毕业者三人。
    蚕学馆未毕业者一人未入堂者三人。
    青田之风俗
    俗尚简朴，质而不文，衣用大布饮食不贵异物，凡宾主相见，无寒暄语，拜谒之礼罕焉。
    子弟七岁就小学，贫士半耕半读。
    人情重去其乡，贱逐末食禄素封之家，不买女奴即有养女，必善遣嫁。
    人尚气节，性刚劲，喜斗近则斗风益甚。
    妇女尚贞节，罕出游冶，不喜装饰贫家除新嫁七日外，未尝傅粉，豪家之妇傅粉亦不过数年。
    俗敬事鬼神，有受谳大廷，饰词不供者，令誓於神则大惧，俗人远出必请香火而后行，近亦渐革旧俗。
    青田之田产交易法
    凡田产交易之例三，列说如下。
    一田骨
    卖时即交田者。
    一正租
    卖时不交田，每年纳买主租谷若干，至欠租时乃交田焉。
    一佃皮
    则已卖正租之后，而再卖细租者也。
    右三者皆卖而不断者也，嗣后可备原价取赎（虽至子孙数十世亦可赎取）卖后有找（谓原价尚轻找足其价之意）找后有断（断后则不能取赎）断后有借以细皮故，往往一田有两卖至三卖者争讼滋多，实由于此。
    青田之土产
    植物产表一
    谷类
    
    
    蔬类
    
    
    
    
    
    果类
    
    木类
    
    
    
    花类
    
    
    药财类
    稻
    
    
    
    菘（俗名白菜）
    李
    
    
    松（土人呼为薪）菊
    
    
      黄精
    麦
    
    
    
    芥
    
    
    
    
    
    
    梅
    
    
    柏
    
    
    
    
    
      莲
    
    
      金银花
    胡麻
    
    
    苋
    
    
    
    
    
    
    杏
    
    
    杉
    
    
    
    
    
    山茶
    
      枳厄子
    蜀黍
    
    
    番薯（即山芋以为粮）桃
    桑
    茉莉
    
    
    黄连
    玉蜀黍（俗名包罗）葱
    
    
    枇杷
    
    
      木稚
    
    
    薄荷
    黄粟
    
    
    韭
    
    
    
    
    
    
    萍果（一名林檎）桐
    
    鸡冠
    
    
    苏
    白豆
    
    
    薤
    
    
    
    
    
    
    杨梅
    
    枫
    
    
    
    
    艾
    绿豆
    
    
    蒜
    
    
    
    
    
    
    梨
    
    
    猫竹
    
    
    
    
    夏枯草
    蚕豆
    
    
    莴苣
    
    
    
    
    
    柿
    
    
    石竹
    
    
    
      雪里开
    豌豆
    
    
    苦荬
    
    
    
    
    
    栗
    
    
    苦竹
    
    
    
      牛蒡子
    花麦
    
    
    姜
    （柿栗二物水南庄人）慈竹  牛膝
    芋
    
    
    （皆倚之以为生活）
    金竹
    
    淡竹
    
    
    
    叶
    
    
    
    
    
    茄车前
    
    
    
    
    
    萝卜
    
    
    
    
    
    
    
    
    
    谷精草
    
    
    
    
    
    瑛
    
    
    
    
    
    
    
    
    
    天花粉
    
    
    
    
    
    冬瓜
    
    
    
    
    
    
    
    
    
    葛
    
    
    
    
    
    南瓜（俗名金瓜）
    
    
    
    土茯苓
    
    
    
    
    
    胡瓜（一名黄瓜）
    
    
    
    木通
    
    
    
    
    
    丝瓜（一名天罗瓜）
    
    
    龙胆
    
    
    
    
    
    八棱瓜
    
    
    
    
    
    
    
    
    泽兰
    
    
    
    
    
    苦瓜
    
    
    
    
    
    
    
    
    
    菖蒲
    
    
    
    
    
    蒲瓜
    
    
    
    
    
    
    
    
    
    石斛地锦常山百合
    动物产表二
    （附制造货类矿质类）
    畜类
    
    
    兽类
    
    
    鱼类
    
    
    鸟类
    
    
    制造货类
    
    
    矿质类
    牛
    
    
    
    野猪
    
    
    鲤
    
    
    
    鹭  柏油
    
    
    
    
    尚未知名青邑
    羊
    
    
    
    猫
    
    
    
    鲫
    
    
    
    鸥
    菜油
    
    
    
    
    产矿甚多有名
    豕（家家皆畜之）狸
    笥
    
    
    青翠
    
    
    茶油
    
      银坑地方者其
    猫
    
    
    
    狐
    
    
    
    田鱼
    
    
    雉  桐油
    
    
    
    
    矿苗露出地面
    鹅
    
    
    
    豺
    
    
    
    鳝
    
    
    
    雀
    铁竹纸
    
    
    
    稍一淘汰即如
    鸭
    
    
    
    狼
    
    
    
    鳅
    
    
    
    燕
    图书石
    
    
    
    银沙
    鸡
    
    
    
    兔
    
    
    
    鲇
    
    
    
    斑鸠  此物通商以后每年输出欧美之值以数万计
    
    
    
    
    
    水獭
    
    
    蟹
    
    
    
    布谷
    
    
    
    
    
    山羊
    
    
    鳖
    
    
    
    莺
    
    
    
    
    
    猴
    
    
    
    龟
    
    
    
    乌鸦
    龙须席（土人皆用）
    
    
    
    
    
    鼋
    
    
    
    鹊
    
    
    
    靛青
    
    
    
    
    
    
    
    
    
    
    子规
    
    
    
    
    
    
    
    
    
    
    鹰
    
    
    
    
    
    
    
    
    
    
    鸱
    
    
    
    
    
    
    
    
    
    
    画眉
    青田历史上之人物
    宋元
    
    潘翼
    
    陈葵
    
    王梦松
    
    余学古
    
    郑汝谐
    
    上五人皆以理学著
    明
    
    
    刘基
    
    林融
    
    刘
    
    
    上三人皆以政才著
    
    
    
    
    蒋存诚
    余经国
    朱筠
    
    
    郑克已上四人皆以文学著
    清
    
    
    包瑜
    
    王一中
    韩锡胙
    
    端木国瑚
    上四人皆以政才著
    今人
    
    章楷
    附今人章楷略傅
    楷少习新学，自哲艺天算与地诸学以下，无不通晓，当江鄂开设学堂时，令门下士往就学，无财则资之以行，邑有土豪曰陈麟书，字玉峰，没入书院积谷，及地方公款，其办学堂以章正直故，趣之不使闻，章善文章，字式典，今年六十有一。
    ●第六期・附录
    ◎新名词释义（续第二期）
    
    蠖饭
    ○帝国主义Ｉｍｐｅｒｉａｌｉｓｍ
    世界入二十世纪，劈头一大问题，新闻杂志笔锋相抵，演其义逞其说，儿童走卒，抉为谈助，而奔走相告，以为寒暄，语斯为何曰帝国主义是也，帝国主义者二十世纪民族竞争之大主义也，帝国主义者二十世纪历史之总骨干也，故生于二十世纪而不知帝国主义者虽其人存即谓其死可也。
    人莫不谓俄罗斯暴，虽然彼之暴正所以行其帝国主义之手段也，若近日彼之以满洲条约相强者我国人莫不发指，斥其无理。然自俄人视之则固正正堂堂之政策弱肉强食公理应然无可容避者也，试观德之于山东英之于长江法之于两广云南，日之于福建，其所施之手段各不同，然细剖其主义，则与俄之于满洲，果何所异乃人不责彼数国而徒以俄为咎者，是虽昧于微而惊于显，然抉其总因则得一言以蔽之曰不知二十世纪之帝国主义。
    帝国主义果何物哉，就学者政治家所述，则人异说，家殊论，然举其要，则有三解。
    第一解帝国主义者并吞主义也，即强并弱大兼小之谓也，中古罗马帝国所行之主义足代表之。
    第二解帝国主义者，国家主义也，即强大国家之权力扩张国民之威势升高国民之品位是也。
    第三解则谓帝国主义有二种。
    甲侵略的帝国主义。
    乙伦理的帝国主义。
    侵略的帝国主义者以侵略他国版图增益已国领土为务其主义，盖欲以强大之兵力征服万国统一宇内举天下而为单一之国家Ｓｉｍｐｌｅ  Ｓｔａｔｅ者也。
    伦理的帝国主义者名正言顺以为道德上如是义理上应如是事势上应如是，若野蛮之土未开之域及政府蛮陋不能尽其发达之责任者，则得占领之邻接弱国不能永久保持其独立将为他强国所并吞而危险将及已国者得施种种之手段方法以并有其国土统治其人民是实合于真理顺乎，人情而世人亦举不以为非者也。
    斯三解者，莫不言之成理，持之有说，然三解，外更有一最适当最正确之解，则民族帝国主义是也。
    民族帝国主义者，何团结同一民族组织同一国家之谓也，更进言之则吸收本族同化异族使成一大国家是也，今世界列强莫不持此主义循此轫辄者，盖有二因甲自人口之日增也，感土地之狭隘殖民地之必要于是以奖励移民建设殖民地为急务。
    乙自国产物富源有限以经济上之理由，不得不争拓世界富源未开地而事开拓，故凡富源所在莫不争先蚕食。
    以是二因，列强莫不盛唱帝国主义，而着着实行之，若英国之合并濠洲，征服南阿，俄国之经营西比利亚及中央亚细亚德国之占领胶州湾，美国之并吞布哇，占领非律宾，莫不发动于帝国主义者也。
    凡一国之方针须对一国之趋势而设世界之方针，须对世界之趋势而定帝国主义者，实近今对于世界趋势而不得不然者也，德国历史大家兰克与得开尝曰：
    世界文明各国，日苦人口之繁殖，又感领土之狭隘，故凡富源所在，虽在僻陬亦事开拓，盖开拓者世界人类一般之公利也，若以自然之富源，肥腴之土地，委之野陋未开无能者之手，而文明人不代为之谋是实大背人道徒妨碍文明之进步而已，盖有能力之人类实持开拓之权利当开拓之责任，彼劣等人种者若不服从优等人种则非消灭之不可，盖彼等实具消灭之运命不过渐时现世为文明人之器械而已，须知文明人对野蛮人实具训导杀罚之权而此为其特受之天职也。
    兰克与得开所言，固不论其是非若何，然徵之最近数十年来之历史，则所称为文明国若欧美列强者，Ｇｒｅａｔ  Ｐｏｗｅｒｓ其政治家外交家，固莫不奉此为圭臬而实行之者也。
    孟鲁主义Ｍｏｎｒｏｅ－ｄｏｃｔｒｉｎｅ
    一千八百二十三年，合众国第五任大统领孟鲁宣布一教书Ｍｅｓｓａｇｅ于合众国议会Ｃｏｎｇｒｕｓ是即今所称之孟鲁主义也，抉其所宣言之主义则有二。
    （一）千八百二十三年以前欧洲列国在新世界所占之殖民地及领土合众国，对之从不干涉今后亦仍守局外决不干涉。
    （二）自后合众国及南北亚美利加大陆中已公认为自由独立之国，决不许欧人干涉并将来南北亚美利加大陆欧人不得复设殖民地，若背此二者合众国必以敌意视之。
    尔后合众国固守此义以对欧洲列强，因名曰孟鲁主义云。
    数年来，美人大逞其飞扬之手段，一举而并布哇，再举而败西班牙，占古巴，取非律宾，人皆以美国渐取膨胀主义，而抛弃其从来之孟鲁主义也，是实不然。盖美国之所以取膨胀主义者，正所以固守其孟鲁主义也，孟鲁主义不云乎，自后南北亚美利加决不许欧洲列国干涉，然欲防之于永远而实践其言，则势非握太平洋大西洋面之海权不可，故并布哇领古巴占非律宾是皆为孟鲁主义自然之结果，故以孟鲁主义为帝国主义之别名也，亦无不宜。
    孟鲁主义所排拒之殖民，仅指政治殖民者自表面上观之，则仍自由殖民实则已将其居留地已合并于本国者之谓也，而今则并及自由殖民自由殖民者以经济上之关系而移住之殖民也，故人谓美国欲敷衍此主义以雄飞世界洵不诬也。
    ●第七期・通信
    ◎敬上乡先生请令子弟出洋游学并筹集公款派遣学生书
    某顿首远适异国昔人所悲良以人情风土所在殊异骨肉至戚邈焉离绝况复祖国阽危乃某等者，直蒙耻忍垢以寄人宇下外界刺戟动易枨触弥襟纡郁谁从解免乡关梦断能不伤哉，然某等所以ゎ被东来甯茹蘖啮荼弗敢有斯氵页懊恼萌归志者何所求求学耳，孟子曰‘为巨室则必使工师求大木’今某等虱处海外，日夕孟晋锲而勿舍。盖将搜罗海外之珍木奇材以供巨室中为栋为柱为栌为弋之用，且不惟木工而已，若金工若土工若石工有一不具具焉，而有一不精巨室即不能落成而有轮矣，奂矣之美观盖建设若是其难也，今中国老旧朽腐至於斯极将欲新之断非一手一足所能为力，其不能不有多数之青年子弟出洋留学明矣。入此岁来，东亚之风云，日益告急，而吾国之幼年少年壮年相率东游者，亦日益移壬癸之与辛丑倨淙耸，乃至如一与四之比例，进步可谓至速就各省并论江苏最多，即松江一府已多至数十人毋亦扬子江沿岸交通便利文明易於输入风气大辟之效欤往者福建有官派陆军学生数人，后无赓续者江西安徽本省自来无官费，故闽戆皖三省负箧至者不能盛，然合计亦近百人，有志之士，不可谓不众也，四川区域之广冠各省富饶亦不在浙下，而人数尚不足逮闽，非以山川阻深为之阂耶，云南於中国本部为最僻陋去岁之冬，始有官费生十人，自费生某实与之偕而长途婴疾遂尔委化殊可惨痛，兹续有李君伯庚，由浙江大学堂退校，自备资斧出洋，云南之有自费生自李始也，陕西一人山西一人广西二人贵州七人，此数省者风气号称闭塞重以交通阻隔，游学之稀亦固其所顾有数君子者以为前导闻风来者当未有艾河南官费生七人，悉数学陆军然皆为北洋官派，自费生只张君昏一人，河南之有张犹云南之有李，此凤毛麟角可为宝贵者矣。广东开港最先，且富甲禹域充其力勿论官费自费，可以挟重赀出洋者，其数必百倍於豫皖，十倍於江浙，乃据会馆去秋之调查只六十人，据今春之调查只六十余人，广东内地之文化亦可谓夭阏矣，此必在地之顽固绅衿以攻康梁之故并攻新学一吠百和摩荡成风以致东望扶桑群焉裹足耳山东无自费出洋者，陆军学生十人，乃北洋官费生也，派送速成师范之说，已於去秋传播海外，迟至今夏始决议官场之颟顸类如此，然闻人数至六十余人之多，倘所谓不鸣则之一鸣惊人者欤直隶官费十之四，自费十之六，三十余人中习陆军者又居十之四，朔方健儿好身手此其选矣，至进步之最猛烈风发云涌电激飚驰现精神於留学界者其湘鄂乎，各省官派学生，自来以湖北为多，湖南於戊戍之夏，陈宝箴为巡抚，招考出洋学生百人，寻以八月政变不果行，湖南之有官派自去年春速成师范始也，维时巡抚俞廉三有顽固名而何独於派学则否，闻管学大臣张百熙实电促之而地方绅士之开通者又能左右其间以故去岁之冬，又增派四年半师范生三十人，自费生之极贫不能支者，亦悉化为官费，已而湖北派西洋留学生三十，东洋留学生五十，是五十人者，皆楚产两湖经心二书院之高材生也，故今日湘鄂两省之官费学生连镳并辔称盛于一时向使各省尽如湘鄂留学界当不知若何蕃盛东京多一留学生即将来建造新中国多一工技师岂不美欤，至若吾浙江者，岁丁酉已有官派学生稽君伟汪君有龄二人到东学蚕业（汪君以病早回国稽君於辛丑年夏卒业回国）是为中国官派学生至日本之滥觞。翌年戊戍四月，遂有求是书院学生钱承志陈晃何帐甭绞婪宜木，偕武备学堂学生萧星垣徐方谦段兰芳三君东渡（萧徐段三君湘鄂人於壬寅三月卒业今充浙省营官）时抚浙使者为嘉定廖公寿丰，杭州知府为侯官林公启，林最热心爱国勇於办事，而廖又能俯纳善言，故能毅然为各省倡，然廖之为人拘谨自持不能有恢张闳远之致，故虽以浙中之财富而官派只有此数及廖以告病去，林又疾终于任，即欲求再派一二人而不得矣，绵历而至壬寅八月，浙江大学堂，及杭州府中学堂，乃始派学生十五人，入弘文学院普通科豫备入高等师范学校，今岁五月，又续有六人入速成师范科，综而计之自丁酉以逮癸卯七稔之间，吾浙本省之有官费生二十余人而已，自余或为南洋官费或为使馆官费或为四川官费，要亦不越二十人，今以人数比较，浙江犹能於留学界占第二三等位置者独赖有自费生耳，夫浙江之财富不亚于湘鄂筹余京饷认摊赔款数亦不亚於湘鄂而独於造人材筹学费大吏辄咨嗟叹息曰‘没有钱没有钱’承大吏之风旨者亦辄满口答应曰‘是！！是！！筹款子却是狠难的事’呜呼以吾辈之眼光观之其不急之务可省之款掷黄金於虚牝者殆不可算奈浙江无福至今日者徒令人回忆廖林唏嘘凭吊而不能自己庸有济耶，虽然官之有廖林特别也，非通常也，通常之官携妻挈子以来我兹土毋亦以我浙地皮之肥且厚其目的固自有在彼方并心壹虑以蕲自达其目的而乌有余力以为吾浙谋，故浙江之肥瘠惟浙江人自受之浙江之痛痒惟浙江人自知之浙江之悲风苦雨牖户飘摇，惟浙江人自绸缪之自补葺之此某等所为椎心泣血殷勤属望於我乡先生诸父伯叔也，夫一省之中，若政治若教育若军事若实业其於地方上之关系密切直如布帛菽粟不可以一日离经甲午庚子二创，则虽极顽蠢极龙钟亦应知悠悠万事无一事可以守旧而不得不就外洋练习以广义言之东京多一留学生即将来建造新中国多一工技师，以狭义言之东京多一浙江留学生即将来建造新浙江多一工技师，故我乡先生诸父伯叔而不欲与浙一任浙江之腐败溃烂折入於他人之版图而甘为其奴隶为其犬马也，则已若其否也，则必谋所以救浙者救之之策，则造就人材是也，造之之策，则出洋留学是也。出洋留学之说，丁戊之间颇足以耸人听，今则数见不鲜，等於老生常谈，我诸父伯叔将厌闻之。呜呼，此我诸父伯叔未尝於中外强弱之原理，列国竞争之趋势与夫吾浙江之何以危亡，何以图存一一深长思之也，夫日本一东洋小岛国耳面积之大只中国三十分之一，而教育界何以如此普及（男女自八岁始尽入学校读书，故全国壮年男女无不识字者乃至车夫使女亦能阅览书报）海陆军何以如此强盛工商业界何以如此发达（今年大阪开第五回劝业博览会曾游会场者当知之）至医学一科日人自谓已能迈英轶美凌义驾法，惟差不逮德意志，故至今由医科大学校官派医学士赴德留学者尚项背相望也，然则日本之所以强日本非能自强也，有多数之学生破巨浪冒惊涛千辛万苦，万苦千辛日夕预备其所以强日本之原料逮至归国而遂有以应用也，今综计东京之中国留学生，数可及千。浙江留学生数且逾百，不可谓不多，然试思以中国土地之大，人民之众三十年积秽之难扫（西人尝谓中国之腐烂达於极点，譬之牛棚豕阑积秽三十年不扫欲一旦扫除甚难此说得毋太谑，然中国人日居中国习惯自然相与俱化所谓入鲍鱼之肆久而不闻其臭，故中国人无自知中国之腐烂者若使游历外洋於其政治上社会上略略考察未有不自愧自厉自愤自恨自吁自叹信西人之说以为真然亦氵页稍有学问稍其见识，若在日本各埠华商虽居外国数十年仍於中国腐烂习惯未有改革。）仅仅恃有此数势必不足於用，且使中国大局危险不至如今日之甚，则某等虽心爱中国心爱中国一部分之浙江犹不敢冒昧造次涕泣呼吁於我乡先生诸父伯叔之前无如列强之逼拶日益加紧日人某谓中国存亡，所争只在此五年间，此五年间不兴迟则将无存理，哀哉，斯言为之毛发悚然，今东三省俄人未肯撤兵，新约要求殆将画诺，东三省既折入俄犭甯犬狺狺群起争食，瓜分豆剖其祸立见，各国於欲占省分，平日早厚集势力划分圈线，与政府订立不割让条约，而浙江则有英意两国先后订约所谓二重不割让之区域也，日本经营福建封豕长蛇，未餍其欲，更欲伸足於我浙，前年日人志贺重昂，曾著论昌言，欲英人让浙於日，今英日已联盟，密约之有无，未可臆测，要以近事观之，日人之视浙，与视闽直无所异，各报记中国事，辄於闽浙两省为尤详，前岁日本大操，各省皆遣官往，闽浙所遣官，日人接待有加礼，此非明证欤杭州拱宸桥辟贸易港，商务极萧瑟冷落，而日人之到杭者弥众，蚕学馆Ａ２教习前岛盘踞不去，武备学堂总办一岁数易，大权尽入总教习斋藤氏之手，学生只百余而日教习多至九人，更增设小队而日人为之尸，此其密为布置草蛇灰线略可寻索彼聋瞽乌从知之。嗟乎，朱明当阳之会倭寇扰我浙东沿海居民积缣钜傲餮成渠，今乃以欲我三十四千余万之方里入其版图，一千一百余万之人口登其奴籍，谁非国民其肯俯首帖耳投红日大纛之下哉，浙江之存也，惟今日浙江之亡也，惟今日勒马悬崖不足喻其险燃火眉上不足比其急某等漫游海外，见闻较切匪敢臆造危词，上渎清听良以天惨地黩雾塞云昏大祸临头为时匪远一旦地为人有某等无国可归将等诸犹太人之飘零无所终为异族所残杀而回眺加埽则已家产荡亡（台湾林称敌国富自台湾割与日本家遂中落是其例也）骨肉琐尾子若孙且永不得为上等人（英灭印度一百余年印人不得入议院充议员又不得学兵学今日本於台湾亦然是其例也）世世堕落泥犁地狱勿能拔，呜呼，某落笔至此心为之悸胆为之颤鼻为之酸泪，且涔涔然覆面不自知其何从也，虽然病垂危矣，而仍不能不求药，且正惟病危而求药益急蓬莱壶峤间实神仙不死药产生地某等负混洞司靡樱惟以病之重，且久需药无穷而求药之人有限，故必冀内地有人接踵纷来合大众之力入山冥搜而后捆载归国炮之制之以饮病者沈疴无几乎，立起此某等所以近颈企踵日望中国之多出洋学生而涕泣呼吁於我乡先生诸父伯叔者意亦在是岂不以出洋留学为今日救急之第一义哉，然而我乡先生诸父伯叔其不肯令子弟出洋为乡里提倡而於官费学生，又未为代谋者，此非顽固守旧视新学若仇敌也，亦非心肠冷眼孔小置一省公共之事於不顾也，某知我诸父伯叔心实有所疑，一疑留学生之讲自由平等无父无君也，夫已之自由以人之自由为界自由固有界矣，外国法律最严人人有自由权人人必守法律，所谓身体自由权思想自由权行为自由权靡不在法律制限范围之内，未有闯乎法律制限范围之外得享绝对无限之自由者也，至若平等之说虽共和如美利坚，未能行之，无他富贵贫贱固自有等其势不能平也，实则亦平权耳外国宪法，凡纳租税于国家之人民皆应享国家之权利非若中国官则隆然若帝天民则{艹尔}然如草芥此真合乎公理特暴君污吏为不便耳留学生讲平等自由於道德有何损坏，且平等自由与君父何涉若以讲平等自由为无君父，然则外国弑父弑君之案当层见叠出不绝於报章何以寂寂寡闻如斯也，外国人享自由平等之幸福不闻受无父无君之恶名中国人托自由平等之空谭乃加以无父无君之徽号异哉，此第一疑可破一疑留学生之造反也，夫造反必有据，今内地挟以为据者，驻日公使，蔡钧湖北署督端方之说耳，蔡端何所据，则以拒俄事，学生组织义勇队，预备赴敌耳，殊未知义勇队之事不过以东三省问题紧急，一时群发公愤作此声势一以耸动政府使有所醒悟而不致卤莽签押一以示武外人俾外人知我国势虽衰，士气尚壮未可遽肆脔割此设义勇队之苦心日本报於此事未尝反对至著为论说以相夸美不图竟以此触怒蔡钧端方也，蔡钧以去年孙吴之事，切齿痛恨於留学生，日思寻仇启衅，致吾辈於死地，端方以不能禁湖北学生界，恼羞成怒，切齿痛恨於湖北留学生，而并罪及全部此留学生‘名则拒俄实则革命’之说之所由来也，不然总监督汪於留学界之一举一动可谓深切著明何以无一纸电文蜚告政府耶，且欲反则竟反耳而何必托言拒俄是役也，满洲籍学生某实签名入队而义勇队章程又明明大书特书在政府统属之下也，特派员某某二人，赴天津求见北洋大臣袁亦冀其坚持东三省撤兵旧豫备战事耳（东三省问题如竟决裂必先自中国先与宣战而请英美日三国协助，如此则犹是中国为主英美日为客若坐视俄日开战一若此俄日二国事於中国无涉也，此则战后结果不可言矣，特派点欲以此说袁心直如青天叭赵不见谅拒而勿纳亦适成其为袁耳）焉有革命造反而作如此之举动者乎，留学生学问即浅陋智识即幼稚亦奚至倜寥舸耸堑诙疑可破二疑既破，某料我诸父伯叔犹有二虑一虑日本之氵┓绱笫⒁玻持是说者必鉴於十年以前，沪上东洋妓之多，而又习闻男女同浴之说，遂疑日出处岛国，淫风流行与郑卫之桑间濮上同，殊未知男女同浴，乃日本旧时陋俗，兹已申禁市上浴堂林立，而男汤女汤两室隔离，鸿沟显划，乌睹有所谓裸而相逐者乎，妓风何国蔑有，以日本论，学生之为狭邪游者盖鲜，盖日本学校学生，必衣校中制服，出入妓家有所未便，又妓家留客，必以客之姓氏报警察，凡在日本境内人，虽屡屡迁移，警察皆能知其行踪，无敢伪造姓氏者，以学生狎妓，大为学界上污点，为众所不韪，故日本妓风虽盛，独学生不虑其沾染也，且迩来各省同乡会既立，会内自治最严，苟有私德败坏之事，小则劝诫大则勒令回国，故虽越在海外，无父兄之督责，直较诸在家之有父兄督责者，守身尤谨，无他知自尊自爱自治，自治之与被治於人固有间也，至若叉麻雀吸鸦片中国之所谓普通学人人肄业及之者，留学生谢不敏矣，是第一虑可释一虑辫发之莫保也，夫拖辫之不足壮观瞻有害於卫生而生种种之不便人知之矣，然以二百数十年之习惯政府既未下剃辫之令苟可以留毋宁留之日本留学生有度置辫发绝妙之法，盖少剃脑后以减少其发，挽发於前仍作三结辨髻之承以簪作螺形隐於冠中，弗之见也，其有剃辫者大率不能忍日人之唾骂（日人称中国人辫子为猪尾或称豚尾又称半边和尚盖一半剃发似和尚也。）或於体操时因辫之障碍而受蹉跌损伤破额流血之苦不胜愤怒而遂放手一刀斩断葛根以为快然亦不逮十之五，不剃发者则靡勿用挽髻之法因有此法而辫之获保全者若大若小若粗若细若长若短，不知若干条是第二虑可释二疑破二虑释，然则我乡先生诸父伯叔，其亦可恍然於日本留学生，非如勹击吟眩不可教训如诬蔑者之云云，则宜速自派遣子弟宽予学费资以出洋为乡里倡（外省萆鹱拥茉谌毡玖粞д撸湖北如饶应祺中丞之子。湖南如魏光焘制军之子若鲴悖安徽如马玉昆军门之子广东如许应癸制军之孙此其尤著者也，此外如二三品大员子弟甚多不胜枚举。）而更百出方法于官款於民款务筹的款以充出洋学生经费以诸父伯叔之名位之资格运用手腕何所不可特一反掌间耳，彼湘鄂东省官派之多若鲫，何独我浙江而寂寞若是，官足恃则恃官官不足恃则恃绅绅不足恃将谁恃耶，且我乡先生诸父伯叔，亦应谅某等哀哀长鸣涕泣请命之意矣，夫以中国之常情论之，物少则见珍同业则相嫉今某等幸而捷足先已留学於此，苟为一人之私计，则自兹以往续有来者，皆与某等旗鼓相当竞争名利者也，某等亦何乐内地之纷至沓来增无数之劲敌顾某等绝不作是想诚不敢为一人之私计实有见夫今日之中国外有什百千万之幼者少者壮者纷纷出洋各视其性质所近自仞一门专心肄业中国将来永无可谭学问之一日即永无可以言保全之一日是然{卫足}言稍知今日之大势者必知之，稍明优胜劣败之公例者必知之虽有苏张之口不能夺是说也，我乡先生诸父伯叔其亦谅某等哀哀长呜涕泣请命之意乎，故乡异国天各一方，靡所贡献惟此热血附呈说帖数，则伏祈采纳临颖主臣无任企祷某顿首。
    ○谨拟款之筹策如左
    （甲）官费
    今官场方困於赔款，仰屋嗟贫某独曰官费，曰官费此所谓不识时务之谭也，省城武备学堂去有年官派头班学生出洋之说，五角六张卒无成议兹殆如云烟之消灭矣，呜呼，不解我浙江何以贫穷至於斯极也。官家之出入项款，棼乱莫能理诡秘莫能测，以臆度之浙江素号财富，当不在湘鄂东省下，咸同军兴之会皖鄂馈饣襄半出自浙，今即以赔款故，然如酒捐膏捐房捐钱粮加徵盐斤加价何至不足以相抵，何至区区出洋学生经费，而不能筹画，毋亦当轴者无意於国之存亡而我乡先生诸父伯叔，亦岂能辞其责耶，东洋学生经费大率每人岁需墨银四百元（墨银换日银或八折或七折以金磅之贵贱为差）每年能有款二万元即足派五十人矣，二万倍之即足派一百人矣，二万四万之款不可为不巨，然由官筹画谓以两浙之大竟，无可设法无可代谋此折枝不能之说其谁信之，侯官林启为杭州大守，首先提倡风气，为吾浙谋者甚至杭州士绅德之，为建祠於西湖之孤山，岁礼其栗主勿衰，甚至泣挽灵酾勿使去，於孤山之麓葬焉，葬之日士，绅白衣冠来会者数百人，杭人之所以报林至矣，今吾浙之官闻未有若林者，故必恃我乡先生诸父伯叔共同一致以与官力争於无可设法之中设法筹措一省之中，至少必有常年的款四五万以充派送学生出洋经费所谓官款者此也。
    （乙）地方公费
    时至今日，地方之瘠苦极矣，然犹有可筹之公费在，公费可分为两种。
    （一）通常储积之公费。
    （一）特别筹集之公费。
    通常储积之公费，其荦荦大者如善堂如各业公所会馆之贮蓄金如演剧赛会之贮蓄金（演剧赛会亦有临时募集会）皆是自余名色夥颐不可殚述，大抵各地方情形不同，每一地方，即有一地方之公积，特视用之如何耳今试以善堂论，堂以善名，谁敢倡议裁撤，但彼之目的，注重於养不注重於教孔子商治卫之策庶加以富，富加以教，子产以乘舆济人，孟子讥其惠而不知为政，今中国所谓善堂宗旨实不与孔孟合此庄周所谓“煦煦为仁孑孑为义”刻言之实太上感应篇文昌帝君阴骘文之薪传盖四书五经之精义早扫地尽矣，不讲公众卫生而惟施医施材之为急不兴工艺农桑而惟施衣施食之是务驯至游民愈多生计愈困竭善堂之力养不胜养至是吾不知董其事者复有何策以处此悲夫，彼刁衿劣绅窟穴於善堂而为鬼为蜮者固当鸣鼓攻之，罪在勿赦然使墨守成法罔知变通所以为地方谋者徒补苴罅漏不於源头根本上着想则虽实心实力款项，涓滴无所蚀岂遂足以告无罪耶，谓宜从今以往於堂中各项酌量减少其数而移此余款派人赴日本学医学工学农有医学而后施医局不至以庸医杀人也，有农学而后充公之田亩可以新法种植获利十倍也。有工学而后可开工厂收贫民而教之（黄思永于北京创办工艺局时当庚子兵燹之后，疮痍满地设局招收招收贫民教以工艺贫民均赖以得活近工艺局益加推广制造品亦益多矣。）施衣施食之事将无庸也，转移之间而利害得失之相反深切著明若此此筹款于善堂而实所以扶植之扩充之事之便利孰过是哉，至若公所会馆，及地方上演剧赛会之公积，则权自商民操之，非苦口婆心剀切劝喻之不可，然商民习俗恒以与萆鸾崮晌荣，故利用之亦甚易，此则神而明之存乎其人非某愚拙所敢知也。特别筹集之公费，无定则试举其例某在家时，曾闻绍兴有某绅创议收航船捐，以充学堂经费，盖绍兴至西兴一带之航路，船往来如织，例须纳陋规於县署差役所费不赀，某绅招航船户与约视其平日所纳陋规之数，捐十分之六七於学堂，而为之请于官，永远革除陋规航船户以纳赀既减，而又无虎狼差役之需索，咸大喜允诺，事垂成矣，未审何故卒罢议殆有为虎伥者作梗欤，地方上可筹之款如此例者多矣，至如何筹之，则又神而明之存乎其人非某愚拙所敢知也。
    （丙）学堂公费
    今中国规模阔大之学堂，岁需经费，或二三万，或三四万或五六万，而学额辄仅百人，或百二十人，极多至二百人止已拭平心论之中国此等学堂岁縻钜款四五年后，所谓卒业生其学问程度果居何等造成之材果适何用恐学生亦未敢自信也，矧迩者学界风潮，日益遒紧非被斥逐，即自退校，如吾浙大学堂，自丙申迄，今已逮八载（前为求是书院辛丑冬改今名）先后肄业学生，数殆近千，若杭州府中学堂（前为养正书塾辛丑冬改今名）自戊戍迄今，已及六稔，先后肄业学生数亦累百几见有一人领卒业文凭者乎，以故今日之所谓学堂一养老院而已一下宿屋而已较诸考八股策论之书院，固有闲矣。然以常年数万金巨款之学堂，收考学生，只有此数而杳杳无卒业期，与以数万金之款资送学生出洋，其利益之厚薄尚待智者决耶，今日本帝国大学校法科学生钱君承志吴君振麟工科学生陈君晃何君帐备叩壬桃笛校学生陆君世芬，皆昔日求是书院派送者也，而今或已卒业。其未卒业者亦翘足可待，惜当日只派送此数人耳，向使缩短其养老院下宿屋之经费而多派之，迄今日岂不於大学堂放五色之异彩乎哉，嗟嗟，往事已矣，可勿言矣，某愿我乡先生诸父伯叔，有握官立学堂之枋者，必於常年经费中另提一宗特别款专为派学生出洋之用，更删烦节冗以节省之费补其未足所谓学堂公款者此也。
    （丁）家族公费
    
    家族公费，则祠堂之公款是已，杭嘉湖三府少有数千户数万户聚族而居之村落，重以家族思想之单弱，无公共祠堂以为之机关，无公众产业以为之基本，故言家族公费，杭嘉湖三府，殆不足齿矣。以某所闻家族制度之最发达最完备者，其绍兴乎，自余若宁波、若台州、若金华、若衢、若严、若温处大都一族之中，必有祠堂，而祠堂中之公款虽多寡不一，要皆能供祭祀而有余，更有乡会试川资，其得隽者例得钱若干串，田若干亩，夫以山川阻深，风气闭塞之地方群鹜於策论，以中举人中进士为宗族光，欲变其习俗，良非易易，然亦思各地学堂云起学堂与科举势不两立，互相血战科举已渐有败衄之势，讵不闻政府欲停止科举乎，讵不闻辛丑之秋煌煌上谕奖厉游学并优予出身乎，中举人进士与游学卒业同为家族中荣显之一途资以公费赴试与资以公费游学同为家族中任恤睦姻之美意挹彼注兹畴曰，弗宜我乡先生诸父伯叔而自为家长族长也，则可以家长家族之意见与同族人协商之我乡先生诸父伯叔而不自为家长族长也，则可以个人之意见与家长族长协商之，总之乡里办事必恃有名位有资格以我，诸父伯叔之名位之资格特患不提倡耳焉，有提倡而无附和者乎，所谓家族公费者此也。
    谨拟派送学生出洋之目的如左。
    （甲）师范
    师范者学为师之模范也，日本师范学校卒业，得为小学校教员，高等师范学校卒业，得为师范学校中学校高等女学校校长及教员，师范学校之学科目，为修身、教育、国语、汉文、历史、地理、数学、物理、化学、博物、习字、图画、音乐、体操、外国语、农业、商业、手工、修业期限四个年，高等师范学校之学科，分豫科、本科、研究科，豫科之科目，为伦理、国语、汉文、英语、论理学、数学、音乐、体操，本科分四学部，第一学部之科目，为伦理、教育学、心理学、国语、汉文、英语、德语、法语、历史、哲学、言语学、生物学、生理学、体操，第二学部之科目为伦理、教育学、心理学、哲学、地理、历史、法制、经济、英语、生物学、体操，第三学部之科目，为伦理、教育学、心理学、数学、物理学、化学、哲学、英语、图画、手工、体操。第四学部之科目，为伦理、教育学、心理学、植物学、动物学、生理学、矿物学、地学、农学、哲学、英语、图画、体操，以上四学部，听生徒自择，研究科之科目，为伦理学、教育学、教育制度、行政法、社会学、哲学、美学、实验心理学、学校卫生、专科教育、儿童研究、教育演习、修业之年限，豫科一个年，本科三个年，研究科一个年，综而计之，五个年卒业，至入学资格，则必有中学校卒业之程度，吾国学师范者，必先入弘文学院，即豫备中学校之资格也，豫科本科研究科外，又置专修科，及选科，专修科之学科（一）物理学化学科，其目为伦理、教育学、国语、英语、数学、物理、化学、手工、体操。（二）动物学、植物学科，其目为伦理，教育学、国语、地学、植物、动物、生理、图画、体操。（三）为农学地学科，其目为伦理，教育学、英语、化学、地理、地学、农业、体操。（四）为国语、英文、专修科，其目为伦理、教育、国语、汉文、英语、历史、体操、音乐（随意科）（五）为英语专修科，其目为伦理、教育、国语、汉文、英语、历史、体操、音乐（随意科）（六）为数学专修科，其目为伦理、教育、国语、英语、数学、物理、簿记、体操、音乐（随意科）天文学（同上）专修科亦听人自择，各科修业年限，二学年二学期（一学期三个月）有以豫科本科研究科五年卒业为迟者，则入专修科或选科，选科者，於本科各学部中选择其科目而修之，修业期限三个年，惟选科生徒，无论选何等之科目，而不得不兼修教育学，此可见教育学为师范最要之点不修教育学者，即失为师之资格也，中国校长（一校之长中国学堂称总办亦或称总理）教员，能通教育学者盖鲜，夫中国今日尚无立大学校之资格，次之则立中小学校，而中学校之教员，必取之高等师范卒业生，小学校教员，必取之师范学校卒业生，故未有不先养成师范而可以卤莽灭裂设立学校者也，往者官绅不达斯旨於师范毫不厝意，今则图穷匕见百弊丛起矣，前车既蹶来轸方遒中国而不欲开学堂也，则已开学堂而任其腐败也，则已否则宜速派人来日本学习师范，吾浙官派师范学生今在弘文学院者，仅十数人耳，全浙之大而学师范者只有此数，吾浙学界永无放光明之一日矣，哀哉。
    （乙）速成师范
    去年春夏之间，弘文学院，添设速成师范科，讲义由翻译传述，故无庸通东文东语，教员大都为日本有名教育家，所讲於教育学及学校管理法为详，一星期间恒有一二日，由教员率领学生，至男女各学校，及幼稚园，察看考验限六阅月卒业，是盖为中国人特设师范之速，未有速于是者也，湖南首先派学生往，湖北广东继之而自费生亦往往厕列其间，更有九月师范，一年师范一年半师范，通称速成师范，弘文学院校长嘉纳治五郎（即高等师范校长）自去冬游历中国，归益以中国教育为已任，今春弘文学生，因事龃龉，同盟退校迫嘉纳氏改良学课，故今之弘文学课，较前为胜，入弘文者踵相接也。嗟乎，吾中国自有教育烦他人为我任我及今速谋所以能任者将来尚有自任之一日，否则行政权商务权路矿权既全入外人之手，将并教育权而亦不得自握则亦并土地而不得自有矣。夫至土地不得自有尚忍言耶，曾记上虞经莲珊氏，创议由各州县任派速成师范学生若干，略以缺之大小肥瘠为差，以浙省七十二州县计之，多则可至数百人少亦在百人以外，此种学生，每月需日银二十五元，以九个月计，每人需日银二百二十五元，以近日不低不昂之镑价核算，约合墨银二百七八十元，加以川资二十元，三百元足矣。知县缺即甚瘠苦，筹三百元，派送一人，尚非难事，其肥美者，如杭州之仁和，嘉兴之平湖石门，湖州之乌程归安，宁波之鄞县慈豁绍兴之山阴会稽，虽一县派送三四人，其所损亦只如九牛之一毛而於地方之利益则已书之不能尽言之不能穷有地方之责者为去思碑计为循吏传计何乐而不为此我，诸父伯叔为桑梓计亦何所顾忌而不与大宪协商赞成，此事乎吾浙欲各州县遍立小学校谋教育之普及，舍斯策末由是策也，最简易最平均最稳妥某等日夕馨香祷之鞠卺祝之。
    （丙）陆军
    
    陆军为中国急则治标之第一要着而督抚恒置之不甚厝意，此事之最可戒怪者也，昏梦沈沈鼾睡隆隆撼而醒之亦赖有明达之绅士耳，中国凡百庶政，青黄不接时犹可惜材异国，聘订客卿独军事则非同种同族人不可使之为将弁传所谓非我族类其心必异是已，今中国将弁，其能识字通浅近文理者，盖选Ｆ饺丈峥丝劬饷以外无学问，除游嬉赌博以外无事业，充其能力，且不足以平内乱，去年严州桐庐之役，赖武备学堂学生，率武备小队往，乃始克之，此其证也，今官场即不欲整军经武与列强抗然。所谓会匪土匪未动，则宜防既动则宜剿若如今常备军续备军循是不改防剿难矣，事机所凑万一有胜广者流搴木揭竿群起而与官为难云南临安府之覆辙可为寒心某等念切桑梓每一念及胆为之颤窃以为欲胜内乱必先整顿营制，而欲整顿营制必先储整顿营制之材，欲储材则必派陆军学生出洋留学，难者曰，南洋陆师学堂程度，在日本士官学校上，而吾浙之武备学堂，亦能与士官学校埒，岂必出洋留学，乃足宝贵乎，是说也。所谓知十而不知二五者也，士官学校程度，在日本原未达高点，士官之上有炮工学校，再上有陆军大学校，特中国留学生，辄於士官毕业生止耳。有陆军学生其得力半在联队成城学校习普通学，毕业，入联队，时称士官候补生，受特别之优待，与寻常之兵卒异，至习练劳苦与军事上之种种经历，皆与兵卒同一生之学问，千锤百炼实基於此，由联队入士官学校，毕业，复入联队时称见习士官，盖已负士官之资格，令实地学习也，见习士官三阅月，乃称少尉其有秩序也，如此南洋陆师学堂，各省武备学堂，能有是耶，然则派陆军学生为当派耶，为不当派耶，抑某更有一策，日本大学校工科毕业生，恒有自愿入联队以资历练者，今中国派遣学生，若已於武学堂毕业，实则可援斯例不再入成城士官两校迳入其联队或一年或两年，此则获益甚多，而收效更速，特中国留学生，向无此例，须与参谋本部商办耳，此例开而学武备之途益宽，吾浙其能为各省倡乎。
    （丁）工艺
    今之世界商世界也，实工世界也，日本以农立国向与中国同今则鸣煤酰由农国进而为工商国地球上农国，惟中国一而已以农国与工商国竞其何能支，故今日言派遣学生工艺一科又为急迫切要之事矣。日本留学生，数不下千人而工科中人，寥寥可数，良以工业一事，既非如师范之只学高等普通而止，又非若学政法者之精神活泼学陆军者之蹈厉发扬，益必具一种沈毅之性质，缜密之心思，而能刻意劬学者，乃始於工业相宜，此种人既不可多觏重以官私费学生，素不以工为重，等於形下之末务，而不屑措意，故至今工科中人，寥寥可数，此其原因也。迩者留学界上，渐渐知提倡工业主义，以某所知，兹方习普通学，而将来之希望采矿者，铁道者造兵学者，火药学者建筑学者已不乏人留学界之气风转移甚捷不图内地犹是闭化如此习见，夫外国工艺之精制造品之输入者，如电火之十色五光不可思议，如潮汐之千军万马不可遏抑而曾不有所感触愧厉奋发思得一当此，某所大惑不解者也，然某逆料我中国一般之智识，苟稍稍开明其视线必能注射于工之一点，何则盖生财之源在是也，日本学工大概可分为两种（一）专门技师（一）补助工手有中学校师范学校卒业之程度，入东京高等工业学校（校中之教科为染织科窑业科应用化学科机械科电气科工业图原科共六科，又染织科分色染色分科机织分科电气科分电气机械分科电气化学分科）或实业教员养成所（内分农业商业工业三所）於此卒业者，为专门技师，更进而上之，有中学校师范学校之程度，试验合格入高等学校，三年，入大学校，又三年毕业。得称工学士，是亦为专门技师，而技术较他校出身者为精，资格亦较他校出身者为高，惟修业年限，视高等工业学校，实业教员养成所，殆延长一倍，故若欲急求速化者，则毋宁入高等工业学校，及实业教员养成所也。至所谓补助工手，则有私立之工手学校，是校创建於明治二十一年，其设立趣旨，乃以官立学校，皆养成高尚之技师，而乏补助之工手，以供指臂即为工业进步之一大障碍，故是校之设，分土木、机械、电工、造家、造船、采矿、冶金、应用化学八科，以速成之方法，定修业年限为二年半，分学期为五期每期五个月，分学科为豫科本科，第一期第二期专修豫科，第三期第四期第五期，专修本科，入学之资格，有高等小学校，二学年之程度者，得入豫科第一年，能通算术代数（二次多元方程迄）几何（平面）三角术（计算迄）制图（平面立体）英语初步物理学初化学初步普通文者，得入本科，中国留学生，欲入日本专门教育之学校，辄以未先豫备中学校之普通学，以是为难入，工手学校之资格，独不必尽习普通，而惟以数学为最要点，某闻吾浙人之通数学者，以绍兴为多，次之则金华台州是三府者，必有无数可学工艺之学生，惜无人鼓舞之运动之，又或限於家境不能自有资斧此则恃我乡先生诸父伯叔之赞助矣，又有若铸印若装订洋式书面，若造纸若造肥皂若造蜡烛若造樟脑等，身入其工厂学习，或半年或一年，皆能卒业，惟不能日语者氵页豫备日语，至少六阅月，此则徒费时日耳，然并计亦只一二年，试较诸中国所谓‘三年徒弟四年半作’者，其迟速何如耶，某前言地方公费，家族公费舍派送师范，及速成师范外，盖必以是为宜矣，至若巨商殷户，思欲开设各种工厂，发意之始，且缓招股，而必先以派人出洋学习为第一义毋论子侄戚友，即素不相识者亦不妨资以学费，俟毕业归国而工厂告成，即可为厂中之用，今人动辄喜谭工艺开工厂而眼光如豆视线所注只及三尺从未闻有先自出洋学习或派人出洋学习者非依赖洋人即レ埴索涂冥行而颠仆噫中国工艺之前途正不知何如也。
    余若政治、若医学、若商业、若农业、若林业、若蚕业、若兽医学、若音乐、若美术、若邮便电信、若警察监狱，皆为国家至急需用之事，而以上甲乙丙丁所述，只及于师范，速成师范陆军工艺则以之四者按之今日时势实为急中之尤急而又宜有多数之人趋之若鹜乃能於内地有极大之影响焉，夫欲有多数之人，趋之若鹜，则非恃官费地方费学堂费家族费不可顾为全浙之总机关者，则我乡先生诸父伯叔负其责也，我诸父伯叔或居乡庙或处封或在水边林下境地不同要於浙江靡不有祖宗邱墓之感桑梓敬恭之谊，某负山无力填镉行睦杂书此殊乏条理，若幸蒙采纳见诸实行敢为浙江敬谢嘉惠倘竟不见谅指为妄谭，目为多事即罹谤ゥ良亦无瞢知我罪我其何有焉。
    右书为同乡会全体之意属孙君江东主稿孙君脱稿未半遽以肺疾入病院夏五匆匆返国兹续成寄刊书中词旨悱恻感人，读此而犹不心恻然以动肠一日九回者必其心肠纯以铁石铸造者也，所拟筹款方法及游学目的俱按切本省情形酌量出之不为好高鹜远务求切实可行，吾浙藉京内外达宦及退隐乡老其名位资格足以与地方办事支配者何啻百数是书有效果乎，抑无效果乎实一难决之问题仍俟吾浙人共决之也。
    
    
    
    
    
    
    
    
    
    
    
    本志附识
    ●第七期・社说
    ◎国魂篇（续第三期）
    ☆飞生
    ○第五节之续
    道德问题
    甚矣，我国民之精神病也，举国上下蚩蚩于肉欲形骸之苦乐，吾勿知而但默察其精神上，则实有无上之苦痛在其在近因之浅者言之，则政府不信用于国民使之自生亡国之感而又经济风潮横迫而来蚩蚩之氓莫知其然，而但呼天命之迫我故酿成此忧愁惨痛之气象者一也，虽然吾国民之精神病其遗传之由来甚远者也，试读古人之诗其精神勇壮而有万死不回之气象者百不得一也，其所传为名著者则无非忧愁感慨令人读之而叹息泪下，呜呼是盖并其快乐之气象而亦失之者也，并快乐之气象而失之，则无怪其坚忍力之日弱矣，坚忍力者非可以思想得之者也，所贵有实地之修养焉，实地之修养者何养其精神上之快乐而已，吾未见有精神病者而能建百折不回之大业者也，然则精神病之原因奈何吾不得不归之于宗教，宗教者精神之归宿处也，精神无归宿则必随外界之境遇以为转移，终日逐逐未有不病者也，病矣，未有不丧其快活之精神者也，吾闻商业学校讲师之言曰，英人之经略南阿而成功也，其功实原于商船上礼拜堂之钟，初陆疵（陆疵一商人也，经略南阿之发起人也，英人称之为经略南阿之伟人。）之至南阿也，为养肺病计也，使亚洲人而处此则将蹙蹙其容负负，其背而惟死之是忧矣，然陆疵至南阿见英国商业将来实有大希望于此，于是经略之雄心忽起，乃设大商会筑路开矿岌岌不遑遂以成今日之美果，夫陆疵以病身而能建此莫大之伟勋者，盖实由于宗教之观念强精神快活而气魄远大也，故商船上之礼拜钟实犹行军之喇叭与军歌也，然则黄白人种之强弱与夫中国人之精神病可以识其原矣，此为道德腐败之第四因。
    夫此四者，其原因积之於数千年以前积重因循以成此一种卑鄙龌龊顽懦无耻之习俗，自今以前其现象则若是也已矣，夫道德者随群治之状态而与之俱进者也，吾中国已往之历史如永静性者，然故道德方面数千年曾未见有改革进步之一日（天下不进步者未有不退步者也，道德之发达依人治而社会之发达依自然，我中国社会自二千年来固依自然之大势以日趋于繁赜而道德方面仍局促于家族，故昔时则道德犹可以统治社会及渐趋渐大，则统治之力益薄弱而道德益腐败矣，中国人尊古贱今之原未始不由是也。）及夫近数十年来泰西之文明触接日益近而自甲午丧师以还中经戊戍之变庚子之乱大势所趋激而愈烈社会之面目一新矣，识者且以此为中国进步之徵。呜呼，信如斯也，则於道德方面上，如上所述四者之中其必有一二改革进步也，不然则或有一二小社会能蹈厉奋发以求自进而自厉也，即不然则或于骄奢淫佚种种之恶德上稍减其一二也。嘻而孰知其洪流滔滔竟日下而不可收拾也，吾乃知自甲午以至于今姑无论政治上武力上生产上有奄奄日没之势，即社会上其退步之速实有不可思议者存也（余别有十年来中国之退步考）是何也，曰我尝求之于历史而得之，我国民之道德上于上四者所述而外有道德上之根本缺点一其事维何曰，丧失其民族的自觉心是也。
    吾今请与我国民论自觉心，则应别为三节，而以次叙述之。
    一、自觉心者立国之源泉也。
    二、支那国民与自觉心。
    三、丧失自觉心之原因。
    凡一个人立于社会之中而欲自有所建设焉，一民族立于世界之中而欲自存其生命，且保有其国家之光荣焉，则必有一种无界限之大希望以驱策其进取心使之无冬无夏以日奔赴于前途而不然者，则其人必其残废疾病不欲自齿于人类者也，其民族必其深山穷谷不能占世界地图上之一位置者也，顾此进取心何自而来乎，曰是由二方面其顺应而由正面发生者，则自尊是也，若曰吾国之历史如是其光荣也，吾国之人物如是其英雄也，吾国将来必其占世界上第一等强国庶毋负我祖之光也，其逆击而由反面发生者，则知耻是也，若曰吾国昔被败于某某一可耻吾国昔受辱于某某二可耻，吾国将来必其雪其耻，庶以伸吾祖之气也，由斯二因而吾欲如是吾欲如是之观念起，吾欲如是云者则希望之谓而进取之源泉也，顾此自尊也，知耻也，其观念又何自而来乎，曰是惟有自觉心之故，自觉心者自觉其我之为何等人是也，吾以浅近者譬之，人当中夜人静万籁岑寂鸡鸣一声，披衣起坐俯仰上下星月皎洁当是时也，必恍然若有悟吾其为何人欤，必自觉，吾身有一天职在必自觉，吾身有一希望在必自觉未来无极希望无穷，吾将竭力奔赴尚觉有歉然不足之感是，即所谓自觉我之为我之自觉心焉，故夫差之复仇也，使人呼曰夫差！必呼其名而告之者，所以提警其自觉心也，个人如是一民族亦然，惟其有民族的自觉心，故民族能自认其天职而民族帝国乃出现焉，若日耳曼人是也，惟其有民族的自觉心，故等是遇强者于此而辱之焉，其无者则思媚之依之以自保而其一则思阴蓄势力以抗之也，若日本是也，是故一民族而无自觉心未有能建国者也国矣，未有能立于大地者也，故曰自觉心者国家之源泉也。
    然则中国国民之自觉心，果何如乎，果其有也，则民族云者当以自建国家为第一天职而何以至今日，尚未有所闻也，然犹曰智识之未开也，果其有也。则自台湾既割以还政府之不足以保吾民已可概见而何以不闻其有所自为谋自为计也，果其有也则虎豹豺狼不食，其类而何以乃仇杀同种以为事异族之媒也，今夫自尊云者，自尊其国之谓也，而土地之大历史之久文明之早他人之所以编入史书教其国民启其雄飞之思想者，其在中国则一变为虚骄因循也，今夫土地之割首都之破同胞之残杀他人之所以立石建碑教其国民启其激刺之感情者，其在中国则一变而讠舀谀焉柔媚焉，呜呼，若我皇祖乎，皇考乎吾不知其以何因缘造何冤孽乃使之其子若孙不知于何年何月何日乃取其自觉心而亡之，而此重重河山泱泱贵种遂卒以此而亡国而亡种痛矣，夫孰使我至于此极也。
    顾吾今日又有中国死生存亡之大问题，一则中国人之无自觉心也，其为天然所困而未尝发达者乎，抑或特遭摧残零落而始丧失者乎，果其为未发达也，则吾中国将来为有望之国，二十年之后吾祖国必其出现于世界也，无可疑也。果其为已发达而遭摧零落始丧失也，则我中国为绝望之国二十年之后必其昏昏仍如今日也，夫所谓亡国云者岂必待流血数千里而后始得谓亡国云哉，但使十年而后报馆杂志即其多几百学堂学会，即其多几千而中国之亡必断钉绝铁其无望也，犹是今日之状态何者大多数之自觉心，既丧虽有神圣大哲无可为也，夫自觉心之果为未发达抑或为丧失与否以余今日之观察尚未足以判断，此虽然吾就吾观察已得者言之。
    据余昔日之所见与夫时贤之称述者，则以为自觉心者对外有竞争而后始发达者也，我中国昔日国势统一环处皆蛮族无与竞争，故局促于一小区域以内不知有世界焉，有能自知其为我国者，故自觉心之不发达根之于历史者也。又曰，自觉心者与地理有密切之关系，存焉，我中国土地过大交通不便深山穷谷守其老死不相往来之遗习者更何从惕以瓜分之惨奴隶之祸，日本以岛国故一受外力即能自醒支那之大已陷麻木不仁之病，故虽外力骤加而曾未有所动也，夫俄匈邻也，而且种相近。然匈人汲汲顾影而俄人则尚冥然罔觉则亦以土地之大而自觉心发达乃迟缓也，欧之有俄匈犹亚之有中日也，故自觉心之不发达根之于地理者也，夫兹二说也，岂不言之成理哉。虽然余窃疑焉，夫对于外而始知有我斯固然矣，然等是对外也，而有自觉心与夫无自觉心之分焉，有焉者其对外也，则有比较心焉，有竞争心焉，有则效心焉，其不然者则有讠舀谀心焉，有依附心焉，有曲从心焉，夫自互市以来，国势骤易其间能识五洲之大势者亦未尝无其人矣，然犹曰内地之士未知者多也，夫自甲午以来身受大创台湾之割旅大之租其记臆之而心识之亦未尝无其人矣，然犹曰屠戮之惨焚掠之毒，未尝有所身受也，夫自庚子以来流血千里伏尸百万其目击之而身受之未尝无其人矣，夫一国而至于兵败割地首都，残破同胞惨杀果其有自觉心焉，则未有不发达者也，且即使彼深山穷谷老死不相往来者未之知而沿海诸州，若浙闽两粤台湾之邻也，若直隶山东亲尝试之而得其昧者也，苟使此数省之人稍有人心，则风发云厉安在其不能举支那而兴起之小儿之遭鞭也，其初一二次未有不深以为耻者也，当此而不改及其再而三也，则习焉而不以为奇也。故今日而自觉心不发达他日未有再生之望也，且夫今日上而士夫有禄于朝者岂不知中国之亡迫于旦夕，而彼不能舍一二以为援惟思欲旅进旅退以终其身也，且夫今日中而读书之士有名于当世者，岂不知中国之亡迫于旦夕而彼不能舍其一二以为援惟思欲入山之深不复闻理乱当世之事也，等而下之以及夫富家翁岂不知中国之亡迫于旦夕而彼不能舍其一二以为援惟思买地于上海存款于外国银行以豫备犹太人之资格也，若夫更下之则见洋服者之有权有钱也，乃蹴杀同族以取悦之也，其第一与第二类者则所谓有典从心者焉，其第三类者则所谓有依附心者焉，其第四类则所谓有讠舀谀心者焉，若是乎，则吾中国之民族的自觉心，其为摧残而丧失之盖无可疑也。
    呜乎，若我皇祖乎，皇考乎，吾不知其以何因缘造何冤孽乃使其子若孙不知于何年何月何日乃举其自觉心而丧失之以思之，吾不忍言吾言印度，印度者文明之古国也，中世纪以来数经蒙古之蹂躏而姑安息于铁蹄之下焉，英人忽来以印人杀印人而遂举印而亡之以印杀印者，所谓丧失其民族的自觉心是也，然则中国之国情可得而言矣，方其始也，则固以人为力之未充困于历史地理之，故自觉心之发达甚迟，缓而武力亦孱弱焉，故一旦忽与外人遇则冥然忽为所蹂躏也，当是时其得风气之先而禀有自先天的自觉心，忽焉发达者则固未尝不极诚尽忠思欲光复旧物而归之于我焉，然而惨杀矣，败矣死矣，夫一民族之内岂必人人得而英雄豪杰之，况文化之未盛必欲责之，如今日强国国民之人人有自觉心焉，亦势所不能知，苟使此一二先见者能得志也，则向之所谓有曲从心焉者未尝不可一转而为第二等人物焉，所谓有依附心焉者亦未尝不渐转即有讠舀谀心焉，者彼见夫时势如此，亦可以转焉，而自警醒其脑质中之坏点亦可随天择之公例以渐消亡焉，今焉不然其脑质中之有坏点者乃反藉之以得志焉，其冥然罔觉者则能保其禄位者也，其旅进旅退抑或入厌世派者，则潦倒终身而仅保其首领者也，而一二奇特之士乃沈沦于最下层之苦境，若是乎民族之位置，亦既倒置矣。夫有讠舀谀心者所谓薰心于利禄而自丧其天真者也，自贼者也，冥然罔觉者不自知其有我者也，有曲从心者自知其为我而强自残丧之者也，若是者积之百年数百年日日而防之旦旦而摧之而曰自觉心之不丧失未之有也。（未完）
    ●第七期・论说
    ◎四客政论
    ☆愿云
    东海之上昆仑之下，有古来之大国一焉，其开化之期，与迦勒底巴比仑、埃及、腓尼基、希腊诸国相先后，而其衰也，较诸国为独后。虽至十九世纪欧西人种势力膨胀之时全地球诸古国扫荡殆尽，有名佛教所从出之印度亦已服他人之羁轭而东大陆一老大之帝国尚巍然独存为世界所注目，其建国气运之悠久洵非他国所能及者，然而如败咧兄古物形质尽存一度杖拨已消散而无余，盖自十九世纪之末年甲午一战庚子一战骤从一等之大国降而为无足算数之弱国，虽如雷腊星座中第十九星之变光星以六十一分时间从九等八七之大星减而为十一等二三之小星尚无此速率之比例也，不十年间而数千年之根柢殆尽亦奇矣。
    虽然当时之人，亦非尽冥顽不灵颓然见焚之将及，浸之将淹，而不以为意也。盖亦有痛哭者叹息者叫号者舞蹈者发狂热而不能自己者与夫逞压制者任屠戮者鼾昏睡者相角抗错杂於其间继而有为奸利相倾轧出主入奴朝秦暮楚之徒亦纷多并起卒之无所补救而底於灭亡，呜呼，彼之抱热诚者可悯也，饕昏虐者可恨也，沈玩忄曷者可悲也，作奸细者可诛也，莽莽亡国史中，抉レ探索多有可资后世之寻味者有逸史氏，尝得其四客政论一篇，其当日人士持执之宗旨约不出此，揭而出之亦足以见此古国末运之一斑，古国者何则所称为中国者是也。
    四客之言甲曰，中国者中国人之中国也，孰为中国人汉人种是也。
    汉人之为中国主人翁也，远之不能溯自黄帝以来踪迹已最明白，此无无大陆一片土而言文化乎，汉人发布之文化也，言制度乎汉人组立之制度也，言语乎汉人系统之言语也，风俗乎汉人化成之风俗也，而其社稷也孰得尸之山川也，孰得主之号令也孰敢布之权利也，孰敢侵之谁非黄帝之子孙有二心而敢以祖宗之产业奉人或为他人之所得而恬焉，若忘是狗彘也，糜烂其肉不足食也。
    故夫中国而为五胡人之所有者必夺自五胡人之手为契丹人之所有者，必夺自契丹人之手为蒙古人之所有者必夺自蒙古人之手为满人之所有者必夺自满人之手为白人之所有者，必夺自白人之手为日本人之所有者必夺自日本人之手，我中国之地，昔者有洪水之患也，而我自平之有猛兽之患也。而我自除之，有异种人别於我种人而称为蛮夷戎狄之患也，古先圣王亦已挞之伐之惩之膺之，犹以为未足也。著书而诏子孙，示来兹使知有夷夏之防，而异种人之不可腥膻吾土地也。夫洪水者一度治之而已足，猛兽者一度驱之而已Ａ３，惟夫异种人之与我种人也，则长相对峙，先王者既竭其力以戡定之矣，而无千秋万岁金石之寿，则以此责贻之允孙凡我今日皆若受有先王之诰命者也，为孝子乎，此之谓孝子为英雄乎，此之谓英雄为勋名乎，此之谓勋名为事业乎，此之谓事业夫自卫者人之对其一已之道德也，有国土而不能自卫则无贵有人类矣。
    是故忧国之士发其荡海水震天窟之大声而叫曰立国而不以民族为主乎，则以何者为主请有以语我来诚哉，是言国者非仅地理上之名词而含有人种之意味在其中者也，否则虽化其地为锦绣为宝窟於我种人乎，何有彼米国者，固世界兴盛之国也。然而人皆知其为白种人之米国，而非其土著烟颠人等之米国。呜呼，此特兰斯法尔之所以与英争而非律宾之所以与西班牙争与米国争也，曾我中国而乃不如特兰斯法尔非律宾耶。
    右之言，是发於生人固有之自卫心，复雠心而又荡之以近世纪蓬勃畅达之民族主义其对将来之欧美人而言自立主义是也，对现在之满洲人而言逐满主义是也。
    乙之言曰，今时势之所急者，白人也，非满人也。是故拒则拒白人为先，而拒满人为后抗则抗白人为要，而抗满人为轻，若见之未远，而徒逞汉满之一哄，满之未逐，而中国已折而入於欧人之手，此蚌鹬失策，而渔人得利之故事也。且以白人势力之来之巨大我中国方谋统一以抵御之不遑而先自分析之分，则势弱析则力薄其必为白人之所吞噬无疑也，夫十九世纪新兴之国，若德意志若意大利若日本孰非由分析而归於统一者乎，统一者顺时势分析者背时势时顺则兴，背时势则亡者也。
    且夫今之革命，岂争皇室哉，以民主主义之簸荡於一世，革命若成，亦断无能以一人而独居天位者，然则以一皇室让之满人而何害，但求其能变法致中国於强盛而已。
    且夫我种族之人，亦不必讳言，即言革命，岂是以言文明之革命哉，亦杀戮耳，掠夺耳扰害耳，其屠灭我同种也，与夫满洲人之入中国，屠灭我汉人者恐亦略相等耳，况乎所贵乎破坏者谓有建设之事之在其后也，若破坏之而不能建设则无贵乎破坏而还问今之能破坏而能建设之者谁乎，然则毋Ａ３不破坏而图和平之进步之为得矣，若虑人种之不同而未可立国乎，则亦不尽然，若奥匈者非双头之政治耶，亦恃宪法以相联络而已，凡国者固不必言民族国也，言法制国可也。
    右之说与逐满之言为反对者也，若今之号为保皇派立宪派者是也。
    丙客者闻乙之说而大不为然，怒目裂眦而起曰，夫立国而言民族则已，不言民族，愿满人为君而不愿白人为君，此至不通之论也，百思而不得其故者也，夫白人之文明非过於满洲人远耶，均之为奴吾宁戴体面之主人翁矣，且夫为满人所管领之土地，与其为白人所管领之土地，其治理之必不能及白人，可断言之，彼印度者，於已为英人所得以后，与未为英人所得以前，则后者固已胜於前矣，惟失者自主之权而已，且夫白人虽暴，蔑视异种，或不以人理待然，如今者满人屠戮新党之惨刑愁天地而黯日月，彼白人者犹以为过而动其不忍之心，盖不肯以屠戮兽类之道屠戮人类，此则号为文明国者尚不能不顾及人道而非若罗刹之满洲政府比也，又可以住租界者言之，夫住租界者，固已为白人所管辖之地，然而纳巡捕捐者，较之纳厘金与纳新名目之捐者何如耶，对巡捕者，较之对差役者又何如耶，人固有愿出内地而住於租界者，然则满洲政府权力所及之地，固有大可玩味者在耶。顾或者曰，中国而为白人所有也，恐中国人之不得为官，官者可以不学无能，而享殊荣膺厚禄，天下事为之之易而得利之厚，固无过於是者宜乎中国人之寤寐不能忘也。虽然使中国而为白人所有以吾土地之广，人民之众而白人之与吾风俗不相同制度不相习言语不尽通性情不尽谙度必不能不委托中国人以本国治本国，而彼但总挈其要辖或且为一方之藩服，如今日蒙古之有王苗人之有土司否则或为流官归西人之所派遣弃其今日习八股八韵之工夫改而习爱皮西提亦可以得志於一时又何必患作官局面为白人所搅散而祝满人以亿万年长有中国者哉。
    假而曰满洲黄色人种也，东洋人种也。固与吾相近，非若白人种之与吾殊异也，然果以此言为衡，则黄色人种，东洋人种者，何止满人，日本人也。西伯利亚人也，中亚细亚人也，西藏人也，土耳其人也，即所谓印度人也，巫来由人也，亦在亚州而与吾种类相近，一旦入而为吾之君而曰无不可者，则胡不悉除种界而奉全地球人类为一祖之说，谓无论欧美孰非吾之同种而又何劳分黄白种为。
    假而曰满人者，吾已奉之为君，彼白人者尚未为我之君也，愿若是直以一经服从为定衡而不论其当服从不当服从也，推此例则在满人宇下者不可起而抗满人在白人宇下者，亦不可起而抗白人彼庚子之役京津间居民媚外人之丑态又岂得而议其非也，何也，彼固已服从也。
    假而曰满人者，吾易脱其羁辖，若一为白人所有，则恢复之日其难，以是不若戴满人之为得也，顾今日者彼满人不以中国之产业日日割裂以奉彼白人乎，使长戴满人而中国者亦非满人之所有而为白人之所有，其不能恢复一也。故夫戴白人者奴隶也，满人戴白人而我乃戴戴白人之满人所谓奴隶之奴隶也，不愿为奴隶而愿为奴隶之奴隶则又何说之辞。
    故夫种不必别，而人尽可君言之，则何忧乎，亡国何忧乎，瓜分吾且闭吾之门高吾之枕安逸吾之心神悠游，吾之日月而以待英人之来法人之来德人之来俄人之来美人之来日本人之来前。
    右之说无廉耻者也，无气节者也，草投降表者也，插顺民旗者也，安所得而有此无人气之言哉，虽然以视者乙之说其相去固几何也，以丙之谱，破乙之说而乙直无辞，且试起而一视吾国人乎，其立丙说之旗下者，实已不知凡几，然则丙说又何足以为骇也。
    若夫丁说则不然，丁之说曰，今之言维新者，其自立名义，以号召天下，固曰将抛苦心洒热血以救此潦倒晦冥之中国，而扶之以立於强健光明之域也。然夷考其行，则或存弋猎之心而欲饱其欲壑者也，否则粉饰外观之邀名誉者也，即不然则又恣睢暴戾植其党以排击他人之党怙其党以吞灭他人之党者也，是故言独立者已之独立而非人之独立也，言自由者已之自由而非人之自由也，若是者其结局徒日相争奋吞并倾轧残杀已耳，又何有济於事也。
    所号为革命者又岂真以扶义而起恢复祖宗之疆土於他人之手，而复还之於一族之人，或且今日成功而明日称专制矣，即不然而或贵族占领之矣，即不然而又元勋门阀盘据之矣，以少数压多数不公道不平等之事或且变而益甚於吾民族果有何等之利益乎，彼印度之始亦尝言不得谓为吾除蒙古朝而独立矣，然其后卒自相屠杀或且引外人以夷灭，其同胞焉是可为我种人之一借镜也。
    夫一国之事未有不与其一国之之性质相肖者，我国人之性质，而果无铸良之法乎，吾恐今日者陷於奴隶之行，苟其可以出奴隶之界限也，而又将陷於盗贼之行，夫奴隶之行不可为也，盗贼之行又岂可为也。
    右之说，其虑深其思远虽然不善用之则高尚主义，厌世主义或将由之而成者也。以前四说综国人而分配之孰欣孰厌，何去何从此各视乎其人之性质与其入世之阅历及其学问之造谊而分未能以强同也，虽然欲算其立於四说之下人数之多寡，则固有法以测之，测之若何曰，从甲之说可以杀头从乙之说可以作官从丙之说可以睡觉从丁之说可以灰心，夫杀头者人之所忄锥灰心者人之所不乐也，惟作官与睡觉於人心最易投合故立於甲丁两极端之下者必属少数而立於乙丙之说之下者必属国人之多数。
    嘘嗟乎，浮云长没英雄事芳草谁怜志士心精卫有恨，岂真大海能填杞人多忧未有解人可索以是写数千年古国其一族人之性情史可也，后之览者，亦将有感於斯文。
    ●第七期・学术
    ◎政法
    ○叙德俄英法条约所载‘高权’及‘管辖权’之评论因及‘舟山条约’之感慨（续第二期）
    芙峰
    Ａｒｔｉｃｌｅ  ＩＶ  。
    Ｈｅｒ  Ｂｒｉｔａｎｎｉｃａ  Ｍａｊｅｓｔｙ  ｃｏｎｓｅｔｓ  ｕｐｏｎ  ｈｅｒｐａｒｔ  ｉｎ  ｃａｓｅ。  ｏｆ  ｔｈｅ  ａｔｔａｃｄ  ｏｆ  ａｎ  ｉｎｖａｄｅｒ，  ｔｏ  ｐｒｏｔｅｃｔ  Ｃｈｕｓａｎａｎｄｉｔｓ  ｄｅｐｅｎｄｅｎｃｉｅｓｅ，  ａｎｄ  ｒｅｓｔｏｒｅ  ｉｔ  ｔｏ  ｔｈｅｐｏｓｓｅｓｓｉｏｎ  ｏｆ  Ｃｈｉｎａ，  ａｓ  ｏｆ  ｏｌｄ；  ｂｕｔ  ａｓ  ｔｈｉｓ  Ｓｔｉｐｕｌａｔｉｏｎ  ｐｒｏｃｅｅｄｓ  ｆｒｏｍ  ｔｈｅ  ｆｒｉｅｎｄｌｙ  ａｌｌｉａｎｃｅ  ｂｅｔｗｅｅｎ  ｔｈｅ  ｔｗｏ  ｎａｔｉｏｎｓ  ｎｏ  ｐｅｃｕｎｉａｒｙ  ｓｕｂｓｉｄｉｅｓ  ａｒｅ  ｔｏ  ｂｅｄｕｅ  ｆｒｏｍ  ｔｈｅ  Ｃｈｉｎａ  ｏｎ  ｔｈｉｓ  ａｃｃｏｕｎｔ。
    Ａｒｔｉｃｌｅ  Ｖ  。
    Ｕｐｏｎ  ｔｈｅ  ｒｅｃｅｉｐｔ  ｏｆ  ｔｈｅ  ｓｉｇｎ－ｍａｎｕａｌ  ｏｆ  ｈｉｓ  Ｍａｊｅｓｔｙ。  ｔｈｅ  Ｅｍｐｅｒｏｒ  ｏｆ  Ｃｈｉｎａ  ｔｏ  ｔｈｅｓｅ  ｐｒｅｓｅｎｔｓ，  ｉｔ  ｉｓ  ａｇｒｅｅｄ，  ｏｎ  ａｃｃｏｕｎｔ  ｏｆ  ｔｈｅ  ｄｉｓｔａｎｃｅ  ｗｈｉｃｈｓｅｐａｒａｔｅｓ  ｔｈｅ  ｔｗｏ  ｃｏｕｎｔｒｉｅｓ，  ｔｈａｔ  ｔｈｅ  Ｉｓｓａｎｄ  ｏｆ  Ｃｈｕｓａｎ  ｓｈａｌｌ  ｂｅ  ｉｍｍｅｄｉａｔｅｌｙ  ｄｅｌｗｅｒｅｄ  ｏｖｅｒ  ｔｏ  ｔｈｅ  Ｃｈｉｎｅｓｅａｕｔｈｏｒｉｔｉｅｓ，  ａｎｄ  ｏｎ  ｔｈｅ  ｒａｔｉｆｉｃａｔｉｏｎ  ｏｆ
    ｔｈｅｒａｔｉｆｃａｔｉｏｎ  ｏｆ  ｔｈｅ  ｐｒｅｓｅｎｔｃｏｎｖｅｎｔｉｏｎ  ｂｙ  ｈｅｒ  Ｂｒｉｔａｎｉｃ  Ｍａｊｅｓｔｙ，ｉｔ  ｓｈａｌｌ  ｂｅ  ｍｕｔｕａｌｙ  ｂｉｎｄｉｎｇ  ｏｎ  ｔｈｅＨｉｇｈ  ｃｏｎｔｒａｃｔｉｎｇ  ｐｏｗｅｒｓ。
    Ｄｏｎｅ  ａｔ  Ｂｏｃｃａ  Ｔｉｇｒｉｓ，  ａｎｄ  ｓｉｇｎｅｄａｎｄ  ｓｅａｌｅｄ  ｂｙ  ｔｈｅ  Ｐｌｅｎｐｏｔｅｎｔｉａｒｉｅｓｔｈｉｓ  ４ｔｈ  ｄａｙ  ｏｆ  Ａｐｒｉｌ，  １８４６。  ｃｏｒｒｅｓｐｏｎｄｉｎｇ  ｗｉｔｈ  ｔｈｅ  Ｃｈｉｎｅｓ  ｄａｔｅ  Ｔａｏｕｋｗａｎｇ  ２６ｔｈｖｅａｒ  ｔｈｉｒｄ  ｍｏｏｎ  ｎｉｎｔｈ  ｄａｙ。
    大不列颠国及中国条约，一千八百四十六年四月四日，在蒲光铁搿里斯（Ｂｏｃｃａ  Ｔｉｇｒｉｓ）调印。
    大不列颠爱兰合众王国女皇陛下，中国皇帝陛下，两国间，互相调和决定一切之纷议，及保持亲善之目的，特派全权委员如左。
    大不列颠爱兰合众王国女王陛下，派香港殖民地知事兼司令长官男爵乔恩弗来雪士台维士氏（Ｊｏｈｎ  Ｆｒａｎｃｉｓ  Ｄａｖｉｓ）
    中国皇帝陛下派太子太傅，两广总督魁应（此系英文译音原文尚须调查）氏。
    右两全权大臣，各领有全权委任状，认上文所记之目的，是为妥当良好协定决议之条款如左。
    ▲第一条
    中国皇帝陛下之一方，欲保两国之平和，许外国人入广东市内，保其安全，该地方官不得抑制，已明白宣言，凡在约期内两全权所订之条款，又得便宜施行是已互相约诺矣，但在英国女皇陛下之一方，要求权利之事并非退让又放弃也。
    ▲第二条
    英国臣民，自今以后，确依前条所定，居住於广东市外附近之处，一千八百四十五年十一月二十日，由广东地方官通知英国领事，英国臣民住居之地名，约容七十户人家，在一定限界内保护其享有完全之自由，但彼等於江之两岸村落不存之虚皆得任意散步。
    ▲第三条
    中国皇帝陛下之一方请求英国女皇陛下将驻札舟山岛之军队，撤退协议既决，但此岛永不得让渡他国是为约束。
    ▲第四条
    英国女皇陛下之一方，凡遇侵袭者之攻击者仍出而保护此岛及其附属地，如旧可复为中国之领，有但此之约束出於两国民间之友好同盟，故虽以舟山之故，而军费补助金不要请求於中国也。
    ▲第五条
    因两国距离之远隔，经中国皇帝陛下之亲署，而领收本条约后，即将舟山岛交还於中国官吏之手，经英国女皇陛下之批准而本条约者，是为两缔盟国相互约束之证。
    西历一千八百四十六年四月四日，中历道光二十六年三月九日在蒲克铁搿里斯（Ｂｏｃｃａ  Ｔｉｇｒｉｓ）调印两全权大臣盖印。
    （以上译原本之大意）
    一物也让於甲让於乙本随所有者之自由，然第二条曰，此岛永不得让渡他国，则所有者已失其自主权而占领之张本已伏於此矣。
    附属地而指明界地尚属有限附属地而不指明界址实为无穷由理论推之，似附属地者不得广於舟山本岛也，然而舟山附近之附属地既可以保护为名则附属地外之附属地更何不可以保护为名。所谓附属地外之附属地者，则东西浙十一府皆可推而及之也，故第四条曰，仍出而保护此岛及其附属地。
    非我族也，而肯远涉波涛为之保护，其意果何居也，为我保护而一切费用可不取我丝毫其意又何居也（第四条有曰，军费补助金不要请求於中国也），不知当时订约诸公曾推敲及此否，而国民之读此约文者曾悬念及此否岂以约文中友好同盟一语而竟为其所蒙蔽也乎。
    德国占胶州湾而共讼山东为德之领土，法国占广州湾而共讼广西为法之领土，英国占舟山岛有不讼浙江为英之领土乎。我试质东西浙千数百万同胞诸君谁其甘之顾观於今日北京中央政府之委靡不振及浙江本省地方行政官之暗昧无知，而又观於西洋人取人土地之方法日以巧，所谓由蚕食而狼吞者（政治学报第二期，载有蚕食图狼吞图，颇足警醒，阅者试一取读可也。）恐为人领土之时期正在眉睫间也。当割弃之时而谋补救即如光绪十九年割弃台湾之役立一伯里玺天德而出於一战，则足多矣。其如无补於灭亡何天下事出於临渴掘井者必无济要当措置於机先绸缪於未雨，呜呼，今日何日瞬息千金耳。
    慎毋谓政府不护卫吾民无可如何也，吾试缩小以论之譬如盗贼蜂起地方官耳，目不及绅商士庶群策合力有自立团练以防卫者，此非今日吾国通行之例乎。今西洋人之侵入者，犹盗贼也，政府之不护卫者犹地方官之耳目不周也，吾人民谋自卫犹是群策合力自立团练以防卫之意耳。
    宝贵乎政府者以其能保护我之生命财产也，今既不但不能保护我之生命财产并欲以我之生命财产授送异族试思政府何人非犹是具四肢五官者乎，何为彼得享有如许之权利！！！吾人民其思之思之！！！夫政府之权利不得偏重也，不独欧洲学者若孟德斯鸠若伯伦知里诸氏，所宣言之也，即吾中国大儒若孟子者亦早明表之矣，曰君之视臣如手足则臣视君如腹心君之视臣如犬马则臣视君如路人君之视臣如土芥，则臣视君如仇雠中西大儒论旨略同吾人何不尊循先儒之格言而扫除末流之污染也。
    抑人孰无竞争之心乎，天下最足竞争者权利尔，欧洲人民之权利已战胜於十八世纪日本人民之权利，亦已战胜於明治维新之初独我中原大陆人民之权利犹沉沦未起苟使自今以往葬於欧洲异族之下，恐如落泥犁而不能望轮回者矣。呜呼，同胞诸君！！！其亦及时而起乎！！！其亦及时而起乎！！！有千百利於政府而无一害者也，至诚至忠莫过是矣，奉其正朔纳其赋税何不韪之有。
    昔日本幕府时代，而於洲各国订约，亦事事受亏，人民愤国权之日失痛政府之无能往往有奔走演说痛告天下之志士，於是各府县皆立会有要求於政府者有谋自组织者，兹录冈山县志士，当日警告同县人士之檄文如左（按日本有县无省，故彼所谓县者，犹是我所谓者也。）其题曰：
    ◎敬告同胞兄弟
    呜呼我同胞三千五百有余万之兄弟！！！＝＝呜呼我同胞三千五百有余万之兄弟！！！＝＝仰望芙蓉峰之高俯瞰琵琶湖之深山川之秀美邦土之可爱顾我同胞三千五百有余万之兄弟！！！＝＝仅饮食栖息於此耶，抑亦瞻彼欧美民权之伸畅国权之扩张而念及我日本之民权如何国权如何而不堪回首耶，故山明水秀不足以增我心之愉快景物清华不足慰我情於怡悦常觉忧郁塞胸怀悲愤贯心肝思之思之不禁潸然泪下也，呜呼，我同胞三千五百有余万之兄弟！！！＝＝兄弟之心情何如也耶。
    今者外国人逞其鸱枭之欲我辈人民中往往畏之不敢近，如鸦雀如儿童而卑屈之状，尤如奴隶改正条约之事件，尤未得彼等之承诺我国独立之体面何存，夫国家者活机也，非一手一足之力所能左右也，我同胞三千五百有余万之兄弟！！！＝＝各自知为国家之一分子而奋起精神终始贯彻，则天险可破金石可碎也，故集众智策众力奏请国会在政府自有不得相左之势国会开民权始伸畅民权，既伸畅何致国权之不扩张亦何忧外人之跳梁也。呜呼国会开设之时期至矣，今者时不可晚机不可失苟失此机会，则智者无所施其智勇者无所施其勇，我辈之生命财产终受制於他人之手又何事可为，故我辈奏请国会之大愿，当如饮者之求食渴者之求饮而不容自己者也。
    回忆明治初年五条之御誓文同八年四月十四日之圣诏，出於睿圣文武皇帝陛下之美德，千载之下光辉青史赫赫在人耳目，无待吾辈人民之赞颂也。但当时吾辈人民拜得圣诏之茔方以开设国会之期於今不远乃引领翘望杳无消息久而久之，终未见美举之实行固早知政府之粉饰虚与而望之实践力行者不啻望瞽者之能明跛者之能趋不啻欲梯浮云而登九天之高也，虽然国会者本系我辈人民痛痒休戚死生存亡之所关乃举而望诸政府作侥幸於万一之想抑亦迂远疏阔之甚者矣。是则我冈山县下，两备作三国三十一郡，一区一千七百七十一村，一百六町之有志者，宜自反自省自罪自悔奋发兴起以达开设国会之志而不遑焉，福冈县下之有志者已开共爱公众会结合县下之人民不日以开设国会之事建议於政府是实洞察气运情势之所归而以公益之事提倡自任者也。呜呼事体重大关系公众岂任福冈县有志者之独任存仔肩岂让福冈县有志者之独占美誉我五畿、八道、三府、三十五县三千五百有余万之同胞兄弟＝＝讵非同感同情，呜呼我同胞三千五百有余万之兄弟！！！＝＝果真同感同情群策力贯达此志俾民权之伸畅国权之扩张光耀我三岛岂非旷世稀有之荣耶，呜呼，仰望芙蓉峰之高俯瞰琵琶湖之深风光之秀丽邦土之富饶孰过於斯幸毋敝屣好湖山坐付他人，呜呼善哉爱国之精神美哉，独立之气象吾同胞三千五百有余万之兄弟！！！＝＝其勉之乎，其联袂而起乎。
    明治十二年十二月二十九日
    冈山县两备作三国有志人民
    欲治外交先修内治，此不易之理也，故冈山县之有志者，欲图国权之扩张先图国会之开设，欲图国会之开设先求同志之团体，盖以公共事业断非一足一手所能成也，必群策群力方能就绪此又不易之理也。故吾欲保舟山岛之治安不可不先图浙江内政之完密，欲图浙江内政之完密不可不先图浙江有志者之结合，然使我骤语东西浙千数百万同胞，如冈山县之有志者号如天下兴设国会固知吾东西浙千数百万同胞有退让勿遑也者，姑弗语此吾敢以省会府会县会市会镇会村会等以语东西浙千数百万同胞，此即日本所谓府县会及市町村会是也，吾闻暑假归国来自桑梓之诸君者，曰青年游荡子弟失业是无学校故也，盗窃纵横无赖流行是无警察故也，瘟疫流行无人不病是无卫生组合故也，店铺日闭富者渐贫是无金融机关故也，信息涩滞耳目壅蔽是无交通机关故也。
    曰学校曰警察曰卫生组合曰金融机关曰交通机关，凡此一切事业在省则纳诸於省会在府县则纳诸於府县会在市镇村，则纳诸於市镇村会。呜呼，人谁乐使青年游荡子弟失教者乎，人谁乐使盗窃纵横无赖流行者乎，人谁乐使瘟疫流行无人不病者乎，人谁乐使店铺日闭富者渐贫者乎，人谁乐使信息涩滞耳目壅蔽者乎，则何不早建省会府县，会市镇村会而使以上诸弊端得以尽祛之也。
    吾国士大夫挟巨资，来东视察教育者，已指不胜屈矣，自大学以逮小学校幼稚园，莫不参观备至，归国卒无所表见，不谓经费无着，即谓措置无方愚莫愚於此者矣，今而后敢正告士大夫之东游者曰，‘不如调查府县会及市町村会之组织之制度归国后不独立学校有方即其他若交通、金融、卫生、警察等事业亦莫不建设有具也。’吾知诸公骤闻吾语，有惊其诞妄而不实者吾请述其故。
    曰日本之所谓县者犹吾国之所谓省也，吾一省之中诸事未有能举者无他无组织与方法，故也，彼一县之内诸事毕举者无他，有组织有方法故也。而其组织与方法之条规皆议决於府县会及市町会且彼一县之收入款项非必超过於吾一省之收入款项，惟彼则生殖有方节制有道分配於学校警察卫生交通诸事业者在府县则谋诸於府县在市町村，则谋诸於市町村会而所谓府县会市町村会者又几经学理上之研究几经阅历上之推求而成者也，故曰调查其府县会及市町村会之组织之制度，则诸种事业之设施操之有具者矣。
    吾更不惮重复欲摘冈山县有志者檄文中数则以申儆於东西浙千数百万同胞，一则曰仅饮食栖息於此耶，抑亦瞻彼欧美日本民权之伸畅国权之扩张而念及吾中原之民权如何国权如何而不堪回首耶，再则曰国家者活机也，非一手一足之力所能左右之也，我东西浙千数百万之同胞兄弟姊妹！！！各自知为国家之一分子而奋起精神终始贯彻则天险可破金石可碎也，故集众智策众力组织省会府县会，市镇村会在政府自有不得相左之势省会、府县会、市镇村会开，而民权始伸畅民权既伸畅何致国权之不扩张亦何忧外人之跳梁也，三则曰省会、府县会、市镇村会者，本系我辈人民痛痒休戚死生存亡之所关苟举，而望诸政府作侥幸於万一之想不啻望瞽者之能明跛者之能趋更不啻欲梯浮云而登九天之高也，是则我东西浙千数百万之同胞兄弟姊妹！！！宜自反自省自罪自悔奋发兴起以达开设省会、府县会、市镇村会之志愿，当如饥者之求食渴者之求饮而不客自己者也，四则曰结合东西浙千数百万之同胞兄弟姊妹！！！商议省会府县会市镇村会之事是实洞察气运情势之所归而以公益之事提倡自任者也。五则曰吾尤愿东西浙之文人学士本号泣同胞警醒天下之义或撰为诗歌或仿冈山县之檄文刊印成册如阴骘文感应篇之随处分送尤愿邮送此间同乡会（请由杭州万安桥西白话报馆转寄）以便刊登本志布告於世临风祷叩无任企待。
    虽然当庚子义和团之乱，长江不保之信谣传内地，吾闻杭州有某甲者，其亲戚皆浙中之巨室也，乃结伴作避地於日本之计，作书托前浙江留学生监督某丙相地於东京神户间，讵知丙以此事商诸在东留学生某丁而丁颇不为然，於是丙亦不谓然答书致，甲晓以大义故某甲避东之役遂不果也，顾不仅某甲然，又有某乙者亦嘉兴之显绅也，挈其眷属避於长崎，若某甲某乙者吾固不怪其国家观念之薄，吾转喜其保全生命财产之念之深也，所误者不思保生命财产於无事裕余之时而思保生命财产於临难不及之日其谬一不思联合同省之人以自卫而思托命於外人，其谬二窃敢告若甲若乙之巨室显绅者曰，以吾国如是之衰弱不振以列国。如彼之贪欲无厌安免於兵甲午之乱，庚子之难皆在北方将来之乱必逮东南浙江讵能免乎，故有识者早知祸在眉睫间而燕雀处堂之喻已聒聒不休矣，苟使乘今日间暇之时无论巨室无论显绅群策群力以谋省会府县会市镇村会之组织，由此而建设种种新事业及新机关养成一省自立之资格俾外人无从置喙也，此为上策否则以浙江非乐土而适楚适泰亦早卜於今日间暇之时毋似若甲若乙者临难而逃为民先去徒使人心惶惑地方不靖也，非亦以巨室显绅者为一省之人民所仰望也乎。
    虽然，观於温州永嘉县而叹东西浙山川钟毓之奇气，未尝不留於今日也，盖闻永嘉县内，如遇地方官有悖谬过甚者，县之人能同心一德而使之去其位如遇人民蒙[C043]妄之咎於官吏者，县之人能同心一德而使之雪其冤伟哉，勇敢之气象美哉，共同之性质诚不让於欧洲国民之斯毕力脱Ｓｐｉｒｉｔ日本国民之大和魂也，吾愿永嘉县人士不局囿於一隅当推暨於四方务使此勇敢之气象共同之性质充塞磅礴於十一府七十二州县则何坚不摧何巧不拉诚不能引领於永嘉人士也，馨香祷祝旦暮期之。
    虽然以上所说犹仅对浙江一省人士言之耳，若东三省事件者实我四万万同胞！！！＝＝所关系也，然则东三省者乃我四万万同胞之东三省决非日本人之东三省也，由今日之现形观之乃我四万万同胞！！！＝＝反将切肤相关之东三省付诸不论不议之列，彼日本人者上自公卿下至厮牧三五密议者有之合群讨论者有之民间志士尤设对俄同志会总部於东京遍设对俄同志会支部於各地方鼓动民情振作士气殊觉发皇蹈厉而吾，则於学生军之解散无一处能继之者嗟乎嗟乎。
    曩者吾政府诸公以东三省事件之故，一方则受俄罗斯公使之要求无厌一方，则受英国公使，美国公使日本公使之警告不已左支右绌应对为苦既而日政府与俄政府开直接谈判而吾政府诸公才得一时之天君泰然耳根清净静俟两邦谈判之结局，方庆太平无事讵知俄人狡狯百出对於日政府之谈判未了对於吾政府又提起要求而日本公使又警告要求之不可承诺再告三告而不止，且英公使继之於是我政府诸公左支右绌应对为苦之状倍於前云。
    日俄谈判之结局，有曰终必开战，有曰终至满韩交换，呜呼满洲者中国人之满洲也，韩国者朝鲜人之韩国也，胡为交换之说出於日俄人之口交换之权操於日俄人之手岂非异乎，愿我四万万同胞闻满韩交换四字而沉吟深之。
    满韩交换者，何俄人则指定满洲日人则指定韩国俄人，若曰我经营满洲日人毋顾问我也，日人若曰我经营韩国俄人毋顾问我也，迨斯时也，英国德国法国岂能袖手旁观而不援俄日之例乎，势必至英国亦指定若干地德国亦指定若干地法国亦指定若干地而豆剖瓜分之局，讵非朝夕可定者乎，我四万万同胞之生命财产奚啻葬於薄冰悬於深渊犹不足以喻其危险者也。
    因论舟山条约，而不觉及於浙江之内治，因论浙江之内治，而不觉及於东三省之关系全局，语多庞杂文不成体，吾安得牵吾东西浙千数百万，同胞之袂曰而勿忘，舟山条约之祸媒更安得拊吾四万万同胞之耳，曰而勿忘东三省事件之大危。（完结）
    ◎实业
    ○日本银行事业之概略
    ☆烈客
    国民生计之进退视金融之通塞以为断金融之通塞，视全国银行之多寡及其资本之盈绌以为断泰西不暇证，请证日本，日本维新以前二三两替店如中国之钱铺，然无所谓银行也。其汇兑等机关较之我国之钱铺为尤滞明治初年始有设立银行之议，三年前总理大臣伊藤侯赴美调查银行事宜至美后询问财政知公债为金融（言金银之融通也）中必不可少之物只以风气未开，无从下手，徒於公函中时赞扬之时涩泽男为大藏丞（按当我国之户部司员）获伊藤侯所寄之美国国民银行条例一册，细加玩索即有发布国立银行条例之意，明年伊藤返国，主仿美洲创立国立银行会，明治四年适有废藩建县之举，政府向有太政官札诸藩又有藩债金札（如前明之钞票然）民间币制错杂殊形不便，至是拟由中央政府发公债券以易之，即名此公债券为金札，引换公债，夫以钞票易钞票名异实同当此诸藩初废民心未定之际，金札引换公债券殊难通用理势然也，无已欲招商设立国立银行使国立银行先以资本十分之六，向政府易取金札引换公债券，年付息六厘，复令将金札引换公债券，质之政府（其息仍偿之银行）由政府授以国立银行，兑换纸币，使为运用其余四成，则以现银存之银行，以备有持国立银行兑换纸币以兑现银者，由银行照兑，以期民间信用，故名此样纸币，为兑换券券，盖其意一面欲金札引换公债之不换券渐渐归入政府一面欲民间相习后以此券为可恃不汲汲向国立银行兑换现银庶於政府之金融得以周转而不换券可渐渐实行兑换也，议既定遂於五年春颁行国立银行条例於全国六年，有第一国立银行禀请开办，为日本全国银行之嚆矢，迨国立银行设立后，政府所希冀於民间者，民间竟不之应，至第一国立银行所领取之兑换券百五十万元，能流通於市面者仅三五万，余则皆高阁於金库中，而每日持券兑银者尚络绎不绝，第一国立银行，大为所窘久之不复能支，乃由该行之总经理向大藏省往商更正国立银行条例，将国立银行兑换券，定为只能向该行兑取政府所发之不换券，而不能兑实之银两斯例一设销灭金札引换公债之本意尽失矣，然第一国立银行赖以不闭六年废藩士之世禄给与秩禄公债，七年废华士族世之禄给与金禄公债法以八年间之秩俸为本制成债券给与士族按年领息不另给俸斯时之公债票据充溢全国。彼全国之纨裤向无职业今惟藉微息以谋生世胄之家不敷食用难免不将债券随时售卖以取快一时者，夫取快一时后难为活作奸犯科遗国大患在所不免，即不然而求售者众价必大减各世禄家亦难保无哗然鼓噪起不愿领受债券之举，政府於发给禄债之时固已隐忧於此，因密谕各地方官劝令有禄债券者可将各禄债券股开银行其法以所有之债券质之政府由政府如数给与纸币以作银行资本，至公债年息仍照例给与本人庶所厚而债券不致滥售世胄亦不致大哗众情翕然未及三载国立银行遂增至百五十三所，至政府所给之纸币，虽有兑换之名无兑换之实流行本觉其难以全国百五十三银行其所持以交易者无非此样纸币，故此往彼来毫无阻滞银行，既用之不疑民间亦遂相流通惟此样纸币只能行之国内外国商人固不能以之通融，此当时政府所以谆劝各商设立银行必在离商埠较远处所职是故也，查是时日本金银争输出於外洋者，亦属不少，然於极贫极弱之时能令全国金融顿裕，且使革去历久世禄者皆国立银行之功也，故以禄债券设立国立银行，实为明治维新中一最善最便之举，惟是金银外输纸币内溢日久必困识者忧之，先时伊藤侯主仿美制，设立国立银行之时，有谓银行制度非仿照英国流通兑换银券不可者，至是主张英制之说益众，当时之政府不换纸币颁行既夥，一时又无收回销灭之法，正在筹措之际主张英制者乘机而起，遂有设立中央银行之议久之附和益众，设立银行之议遂决，查日本银行资金取之於商监督授之於官为日本之中央银行亦即为销灭政府纸币发行兑换银行纸币之总机关，明治十五年六月，颁布日本银行条例凡二十五条，其首条曰日本银行，系有限责任，凡为偿还日本银行之债务起见，责义务於股东者，各股东之负担，当只以股本为限八条，曰营业上生有损失，於实收之资金已减若干，当审明事由将未收之资金中照已耗之金额，追募填充十条，曰自纯益总额中，减去股息外，所有残额至少以十分之一为限，当存为积定金，以备左开二项之用（一）补资金之损（二）补股息之不足十一条曰日本银行所营之业如左（一）将政府所发之期票汇票及商业上之票据等行贴现价贾之事（二）买卖金银块之事（三）以金银货或金银块作抵酌为给贷之事（四）代缔有特约互相交易之各公司银行暨商人等代为汇划票金之事（五）存款以及代为保管存储金银货珍贵品暨各种票据（六）凡以公债券政府票据与政府所保证之一切票据等作抵者得以酌行借贷作为流水交易及常期借贷之事弟其金额之多寡利息之厚薄俱当由正副总裁理事监事等随时协议申请大藏大臣认可十二条曰日本银行除第十一条所载之事业外，以下所开各项，以及他种事业，俱不任意关涉。（一）不得以田地房产及银行股票与各公司股票作抵贷金於人（二）不得对本行之股票任情作贷并不得买收本行股票（三）本行不得充各种工业公司之股东并无论直接间接俱不得与各种工生有关系（四）除开设本店分店之出张所时，应行置买房产外其他之各种田地房产俱不得由银行买回自行作为产主十七条曰，日本银行置总裁一员，副总裁一员理事四员，综理一切事务外，可加置监督四员，或五员焉。二十条曰总裁於每半期中，当招集股东，开通常股东总会一次，以上七条除第十一条中之第六项外，余与普通银行无甚悬殊固浑然一普通商业银行也，然其第二条中有日本银行除东京设立本店各府县之都市设立分店或出张所外，遇有欲与他种银行缔结交易特约及设立出张所之时，得以直命日本银行相地设置之语，第六条曰日本银行股东，当经大藏卿许可后，方得作准第十八条曰总裁副总裁俱以五个年为一任，又总裁当降敕任用，副总裁则由奏请任用，而皆不得以任中兼任他职，第十九条曰理事选於股东总会，由大藏大臣任命之，每任四年监事则选於股东总会，而以三年为一任云。又理事任中，俱不得兼任他样银行公司之职，二十一条曰大藏卿当将派监理官，驻蛉毡疽行，监理一切事务，二十二条曰日本银行於各地分店出张所，及一切特约之营业处所，所有随时之经营状况，至少以一月为限，当具报於大藏卿一次，以上五条为日本银行直受官家监督处所亦即为日本银行与官家权限分任之所其第五条曰日本银行股票用记名式，不得於日本人以外，互相买卖。第十三条曰视政府之便利，得以直命日本银行，经理国库款项，以上三条为日本银行异於他种银行之处，至据十四十五两条，日本银行得以发行即日银票与银行兑换纸币是为日本银行特权非他样银行所得企及又查日本银行，当时治十五年创立之始，资本金仅千万元，分五万股，每股资金二百元，嗣於明治二十八年八月十七日，日本银行股东大会议决后，呈经政府许可，加资本为十五万股，合金三千万元。又明治二十一年七月三十一日第五十九号敕令，改正兑换银行纸币条例第二条，日本银行，当照发行之兑换银行纸币，准备金银货币及金银块於行中，以便他人持纸币向兑，又於三十年三月法律第十八号，改为准备兑换银行纸币之金额中，不得将银币及金银块过於总额四分之一。又三十一年七月三十一日敕令第五十九号，二十三年五月十六日敕令第三十四号，日本银行，照前项於备有实在金银发行兑换银行纸币外，准其将公债券，大藏省证券，及他种确实票据，与商业期票等，向大藏省作抵，增发兑换银行纸币八千五百万元，第此八千五百万元中，以二千七百万元为销灭，明治二十年一月一日以来政府所发行之国立银行纸币额，仍不准将增发银行兑换纸币额，过於八千五百万元之数。二十一年七月三十一日敕令，日本银行见有市面紧急，不得不增加流通货币之时，准其呈经大藏大臣许可后，於前二项发行之兑换银行纸币外另将政府发行之公债票，大藏省证券及他种之确实票据与商业期票等作保，增发兑换银行纸币若干，仍令照增发之额，由大藏大臣随时议定税则，遵则完纳发行税饷，第所徵之税，每年不得百分之五，明治三十二年二月九日法律第五十六号，日本银行据兑换银行纸币条例第二条第二项，以相当之保证发行者，其发行之纸币额当以每月平均之数为准，每年按万分之百二十五纳税，其遵照政府之特命而发行者，贷出时或以长年千分之十计利，或利息不及千分之十，或全不收利，出贷於政府及其他处之款，准其於增发额中，照实数控除，以免纳税义务。又按日本银行定款第九十条日本银行，每日应将兑换银行纸币之发行数交换数及准备金之增减数等制成出纳日表，以翌日午前十下钟为限，申之於大藏省，每一星期应将该星期中之发行数，制成平均发行表，以下星期之第三日为限，申之於大藏省，并将该星期之平均发行表，登於日本刊行之官报中，以广为宣告，此日本银行发行发兑银行纸币之大较也，至制造纸币由大藏大臣制成图式，发交日本银行，转交官立造币局印刷，制成后将所造之数，及造成之式与发行期日等，申请大藏省揭示晓谕，一切费用则由日本银行负担，凡发行兑换及检查赝伪兑换破损纸币等各种方法与办理之顺序，俱由大藏大臣酌定后，知照日本银行遵行此经理兑换银行纸币之大较也。今按日本银行无论官款商款，凡存储於行中者，俱无丝毫之利，至出贷之款项，商则计利者为多，政府所借与受有政府特命者，或无利出贷，亦时有之，至其中之事务分经营生业经理国库两大部其经理国课部中分收纳营业税地租政府票据公债大藏省证券与一切政府作证之票据等课经营生业部中分汇票（有内国汇票外国汇票二种）贴现（内国票外国票二种）存款交易零星存款贷借抵质汇划保管存储出纳现金等课内则有大金库一分储藏金银铜纸等币为四所周以铁轨，制极坚固另有会所一供银行总会之用，货币标本场一陈列内外各国之古今货币，而於我国之宝银为尤详，有检查纸币所一检查破裂汗秽之各种纸币，用机器空穴后，另有查号所一将穿穴之旧纸币，查对根簿复令校对者阅无讹，后方集数呈请大藏大臣临行督毁，其郑重有如此者兹据昨年年终报告，日本银行创立以来，仅廿年有奇，而其年中出纳至百四十一亿一千三百二十八万余元，发行纸币十九亿三百二十四万余，执事五百九十八员，分店及出张所各四，代理店二百七十三所，其能握全国之财权而无微不至者非经营之完备不克臻此也。顾日本行银为日本全国国中之金融总机关至对外国之金融机关，则非日本银行所能兼也，而於是有正金银行之设焉，查横滨正金银行，创自明治十三年，集资六万股，每股百元，合金六百万元，嗣於廿年七月颁布横滨正金银行条例，以该行为有限股分公可，直受大藏省监督，与日本银行同，惟日本银行之正副总裁由敕奏任命，正金银行则总经理一员，经理员五员以上（随时酌定）俱由股东总会时公举，弟於举定后禀请大藏大臣认可耳，其任期以一年为限，遇有经理违背条例及定款之时，大藏大臣得以下令改选，且遇有紧要之时，大藏大臣得以命日本银行副总裁兼任正金银行总经理之职，至总经理与经理人之一切职权，详载定款，不得逾越，故其组织较日本银行为严至其营业查正金银行条例第七条第一项曰，汇划外国款项及其三联单事，第二项曰汇划内国款项及其三联单事，第三项曰贷借之事，第四项曰各种存款及保护存储之事。第五项曰将汇票期票及各种票据贴现与代行收取现银之事，第六项曰交换货币之事，据此以汇划外国款项为首项则营业之主旨所在已可概见至不得以田地房屋作抵，不得以正金银行股票让与外人，与日本银行绝无稍异，惟发行纸币与发行银即银票，为日本银行特有之权利，虽正金银行，不得稍假今我国上海天津等埠曾有正金钞票而不知此等钞票在彼国中万不能行，且正金银行以此种钞票发行於我国商埠虽亦经彼国领事认可而照其国中法律言之不过为一种取携方便之票据耳不得谓之纸币也，何则纸币为国家特权发行之物必照国家币制颁发，今正金银行所行之钞票制造为日本人货币为墨货币为墨西哥银贺（非日本货币）流通在中国界内无论世界何国从末有此等货币者（汇丰华俄等所行之钞票皆是）有之，则一种即日银票耳顾即日银票在英国有一种即日银票之银行为英国国家所准其发行，即日银票者舍此即即日银票各银行亦不能擅自发行以银行而有发即日银票之权，则虽无毫厘资本亦能开市交易徒手经商难保无倒闭欺哄之弊，此银行之所以异於钱铺与至正金银行之资於奉有条例之前，当明治二十年三月经股东总会决议，呈经大藏大臣许可，增募六万股，合旧资共一千二百万元云。
    又按日本自明治五年，发布国立银行条例后，至九年国立银行增至百五十三所嗣於明治十五年创立日本银行，又数年颁行国立银行处分法，令全国国立银行满期后，俱改为私立股份公司银行，二十三年二月定国立银行纸币通用期限，以明治三十年十二月九日为限，限后不得通行，又按各私立银行，当开张之始，俱须以资本金之若于成，存之日本银行，向日本银行支取兑换银行纸币若干，携归应用，其余则作为该私立银行存於日本银行之存款，凡国中之汇划等各银行，皆由日本银行分划，而日本银行即将应行划增划减之数，向各银行之存款项下拨还，日本银行之兑换银行纸币得以流通於此亦末始无裨焉二十三年八月颁行普通银行条例，及储蓄银行条例，二十九年四月颁行日本劝业银行条例，及农工银行法，三十年三月颁行台湾银行法，三十二年三月颁行北海道拓殖银行法，至於今其全国中之普通银行，凡八百二十八所分行二百八十三所，又兼业银行二十二所，分行五所合计一千一百三十八所，若各种特别银行除储蓄银行百零七所外，余俱未详而其金融之发达可以和矣。
    ◎哲理
    ○希腊古代哲学史概论（续第五期）
    ☆公猛
    ▲第二
    意大利学派
    意大利学派又名毕达哥拉士学派伊阿尼亚人对外界之美而易於感动，故其所究研自倾於外界之现象而为物理上之说明。今日之物理学，其滥觞也，意利人为独利亚人种其运思也，常在於抽象的事上有千古不移之大法在其中者以故，毕达哥拉土学派为今日道德及宗教所由始。
    毕达哥拉士
    Ｔｙｔｈａｇｏｒａｓ（５８２  Ｂ，  Ｃ―５００  Ｂ，Ｃ）
    氏为亚伊阿耶群岛中，晒麻士人也，博学多智长於天学及数学为西欧近日言天言数之祖，然其传记怪诞支离多不可信或说氏常游希腊、埃及、腓尼西亚、亚比剌亚等国，受埃及僧侣之教为不诬云，其设教也结盟社似教会特其组织隐秘严密迹涉猜嫌，故时人多忌之於道德上格守严恪主义财产共有不许食间带妻又设种种戒律以范围之以不得人民之同意发愤去苦罗多放浪异乡而没。
    氏以为宇宙自‘数’而成数始於一由一成万遂有奇偶奇数有定偶数无定天地万物皆由此一定一不定即一奇一偶参互错综兼流并时而成者也，吾人之能知物由於物有数及比例之，故而吾人精神之组织亦与宇宙同其源而为数所成者以故万化之源匚┐耸而一又为数之本数之文云。
    氏既以定不定之对峙为贯通万物之本根由此遂生世界种种之对峙约而言之，厥有十种（一）定不定（二）奇偶（三）一多（四）左右（五）男女（六）动静（七）曲直（八）明暗（九）善恶（十）方形长方形以此种种对峙演成世界毕氏之学说如此，较之从前学者其眼光所注更上一层矣。
    宗教及道德上氏之意见
    氏深信宇宙间有一神焉位於最高点以指挥宇宙自有始以来至於末劫永远存在永远继续者也，肉体与灵魂本相对峙得数以为之结合深以轮回之说为不谬。
    氏於道德上以未来之赏罚为目的，以敬神守法爱国信友至诚中庸诞登彼岸为依归，虽其施教不立一定之原理，然以数为主崇正义论报，偿开科学研究之端绪要於此乎基之。
    继氏而唱其说者，为西派晒氏，爱披沙氏等，柏拉图虽祖述苏格拉底然私淑於氏之学说要亦不鲜也。
    较之伊阿尼亚学派，则彼采演绎法而此用归纳法，彼以形而下可见之物为万有之元，此以形而上抽象之数为万化之本其缺点所在，既谓世界万物由奇偶明暗等对峙而成，然其对峙果何若，以何因缘而此种种对峙樊然杂阵欲求统一而说明其本源基础之所在，则有埃黎亚学派在，固此派之所进步也。
    ▲第三
    埃黎亚学派
    此派以所住地得名，在南伊大利，而为希腊之殖民地，其学说有敷迹毕派之痕，或谓即毕派非无故也。然其阐明靥逦┮徊欢平等一如之理要非毕派所能及此派开祖虽为芝诺芬尼氏，然发辉而光大之，则巴弥匿智之功也，继巴氏而起者为隋那氏美丽洒氏等。
    芝诺芬尼  （Ｘｅｎｏｐｈａｎｅｓ  ５７０―Ｂ，  Ｃ  ―４９８  Ｂ，Ｃ）
    氏生於小亚西亚，及长移居於南伊大利，教授学生或谓氏匮桥抵ヂ，德之门人，然不可考矣。
    氏反对於当时之宗教以谓神者决不具人之形性，若具人之形性其数不可不多然神者独一无二至尊无对者也，其不具人之形性亦明矣。
    据亚里士多德之言，氏以统一为主义，而唱者神者唯一唯一者神也之说，然神果何若唯一果何若，不可无明确之解释。
    於是巴弥匿智起而讲明之。
    巴弥匿智Ｐａｒｍｅｎｉｄｅｓ
      （５１５
    Ｂ，  Ｃ）
    氏为埃黎亚学派中智德俊秀之人也，希腊之俚谚如巴弥匿智，盖以表智德卓绝之代名词也。
    氏代巴氏之神，以‘有’其说曰，世界唯‘有’而已非有者无又不可考意，盖谓有之外无物有之反对非有不仅无可有之理，且无可考之事据在也，氏又解释有曰，有之为物恒久不变无始无终而常现在既非曾有又非将有以曾有之有非有将有之有亦非有也，有又不生若有生是，是即为有若为非有不能生有有之始生要不可见有又不灭若有灭时即为非有，然而非有有不能变有之灭日要不可知有又不可分割，若可分割则入於彼此之中者必仍为有若为非有必然不能入手有中以为分解，有又不变不动平等一如诸差别相有皆无之以有之外无有一物可使之有也。然非如亚诺所谓亚摆罗若无定限者本体充盈自在圆满无依乎，此无待於彼若无定限，尚未圆满有与思想又无差别若为无有不能思想若有思想即想即有入思想中构成思想除有之外并无一物约而言之，则有之为物无始无终不生不灭不可分割永不变动平等一如自在圆满而叵朱端枷虢缤獯瞬⑽抟晃镎咭玻其所说精辟奥赜自在完了希腊上代抽象的思想不可不谓於氏大著其进步矣。
    是后其弟子隋那氏又用辩证法攻击反对者之论旨，而发见其必不可通之点导诡辩学派之先路，美丽洒氏，又以为感觉上之事为不可信以作怀疑派之先声。
    此派发见原理於宇宙万有之上，确立一元论之基础，否斥万有之成立以感觉上之事为不可信於希腊，后日哲学之发达，固大有阅系者也，然偏於主观僻於想像，要亦有所不免，且万有与一元之关系如何，何故迷罔之现象入於吾人之感觉上，不就此细为说明，此其所以成物理学派之反对也。
    断岸千仞碧，下有寒泉落。
    道人挥丝桐，清风转寥廓。
    飘飘襟袂举，冰纨不禁薄。
    紫烟护丹霞，双舞天外鹤。
    ◎历史
    ○最近三世纪大势变迁史（续第六期）
    ☆大陆之民
    ▲二十世纪之小影
    夫十八世纪之末，十九世纪之初则世界国民均注眼於内十九世纪之末，二十世纪之初，则世界国民均注眼于外，故社会主义结果时是世界政策吐葩时也。
    实行世界政策之唯一无二关键秘诀工商业海运业殖民业是也，奥国外务大臣哥教司克氏曰，十六十七二世纪为宗教争乱时代，十八世纪为自由主义胜利时代十九世纪为民族主义时代，二十世纪则缩万国若比邻登黄白于一堂水陆并进奇正兼备世界大竞争之时代也，旨哉，言乎斯诚眼光如炬者矣。
    吾何以证之，不观夫德意志乎，观其地图者见其一方则邻于怨毒郁结之法奥，一方则邻于虎狼之俄罗斯，故其立国手段，惟军事扩张为世界冠然其他方面，则常注眼于二十世纪世界之大势徒知讲民族主义不可以立国机锋一转乃奖励其工商业膨胀其海运业发达其殖民业以取世界政策之方针，其结果遂至富强几为世界冠焉，若美利坚，彼非素称不侵人尺寸土以孟鲁主义立国者乎，今则一举而并布哇再举而合非立宾，彼固非以贪版图充阔为事也，盖豫知二十世纪为工商业之中心点在太平洋及支那之沿岸而先造其根据在也，若英国则数百年来所执之自由贸易主义，今则一变而为保护主义豫画阔步世界之奇策矣，而俄罗斯则排除财政之万难而举全力於西伯利亚之铁道以开辟世界之新路发挥久藏之天产，盖二十世纪者果以发展国力为绝大问题也，其势之来一泻千里诚足令人骇观哉。
    案世界政策，日本渡边国武著论说于太阳报，洋洋数万语，蓬蓬勃勃如朝暾如春花，光怪陆离，今人骇汗然，其主脑亦不外是耳。
    ▲社会之幸福
    社会之幸福二十世纪之战利品也，现今欧洲各国外既主张国力，而内则栽培平民如护名花，无敢摧折，吾试以平民主义之胜着约略言之。
    以富制武力者平民主义于世界第一着之胜利也，以劳作制富者平民主义於世界第二着之胜利也，第一着之胜利于十九世纪既收其效果，第二着之胜利於十九世纪之末二十世纪之初社会之方面一大变而遂收其效果。
    吾羡兹好运遇吾不免忆二十世纪以前之历史，谚曰黑云之中有太阳噫信然哉信然哉。
    以富制武力者何吾再三烦渎所言之商工业发达是也，以言武力则凶狠耐战之俄然不免藉实业以养其哥萨克兵而如花如锦之法兰西不免俯首鞠躬以募公债于平民铁舰横绝四海之英吉利而财权全握于庶民议院，故二十世纪之平民遂发世界之主人翁噫可敬哉。
    以劳作制富之法，遂开平民中之平民之幸福试问昔之手胼足茧求一片面包於腐败空气中而忍受资本家之呼吓者，何今日资本家反揖之上座耶，盖工商业愈膨胀而国愈富而一国劳作之势力愈超上乘而社会之进步如骏下坡不可阻抑此亦必至之势奚待多言哉。
    （第一）於社会占多数
    凡平民於社会占多数即其势力之原因也，试于铁道旅行卜之，夫上等乘客之数几何，中等乘客之数几何，下等乘客之数几何，而下等较中等多百倍，较上等则多千倍，此亦可见一般多数也。
    （第二）多数之团结力
    有多数之团结遂有同盟罢工之盛举而初创，凡上中等社会多冷笑之，至今日屹然成立为社会之大势，彼等之位置诚不可侮哉。
    （第三）教育之普及
    学问上之专卖权由少数社会夺去，而彼等多数之劳作者岂必毫无学识者耶，彼等有理解之演说，有明晰之杂志，有新闻纸有学校奋身跃起于浊波之中发挥其自尊自重之气象教育力之移人性格甚矣。
    （第四）於政治上之发言权
    所谓得步进步者平民社会之大目的也，凡彼等於政治上发言权之扩张力，始则干涉于市邑町村之政治，继则干步于郡区府县之政治，而终则国家之政治遂占得发言权矣。二十世纪之初，英国国会投票，有劳动社会代表者久之，则各国平民皆效之而政治家亦多赞成之依赖之而今世所为政治家者群为劳役者之代言人而已。
    （第五）发言权之实行
    发言权之实行，见之于英国职工同盟大会，其总员百二十五万人，代表者五百人，以订定八时间勤劳条例遂显平民之大势焰自由党多赞成之，以其变动如推急潮谁能抗之。
    （第六）社会上之位置
    制武力者平民也，制富者平民也，制政界者又平民也，而于智识上亦然，彼等者真社会之主人也。
    附录造时代之英雄
    ▲欧洲世界之明星张伯伦
    张伯伦者，二十世纪新英国政界之明星也，彼以扩张殖民取世界政策之方针，故下手於南阿战为小试，抛几亿万之军费，遣二十余万之大兵，然发起时世界多反对之而经营既久卒乃成功，略述其略概，为我国民取法焉。
    维多利亚女皇即位之前，维廉四世之朝，伦敦达娄斯街之寒微家，第一子即张伯伦是也。彼生而精干，事事不干拜人下风，故幼时已露锋芒，八岁肄业於甘拔惠儿小学校，热心向学每居上席，屡作惊人事师长多惊叹之，九岁入配施女士经理之宗教学校女士之热心尤主张平和时乃与诸生组织平和会而未来南阿战争之发起人张伯伦第一赞成之，遂握其最上权翌年移家于哈蒲利市复入学校而遇校长亚萨琼逊氏大为感化，氏真为张伯伦开智识之键也。今日犹称颂不止焉，稍长入伦敦犹尼维西豆施克儿学校，张伯伦长数学法语博物学，十六岁遂辞学校生涯入职业工场。
    十八岁入螺旋商会，而长理其主权时，适父友开一商会，而张伯伦乃主张同商会，以保护其利益。
    张伯伦今日政界之明星昔日实业界之大伟物也，彼经理商会未数年，渐事膨胀，始则承理矿铁当时所制螺旋业一日凡二百万以上之机械先则输出于亚美利加，每年获利四千磅，内部经营既裕遂注眼于外部，开拓贩路，此即养成他年殖民大臣资格之实验学校也。
    张伯伦果实业家也，而眼光则直注于教育于工场旁乃开日曜学校，已则偷闲以任教员之职，而尤严谨好演说每无人焉对镜习之，虽一动作之姿势务以合格为止，年三十三选为市参事会员其名乃特显於社会，而张伯伦之希望不在市参事会员，而在教育运动千八百六十七年，乃著“宗教教育分离论”设“慈善学校”由彼之热心运动而名愈震千八百七十三年以众望遂推为拔敏普哈市长。
    张伯伦之政治思想所谓先天的也，彼于实业界上忽发一种政治改革心小试于社会，即今日急进社会主义是也。
    当时拔敏普哈市人仅十八万无一实业学校无一学校寄宿舍无一美术馆无一公园，道德败腐，社会困苦，传染疾病死亡者年以数千计，而张伯伦则以大胆作改革案，实行之集千万磅之市债以为改革计，设卫生部改良道路，整顿通信机关，无料图书馆慈善学校美术馆实业学校建筑公园，及运动场，仅三年间遂为英国第一之市场，而工商业之进步如潮流急进由此烘动此市长遂为公民推上舞台。
    而市长之政事的快腕忽映于中央政治家之眼辂慈培利乡以其成功报告于帝国之首府，而莫屡格兰施敦滑确得等诸名流始注意于张伯伦非常赞叹之曰，惜哉。蛟龙厄於泥涂乃以牛刀割鸡肋，至千八百七十六年，选举国会员张伯伦被举遂出现于英吉利帝国之政界。
    而多数舆论悉热心欢迎之，当其排闼直入满议堂之视线直注於张伯伦之一身而首相皮康施福适居于贵族席，傲气逼人忽见张伯伦来忽诧曰“君奚为而来此”炯目直视而张伯伦则不从不容衣寻常之衣一目缀眼镜，笑答曰“予亦偶然来此”，虽然当时首相骄慢中表出倾倒之景亦令人想见矣。
    张伯伦既被选于国会而好主张平民政治，故一动作多以取下等社会之便利经意而同僚多反对之。彼亦冷嘲曰议院者不过政治家之剧场而已，翌年乃辞国会出，而倡国民的自由同盟为发起人而格兰施敦诸君子，益敬仰之。千八百八十年，组织第二内阁，格兰施敦遂以张伯伦任通商大臣之位，而张伯伦政治的生涯乃渐入佳境矣。
    千八百九十二年组织第三内阁，以爱兰自治案，张伯伦与格氏意见反对，复辞职组织统一党，居于民间者十年千八百九十年为殖民大臣，遂以南阿战争小试其帝国主义手段，欲知所实行帝国主义之真相请诸君一读其开仗时之演说。
    “发扬英本国及殖民地之爱国心是吾最大之目的，为精神上之结果也。而达此目的之道有二，即帝国之防御及帝国之贸易，然行此实际不外扩张领地排斥异族使我国民世世保守此国旗而已。”
    观此则张伯伦真不愧为二十世纪新政界之明星，而英国世界无比之国权亦由此无上之主义膨胀发达，而若军威不二之俄罗斯德意志平和共治之法兰西美利坚无不含有此一种性质焉，然当英之牺牲杜国以利已也，凡杜国之同情者皆以彼为人道之公敌，虽然优胜劣败强国荣弱国亡理所然也，势所然也。徒呼人道奋空拳不特二十世纪不行之，虽千百年后进步之进步之世界未必行之谚曰虎狼当道以力敌之，我胜则食彼肉，彼胜则食我肉，张伯伦果参悟是理者也，故俯仰天地而不耻为二十世纪之主人翁。
    ▲西半球政界之伟杰罗斯福
    千九百一年之秋时维九月，电光莹莹於拔亚陆博览会场，大统领麦荆尼被刺于途，而罗斯福遂升亚米利加合众国大统领之职，时年四十二岁。
    罗斯福起于何起草于野，彼生于纽约市，父以实业及政治家闻，而罗斯福则冰生于水而于政治界眼光愈钜焉。
    罗斯福初名晒特儿，年十五肄业于哈拔脱学校，幼而素弱年十七而身体乃发达，入大学自短视而热心运动好与同学角力，偏长于动物学而读书务博教员，每曰彼之求学如热渴思水同辈中，如彼者诚廖廖如晨星焉。
    千八百八十年，卒业于大学校，授法学士位，乃巡行西部诸州，而进犹携蒲儿他克英雄传记偷闲读之，噫彼亦英雄传记中之一人也。
    罗斯福出学校，乃执地方厅役务三年，深求地方自治之制处于腐败之极点，热心攻击之矫正之以示其敏腕后於敏洲利小作勾留，登山狞猎旁涉文笔，聊慰心身，又续出华盛顿为内务大臣试验委员，更至纽约任巡查登庸试验委员长，再归华盛顿转任补海军书记，当时美西二国之平和破，互开战端罗斯福乃直起募义勇兵自任指挥官，于是彼之声威乃脍灸于美国一般七千六百万人之口矣。
    罗斯福弟兄皆为实业家，而彼则长子。千八百五十三年，与南部名族之美人亚沙勃绿女士遂结婚，有子一女三当时颇享家庭团聚之乐焉。
    彼颇嗜文学在美国大统领中称巨擘焉，富有著述公众大喝采，若美西战争日记，及诸著作久传诵於世界，文才如斯诚可为拔群者矣。
    夫罗斯福乃富勇气具热肠之人物也，能于政海之浊流中矫然独出起身于丛脞一跃入大统领官舍，遂开成功之门户，若彼者诚可谓亚美利加全国之代表人也，而彼后来之事业更不可限量此仅具其凤毛麟角也。
    ▲现今发明界之泰斗爱祈圣
    氏生于千八百四十七年春寒料峭，二月十一日扬呱呱之声于北美之天，家贫而父饱学，故彼于家庭教育颇完全也。毋为小学校教员，而于小学校之生也，仅二月，惟读书于家而已，好读牛顿原理论，休谟英国史原本罗马史，凡有关于制造及机械书，皆为彼癖好，年十岁读琶敦氏郁虑病之解剖而其智识如积薪沾火始发万丈之光焰。年十二，乃自营生计，为铁道列车之役，彼则时备书报杂物以饷车客，获有羸余，是购新书读之后复于线路之西端特脱路易市创新闻杂志，籍铁道电信之便以通警信，即以归车陈其报纸于停车场售之，阅者见纸上登载异常之事件灵通之消息惊其事业而实不知何人所创办也。
    年十五乃负其学识，扩张新报制度自行印刷出版，置其印刷所于列车之货车内，复于货车内考究实验化学，一日于实验中失磷素之小量火焰货车，同僚遂禁止其新报及科学之出版。
    於是乃舍兹而学电信术为铁道部内电信局执事，以偶然之失策同辈大生冲突，复忿然辞去时乃南亚之战争日烈遂赴敏菲施转至路易西威儿，更至但奥利安斯，为电信技师，于是遂发挥其发明的应用的能力违纽约改良电信器，稍稍知名愈奋勉研究电信术，彼犹以研求实学为事，由实验化学不注意，失硫酸再免职，而彼终不衰电信成功之志也。
    年二十四，于奉职纽约之大电信局，以改良电信之筹画，说于主人，其计之第一着，为复电机械即同时于一线上发二电信也，提出此议，后人多以妄想者嘲之，然彼二十七岁时其复电机械之发明卒成功。
    翌二年组织四重电信大惊动于电信界，改府认之为专卖特许品，至今彼所得专卖特许权，凡四百余种，爱祈圣发明界之事业，亦奇伟哉。
    彼于电信制造外，复制室内电灯，孤光线电灯，留声机械，活动写真种种不可思议之构造遂造有今日之电气世界，若彼者诚现今发明界之泰斗也。
    ▲欧洲之敏腕君主德意志皇帝
    德意志皇帝维廉二世，欧洲列国现时之君主中，最足称道之人物也。盖世界历史中最足称道君主中之一人也，彼之光彩如聚千珍万宝五色陆离令人眩目，彼之价值又善变化，若由宫人描写则全然宫庭之皇帝也。若由新闻记者描写则全然纸墨上之皇帝也，若由政治界上描写则全然政治舞台之皇帝也，若于军事界上描写则全然沙场百战之皇帝也。噫，维廉二世如泻地水银，如幻灯令人不可捉摸一言以蔽之，乃知识博大才气纵横眼光闪闪压倒群雄之人物也。
    皇帝之良善高雅气质，美术文学之趣味，反对于传大壮观之嗜好为父帝之遗传。彼之爱海军好户外之游技，发挥学术思想，乃母帝之遗传也。由父帝以得德国人最美之遗传性，由母帝以得英国人之特质由两国人种之美质调成最美之性格加之以乃祖维廉一世承良将之资格为造成皇帝人物之要素，不特此也，尚有一大注意处，即皇帝入国立学校与平民子弟同游同学，此时代诚造彼为英雄之时代也。
    皇帝即位之时，德国之统一仅经过十七载内治外交颇多困苦，而彼乃围绕于困苦中得政治之秩序，遂行平和政策，虽老练政治家不能过之。
    当皇帝即位之时，德国固抚有欧洲第一完备之陆军以一战排万难，固军人社会之热望也，是时多以功名心诱惑之使务军事，而维廉不欲以自己之功名困苦苍生卒舍战争尽瘁于平和政策，而世界莫不叹为至大幸福焉。
    未几退铁血宰相虽然彼之黜俾斯麦也，世界大诧异之诽笑之，而不知大有机关存焉，彼深知德国之建设全以俾斯麦一人之力，苟俾斯麦亡，则欧洲之大战争必起，故豫黜之以彼之退隐乃造独立之德意志为小试苟有列国干涉，则俾斯麦尚优游安在老政治家不难再飞出于政坛，噫其用心良苦矣。
    当其既退俾斯麦也，其为国民指导之精神愈炽乃扩张海陆军改革政治建设学校，凡学业艺术无不经心南船北马复事旅行足迹所到处行演说描图形赋诗歌，至是除社会党无政府党外莫不以精干英伟属意于维廉二世。
    而彼之大劲敌有二，一为皇帝之德，他即皇帝之才也，尝于南阿战争英国失策时，彼乃向南阿大统领古鲁家发一片祝电，然伊并未有与英国冲突意也，惟对弱国之人民发起同情耳，而由此祝辞遂惹英国之恶感情，噫，此即以个人之美德延出劲敌者也，而类此者更不胜枚举焉。
    以才招劲敌者演说也，维廉之雄才伟略每发挥于演说上，然才气多而经历少每以出言受世界猜忌，而一般舆论大冲突之此以才败者也。
    然至今，经营既十余载，而其缺点乃渐次改正，维廉者真二十世纪君主国之铮铮者也，对内为国家之中心点，对外为国民之代表，其理想其力量非国家名词上之代表，真实之代表也，不仅一国之代表，近世君主之代表者也，古来之国家为君主专制之国家，十九世纪之国家为民主专制之国家于二十世纪而调和此二大主义者，非德义志皇帝者其谁耶，彼真为君主新时代先驱者也。若帝皇固伟大帝皇也，若个人亦伟大个人也，帝国之建设者，塞西儿陆慈一度谒皇帝大倾倒之芝刺司脱王莫儿康亦谒之，叹曰如德意志维廉真具有英雄资格者，若於近世选举英雄当选者非彼其谁哉。
    ▲探险界之快男儿施丹娄
    人间到处有青山埋骨母庸觅故乡壮语曾为探险男儿写生哉，施丹娄年十五遁走于祖国之救贫院，尝曰“予若不欲蹉跎则无论何事不可不先动”则真彼成功之纪念碑也，初为纽奥利司町商家一小使，（施丹娄商家姓也，主人爱而为养子故仍之。）千八百五十六年之顷，凡三十余年间，彼乃如活动写真，出现于世界而彼之历史分三段，第一段为军人生涯，次则为新闻记者，最则探险家之生涯是也，乃依次叙之。
    南北战争之际，彼以养家之关系，遂投南军，於琼司敦将军麾下，不幸为北虏，一日乘守兵之隙脱牢屋潜归故乡，为利拔传儿商会之书记，未几复为海军，至南北战争阑，彼遂发航海之思想一度碇泊于地中海，试小亚细亚冒险旅行，以受土人之奇辱，质于土其其政府乃博大胜利。
    一千八百六十七年，是伊生涯第一段至第二段过渡时代，然身尚任海军员之职也。为纽郁儿克海刺儿特通信员，以通信之灵警受望外之喝采，复率辂特纳夫维亚军入亚皮西虐为海刺儿特从军记者，以报告迅速记事精祥，其声名遂轰动于一时。
    千八百六十九年八月十七日夜，忽得海刺儿特社主之子懈谟施确儿氏电曰“君能渡亚非利加一探利蒲维杜斯敦氏之消息乎”。盖利蒲维杜斯敦氏，昔由泥罗之水源欲探出黑暗界后，则查无消息施丹娄耳是语疑霹雳一声，然彼欢喜之心脏已如潮而忽上忽下乱拍不止。
    望年一月，彼卒易旅装，以新闻记者之资格，着探险家之途，充远征队施令官率白人二，亚拉比亚译员一役，人六十一车一马二驴马二十七，军械用器凡六顿余，千辛万苦战猛兽战疾病战饥寒战土蛮，至十一月二日达彼目的地犹祈圣访得利蒲维杜斯敦氏，吾不见彼当时之状况，吾读彼（利氏搜索始末）其言曰予始遇颜色憔悴之利氏予心乱跃予无言予直奔拥利氏左右疑予癫者予终不得已，于言予曰君乎予欲得君之消息，乃冒险来者吁而利氏乃警悟曰，感谢予将以满腔之欢喜迎君。
    读其利氏搜索始末，彼等于异域中对酒相祝，诚令人欢呼不止，彼乃于千八百七十一年七月归国，欲伴利氏同行，当时答之曰“予不敢负君雅意惟中途之事业不能舍君负新闻记者之责务速归为计，敬告国民微躯无恙。”观其悲牡别离语如对剧诗令人拍案也。
    施丹娄归着英国，女王以特位，赞其功德，国民树国旗相祝贺而彼则无所荣慕尚寤寐间崇拜利氏之人物不止。
    千八百七十三年施丹娄之生涯转入第三期，乃利氏逝世，彼遂以继利氏探险之志，自决说于辂西电报社主笔，复请于海刺儿特社，许之以探泥罗河源之究竟再度黑暗界试毕生之勇气一变遇合利氏以前之方针，每至地乃辟荆棘筑道路仆森林以引入文明光线不幸一番之热肠被阻于土人试读彼“黑暗世界横断记”而其心终不灰也，彼曰“余见耶苏基督之小影真无白人黑人之差别总之为人类当牺牲一身以救之”时登高山，见蠢尔土人曰“吁吁以早一刻运智识于彼脑中则早一刻得幸福”施丹娄遭土人之挫辱，不知凡几而无所苦也，惟最悲难者为失去同行二友，彼曰予当时如失去神经焉。
    彼终以坚忍不拔之志，以探险队分为数部落回于湖边，越森林超山岭，厥发明泥罗之水源，为维多利亚湖之关系，乃搜集地理的证据，派一队由孔戈之流顺而西下，渐达其河口着薄末然已经过一千余日矣。而伊之志不衰也，彼于而桑祈拔儿时遥对孔戈之大河回顾曰“予无从作感谢语，惟汝终助吾成功者也。”以大探险家之伟略引起炯目者之注意当时比利时娄奥扑儿特二世唱自主者也，千八百七十八年十一月，於首府蒲刺斋儿司催开万国会议而其结果厥设立国际协会复向孔戈遣开拓者一队以长官之任命，忽落于施丹娄头上壮哉，彼直作旅装率远征队三踏亚非利加地，凡三年间为彼协会理想圆满时期试举一二例，如高土人之人权脱奴隶之苦役主张平和事业废野蛮战征依协会之嘱望四度至孔戈竟建设孔戈自由国，然皆慈善政策之结果也，方时千八百八十四年秋末。
    呜呼，探险家之生涯将告终，吾实不得忘其活泼之事业，彼于有名爱敏拍泻扶助远征队之构成，凡五度为长官越千八百八十九年，彼于施丹之责务既了乃着伦敦各国帝王贺成功之电继至英国地学协会，授以最贵重徽章，与克司福儿特大学附与民法博士之号，爱祈琶刺大学赠以名誉法学博士位，苏格兰地学会与以一等宝星各皆表彰其功绩，翌年归本国，於怀斯脱敏司达，市与顿那德女士遂结婚。
    吾慕施丹娄吾服其智勇，吾羡其坚忍，吾叹其事业诚莫可言宣也，一言以蔽之彼实十九世纪末叶为豫贺二十世记开幕之伟人也。（完结）
    ◎地理
    ○地人学（续第五期）
    ☆壮夫
    ▲第二章
    地理与历史之续
    东西脉
    吾先证之于爱耳披斯爱耳披斯者，横断中央欧洲为伊德两国之境界也，夫两国之包藏祸心欲互逞其蚕食鲸吞之志者，固著之于历史而无可讳顾迄于今德不能逞志于伊，伊亦不能逞志于德东西山脉之阻人也，大矣，故爱耳披斯者不特能划两国之境界已也，宗教上政治上言语上思想上皆具有极大之畛域不闻铁血宰相之有言乎，‘今而后吾不复适卡懦梭’而伊人之笑德人以朴讷鄙德人以吝啬者，则又较各国为尤甚一山之隔感情有如此者，吾又证之于派来尼斯夫法兰西与西班牙同人种同宗教而言语性质又复多相似之点，顾以派来尼斯山脉横亘，其间法西固显然两国民也，以路易十四之政略国之以当时西班牙之王为其孙子，故敢发惊人之语曰‘派来尼斯山其早崩矣’虽然大王之命无移山之能至今法西两国终不能处于一政府之下也，吾更证之于切维脱切维脱者横于英吉利与苏格兰之间之小山脉也，其最高点之距海面者不达三千尺，然不料此区区丘垤竟为两国协和之妨害，今虽统一于一旗之下而两国人心之倾向仍有大异者在焉。
    南北脉
    吾先证之于伊太利之阿派纳伊太利有兹大山，而东西部之结合绝无阻碍，故拉丁民族自创霸业于带伊白河边以来长驱南下所向风靡取鲁比哥川南之地易如拾芥，然独於坡河Ｐｏ沿岸之服从，则直至威振地中海而后（自鲁比哥河口始，阿派纳山东折而成东西脉此不可不知。）而联合敌国为罗马之大患卒使如荼如锦之大共和国有瓦解之祸者，实山北之民非山东之民也，吾又证之于斯康笛纳Ｓｃａｎｄｉｎａｖｉａ之哥伦Ｋｉｏｌｅｕ哥伦布串贯半岛之南北，盖一延长之峻岭也，瑞典国某东瑙威国其西此二国者国名异旗色异然其历史则实一国之历史同属于期脱克朝廷之下不闻稍有龃龉，彼盖谓同为斯康笛纳之人不得有瑞典瑙威之歧视也。
    是则南北脉之有势力以联合国民也，可以知矣，虽然走东西之山脉亦未始无可贵者，可贵维何曰能明国界独立自由之气能养育而保存之以锻炼国民的精神而又以发深远之思想赋优美之诗歌行勇壮之事绩，东西山脉盖亦若是其可贵也，虽然山之高而狭者则又仅富于理想而乏实行者也，诗人开堆曰‘智能成於闲静之地品位熟於社界繁杂之中’有见哉，是言盖智能若仅存于山，则终为智能而已欲实行之而见吾品位则非出山而下平原不可也，譬诸水水在山或潴而为万古不涸之深壑或流而为一落千丈之飞泉初无所有利于人间也，及降至平原则一碧千里汪汪漾漾以之而溉田以之而通舟以之而供市街种种之用其裨益民生有不胜言者夫人何独不然山学校也，平原社界也，人不能终其身以蛰于学校而无牺牲于社界之一日是则山岂岂雄之久居地乎。
    由是而山国之缺点可以知矣，山国之民每多狭隘，故虽有激烈之爱国心而深于嫉妒憎恶之念此细之怨恨至亘百世而不忘郡与郡争村与村斗，苟无外患则断送岁月于内讧纷扰之中。
    故曰，山国民族有气骨而无度量多思想而少实行。
    ▲平原国
    呜呼吾述平原国民族之历史一字一没泪一泪一成血，然西望祖国毒雾漫天膻腥遍地黄帝子孙何不幸至于斯极哉，夫长城以外草白沙黄风来似翦人之缘生于其间者于于喁喁禽兽无择又以水草零落求养綦艰迫为而梁上之游登高偷视见夫长城之内气候温和膏腴万里，则安得不望而生心觊觎既久狡焉思逞率其曳尾之徒吮血磨牙破关突入遂使数万里美如锦绣灿如荼火英雄逐鹿圣哲代生之一片平原土供铁蹄之蹂躏染溷帐之气风而吾同胞之死于锋镝下者，盖二万万人黄帝子孙何不幸至于斯极哉。
    虽然非无故也，吾汉种自帕米尔高原东下夺苗民之平原地而居之者，四千有余岁矣，初至之时未尝不激厉奋发建国家辟文明久之则安于专制君主之胯下无一点进取心以为之活动蠢蠢如蛆，然蜿蜒于奴隶坑阱之中而不自知其臭一旦秋风告至尽化僵尸饿鸟宵来大肆吞噬此亦平原国民族之缺点而无如何者也。且平原国有一种极坏之之恶质也，其人种无论为文明为蛮野为强悍为柔弱苟人为力不足一入平原未有不鱼烂者也，鱼烂矣未有不遭外族之鲸吞者也，吾国勿论已他如印度之普茄平原自波斯蒙古之蛮种挥戈以入迭相为主卒至同族相残外人得利山河破碎水陷奴坑使后之同病者读其历史心为之战眼为之枯悲，夫悲夫更举一例，即满洲人进关以还夺我土地沐我文化腥风虽稍熄蛮俗虽稍革，然其鸷猛之特性亦湮没于无形此又平原国之恶质而无可强者也。
    然则其原因究何在一平原者专制之巢窟也，交通便利易于统一故平原国之中央集权制，其发达也。必早我中国其代表也，二千年来君主以智诈施其压制人民以智诈避其压制而官吏又横鲠于中舞弊作法其祸遂如洪水之来汜滥而不可治，而亡国之果熟矣。旁证之波兰匈加利波兰一块平原土也，其民皆委弃其国无参与政治之思想卒见夷于异国匈加利与澳毗连无一山脉以横断于丹牛勃平原，故虽有噶苏士巴塞尼诸爱国之士终不得匈加利之独立此一因也。二原平者财富之渊源也，山林之利薄矿藏之利险水产之利无恒独平原之生产力足以为建国之大本而全体国民之命脉系之平原国，平原国有如此者，然其意见敝也，导国民于惰弱无交通思想无冒险性质仅成一腐败之酿造场一受经济之风潮则憔悴以死矣，此又一因也。
    虽然，亦有说也美利坚非平原国乎，其政体则共和也，世界中最高尚最完美之政体也，其财富则经济界之主人翁也，帝国主义之王也思之思之亦以人为力之有无多寡以为衡耳而欲实行人为力，则又非平原不为功平沙浩浩一望千里之地是潜伏一深山大泽之英雄出而用其狮子搏兔之手段也，演其风云变色天地为愁之活剧也，盍观夫拿破仑之兵法乎，不著眼于山间之要塞而贵直冲夫平原之中心平原国之价值，盖如是其可贵也，嗟夫自由从铁血购来世界是英雄铸出我平原国之汉族何自馁耶。（未完）
    ◎传记
    ○俄国虚无党女杰沙勃罗克传
    ☆任克
    夫天下惟最不忍之人而后能行最忍之事始也，吾疑之读俄国虚无党历史而乃瞠然惊泫，然泪豁然梦醒也，俄国有虚无党之一团体积无数之产业无数之汗血无数之爆裂弹以死战于专制横狠之政府杀人如麻流血如潮前者仆后者继，而务必易得自由而后已也，考其党员有贵族有平民有军人有学生而要为其神经线者乃几个极仁慈极温和的妙龄女儿倾国美人为之耳。
    沙勃氏以千八百五十四年生，祖曾相于尼哥拉世，伯配罗斯为征略中央亚细亚之名将，其家系以功叙爵为国中第一等贵族，父严峻压制故沙勃处于家庭，虽言笑自由之幸福未曾受也，幼龄随其母读书于克里米别墅，年十五遂肄业于市立中学，耽社会平等主义而尤好与叶培克等诸同学相往还，叶培克者即虚无党中最伟大最英干之人物也，至是沙勃求学之心益猛进人有以何事孳孳不倦问之以欲抛却好头颅对於是遂不见谅于其父锢之于斗室中沙勃笑曰‘生我也权操而父杀我也，恐权不操而父。’漏深月白乃越万仞铜围匿身于同学之家遂斩发易男子装而得其母私赍以学金复受业于大学沙勃既经家族之风潮其嗜革命嗜流血之心乃益炽。
    沙勃之为虚无党运动也，尤注意于下等社会，翌年遂伪为教士建小学于乡，以施教育于贫儿复于茶寮酒肆滔滔议论闲，则跋涉于山巅水涯以输进一粒革命种子于最荒僻之区时适大雪困于旅途饥寒交迫者，凡两旬余然冻疮未愈而疲唇胼足者又如常矣。
    夫沙勃之时代固虚无党秘密运动最剧烈之时代，亦俄政府钩党最剧烈之时代也，缇骑满道市中以疑似误杀者日以数百计於是国民大悲愤乃曰‘为奴隶而死甯若为自由而死’至是奋身入虚无党者全国纷纷矣，虽然荆天棘地虚无党既无处以置锥同时被封禁之俱乐部，凡千五百余处沙勃乃组织其总部于彼得堡荒城外三十里，凡遇集议则聚于田丛中党员，则藁衣荷锄见之者仅知其为一介农夫而已。噫，今日我长官苟幸驾穷乡见彼牛背横箫瓦瓶伫酒高谈太平乐者安知非我最强干最精练之革命军耶，其慎之乎其慎之乎。
    沙勃之动作东露一鳞西见一角，虽神龙无过之也，彼既于彼得堡荒城外孤灯茅舍短衣草履冒为农夫以经画大事者一年复来京师白袷青骢来往于斗鸡场里，荡妇楼头，凡沙勃所至之地每思想与踪迹并臻，其尝语与同志曰‘回想欢场结客一曲红绡是时予几忘却为千金不字之女儿’日者为路抱不平事受捕于警官，然并未知其为虚无党中出色巨子女豪杰也，沙劾拘于狱中者凡一年越历之余而其理想学识益奇特归而于党中创一刺客学习急辩学习之议论。呜呼，吾读列国革命运动之历史多矣，吾闻列国革命运动之人物众矣。其经略万其境遇万其行之处之也，万而未尝闻有刺客学习急辩学习之事也，噫虚无党之特色此其铮铮者欤今举其受刺客及急辩教育者一大弟子，愿博我同胞于日长苦闲之时一解颐焉，若以为惊人泣鬼事也误矣。
    克布里虚无党中之铮铮者也，闻沙勃有习刺客与急辩之议论是夜二下钟，即乘轻气球以小试于沙勃之家至则灯焰炎炎见彼正和泪和墨以为党中草一议将屏息入室人影一闪而沙勃已扬声言曰，真热肠人哉，其践日中之言而来乎，克布里急止之曰，毋高声恐警官尾我后也，沙勃笑曰其学急辩乎，克布里曰，事已燃眉尚作儿戏耶迟一息则大事去矣，言时声泪俱下而沙勃始中心忐忑急询之答曰，晚八时同志受捕于政府首领已戮其十七人矣，余七人以未得实供现正受爆烙苛刑之时也，愿与卿速招同志救之存亡系一发耳，沙勃闻是言不遑整衣惟携袖枪一支狂呼急往，此时彼一副眼泪俨若急雨跳珠克布里见沙勃已中计乃于万种愁颜中发一霁色曰技神已乎沙勃始知为乌有事，乃泫然曰神矣，未免，弄人过甚也。
    不料此一段闲话，竟为虚无党之签语，一千八百七十七年，大狱卒起，党人以骈首之余，下狱者一百九十三人翌年流配于阿罗来，沙勃杂于稠人中送之见押配者为宪兵一队乃机变忽生急奔还美斯科私制宾兵制服令党员数人装束遂挺身往来于流配地之狱中乘隙毁狱以出死士，翌年复刺美胜将军于途当沙勃指天画地冲突于飞瀑千丈中曾语人曰‘苟大事不成一日见捕于警官吾惟以爆药自处之万不肯贻笑于蛇蜴之政府也’一千八百七十九年，复闻俄帝巡幸之事沙勃笑且舞鼓掌语于同志曰，时哉时哉，其偿我大愿之日乎，於是谋制地雷于莫斯科铁道线下以待龙车之至而击之精神勃勃乃自绘制爆药机关地之图以示同志，凡机关十九处掌爆裂者五十余人或冒迎銮之贵官或作劳动之工人或为游女或为平民奇离光怪无不备焉，而沙勃则跣足垢面仅装束一铁道工人以执第一机关时警官恶其衣服蓝褛逐其避辇于郊外及第二机关以五分钟之差，误仅得轰其副车大事败露，捕虚无党之兵遍于俄国全境其友人曾劝沙勃亡命异国以图将来沙勃微哂曰（一沙勃仆何患千万沙勃不起况聚我党人各握一粒爆药则可化全俄罗斯为灰烬，吾不忍发此议论者，盖以无限之头颅原为易我如茶如锦之国权计也。）遂坦然自首于政府于下国事犯之狱。
    沙勃性仁慈，锄强扶弱恤病怜贫而尤孝于母草次颠沛未尝忘怀，虽尔时虎狠当道而必奋身以往母别墅数次既自首入狱，乃裁书寄其母曰（儿万死与母长别之日近矣，然儿之有今日果自求之也，无甚悲恨惟不得承欢膝下实儿痛心泣血也，儿极思与母再续一面缘儿衣污矣，盍持襟领来云云）母得书骇极怆惶至彼得堡，阻于狱卒不得见，仅仅于赴裁判讯鞠之日，待于路傍以求见其最亲最爱之掌中球一面而已。
    一千八百八十一年四月三日，从容受首，沙勃未尝稍变颜色，临刑仅以娇滴之声，呼曰（慈母兮慈母儿从此辞矣）当沙勃之赴市曹也，以临时取决，故其母未得知焉及闻警即乘车追之。呜呼，一腔碧血已化璀璨自由之花开却矣，哀哀慈母既赴刑场不溅一滴之泪仅呼‘儿耶儿耶大志乎伟事乎，今生不成来身继之魂兮有灵速携爆裂丸而归来。’
    磨刀复磨刀持以杀豕羊磨刀复磨刀英雄多此亡羊豕与英雄
    岂不两分将羊豕供啖食人间足蒸尝英雄为牺牲众生福穰穰
    ●第七期・大势
    ◎各国内情
    ○德国国势之进步
    ☆慧僧
    十九世纪之终二十世纪之始，欧洲列强中出现一大显象挟其蓬蓬勃勃之进取的势力，以凌驾乎，列邦之上而为后进国之铮铮者非德意志帝国乎，试回溯其帝国建立以来不过经三十余年间而其雄飞世界之气概如猛火之暴烈如怒潮之飞奔使欧洲列强之觇国势者莫不惊叹其进步之神速而交口称之曰德意志帝国其余顿民族之后劲哉，夫德意志自组织联邦以来执诸王国之牛耳，以巩固统一之基础，观其经营国家的机关，如政治、如教育、如工商业、如海陆军，鸣煤跤肴站憬，迄今立於世界政局中已占有强盛之势力，故近年来实行民族的帝国主义而得与列强并驾齐驱者夫岂偶然哉，夫岂偶然哉。
    夫德意志所以克成为欧洲富强之国者，其源远其因长，吾人既惊叹其国势之进步，尤不得不一考其过去之历史也，千八百六年，日耳曼帝国之名实既消灭，德意志全失其统一之基础，及千八百十五年，德意志各邦，虽与澳大利连合於日耳曼联邦名义之下，然其政治之枢纽依然不能巩固，至千八百五十四年，德国联邦中有关税同盟之举，然其结果在商业的而非政治的也，千八百六十六年，普澳战争之结果，排除澳大利於日耳曼联邦之外，而北日耳曼联邦之组织又成立，其时虽亦制定宪法，共图国势之进步，然终未达日耳曼统一之实体也，迨千八百七十一年普法之战，终于是建立德意志帝国而统一之伟业乃见成功。呜呼，德意志国运开展之途，其发轫於是时也夫。
    虽然，德意志之有今日也，其原动力何在吾人熟考其致此之由，则不得不归其功於维廉第一及毕士麦克也，彼君若相戮力同心内以巩国体之统一外以谋国权之伸张，举凡文治军事教育实业之经世的施设无不秩然有序，异常进步。今日德国於政治上於商业上皆占第一等国之地位，此二者之势力既相合一而德国之声威遂折冲於国际政局间无所往而不见其利也。
    德国国势进步之原因，固不一端虽然可略举焉，其一使国民知采用科学的方法而从事於诸般之事业也，盖国民抱科学的知识而锐意讨究各国之所长於是本国之种种事业何者当改善何者当创设无一不盘旋於全国国民之脑中，故工商殖产等事业得发达於不知不觉之间，其二则徵兵令是也，德国国民所以最有严重之规律者，即在其徵兵制度之完善而又加之以训练教之以秩序使国民生活之现象亦随之而一变其无规则之旧态，其三则教育制度是也，毕士麦克欲增进德国之利益认定实业教育为国家富强之根本，故於振与教育之时先肯创设工业商业等之各种学校而政府亦以学校为陶冶国民发达实业之大机关竭力补助而提倡之因之，而国民经济上与殖产上之能力得以发挥无余蕴，有此三原因而德意志帝国以三十年之经营遂一跃而为欧洲之雄国呜呼伟矣。
    国际的关系日益紧切即对外的竞争日益激烈，国家欲大其声威以逞雄於列国，则必整理其内政开发其民智振兴其实业讲求其军事使全国共同一致无不以向外为目的，而德意志於千八百七十一年建设帝国以来，即斤斤於以上之诸要素，故从来相对峙相倾轧之南北德意志，则各计其利害而调和之而整齐之乃制定其宪法，凡关於帝国全体之事项举委之於帝国政府之管辖以立法权属之於联邦会议及帝国议会以行政权属之於皇帝更采用立法上集中主义，如关税租税陆军海军领事制，外国贸易之保护，邮便电信银行特许权版权道路沟渠公民权旅行居住之转移，河川之运输各邦间罪人之引渡，商卖营业度量衡之制，出版集会之调查，铸货及纸币医业及兽医警察普通民法刑法及裁判法等皆属於帝国之立法及其监督，因此而南北德意志各邦皆消灭其互相猜忌之行动而集中於中央政府之下，於是国权益益发展国力益益伸涨至今日而德意志遂成为世界中之陆军国使於建国之初不先讲求其对内对外诸要政，何以臻此，何以臻此。就三十年间德国国势进步之顺序而论可分为三时代，前十年间巩固政治的势力以图将来经济上之发达是为准备时代中十年间企画海外事业之发达是为殖民地之膨胀时代后十年间尤汲汲图工业商业之进步以期大扩其国力是为实业及航海业之膨胀时代而中央政府统前后三十年间，各各制定其重要之法律用是联邦各州之政府及其人民无不集合於统一机关之下，而互相提携互相维持使德意志帝国一跃而入二十世纪之开幕皇皇，然占有世界中无上之势力，呜呼岂非可惊矣哉。
    且夫一国企图实业上之发达较扩张政治上之权力尤为重要，德意志帝国进步之根本其在各邦经济问题之统一乎，故吾人谓德国国势之进步由於国家的统一不如谓其由於经济的统一之为愈也，虽然彼维廉第一与毕士麦克之经营大帝国也尚有一国民政策在。
    国民政策者即国民繁殖力之增大而移殖其民於海外之政策也，试就德国国民膨胀的现象而观，实足令人惊起者，千八百七十一年（德意志联邦政府成）其人口共四千百万人，千九百一年，则有五千七百万人，其每年生殖力之增大，平均计八十万人於是德国之政治家，顾其国民之增进，而海外殖民问题以起，夫德国非亟亟图工商业之发达以冀促进国势之进步乎，则移住其民於海外是为相辅而行之政策而况乎，其国民繁殖力之增加有如是速也。（未完）
    精钢之金百炼弥劲
    朝宗之水万折而必东
    ◎极东经营
    ○极东问题（续第五期）
    ☆顽僧
    俄国於极东之经营其政略之阴险其行动之机敏，固为世人所共认，然於太平洋沿岸不得重要之良港为其海军根据地，终不足以牵制亚细亚之运命也，乃於千八百九十八年，以强硬之手段要求吾国之旅顺大连湾二港，由是而俄国得以锐意准备极东之军港要塞，呜呼，俄国於东方之海上权力实於斯时始得占优胜之地位也，今先将其最近编制之太平洋海军舰队列表如左。
    舰种
    
    
    
    
    
    舰数
    
    
    合计顿数
    乘组人员
    战舰
    
    
    
    
    
    六
    
    
    
    七○、九二八  四、○六五
    甲装巡洋舰
    
    
    三
    
    
    
    三五、八六七
    
    
    二、三六二
    防护大巡洋舰
    
    五
    
    
    
    三二、○二五
    
    
    二、五四四
    防护小巡洋舰
    
    二
    
    
    
    六、二五三
    
    
    
    六六四
    无防小巡洋舰
    
    五
    
    
    
    六、三三八
    
    
    
    八六○
    甲装炮舰
    
    
    
    二
    
    
    
    二、九八四三七六
    水雷母舰
    
    
    
    二
    
    
    
    八○○
    一二八
    驱逐舰
    
    
    
    
    九
    
    
    
    二、七○○  五○○
    炮舰
    
    
    
    
    
    三
    
    
    
    二、八六三
    三九○
    敷设水雷搬运船
    二
    
    
    
    五、○○○
    
    
    
    未详
    合计
    
    
    
    
    
    三九
    
    
    一六五、七八五一一、八八九
    又俄国於极东舰队据最近之调查所增加派遣诸舰亦列表如左：
    舰种
    
    
    
    
    舰数
    
    
    
    合计顿数乘组人员
    二等战舰
    
    
    三
    
    
    
    
    三九、二九○
    
    二、一九六
    甲装巡装舰
    
    二
    
    
    
    
    一三、六○○
    
    一、○四四
    防护大巡洋舰
    一
    
    
    
    
    六、六三○
    
    
    未详
    防护小巡洋舰
    一
    
    
    
    
    三、二八五
    
    
    未详
    驱逐舰
    
    
    
    五
    
    
    
    
    一、七五○未详
    水雷舰
    
    
    
    二
    
    
    
    
    未详
    未详
    合计
    
    
    
    
    一四
    
    
    
    ………  …………
    此外复有义勇舰队每年由政府给与一定之补助金，其体制在海军统制之下，故平时虽乘载货物旅客实则为军事上输送之商舰队也。按义勇舰队之义务（一）哇台塞或圣彼得堡与海参威间每年须往复十八回之定期航海（二）旅顺与上海间每年须往复九回之定期航海（三）海参威与桦太岛之间因护送囚徒，须有一定之定期航海（四）海军府遇有紧要事件於以上航海定期之外得随时命其极东航行，由斯以观，俄国之义勇舰队实军事的而非商业的也，故自千八百九十二年创设以来，经十年间，政府之保护金已给与六百万卢布，至千九百二年顷，其保护金之期限适尽，而政府更与以十年间之继续契约，现今之船舶数，凡十六艘总顿数计十二万二千二十四顿云。
    俄国既锐意扩张极东之海上权力而於所占据之海军根据地自不得竭力经营以期其势力之日臻巩固，今查其本年（即千九百三年）之豫算，海参威港经营，费三百四十三万二千八百七十四圆，旅顺口经营费，四百四十三万三千四百圆，又以太平洋舰队之增加，自昨年以来，於海参威增设船渠二所，於旅顺增设船渠一所，并於青泥洼筑造浮船渠一所，他如旅顺口之水雷营所，探海电灯营所，及炮台工事无不极力准备卜期告成。呜呼，东亚风云日形迫急，今日俄国於东方已渐有海军国之资格，故即有战争之事，其亦有恃而无恐矣。
    若夫俄国之对满洲政策，既未肯履行第二回之撤兵条约而觇其阴险政略之行动已显示欲永久占领该地域之意，盖自第二回撤兵期至克罗巴脱将军（俄陆军大将）赴旅顺会议时其间俄国於东方之种种运动实已暴露其野心於世界而无容掩饰者也，今据最近调查俄国驻屯东三省之兵数如左。
    驻屯地
    
    
    
    步兵
    
    
    骑兵
    
    
    
    炮兵
    
      合计
    营口及牛家屯
    二○○
    
    ………
    
    
    ……二○○
    奉天
    
    
    
    
    四○○
    
    一四○
    
    
    一四○
      六八○
    铁岭
    
    
    
    
    二○○
    
    四○○
    
    
    ……
    
    六○○
    长春
    
    
    
    
    八四○
    
    一四○
    
    
    ……
    
    九八○
    老梢沟
    
    
    
    四○○
    
    四○○
    
    
    二○○
    一、○○○
    大石桥及附近
    七○○
    
    七○○
    
    
    ………一、四○○
    辽阳及凤皇城
    二、五六○
    二、二四○
    三八○
    
    五、一八○
    公主陵及附近
    六○○
    
    九○○
    
    
    一○○一、六○○
    吉林及附近
    
    五、○四○
    五六○
    
    一、一八○
    六、七八○
    哈尔实阿什喀
    三、○六○
    二、八○○
    八二○
    
    六、六八○
    乌吉密
    
    
    
    四○○
    
    
    三○○
    
    ……
      七○○
    横道河及附近
    一、三○○
    一、○○○
    一○○
    
    二、四○○
    宁古塔
    
    
    
    五六○
    
    
    二八○
    
    ………
    八四○
    穆陵
    
    
    
    
    三○○
    
    
    三○○
    
    一○○
      七○○
    齐齐哈尔
    
    
    四○○
    
    
    五○○
    
    ………  九○○
    布拉特及附近
    一、二○○
    一、四○○
    ………
    
    二、六○○
    哈拉尔
    
    
    
    四○○
    
    
    三○○
    
    ………
    七○○
    合计
    
    
    一九、一六○
    
    一二、六二○
    二、八八○三四、六六○
    呜呼，俄人以数万之兵力舰盘踞东省之要隘，则其视东省久为斯拉夫民族之占有地已彰明较著矣，而满政府犹竭力趣承曲意奉迎一若密约一日不成立，即一日不能得俄人之欢心也者不知近顷所传为新密约云者不过我国欲借此得一满政府甘心赠授之实据以避强占满洲之恶名耳，是故密约果成立，则俄人可公然得满洲之主权而所谓极东问题者立可解决密约，即不成立俄人又岂必藉此区区空文而始得享有此掌中物耶。呜呼，自庚子乱定，中俄两国所定之撒兵条件，限六个月以内，分为三斯撒尽，然第一期之撒兵，俄国名为履行实则迁徙其驻屯地以掩饰世人之耳目而已，乃未几而第二期之撒兵期至，俄国驻在北京之代理公使仆兰孙氏，忽提出关於满洲统辖权之条件，以强迫满洲政府此新要求既出现，欧美各国之注意於极东问题者大生波动俄国乃利用其机会即扬言曰，列国对极东事件轻信一时之风说骤，然呈激烈之态度，今日势既如此使俄国在满洲之兵不能撤退云云，呜呼，俄人外交上之政策诚狡黠矣哉，自是而后而满洲第二期之撤兵迁延复迁延以至于今日而俄人即乘满洲问题纷扰之中竭力扩张其权力，今举俄国在东方种种之经营而觇其政治上与军事上之势力焉（一）俄人在满洲急备兵营及其他之建筑以为永久占据之计（一）修筑由凤凰城至鸭绿江之道路及改善其交通机关（一）俄人称吉林省之驻屯兵不受撒兵条件之检束且於该地屯集一师团之兵而吉林与宽城子间之各要地亦驻屯多数之军队（一）俄国有汽船二艘声称巡逻在辽河游戈更有小蒸汽船六艘以备由哈尔宾输运之用（一）自俄国人为牛庄之税关后检查一切非常严密（一）由哈尔宾至辽河口准备敷设铁道事宜（一）收抚奉天一带之马贼以扩大其侵略主义（一）俄国占领东三省之承德辽阳海城盖平复州铁领开元之七州县间敷设铁道之地概行免税（一）输送土木用之轻便铁轨於龙岩浦以经营该地之森林事业综观俄人在东方之布置，实已占伟大之势力列国亦明知不能久戢俄国武装的行动，故各各扩张其势力范围於中国俄人果首先发难，则列国应之而起而甘分之实祸至矣。（未完）
    ●第七期・谈丛
    ◎野获一夕话（续第五期）
    ☆匪石
    ○法王路易受审时之口供（续）
    议长
    汝使俾乡斯丁为南部军队之指挥官达拉美葛更受汝之召唤而於千七百九十二年四月二十日送书，於汝曰‘今愿暂缓须臾当以时徵集法兰西数千人使尽离陛下左右’其意云何，汝能辨之乎。
    路易
    此书因召何人，后即废止，若记于书翰之事，余已不能记忆。
    议长
    汝于哥波兰地方而以金结汝之旧亲兵其证据有柴德伊爱所持之小册在，又据汝自署姓名数通之命令书汝于波伊路忽罗拉破求永勖阿时罗扑铺来阿米路登及俾扑利恰哥夫人皆有赐金之证汝能辨之乎。
    路易
    给企亲兵一案，当时已禁止之，其余不忆。
    议长
    我驻蛲夤公使啸集汝之同胞逃走人于其旗下编置联队而又以汝之名义借入军用金或结诸般之契约，汝与彼等亦皆通谋此有路易斯达尼斯罗克撒比挨之自笔书及汝同胞二人自署名之书状为证，其文曰：
    （上略）曩者奉呈书状，托于邮便聊寄衷曲，吾二人在斯，立共一之誓，取同一之义，又怀同一之热心，以期尽忠於兄，然今尚默默者则以举事太骤，或生他故，虽然苟得公众一般之援助，必有勃起之一日，至若彼所云云，吾曹亦姑听之，其或有言于兄前者，不妨漫应，吾曹求事之有济已耳，吾以持重宽假临之，不越时日，彼等当招自灭也（下略）。
    此为汝同胞书状，书间何指，汝能辨之乎。
    路易
    余付于同胞计画之事，实于宪法上对余一有所指定，且亦不能记忆。
    议长
    国所以有常备兵者，以备缓急也，去岁十二月下旬，数乃不遇十万，是为汝怠於外变之证人，汝命土拿尔奔纳（陆军大臣）更徵集五万人一切准备皆无所缺独於赛路喷（千七百九十二年希龙德党得政柄久为陆军大臣）于巴黎，所徵集之二万人此由立法议会所可决而汝独否认之汝能辨之乎。
    路易
    增加兵员诸般之命令，乃余与诸大臣所议认者，至于去岁十二月军队之实情，皆在议会诸员之所见，非余之过失也。
    议长
    时诸方之有志者，方自各地共达于巴黎，而汝以命令书阻其来因是我国军队，大形不足继赛路喷之任者曰勋墨利其所管军队器械粮饷又大缺乏乃至诸城不守，则皆尔一人之罪，汝又关于立法议会之所决乃增置拔龙队四十二队，而供应又时缺乏汝不应之。
    又汝告于指令官使能散军队而举数队之兵士越兰因何以与汝通消息，汝又以汝与同胞尽托于烈阿波尔之麾下，此有毒龙勇之书为证，汝尚能辨之乎。
    路易
    余不知是等之事，此类劾告，全属诬罔。
    议长
    汝要求外国驻虮竟公使而以汝之同胞与外国政府共结密约，又使奥地利免置军队于土耳其之国土而得以多数军队画屯驻于我法境，此有土京君士坦丁府驻蛑公使书可证汝能辨之乎。
    路易
    此书所言非实事。
    议长
    汝委任陆军事务于葛龙（尝为大藏省监督官千七百八十七年路易开贵族会议实用此人之言）之甥达贲哥罗以企汝之阴谋，其结果乃使伯耳勋诸城不守被陷汝能辨之乎。
    路易
    余不知达贲氏为葛龙之甥，又诸城失守，非余之过。
    议长
    汝互解我国之海军，海军士官续续逃奔，其所余者仅资运送而海军大臣纳尔土兰尚日日交付数多之旅行券，于是辈故立法议会以三月八日发罪状书而通报之於汝，汝发书乃以纳尔氏所为当其意云何。
    路易
    当时引留海军士官，余得以应有之处分之，至关于纳尔氏之一条，议会呈书，未明示其理由，此非可可责余也。
    议长
    汝於殖民地而横行君主专制之虐政，汝之代理官教唆煽惑，乃使迫为革命之敌，此策皆出于汝，汝能辨之乎。
    路易
    殖民他代理官之事，全属虚言。
    议长
    往者国内动摇，凶徒蜂起，汝赖是等凶待而欲收复前日之威权，此彼徒所宣言者也，汝能辨之乎。
    路易
    余不知其事。
    议长
    立法议会于一月二十九日议决僧侣处分法，而汝中止其执行汝能辨之乎。
    路易
    凡议会所决，余得以已意可否之，乃宪法所许於余者。
    议长
    当国乱日炽，凶徒势颇猖獗，司法大臣于现行法律中得依逮捕处置之条例，以处决之而汝又停止其实行汝能辨之乎。
    路易
    如上答。
    议长
    汝于亲兵除队之翌日表示满足之意，而送书翰於是辈又引续资，其给料此有内帑局计算书为证，汝能辨之乎。
    路易
    余记载於议会之决议书，如亲兵再被徵集时，仍得引续资给之。
    议长
    汝以瑞西人为亲兵，此宪法所不许者，故立法议传命废止，汝能辨之乎。
    路易
    关于本件之议会决议书，当时余皆已实行。
    议长
    汝于巴黎府密集同志以抗敌革命，如唐哥罗孟及齐伊鲁二人皆承受，汝意而从事於策略，且皆自内帑局支付俸给齐，伊鲁又募集三十人而提任组织私党之事，此有金钱受取书数通为证，汝能辨之乎。
    路易
    二人从事于此，余毫无所知，若抗敌革命，则更无此意。
    议长
    汝散巨万之金钱而诱立宪议会及立法议会之议员若干名以罗入已党，此有散拉空及其他数人之书，翰为证汝能辨之乎。
    路易
    以此策言于余者，固自有人，余斥之不用其策。
    议长
    以此策言于汝者谁欤。
    路易
    余不能记忆。
    议长
    汝赠与金钱者谁欤，又缔约所欲赠者谁欤。
    路易
    无赠与人，又并无缔约事。
    议长
    汝不尊视法兰西国民而使日耳曼意大利西班牙人皆蔑视我国民而加轻侮，而汝又听之乃使我国民尽失其尊贵之资格，则职汝之故汝能辨之乎。
    路易
    本体皆属於外务大臣之责任。
    议长
    汝于八月十五日午前五时捡阅瑞西兵，其兵乃以炮向我国民攻击，则亦职汝之由汝能辨之乎。
    路易
    是曰州县吏皆来，国会之代理人亦来，未从事已与亲族共至于国会之议事堂，故此事余不知。
    议长
    汝何故集合兵士于城内乎。
    路易
    以有官宪者皆来会，恐有意外之变，且余亦为有官宪者之一人，故不得不以兵自卫。
    议长
    汝何故于八月十九日夜招集巴黎府知事于城内乎。
    路易
    骚乱益起之故。
    议长
    此时汝流我国民多数之血而不屑汝能辨之乎。
    路易
    非余之故。
    议长
    汝何故置屯营二万而遂排斥议会之决议耶。
    路易
    凡可否议会之决议书，乃宪法所许于余者。
    议长向于议会而为言曰，路易之诘问辞终矣。又向于路易曰，汝尚有所陈述否。
    路易
    余迄听劾告状，而希望附属种种之书类。
    此事立于议事栏栅之侧者，为拍拉商也，乃逐一取上之书类之名目，而顺次以示于路易，先示以拉破罗德之手书及路易与米拉坡与其他数辈共计画抗敌革命之证既毕示。
    路易
    余不能自认此书面。
    拍拉商乃示以千七百九十年六月二十九日，路易之书翰此书翰乃路易与米拉坡及拉富爱德谋更置宪法者。
    路易
    余望朗读此书。
    拍拉商乃朗读毕。
    路易
    此不过一考案，而于谋抗革命之问题，全无所涉。
    拍拉商又示以拉坡罗德于四月二十三日之寄书，此书乃关于嘉哥喷党之事件，而与会计委员长及王家财产调查委员所协议者，路易以自笔记入日记册。
    路易
    此书余不知之。
    拍拉商又示以拉坡罗总于千七百九十一年三月三日之寄书，其书末张路易以自笔记入米拉坡与嘉哥喷党初生不和终致分裂之事。
    路易
    余不能认此书。
    拍拉商又示以拉坡罗德自笔之书类，而路易于其余页手署承认之旨载其始终甚详。
    路易
    亦不能自认。
    拍拉商又示以拉坡罗德于千七百九十四年自署名之宪法草案（即宪法之制定案），而路易画一横线以表承认之意。
    路易
    是等制定宪法，已归消灭。
    拍拉商
    汝知此笔迹否。
    路易
    不知。
    拍拉商
    此横线汝所引者否。
    路易
    否不然。
    拍拉商又示以千七百九十一年四月十九日拉坡罗德之书翰是书末页，路易又记入承认之旨所载乃与利拍罗面谈之事。
    路易
    余不知。
    拍拉商又示以千七百九十一年四月十六日拉坡罗德之书是书末页，路易又记入承认之旨所载乃记米拉坡及僧官派利哥司安特拉坡美与彼此相违之事语气颇恨其无情。
    路易
    余亦不知。
    拍拉商又示以千七百九十一年二十三日拉坡罗德之书是书末页路易又记入承认之旨，又记入日记书又别示以笔记书一通所载，即举得人望之事。
    路易
    此二书余不知。
    拍拉商又示以求伊鲁意城之宫壁内所发见不署名之文书数通所载乃克收人望，而关於金钱之支给者。
    此时议长出言曰，就此诘问，余尚有言以质路易，即问路易。
    议长
    路易，汝于求伊鲁意城之宫壁而又加铁扉内置小柜一皆秘藏诸书类此意云何。
    路易
    余更不知。
    拍拉商
    今汝笔记日志皆在此，此日志乃自千七百七十六年至七百九十二年汝以自笔而记入挥金党之事於意云何。
    路易
    余认此事，但余所为者，皆为慈善之事业。
    议长
    路易，今汝自置此书类于何处。
    路易
    置于会计处。
    拍拉商
    汝于千七百九十一年所支给于护卫及瑞西兵之俸金，其帐册汝自认之否。
    路易
    余不自认之。
    拍拉商
    关于阿露叠美诸州厅及季派拉司军营结合党羽之事，今有数书为证其事如何。
    路易
    此书类余不知。
    拍拉商
    汝自受取九十九万三千（利伊坡）之金而记入于日记书有坡伊爱书为证於事云何。
    路易
    余不知其书。
    拍拉商
    汝署名於表面而于里面有阿伊爱署名之书，此书如何。
    路易
    余不知是等书。
    拍拉商
    今国民劾告状载汝兄弟二人署名之券如何。
    路易
    余不知。
    拍拉商
    自汝送书于教长及教长之返书时维千七百九十一年四月二十六日，此书云何。
    路易
    不知。
    议长
    其笔迹与署名汝不自认耶。
    路易
    不能认。
    议长
    其缄印非刻法兰西国之纹章耶。
    路易
    用此类之缄印者，此间多有。
    拍拉商
    凡米伊罗之帐册，汝自认之乎。
    路易
    不知。
    议长
    路易，汝暂退於别室，议会更有所议。
    至是路易供审之辞毕，乃退入于议院之溜室，又送之于唐坡罗，越数旬府厅大会议以路易受刑书要求于大议会，大议会又付宣刑书于众议以多数定路易之死刑乃遂杀之于断头台。
    呜呼吾读法王路易受供词，而知民怨之不可犯也，如此殿上主今作阶下囚，彼其暴恣横逆时岂知有此一段风味哉，路易临刑乃陈告天自悔书及上国民书人之将死其言也，善然不足听也，记之以告世之学为路易第十六其人者。
    ●第七期・杂文
    ◎不图今日重见汉官仪
    ☆英伯
    缁冠皮履耸领窄袖，宝星累累灼前者，彼通俗语曰，西洋装也，衣毋闲色，裳必正幅平绪翩翩垂於后者，彼通俗语曰东洋装也（东洋专指日本用学究熟语）丹缨红顶彩翎绣补辫发粗以三而字曰，三纲长挂扣以五而拟以五常嚣然曰此中国之制也，顾亦思我四千余年汉种之祖国果如何果如何。
    凡人对於祖国之兴废莫不发有一种真挚热烈之感情证之哲理，固合原理概念之真想证之心理亦无悲观乐观之殊情，此天赋之感觉力而祖宗之遗传性也，何则世界各种族必有不同性不同质之各各心象纵极时势之奔流激泷沈之九渊之下烈焰狂飞⒅无垠之表处甲於积极的存在处乙於消极的现势而乙之元素必不灭往往有储种冥冥之中而可追蹑其痕迹者，其痕迹其印象也，其印象其精灵也，物质之公理无有亦无无物不能自有而之无而况精灵哉，精灵之遗传有二义其於抽象为文字为宗教其於具体为冠服徽识，一切社会成立之现状文字宗教内部之精灵也，今之灭人国者务并灭之，其例见於俄之亡波兰英之墟印度也，冠服徽识一切社会成立之现状，精灵感观之媒介精灵即精灵也，故灭人国者务并灭之其例见於满人之取我中国，彼取其绝对之一切成立之现状而销铄之彼惜不及尽取固有之文字宗教而废绝之，使禁汉文而扩充其右行之满字似耶，保机之用意使替孔教而扩张其雍和宫之欢喜佛鬼神殿（北京雍和宫以雍正帝皈依喇嘛教赐名，奉有欢喜佛或妇人裸体，与鳄鱼交媾，或作恶鬼状，裸体屹立，拥抱美妇人，或形似牛，其上有露出阳根之菩萨骑之，或妇人裸体，自背部割开注以马尾，如是之佛像七八体，又鬼神殿中，奉有恶魔长丈三尺余，人身狗面有角，与美貌女神作氵┳矗又有恶鬼，手持凶器闪闪有光，足下踏有裸体男女，是等不可思议之佛像，属喇嘛教，究其旨趣，氵┥倍字而已，然内廷供奉呗声不绝，见燕京抄系日本古泽幸吉於联军入京时调查者），数百年后谁复知有汉族以初计之失而犹使黄颛余裔呻吟於奴海千寻之下发廿五万年郁郁葱葱祖国之思也，上古罗马有讨史家，作物语状都市遗俗冀醒同族之省觉，此固民族主义之胚胎不德如吴三桂，当满清使者趋之北行，乃集部下谓之曰，予其翌日谒陵别故，君当以故君之衣冠见指其首曰，我先朝曾有此冠乎，指其身曰我先朝曾有此衣乎，予其易服别先君诸君各自图之皆曰诺至日，各具汉官威仪，集陵下三桂方巾素服，恸哭伏地，不能起三军皆哭同时耿精忠尚之信辈，亦举兵反抗，江以南愤辫发者皆响应斯非精灵之感而谁感乎，盖此非明代一姓之遗蜕实吾族自黄帝以来代表之精灵也，然至今颓波落日云水苍茫回首宗邦恍如隔民问大汉之衣冠几如北亚美利加沙诺州村落之古迹离迷勿可复睹久矣，今乃不图忽忽遇之斯何地耶，何民族耶，则东邻於我祖国自称为大和民族之日本是也，今即日本维新以后之合於汉制者，略表如左，并择其尤要者各系以图以插入此篇焉。
    （一）服制
    （甲）礼服
    紫衣
      裳（十二象）
      玉冠
      玉佩
      锦袜
      鱼袋组绶
    牙笏
    今改制后祭典犹用之
    （乙）常服
    表衣（宴会必用）
    私服（交襟右衽）
    裙（男女异制）
    浅沓舄股引（汉时曰即犊鼻裤）
    下驮（屐）
    草履屦
    ハ
    （二）祭品
    鼎
    爵
      洗
    登
    豆
      
    
    簋
      雷尊
      牺尊
    象尊
    铫子
    （三）宫室
    四阿造（区别四隅屋顶四方下垂）
    椽侧（檐下脱屡之所）中庭（植花木）  坂屏（通俗皆以板列垣鲜石墙以民族纯一风俗善良故）  {艹座}（戴礼所云席系此）
    叠（铺地之席）
    （四）音乐
    大钲鼓
    大鼓
    石磬（祭祀用）
    七弦琴
    （）尾琴
    筑紫琴三味线
    横笛
    羯
    鼓筝
    （五）日用品
    机（高只尺余）屏风（）棚橱子（三阶或二阶）簪（形直长约三寸）笄（形两）
    茶
    铛
    砚
    币篚
    （六）习惯
    坐（两手着地而尻着膝）跪（伸腰及股即危坐）拜（较跪更恭头着地）歌（歌和甚盛）脱屦（屦不上堂）恶践屡
    离婚（如其夫有污行其妇可下堂求去）姓氏（以地为姓以皆土着无杂种故）  蹴リ打球  相见礼（男女皆行相见礼不若我国妇女终身禁锢一室跬步不能出门）
    吾读其风俗史氏族制为一极摸仿唐风为一级暨明治践胙易服改制又为一级大化以还，皆唐风明治以降皆欧风，虽然自官吏学生职工而外皆唐服自官舍学校制造所而外，皆唐制极之其君主犹端冕垂裳临大祭典岁数见焉有森有礼辈鼓吹欧风主义即有井有上毅辈主持国粹主义国粹者所以醒其纯粹国风之思想也，以言乎精灵为国粹以言乎具体即唐风也，制不始於唐然则唐制者汉制也，盖自粟田真人阿部仲{麻吕}吉备真备多治广成藤原广成等留学自唐迄於今亦越千三百年亚洲大陆之文明浸浸渡太平洋而东何失之桑榆而收之东隅也，今日汉制之留於祖国者离戾纷扰勿可究诘其变乱之原因是又民族上一大问题也。
    今试以支那历代民族势力比较之表如左（斜线示彼我势力范围之比较）
    图（略）
    自邃古战胜苗族后汉族异族鸿沟之界至秦而定自临洮乞辽东堡寨几十百自云阳迄九原军道贯东西长城万里东大陆一大纪念碑也，降至东普内乱如麻异族遂乘隙而入是时蒙古族则有前燕后燕西秦南燕南凉图伯特种，则有氏汉前秦后凉后秦通古斯族，则有前赵北凉大夏后稍黄河以北腥风卷地文化云徂白日无色嗣是裹创再战重振皇风，然政体不纯致迭兴迭蹶而五代而南宋传诸诗史者一撮其种族竞争社会迁流之影时见游魂血污激战於祖宗墟墓之间也，然犹能混以汉人之血系化马禹域之文明即以凶暴阴鸷草菅人命之成吉思汗於所手奠之九十九年中犹不敢断我一发毁我先人之一冠一带（元制冠服车舆悉如旧制我汉族之特性为何如，我汉族同化力之强为何如虽然吾今日不欲言之矣，又尝徵之口传史人至死而殓衣必更制制异乎时俗幼而襁褓亦如之妇人上衣下裙亦如之无南清北清无城民乡民，今犹行之岂生不如死壮不如幼男不如女耶，他如优俳之饰或以其执业之贱至并其袍笏而丑之数典忘祖伪道学，如李光地辈夥矣，岂贱儒不如平民耶，其理由其归宿亦有人顾而问之者耶，伪儒之言曰，王者受命，改正朔易服色，又曰移风易俗天下大宁而奸者藉以行其钳束同胞之术其亦念乃祖之河如带山如砺永劫不磨之祖先教乎，身为戮民而犹嚣嚣然曰祖先教是孟子。所谓不能三年之丧而思小功之缌放饭流啜而问无齿决也，一奴於蒙古再奴於满清，吾见其朝为徵君暮为冤鬼，今日达贵明日囚徒是则背祖先教而待命异族者之食报矣，吁必无唯类矣。
    蛮风遍扇汉家之仪制何存，
    <豸段>尾低垂唐代之冠裳莫问。
    ●第七期・所闻录
    ◎卖浙江全省路矿者非刘铁云一人也，别有人也
    刘铁云者吾浙之公敌也，前报已揭其罪声其名若兹丑类何重污笔，然思之思之铁云何人有何权力有何依赖敢毅然唱之公然任之乎，是必有为之相也，或者政府授意于彼耳不然必其若督若抚若藩若臬不敢身受其名致触公怒特以彼为傀儡耳，又不然必其犯政府之怒失外人之欢非是不足以脱其罪固我位矣，若是者数年以来廷臣疆臣优为之，且屡为之凡吾同胞方欲寝其皮而食其肉孰料吾浙江之官竟有刘铁云其人耶，孰料为刘铁云之相者即出于吾浙江杭州某绅耶，呜呼，吾何暇责刘铁云，吾又何颜骂刘铁云吾盍舍刘铁云而论某绅。
    某绅者吾诚不解其计何巧心何险耶，继而思之吾又不解其计何拙心何愚耶，夫若辈顽愚何知公理告以国家之权利社会之公益固不足动彼心矣，姑就某敢为此者试推其心以匡其过夫某不惮牺牲一省之利益不畏牺牲一已之名誉彼必有所希冀也，然试问其所希冀者果安在乎或者某曾睹夫瓜分之图三赤字加我浙江上者曰意大利触目惊心急何暇择再三思维，惟有媚外用是引虎入室以假其威他日国亡地割吾犹不失为意大利顺民，呜呼痛哉，地犹如昨敌未过问，凡我浙入宜如何十年生聚十年教训以备瓜分之一战乎，而某绅既无以御之且欲招之招之不来，且赠以礼物献以利源惟恐其来之不速。呜呼，若某绅者其必尚可问乎，其罪尚可诛乎，而我尤悲其自谋之拙焉，夫意大利甘与某绅合谋者何爱某绅何亲某绅直贪我浙江利权耳，既贪浙利必笼浙人何物不详乃为其爪某纵不为全省计，独不为一身计乎，设异日者意大利抗我咽喉制我死命试问操其利权者意大利乎，某绅乎不幸十一府幅员属其版图意大利何留此孽种以污其类，呜呼，某绅其亦计及此否耶。
    且吾尤为某绅劝且告者去年冬，湖南志士合谋湖南路矿，不许外人占据，议既决乃遍约绅民互相筹画于是湖南绅士联名请大宪立案，而湖南全省之路矿遂赖以保全斯诚可敬可羡矣，凡吾各省孰非人民孰无土地我中国不言自立，则已若言自立，此其基础矣。五月间，吾浙同乡会提议及此，方欲致书各府诸绅共谋斯举孰知我方望切云霓者而某竟弃若敝屣耶。呜呼湖南有绅则保一省之路矿浙江有绅而卖一省之路矿，吾浙何不幸而有若是之绅耶，虽然某既有志于矿矣，何不大声痴呼告我同胞群策其力咸鼓其气众擎易举何难之有，吾敢请某绅移其媚外之手段而用以造福我同胞，且夫为外族奴隶者罪之极也，为一省兴利者功之盛也，人孰不畏罪而贪功某绅亦盍慎择之耶，某绅而有自悔之心也，吾且祝之拜之夫复何辞不然其何以处我浙人乎，我浙人而犹有人心也，忍乎不忍。
    吾述此泪盈盈其欲滴，心耿耿其奚安，安有阅之拍案大怒曰子既诛其罪何不声其名以告我浙人乎，吾乃从容答曰，然哉，然哉。吾非袒之，吾非畏之，所以不指其名者，盖留其自新之路以待其赎过之日也，今既暴矣，能不悟诸。
    ◎日本于湖南航路之开设
    呜呼，吾同胞吾同胞不闻日本於长江上流又开设一新航路乎。
    夫外人势力之伸涨於扬子江流域者，以英国为最盛，即以航业论，攫取我国内之利权，攘夺我国民之生计，而官不敢顾问民不敢计较，外国人遂以商业上之经营变而为政治上之干涉者比比皆是日本於长江流域之经画，向惟有‘大坂商船会社’今则有‘湖南汽船会社’之设立为长江主要之干线，既又买收‘麦边会社’为上海汉口间之支线力之所在利，即生焉利之所在力，即扩焉，於是‘湖南汽船会社’设立之议，经议会之协赞得政府之补助而神户川崎造船所之‘湘江丸’不旬日而乘风破浪直抵於长沙湘潭间而大日本汽船会社之旗帜飘飘乎，浓兰沅芷之间过其墟者临风吊古俯仰生悲几忘吾国数千年之旧观而疑为日本数百里之新领土焉，谓予不信请读东报。
    东报之论曰‘支那陆上如汉口成都之铁道武昌广东之铁道及汉口至福建之铁道各国既取支那资本协同敷设扼其要冲我日本无占利之地位，则不得不争支那富源之中心利用扬子江之流域今幸有湖南汽船会社之航路因势利导为我日本利益线延长之区，即为我日本势力圈扩张之徵，吾国人安得不旦夕祝其发达耶。’
    呜呼，吾译至此，吾不解心何酸泪何枯也，夫吾国之陆路航路权，莫不为英法俄德美意所占据扼其咽喉断其手足而为之主人翁者，方目瞪口呆不敢抵抗，抑何其恭且谦耶，夫主人且不敢顾问，彼日本者何乐而不越俎代谋百计经营不惮费数年之心力掷数百万之金额者耶。呜呼是亦可见日本人之用心矣，虽然於日本何尤夫吾国既举土地听人索取日本，虽无此举，吾恐湖南航路其不为若英若法若俄若德若美若意所揽者几希，然则日本初非取我中国之地，不过分各国之利而已所可痛者吾同胞之生命财产从此将绝吾同胞其将何以御之吾同胞其将何以御之。
    ◎沈荩之惨戮
    呜呼，吾不图莫须有之狱廷杖之刑之复见于今日也，受其惨者为谁曰沈荩。
    沈荩者如何人生平历史，不传人口何以触政府之怒何以受不测之刑据各报所论虽有异同，姑不深究而其死于廷杖者则言之凿凿矣。呜呼，沈荩何罪廷杖何刑吾不知定此谳者果何辞乎，夫满政府刑人之罪非曰大逆不道即曰腹诽朝政，彼固言之有据矣，或刑或流数见不鲜然未闻有今日廷杖之甚者也，或者沈氏殆荆轲聂政其人乎，然彼亦未明宣其事也。且吾恐沈氏亦无此手段也，夫既无罪名何以受极惨之刑，政府之眼中得毋以为无辫子服洋服者皆革命党耶，杀其一以警其余庶足以寒全国志士之心胆也，虽然志士抱爱国爱种之热诚岂刀锯鼎镬所能恫忄曷吾闻数月来，上海乱拿新党有某某者，皆自行投到惟无治外法权，故终究不能引渡沈氏以迹涉嫌疑徘徊于辇毂之下唾手得来安得不扑杀之以为快满政府之手段，可谓无聊极矣。沈荩既杀，吾旋于东报中，见其绝命时，有云‘菜市故人流血地五忠六烈共翱翔’意者沈氏，虽死终不肯宣明其宗旨耶，呜呼惨矣。
    ◎俄国之新要求
    可怜！可怜！！俄国又有新要求。
    近阅日报，知俄国又有新要求，其内容之传说，纷纷不一，兹录其确者于左。
    一
    吉林黑龙江之撤兵延期。
    一
    满洲永远不得割让或租借于他国。
    一
    敷设铁道与采掘矿山之权不经俄国之承认不得特许于他国。
    一
    满洲之电线属于俄国之特权。
    一
    营口之税关事务委托于道胜银行检疫事务亦用俄人管理。
    一
    俄国之货物利用铁道而输入于满洲者无四分七厘以上之课税。
    诸君！诸君！！请看！请看！！此案之与今春之密约有以异乎，无以异乎。夫满洲之为俄国囊中物也，各国固已默认之，英日之所以与之争者，以其于已之利益有关也，今俄国不为所挫煌煌乎，新要求又送入于满洲之政府矣。一言以蔽之曰，此约者主权之宣言书也，盖欲为其永久领有之预备，故虽改变其面目而其政策则万变不离其宗只见进步不见退让，其大而易见者吾勿论，吾但就其区区者而论之，检疫事务也无四分七厘之课税也，推其意无非欲扩张其帝国政策膨胀其工商业而已，何以见之，彼东清铁道敷设之目的，固置重于军事，然亦颇企望工商业之发达者也，及至今日西伯利之实业，迟迟而未有进步，而外国品之流入者岁有增加，俄人知其为前途之一大危事也，乃藉撤兵条件以管牛庄港之检疫事务名虽检疫实则监督船舶之出入而干涉外国品之输入也，一面则不课四分七厘以上之税以便国内制造品之输出其所经画，盖将武断的进路之方针一变而进于实利，吾知不三年其于满洲之根据地，虽有天大之力不足以撼之。呜呼，满洲满洲非满人有矣，非满人有何足痛所可痛者，帝国主义之风潮直冲入我中原其祸不在满人而在吾同胞耳。
    ◎横滨之三江济幽会
    呜呼，何我国之青年子弟之无教育至于如此其极耶。
    月之八日，三江商人之居留于横滨者，兴三江济幽会邀日本僧侣，施放焰口，晚则沿途迎赛，前导以大锣，继之以九联灯船鼓，增之以日本乐队，更维以人扮之大头小头鬼，及纸扎之五伤鬼鸦片鬼，奇形怪态不可示人，翌晨时事新闻有‘支那人ノ马鹿骚ギ’之贱评而横滨新闻，又复冷笑不止。噫，不亦痛乎，然推其故实发起于数个儿童，儿童何以发此奇想，则吾敢断言曰无教育，故惟无教育。故数千年遗传之恶习惯终不能丝毫改去，而外界之感触终不能丝毫刺入也。
    吾今有一言以告曰，诸君诸君何不移其济幽之心以教育子弟移其济幽之赀以创建学校乎，三江人之子弟之在横滨也，计不下数百，闻其中之有志求学者亦不少，横滨本有大同学校及中华学校，大同创自粤商，且校中教习，亦皆粤人言语不通，故三江子弟之不能入此校也。亦势之无可如何耳，中华虽与粤商共同组织，然闻经费支绌，颇虽支持，其补助金，如领事牌费，及某某捐之类均属有限，三江商人果能注意及此当竭力维持此校一面改革功课添请教授而各使其子弟就学，则数年而后成效必有可观较之糜费金钱徒受外人之笑辱者其得失果何如耶，呜呼，既往不咎，来者可追我三江商人其图之我三江商人其图之。
    ◎呜呼犹太
    呜呼，吾何暇哀犹太吾不能不哀犹太吾非哀过去之犹太，吾哀欲来未来之犹太犹太！犹太！！吾国前途之小影也，旧犹太去新犹太来新犹太之惨尤惨于旧犹太，呜呼，吾述此言泪痕，欲断孕为血痕血痕欲枯织为墨痕，吾不知吾同胞阅我言其亦泪耶血耶和墨而下否耶。
    犹太被惨，沪上各报已详载之斯非奇辱耶，斯非巨痛耶，虽然辱矣痛矣于犹太何补于俄国何尤夫民而有国斯谓之民既无其国曷有其民犹太受惨其果虽见诸今日而其因早种于昔年矣，然即无俄国险毒试问犹太遗民其能享居住自由产业自由之幸福乎，即仁如美国今日从犹太人之请命而发大慈悲者他日亦演俄人虐杀之恶剧而加诸未来之犹太人亦可料也，往年檀香山焚烧华人之惨事，吾同胞其未忘耶。呜呼，已不自立於人何咎自贻伊戚又焉能逭犹太，犹太后悔奚及美统领虽诘问俄廷其能苏已灰之骨返已破之产耶，呜呼犹太不於未亡之先谋所以救亡之道，则今日之受此大创直其机早伏于亡国之一日也，故论者谓俄人之虐杀非俄人之荷待犹太人乃犹太人自取之也，然则犹太之民虽哭无泪虽死已晚而若隐若现欲来未来之犹太存款于洋行买地于上海者其亦睹此苛惨之状目为之眩闻此呼号之声耳为之鼓否耶，且彼若狼之俄今日施诸狱太者即异日施诸欲来未来之犹太也，吾同胞果有是见也，则必痛哭流涕呼於道左父诏其子兄勉其弟曰昔日之犹太，今日之中国也，今日之犹太明日之中国也，犹太往矣，中国危矣。同胞同胞盍以犹太为鉴毋再饱虎狼之吞噬耶，此则吾援笔以书忍心以述，而与吾同胞互相猛者之微意也，不然秦越肥瘠漠不相关灭顶之凶，迫于燃眉彼拥我东三省之新主人者方将哑然笑欣然，喜曰是诚犹太之遗类也，吾既以虐犹太者试彼而彼仍甘为犹太之续，且恐为犹太之不速耳，吾非有以制之割之不足以偿彼愿快我心也。呜呼，斯亦吾同胞自招之耳，且彼无告之民，惨死于欹尔涅布者魂其归来则且含泪于地下曰吾何不幸而遭是惨耶，吾又何幸而有欲来未来之犹太接踵而来相见于阴风昏雾之中共诉情况耶，和者有人吾不孤矣，呜呼，是诚吾不能再言矣，而吾姑忍言之，吾愿我同胞其忍听之。
    要之依赖乎人者必失其依赖，绝其人类而后已俄诚凶悍固犹太人自投之也，美虽仁慈岂犹太人能常恃耶。呜呼，公理何在惟权是视山路崎岖宁止一虎四面楚歌跬步死
    地狐死兔悲物伤其类吊彼犹太警我中华同胞！同胞！！谛听！谛听！！
    ●第七期・杂录
    ◎东报随译
    ○龙岩浦与满洲
    ☆译日本周报
    俄国之吞并满洲而漫弄其辞令的外交者历有年矣，当世人未尽悉而俄国早伸其猿臂着手于朝鲜之北境为事实的经营往年，则留朝鲜帝于伊十确公使馆感之以恩示之以威曲解其无理获得之森林采伐契约，其意盖欲掌握鸭绿江畔全部之权力也，迫韩廷许租借龙岩浦为其不手处，当租借条约之犹未成立也，即行暴乱政策建筑兵营开凿运河建立海璧买收土地立龙岩浦综理局其种种设施旁若无人之态，苟有热血者皆不能默视也。
    虽然，谣言甚多或谓此事实在条约既定之后，或曰在条约未成之先，今姑不论，然其经营龙岩浦之事终不能掩人耳目者也，既敢为事实的经营则条约之成立与否奚待问耶，即未成立而俄国欲拥此薄弱之韩廷要挟其批准条约易如反手韩廷敢不俯首从命乎，既租借之后即可不必论年限或二十五年或九十九年惟已之所欲而已矣，且还付之期必无之事也，其租借之目的曰扩张其森林事业咄此不遇遮盖一时之语，真目的之所在夫固人人知之曰完全其军备的设施而已。
    满韩交换之愚论，日日有所闻，即今之号称识者，亦有不惮烦而反覆此愚论者彼等果视龙岩浦问题为何如哉，吾人正在排斥俄之并吞满洲乃俄国大伸其长臂其势汹汹突入朝鲜半岛一若必纳诸囊中而后已者，夫满洲一失朝鲜随亡此必至之势，今已现端倪矣，故满韩交换之言，乃一时姑息之谈，惟讲偷安主义之人之所主张，而非筹国家百年之长计者所可言也。
    夫排斥俄国于满洲，此公论也，今欲以满韩交换之说为平和手段，以解决极东问题曰以满洲与俄国而日本收朝鲜半岛噫是岂可哉，今除惧俄者外，凡稍有眼识者，无不知俄国并吞之害，故欲打破俄国之极东经营者日众。
    吾今大声疾呼曰俄国既着手朝鲜半岛之经营，则满洲问题断不能以平和手段解决也，平和的解决云者必依双力之让步而后可者也，今日之地位日俄两国其将如何让步乎，盖不外满韩交换之事实耳，虽然满韩交换，吾人所决不能承诺者也，惟有责俄国之无理，迫其撤去，以保东洋之平和，以抑斯拉夫人之野心，俄国若不退一步，则不得不与之相见于干戈之下矣，相见于干戈之下决非无价值在也。
    ◎东欧问题与极东
    ☆译国民新闻
    欧洲电报，屡有巴尔干半岛形势不稳之说，吾人由此等电报而察之东欧局面之发展影响及于极东局面之解决，此可预测而知也。今日欧亚之全局列国利害之错综击此端则直达于彼端，例如月球与地球虽相去千万里，而月球之盈亏与潮之涨缩有直接之关系者也，巴尔干半岛问题东欧之问题也，而于极东外交界大有进退国际之关系如此其奇也。
    寻巴尔干问题之根蒂则马基顿人问题是也，马基顿人压于土耳古官吏之虐政，受悲酸之生存，其布鲁呆里及瑞耳威之同胞，乃依伯林条约，以救马基顿人不幸阅二十三年无一实行马基顿人苟欲求自由安全之幸福则无慈悲之土耳其人虚待之而愈加甚，盖实陷于奴隶地狱者也，其劳作之赁金则没收之其日常之食物则掠夺之，其救于之布鲁呆里之同胞则为其军队所扫散忍无可忍遂有今年之举，此举也豫备充足决心坚固于是起重大之国际问题。
    夫东欧问题马基顿人之问题也，马基顿人问题虽不过为土耳其人内政问题，然看其影响则始及于俄奥伊三国终且为欧洲列国之问题也，而欧洲列国于极东问题尚未解决于是乃成欧亚全局之问题。
    第一之影响及于布鲁呆里而马基顿问题一转而为布鲁呆里对土耳其之问题，布鲁呆里国见同胞之受人之鱼肉不忍袖手或阴助马基顿或对土耳其而为示威运动厥后布鲁呆里与土耳其之间风云日迫列强视线群集于兹，土耳其遂有速自弹压速自改革之说，然改革不足信弹压又非所能布鲁呆里实动其血比外交家之墨水为尤红依此情形俄国不能放任之奥国不能默过之回念，二十余年前之历史列强共会调印伯林条约以谋恢复东欧之平和际此局面大变，盖列强之所深恐而恐之最大者莫俄国若也。
    伯林电报曰‘俄都之有力新闻威特摩斯唱言击退日本，较之谋君士坦丁方面之事为尤急。’此论不妨谓为漏泄机微之一端，夫俄国何尝一日忘巴尔干半岛之现状乎，徒以极东有极大之攫获为无上之急务，故不得不置东欧经纶于第二位也，故俄国之东欧政策力之所能及者无不暗中湮没其影响者也。
    以此政策施於东欧故於极东得以自由活动矣，盖欲遂其极东之大欲望则必维持东欧问题之现象共发展也，固大有影响於极东即其静止亦非无关系者也，故东欧问题对於极东问题宛如一种之风雨表也，吾人为极东之国民不可不注眼於东欧。
    ◎琐谈片片
    世界多晴日之国
    一年为八千七百六十点钟，昼夜平分之，则仅四千三百八十点钟，而欧洲之西班牙一年平均受日光之时有三千点钟，盖一年之中有百分之六十九为晴日也。
    空气之卖品
    法国有一化学者，发明新鲜空气可藏之于箱而携带之，其空气制成为圆形体，此体投入水中即溶解，而放出纯粹之养气，坑夫及空气腐败之处者皆不可不携之。
    奇特之慈善
    德国有一富豪，死时遗嘱以资产一分其利息，则赏与下之所述之人凡与最丑之夫人结婚者百六十圆，与最不具之妇人结婚者百二十圆，与不幸至四十以上之老女结婚者百圆。
    种种之笑声
    慷腊慷慨者英雄之笑，胡呼胡呼者轻薄之笑，咳腊咳腊者蠢愚之笑，此依人而区别者也，以国区别者伊人之笑为音乐的而乏气力法人之笑缓急无度英国下等社会人之笑如破裂声。
    德人之迷信
    赤儿之体有长毛者必不成长，手有短毛者成长后必富贵，头顶有二旋毛者成长后则多幸福过此则不详。
    不洁之食法
    野蛮之人，食物用箸者甚稀，蒙古及中央亚细亚之土人，食物皆用指指又不洗，食毕则仅以衣服拭之，其衣服之不洁可知，其洗指者，最高等者也，即暹罗是也，但下等人亦不洗。
    身体左右之差
    人之身体，苟左右二等分之，表面虽同而内部皮异，右之重量大于左一二斤，盖肝脏在右故也。
    新发明之失去
    俄国科学评论之主笔者，名菲立泼研究爆发药之有名者也，去年为药液之实验中青酸毒而死，死之前日菲立泼曾送一书于某新闻，略谓余于多年苦究中，发明一爆发物能放于数千哩距离之外现已成功云云，不幸于一霎间，即逝世而去，而此发明亦随之而死，未得传之后人，惜哉，否则军事界当别开生面。
    月将碰地
    美国哥奈尔大学之教授阿尔巴豫言曰，地球终日运动，而月运转于地球之周围，其进路为螺旋形，故与地球之距离次第接近其接近之速力，则随接近而增加终必有密切于地而运转之一时，是时崩山倒海，破坏市街溶解陆地，皆必有之事，且地与月必皆有热度极高之瓦斯，虽不能确定何时，然必在二十世纪之中云云。
    病人之车
    凡身体不自由之人及年老者，每苦于不能外游，致碍卫生近来德国人新造一种车，车中备枕与便所及病人种种必要之器具，状如人力车，而驭手在后，病人安坐无异卧床中。
    黑人之白粉
    亚弗利加之黑人，皮肤如黑漆以吾辈臆度之，彼必爱已之黑色以为美丽，而视白人之白为不雅也，孰知彼黑人之与他人种之血液混入而其黑色稍减者嫌黑色之丑常以白粉涂其面也。
    德人之文身
    德国之锻治屋肉切店樵夫渔夫筏夫材木运搬夫等用海军的文身者甚象，例如旗剑大炮军舰在米熊亨市有专业文身者，每一个需银五角。
    十四云樯之船
    从波罗的海，为运搬荷兰之生铁，特造一大船号，号辩辣呆斯，樯有十四支起重机有二十四个普通船需十日抵陆者，此则仅三十小时可矣。
    最好舞蹈之民
    亚弗利加之勃希麦人，最好唱歌及舞踏等至竟至忘却衣食饿寒交迫，仆到于地，然歌咏之声犹未绝，舞蹈中若有外敌来袭，亦不知觉故受不意之败北者，屡屡见也。
    大洋水之重量
    据音维熏杂志云，太平洋水之重量为九四八、○○○、○○○、○○○、○○○、○○○、○○○顿，大西洋水之重量为三二五、○○○、○○○、○○○、○○○、○○○顿，又太平洋之面积，六千八百万平方哩，大西洋之面积，三千万平方哩，印度洋及北冰洋之面积，四千二百万平方哩。
    猫之最长寿命
    德国之纽芬确确王城，有一匹猫虽已有四十二岁颇活泼，据德国保护猫协会长苛耳云，此猫于世界为最老之猫，盖猫之有如此长寿者，真绝无仅有也。
    生物之最高温度
    美国卡里尼大学教授雪雀尔氏，研究生物之生存，知其温度之最高者，能生活于温泉中有一种植物名西莎塔者，专生长于热汤中，又一种名葛罗立斯有莓菌形之植物者在华氏百五十八度之温度内，毫无异状，在华氏百九十六度内，仍不枯死，此乃生物之最高温度云。
    水上步行之名人
    船长克禄斯曼前于伦敦步行水上大博喝采，此人之制水上步行器，苦心经营，凡六年始告成功，近来于各处实验，皆惊叹其巧，由德国之哈尔来至伯林，或由伯林至汉堡，虽距离如此之远皆可旅行云。
    纸洋服
    据美国通商杂志云，伯林有一裁缝店能以纸作衣服于各新闻纸上，编登告白，其价一套计二弗五十仙，其材料则如布，较之罗纱稍重云。
    铁产额
    据最近之报告，前年世界之铁产额，共有八千五百万顿，或九千万顿，英国一八九九年，铁之产额，有千四百四十六万一千顿，前年则仅千二百二十七万五千顿，反之美国一八九九年为二千四百六十八万三千顿，至前年则一跃而增至二千八百八十八万七千顿，比英国多千六百六十一万余顿，即此一端美国之吞世界工业已可概见。
    可惊之灯台
    赫黎确岛现在之标识航路，所用灯台，其光力殆世界未曾有之强度，此处非大灯台无效，故用一德国技术家之设计，装置抛物线之玻璃镜，以代富列斯纳三棱玻璃，其光力发射之度，较以三亿烛光隔四十哩照耀于晴天之帕斯姆灯台更明。
    九尺之人骨
    美国布灵斯敦大学之教授富阿及数名学生，现于蒙太奈地方，发掘种种之化石其中有高九尺（英一尺）之人骨并有如马大之犬骨不少。
    ◎绍介新著
    中国历史上卷
    横阳翼天氏编译
    湖南东新译社出版
    定价墨银一圆
    历史为国魂之聚心点，国民爱国心之源泉，然我国之史，非余一人之家谱，即强有力者同族相残之战斗记，以故人人不知国家，而为异族之奴，横阳翼天氏痛之特编中国历史一种，其上卷于今年初夏出版体裁新辟材料丰多而又以民族主义为其宗旨，诚我国历史界开创之大作而普通学教科书中稀有之善本也，国民国民不可不急读，惜定价稍嫌昂贵，寒酸之士不免有向隅之感。
    中国文明发达史
    黑风氏译补
    湖南东新译社出版
    定价墨银八角
    是书为日本白河次郎国府种德二氏合著，史眼如炬，考证精严，凡我国四千年来文明之梗概，如政治宗教学术工艺美术等类，皆博采兼收，亦历史界中之珍本也。黑风氏译之，更能削繁衤颉要，横阳翼天氏赞其于专制政治奴隶学术二大亡国罪案，以全幅精神著议诋斥可谓得当惜定价亦稍贵。
    法兰西革命史
    青年会编译
    青年会编辑部出版
    定价墨银八角
    是书为青年会首次出版之书，明权社登其告白云欲鼓吹民族主义，以喝棒我国民，改订再三，始行出版，其中叙法国革命流血之事，慷慨激昂奕奕欲生正可为吾国前途之龟鉴云云，购而读之不觉起舞真救吾国之妙药兴吾国之主动机关也，爱国志士不可不各手一编以自策励，至其译笔之简洁，地名名人名之悉据旧译，虽其余事亦近日译界中之少见者也。
    社会进化论
    侯官萨端译
    闽学会出版
    定价墨银五角
    是书为日本硕学有贺长雄所著，分四篇，第一篇总论，第二篇社会发生，第三篇社会发达，第四篇国家盛衰，二三两篇是全本英国大哲学家斯滨塞尔之说，后一篇乃著者之心得，语简而理详，吾国新译之社会学，惟余杭章氏炳麟之群学为巨擘，今此书可与章氏之群学参观实研究政学文学者所不可不读也，又顺德麦氏译出人群进化论一册，见其告曰臆度之即此书也，以未读过不敢妄断。
    西伯利亚大地志
    王履康辛汉经家龄合译
    金陵启新书局出版定价墨银两圆
    是书为日本参谋本部编纂之书，分天然国体历史三大部，虽出版稍久，然调查精确，徵引闳多其于我国已可谓最新西北舆地书之善本也，且译者于铁道一门将日本田边氏新著西伯利亚铁道一书内各线路截译载入并附一中外货币度量衡比较表可谓苦心经营，留心舆地者宜案置一编。
    ●第七期・小说
    ◎爱之花
    ☆侬更有情
    ○第二回
    英雄价值妙语批评
    极东世界名伶豫演
    甫及门，只见青红烂熳的电光影里，烘出一位俳优铜像，轩昂昂高立云表，四围铁栏站着宪兵，踱来踱去的警察更形忙碌瞥眼间个中庄严华丽唉赛武西太后将白得的产业钩心斗角造成颐和园实不值为此戏院当个茅厕余遂与舜华买两枚入场券，携手循大理石层阶而进，左盘右旋遥看一间华厦门匾上聚着群星大放光芒仔细看时原来用电火编成的优待室三个大字联步进去，只左右两座，已被人定去，遂在中央安插里面侍儿先来应酬数语，余向外一望原来只剧场乃是椭圆形，基础全用五色花冈石砌成，较之希腊雅典府逐尼洲施剧场，足足大有十倍余所居已在第四层楼俯视云飞星陨除去罗绮生香珠玉竞彩别无触目舞台上帘幕重垂经风微动，余正在出神凝视，忽觉有人向余身畔一撞，回顾时只听得一声惊罪已离了有一丈多路了，余亦回入室中，只见舜华端坐，轻鼓风琴鼓一回觉得有人按谱唱一句听时鼓的是齐天乐一曲，乃苏国公主密灵德之所编，刹那间已遂停止忽又听着斟酒声盘盏声余笑道吾辈其乐而忘食耶，舜华辗然遂按一按电铃唤侍儿备了两份大餐来酒过半巡猛听得有人对着余室唱道。
    （金明池）带水消魂情丝穿泪颠倒英雄如是立马千寻雄飞一世赢得美人牵住胭脂债才要还时却又被艳想迷漫添去亡国月明中头颅孤注剩闲情偷一试，森森侠骨多情种问买笑倾城护花入瓮青萍磨尽男儿气江山不值温柔重甚天公恋爱魔人有万种痴迷一场玩弄孤岛怒潮惊大梦醒也，买个蒲团供奉。
    奇事！！奇事，抬头一看，原来余室中悬着一幅拿破仑的写真，系临战前夕之景，一侍儿握着枪，一美人与之握手月黑风雌短人英气边上龙蛇飞舞题着只阕词，下注君鳌偶题┆更奇了只原是余生平知已只为余堕入宦海遂尔绝交他的笔墨何以在此，且不管他，忽又听隔房崇论宏议，说道是耶，迷性果然不可以没有惟只迷性用得好时遂成正果用得不好遂入魔劫总之愈聪明之人迷性愈重能超魔劫遂成正果，既成正果防堕魔劫夫人是呱呱落地都有做英雄的地位，做英雄的义务人的迷性就是造成英雄之学校世界恒河沙数人类有多数的不成英雄就是他自失权利放弃责任，然而不成正果堕入魔劫的就也算了可怜将成正果重堕魔劫的实在少个普救主超度他一超度的法子也极容易只要在恋爱势利的地狱中挂一面大镜子点一盏明灯也好了，现在的人都是受只恋爱势利的羁绊堕入泥犁他反说恋爱势利是英雄本色一边答道果然不过恋爱与势利有个分别势利窝中的人决计救不好恋爱途中的人容或可救我从前同学少年足有数千，未登舞台的时侯个个都是剖心沥血后来一登舞台狐狸尾巴都献出来了。惟势利鬼罪有两等一种是宦海中人他是一味无智当他一个畜生其罪尚轻一种是文人，他见你有可取裁他就崇拜他见你无所短长他就轻薄你面上假清白心里头吮痈甜痔无所不为只一种势利鬼真狗彘不食其余至於恋爱关头，人类万不能逃过，然人间世亦有假恋爱而发挥者先观于历史的不见中古时期之城中教育乎少年武士博淑女一笑为无上光荣一颦为极苛责罚其因果由恋爱遂造成爱名誉的，故后来一片沙漠上万绿丛薄乃显出一堆最珍重的冷灰白骨次观於社会学的社会学家言女子富于爱情优趣足以养成男子之大天性诚不愧为佑助及慰藉者之天使更及于个人的，若卢梭若嚣俄自古英雄筲斗其恋爱未尝为之累者，苟误用恋爱则乌江尽头马嵬坡下护花无计殉葬以国一失足成千古恨，从来有同情同声一哭总之能逃出只一个关头为妙话犹未了忽听一阵箫管声喧刹！！刹！！的几闪满院雪白电光忽变成莺豆色知已将开演，遂携椅出户外栏杆前，将坐下忽来一位风采堂堂的美少年携着妙龄贵妇，即在左席坐下，交头接耳，亲密异常其形不类于夫妇兄妹，噫其恋人也欤，惟此少年频频视余觉现出一种冷嘲热骂不可言状之慢容时余已被酒一腔热血跃跃欲试而为舜华所制余方欲再启齿，骤闻铛妫☆觞妫。〖干铃响有一个三胡髭穿着燕尾服，大踏步走到舞台前点一点头说明道本院敦聘哲理名儒，编成新戏，定名“极乐世界”豫言未来时代，描出美丽社会圆满家庭纯良风俗[C043]竞争[C043]苦恼，为文明开化之极度，引人入胜诚不愧为知识上的第一剧，今夜为开幕之期，特请巴黎著名伶官，罗舜华试演只一语未竟忽然视线群集于舜华之身余觉有生平得未曾遇之光荣三胡髭唠叨了几句，复摇几声铃点一点头，进去了。于是送出一阵音乐既十分舜华扶肩而起曰，君且住为佳容妾略献薄技余愕然要之舜华彷佛余手中之爱花舜华离余即失余手中之爱花，然则以余手中之爱花而供于极乐世界舞台上经数千万人一赞美余亦何尝不愿余应之，舜华略握余手姗姗向彩房去瞬息间全院电灯骤消灭舞幕展开顿然透出五色十光乱人眼帘，原来只演剧应用巧妙反射电光线映出不可思议之境是时惟见碧树腔ê嫱杏衤ソ鸬钊五灵禽飘然来舞电光又一闪彩云端里现出舜华舞衣欺雪云鬓披肩微启樱唇斜ツ凤眠与天花飞舞只一出名为（铸因）。
    （舜华扮天女拈花上旦唱）笙管下琼楼种文明华胥洒遍杨枝水人间罪端莫愁妙笔勾琉璃世界神仙侣补天炼石功成就待将大海孽澜收有心不负痴精卫（节节高）旦下今日奉普救主命，合侬降落红尘超度一切有情同登乐土（杂扮数百幽灵上以）是因缘得未曾有速速附只彩云报身去介（杂唱）打煞凶钟馗我自由盈山孽簿都撕碎舒酸手开锁眉伸湾背沙场汗血工场泪从今解释都无咎人群同唱太平驱地球只合团苫幔ㄇ暗鳎┰酉隆
    再欲重唱忽然跃出三头的雄狮缠着舜华并舞略示极乐世界猛兽犹怀人间之德，舜华抚狮子鬣独唱一回又现出一队盛装神女或高或下浮空蹈舞共执笙篁整齐鼓吹时则舜华舞衣忽红忽紫忽蓝忽翠见花非花似蝶，非蝶霎闻扑剌的一声忽从地底射出七色奇光将舜华冲上云表又一闪变成千百个舜华只时满院拍手赞美之声如同睛天霹雳正欲变幻，忽然下等席上站起两个人又长又大把光线遮住只见舞台中映出两个人影其头已放得比巴斗还大全院叱咤之声虽浙江潮的势力尚当他不住两人连连匍伏细看原来是土耳其人学生装束满面羞容。唉只不是我东洋历史上占一部分的人物么，身为亡虏何以尚在只稠人广坐中丑哟否不想时也罢想起时余果居何身分余之国居何等地位余何以在只稠人广坐中一国兴亡匹夫有责活活羞死余也，一转想时皇天不负有心人志在竟成靠在一刻牢骚也，属无益不如借只韶华暂消块垒正在面红耳赤左席少年偏又连连瞅余数眼余此时如坐针毡万分苦恼觉舞幕忽垂电灯重明恍如月浸碧琉璃，惟闻人声汹汹，众口一词，赞叹不已有的说极乐世界是科学进步的世界人智发达文明开化遂臻极点有的说极乐世界是社会主义成功之世界无贫富悬隔滥用人权之祸熙熙攘攘共登春台只下等席上的批评，有的说我情愿到极乐世界去做只狗有的说我情愿在极乐世界里做场梦独是左席少年嗤！！嗤！的笑个不止人家赞一声他只是骂一名无稽人家颂一句他只是骂一声荧惑余怒甚余忌余爱人之身分仅值彼一冷笑余不自禁直以怒气质少年咄咄不思议之因缘竟由此作导火线。
    爱之花第二回完（未完）
    愿借灵犀心一点，交尽美人名士，更结尽燕郸侠子。
    ●第七期・小说
    ◎少年军（二）
    ☆喋血生
    子昔曾著少年军（一）记南美学生军，予爱军国民精神如第二性命，至少年军人，其一片奇突历史，尤令人闻而骇绝，读历史偶兹奇案辄思奔走告同胞，奈不能执途人而尽语热血填胸愈闪愈沸，今得借浙江潮之余曰，容予宣告同胞，我同胞其投袂而起哉，少年军。（二）记一千八百四十八年，伊大利抵抗奥国虎狼压制，不幸伊兵被围于克士闸，矢穷血<立易>孤注尽负，而以一十四龄勇少年，为祖国出死力，作寄书邮以请援伊大利兵卒获大胜，而奴隶之冤气尽吐，吁，来日方长战云不久即布於亚细亚大陆，我同胞盍奉此短篇为好脚本也。
    醉卧沙场君莫笑古来争战几人归咄弱虫！弱虫！！仅能死不能救祖国吾请以好言相劝曰不杀国仇誓不死。
    噫为凶狠横暴野蛮无礼奥国作牛马之伊大利，何竟有一千八百四十八年七月二十四日克士闸之战，克士闸之战，卒能于九死一生中树伊大利今日独立之纪念碑于小丘上是惟伊大利有军国民精神，故是惟伊大利有一军国民精神代表之十四龄勇少年故。
    阵云如墨战血粘沙霹雳一声而伊大利守堡垒之六十名勇少年忽被鬼蜮奥兵乘间而围于四顾而来袭击，雄风忽雌兮白日欲暗弹雨飞来兮急若跳珠是时六十名之勇少年，惟有战惟有死战而大无畏大无怖。
    遥望敌军俨成半圆战斗线未几雪白之戎衣愈逼愈近，嗟嗟被围之勇少年仅一白发飘忽之指挥将军当螳臂之冲硝烟开处火光闪闪伊军倒如坍墙六十人危者几半中若忽发裂帛之雏声曰‘母以仆而怖！母以仆而怖！！退者尝吾刃。’伊何人斯何若是之壮也，将军回顾时仅见一面，若铁眦若裂手持雪亮短刀大不过猕猴一稚子而殿于全军。
    时仅驻足土阜堡垒皆震战尘迷若阴霾破碎之木片与爆裂之弹丸劈入脑，盖来军士如饮魔酒渐倒卧流汗流涎尽赤刹那间一军喧传弹药罄矣，无以应敌此时从容不迫之老将军颜，且灰手旦栗且战身几若蝼蚁之灸于釜徒呼‘誓死不敢辱祖国！誓死不敢辱祖国！！’而十四龄之勇少年忽跃而前曰将军能作乞援书否复出怀中麻绳一条以相示。
    噫胡为乎四顾狼虎围我，且铜墙铁壁谁作递信鸠冲霄传去将军未免诧异迟迟不能决，少年叱曰，将军何俟盍草数行字愿以予顽冥之质为众生请命。
    将军惊骇忍两眶热泪强颜抚慰曰，愿我爱国好男儿与诸君共生死于一堆予不惜数行字予甚惜君珍重之身不幸被国仇刃于途。
    少年曰否否身能存祖国则珍重不以徒博一死为珍重将军休矣，毋迟我行将军知不能挽允之，虽然仓卒间何得有纸笔乃裂其制服一片啮指血草乞援书以付于少年一握手言曰，愿军马到成功，虽然吾不知爱国好男儿就津伊何少年曰将军毋虑予计之熟矣，速偕予而来观乃往垒后梯土壁而上以纤细之手指示将军曰迳去乃碧浪村吾大兵屯集处乎左大河右高山真天赐予一线生路行矣，速系麻绳于吾腰而缒吾下咄极目四顾惟见怪石屹立荆棘交加当空赤日掩映硝烟若死灰少年已如吐丝蜘蛛既及地，且行将军曰围中之生活悬于尔之健足及尔之勇气尔慎行少年试行数步曰信予如斯乃飞奔危坡而去。
    将军伫立壁上杀气腾腾炮声隆隆遥堂勇少年行渐远形渐小几不可见继以望远镜转瞬枪弹如飞雹奔向少年落咄何事咄我最希望最勇猛之少年已被山外奥国侦探兵所见危！危！！惟见勇少年忽伸忽伏行愈疾忽焉仆矣，将军急自槌胸曰伤！负伤！！言未毕少年已起将军点首曰神！！在尔之上未几少年已潜入森林复绕出惟行愈远非增望远镜之度数不能见竭尽视力仅见一丸黑影而行似缓而形似跛。噫其真受创欤，未转瞬围中大哗弹丸射击声军士叱咤声伤者呼号声瞥眼甲帐皆喷火花悲夫敌攻急矣，将军向前途亟呼曰，援军！！援军！！！速一分来而克士阐得一分瓦全否则仅有鏖杀吾伊大利人决无降服。
    时军士死者愈众奥兵威吓喊叫降服！！降服！！！之声几轰倒堡垒而伊大利死士仅众口一词答曰否！！否！！！嗟嗟战器告匮汗血已竭不可屈辱之伊大利死士既不能战又不能御左眼睨敌右眼望援忽焉而将军之右腕为飞弹折昏绝复勉强起，仅以左手执佩刀右挥左指时奥兵连呼速悬尔白旗之声甚急，而围中零落之军士大沮丧忽一探兵狂呼曰奥国增兵来袭矣。惶急百倍言未竟而将军顿足解憔悴之颐曰幸！幸！！此岂敌兵尔看黄沙卷处明明我伊大利武装骑兵也幸！幸！！於是精神一振皆突立然敌兵连呼速悬尔白旗之声未息骤然天崩地裂喊呐交作狂呼谁悬白旗吾伊大利民族不能制白旗。
    咄奇事咄奇事而骄气冲塞之国仇奥兵不免落胆何事落胆，盖伊大利援兵已万马奔腾直冲破奥兵之阵线而如狮如虎神圣不可侵犯之敌军忽焉披靡忽焉辟易逃！不敢不逃而决死之勇少年均破围而出吁瞻前顾后奥兵昔日之雄而今安在荣！荣伊兵能死战羞！羞！！奥兵仅能欺弱。
    最后之十五分钟伊大利竟解克士闸之围而凯旋，二十六日乃送负伤军士于敏泌，仅以一荒寺代病院时已黄，皆天低欲坠不平之秋虫与呻吟声相唱和青磷掩映照人血衣折腕之将军独忍痛楚觅半支残烛检看伤者忽“将军阁下”“将军阁下”凄惋之雏声直轰于将军之耳膜。
    咄子为谁是十四龄之勇少年解克士闸围之天使欤，时惟仰卧对将军一点首覆一片毛毡颜色苍白一双眸子依然如黑宝石灼灼放光。
    为军惊一跳骤问曰，尔在兹欤勇少年尔已全尔之义务。
    少年曰，惟竭予之能。
    将军曰，尔负何伤。
    少年曰，予病予以后不能有军人绝大之希望。
    忽忽将军之半腕流血如注神色大变少年急坐起仅仰首复倒为军急止之曰，伤重事也，慎之毋卤莽少年轻一点首。
    将军曰尔致书之历史能言之否。
    少年曰，予疲不能言予最后惟以手代足。
    将军复注视少年之面曰，尔失血矣，不然何若斯之衰弱。
    少年微笑曰，失血非也，血之外予或有所失忽将履被一揭将军一惊一退后咄咄！！！少年仅有半个而下体已切断。
    将军默睨沈虑良久，不觉左手忽加於额而对少年一施礼。
    少年惶急曰将军何为将军何为。
    将军湛睑泪酸楚曰，余仅为长官！尔英雄！！尔英雄！！！
    
    （完结）
    老子犹堪绝大漠，
    诸君何至泣新亭。
    ●第七期・文苑
    ◎狱中赠邹容（闰月廿八日）
    ☆太炎
    邹容吾小弟，被发下瀛洲。快翦刀除辫，乾牛肉作糇。英雄一入狱，天地亦悲秋。临命须掺手，乾坤只两头。
    狱中闻沈禹希见杀
    六月十二日
    
    
    
    同上
    不见沈生久，江湖知隐沦。萧萧悲壮士，今在易京门。螭鬼彡羞争焰，文章总断魂。中阴当待我，南北几新坟。
    狱中闻湘人某被捕有感
    六月十八日
    
    同上
    神狐善埋扌骨，高鸟喜回翔。保种平生愿，徵科绝命方。马肝原识味，牛鼎未忘香。千载湘军志，浮名是锁缰。
    衡岳无人地，吾师洪大全。中兴诸将，永夜遂沈眠，长策惟干禄。微言是借权。藉君好颈子，来者一停鞭。
    ◎咏史五之一
    ☆亚公
    怀古一忄亢恺，抗志在云霄，读书观大略，壮夫耻虫雕王迹久衰歇风雨感漂摇七雄竞鲢鄣缂ぃ并风飑浩气贯长虹闻鸡起中宵，击楫思祖逖投笔慕班超流光邈逝川岁序忽迢遥，阮籍块垒怀浊酒不能浇。
    ◎咏史五之四
    同上
    我悲羊叔子，感事发苍凉，岘首一登临，至今留余芳，我思马征南，挞伐效龙骧，据鞍雄顾盼，意气何飞扬哀风变，大古王气正微茫笑尔当道人满脑并肥肠浮生嗟拓落，七尺徒昂藏，天间不可知，人事感沧桑，拔剑一起舞我欲问穹苍。
    ●第七期・调查会稿
    ◎湖州物产生利记
    湖州西南，为天目山其山脉分多岐，一出武康之西，一过孝丰而至郡城之西南，地气和暖绝无瘴疠，故物产丰富，生利饶盈，天目为带山，来自徽州多矿物，惜我国廾学久废，虽有美勿彰也，东北濒太湖，可通轮舟，且有渔利，真天然之乐土也，今分湖属土产为四类。
    ◎一山货
    毛竹
    山乡皆有，而武康为最，牌头及上柏两镇，一年出货约值十数万金。其次则孝丰安吉与归安之西南乡，皆行销于苏松山东天津等处，其培养之法，不用肥料，专藉保护笋芽，削除茂草也。间一年，出笋一次，俗谓之一出，凡竹必间四出，然后可伐。故出笋之年，秋冬伐竹，其不满四出者，其竹必小而短不能畅消，近年竹货大涨，山户获利甚厚。
    小竹
    有台竹淡竹石竹苦竹四种，丛生于山足之近水处，其出货不及毛竹之多，而价则较贵一年出货，约值数万金，凡小竹产地之值，大于毛竹，以其丛生甚密占地不多，且价昂易消故也。其中石竹苦竹价值尤贵，凡做细工必用之，能细如衣线，长至数十尺而不断，薄如蝉羽而不裂，我国无工艺会，虽有美观之物湮没无闻。
    鲜竹笋
    以郡城西南为最佳，消行于苏州及东乡各府县，一年所产约值六七万金，其培养之法，重用肥料，且需松土，人工虽大，而出息甚厚惟不宜于深山。
    小竹笋
    以孝丰安吉为最多，可制笋乾以炭火烘干者味美，日光晒干者吹之，其最佳者名曰泥黄，每斤值银一圆，惟中国无农业奖励会，故此货不能畅消。
    茶叶
    山乡各处皆产之，西乡以安吉孝丰为最，南乡以上柏镇为最，其生息本厚惟本地人扭于积习不思求精，故销路日绌其培养之法，不知用肥料亦不知翦枝干，其采工焙工亦甚劣。
    靛
    湖属种蓝菜者甚少，惟山乡有之，出货不多不能成市，其土造之靛甚龌龊。
    烟草
    山乡有栽种者，亦有甚佳者，惟出货亦不多。
    桕树
    甚多，乡民不知栽接之益，故出油甚少，不能成市。
    樟树
    因热度不合，不甚畅茂。
    白术
    产于天目山，故武康孝丰等处皆有之，以野生为上。种有数类，白色者最好，近来真者甚少，伪货极多。
    ◎二陉产
    稻
    有多种，湖属必俟蚕毕插秧，约在夏至前后，故收成较迟，更有种晚稻者。
    米
    为长兴泗安之大宗出息，销行于杭州，惟不知其实数其晚稻香稻取以煮粥，味甚甘。
    桑
    武康德清一带其树高大，且能经久，数十年犹枝叶蓊蔚焉，入归安境，高桑即少见年亦不永，自郡城而东至平望镇，树更矮矣，我国无农艺家以细心研究，故不知其故。
    丝
    湖丝有名于全国者也，每年出口，约值二千万金，可谓钜矣。
    麻
    沿太湖而生，为天然生产，秋深取以织布，供米袋之用，亦大宗出息也。
    ◎三水利
    湖鱼
    以六蓬船泛于湖中，夏间则横两竿于舷，张大网以取水面小鱼小虾，晒干之，销于各处冬季则用大船，联大网以取深水之鱼，每网必数十担，真大和也。近年船户资本日绌，无人鼓舞惜哉。
    池鱼
    郡南多池，故民间用以畜鱼，有四种曰青鱼曰草鱼曰白连鱼曰包头鱼，其余鲤鱼扁鱼，本地皆有销行于苏州上海等处，亦民间之大宗生息也。
    菱
    南乡各处皆有，五六月间遍生水面，九十月采收，销於本地及江北山东等处，亦南乡之大宗出息也。
    芦
    生于太湖浅永处，秋间取以织扉及饲蚕帘。
    茭
    丛生于太湖浅水处，取以饲牛，或作肥料。
    珠
    菱湖镇之西有溪焉，长不过十余里产珠乡人每于秋间约伴入溪，寻蚌以采之。
    藕及白扁豆
    俱为南乡大宗生息。
    ◎四工艺
    湖绉
    为郡城大宗工业，每年出口货约值数百万金，郡之东北乡，织户极夥。
    布
    本地向有业之者，近以洋货日增，土布之生产顿减。
    绵绸
    以新市镇所出者为上品，多销于各处。
    丝绵
    乡下无家不有，衣以御寒，亦有销行外省者。
    竹器
    湖属产竹，故业之者甚多，亦有精工惟我国无赛会，故永无进步也。
    嘉兴海盐县之慈善事业
    （表缺）
    右各事绅立者无论已，凡官立者亦皆由绅董经理官不过问，仅总其成而已。
    ◎海盐报纸之销数
    （表缺）
    杂志皆销于读书社会及学堂中，日报除中外日报新闻报外，亦皆销于读书社会为多。
    海盐县徵米徵银之实数附户口概略及包漕之影响。
    
    
    五千二百四十八
    
    
    顷十六亩八分零
    田地七百五十九顷四
    共六千○千顷六十四亩零………徵米五万二千四百五十四石一斗零
    
    
    十七亩分零
    
    
    一百七十五顷
    
    
    九十三亩零一
    山荡一百六十二顷卅
    共三百三十八顷二十八亩零………徵米一千五百七十六石七斗三升零。
    
    
    五亩一分零
    丁米
    二百四十一石九斗四升零
    加派改漕春耗十八石八升零……………………共徵米二百六十石九斗二升零
    海盐户口十六年前，清查保甲得户五万八千二百九十二丁十三万二千六百六十六口十一万二千二百四十八。近十年来，未有确数，大约连垦荒客籍约共三十万人。
    海盐自鱼麟册遭乱遗失，而包漕之风益甚势要无论矣，即寻常寒士，其才力能压倒库书者无不可包，官吏切齿而无如之何。盖包漕之影响有损于官而有益于民者也，县官之报告于上也，殆无岁无歉，所解银米不过六成七成而已而徵诸乡民，则十成加耗犹多挑剔，包漕者乃号于众曰，我为尔代完八成可矣，九成可矣。其尤贫者则先为代应，至次年蚕事既毕，始索偿焉，乡民便之，遂皆不纳於官而纳诸包漕者，而包户之输於官则或如其所报之数而加一成焉，或竟一无所知官亦无如彼何也，是则所分者特县官之私橐耳，於我民固未尝不利也。
    台州黄岩县城内学界区所表
    其演说部书报部均设在私立小学校内
    
    
    
    
    
    教习
    
    
    陈瑞畴
    
    王士彬（代陈敬舆）
    
    
    吴容基（粤人）
    
    
    
    
    
    学生
    
    
    共五十人
    
    
    
    
    
    课目
    
    
    经
    史
    掌故
    
    英文
    算学
    
    体操
    
    日记
    官立小学校
    课本
    
    左传
    
    论孟
    
    通鉴辑览
      支那通史
    
    三通考辑要
    
    
    
    
    
    课法
    
    每日上午八点钟起上堂学生自行研究各科教，翌中坐以待疑问下午课英文算学由教习讲授
    
    
    
    
    
    干事
    （发起人）王舟瑶
    江青（监督）林骏声
    
    
    
    
    
    经费
    书院之旧款绅富之输捐
    每年计一千二百圆
    
    
    
    
    
    设立年月
    壬寅正月
    
    
    
    
    
    基址
    东城清献书院改设
    
    
    
    
    
    教习
    丘锐
    
    陈希道
    王佩瑶
    牟介
    
    
    
    
    
    学生
    共六十人
    
    
    
    
    
    课目
    伦理
    读本
    历史
    舆地
    国文讲演
    物理英文
    算学
    体操
    唱歌
    
    
    
    
    
    课本
    中等伦理教科书
    国民读本
    支那通史  地理讲义格致读本
    私立小学校
    课法
    各教习分门讲授每日计八点钟
    
    
    
    
    干事（发起人）教育社社员（司计）王彦清（监督）林炳文（庶务）许宪衡许企谦许
    
    
    
    
    伯齐牟念均
    
    
    
    
    经费
    
    取于备金项下多寡无定今后拟募捐
    
    
    
    
    设立年月
    
    癸卯正月
    
    
    
    
    基址
    
    中城教育社内
    
    
    
    
    教习
    
    张士达
    王梦槐
    
    
    
    
    学生
    
    共二十七人
    私立蒙学塾
    课目
    
    读本
    
    历史
    
    作文
    
    联句
      习字
    
    算学
    
    体操
    
    
    
    
    课本
    
    左传
    
    孟子
    
    通鉴辑览文学初阶
    
    
    
    
    课法
    
    
    各教习分门讲授每日计八点钟
    
    
    
    
    干事
    
    （发起人）李秉直
    张士达（稽查）任炯常
    
    
    
    
    经费
    
    学生修金及同仁社之助款
    
    
    
    
    设立年月
    癸卯正月
    
    
    
    
    基址
    
    税于北城林氏宗祠
    
    
    
    
    教习
    西乡二坪
    章彩珠女士
    
    
    
    
    学生
    共十一人
    
    
    
    
    课目
    读本
    习字
    
    图画
    
    联句讲演
    
    唱歌
    私立女学校
    课本
    女诫注释
    习字范本
    文学初阶
    白话报
    
    
    
    
    课法
    六课分二日教授一日计六点钟
    
    
    
    
    干事（发起人）教育社社员（司计）陈渠鼎
    
    
    
    
    课目
    政治
    实业
    时局
    风化
    小说
    演说部
    期限
    每月十六日
    上午八点开演至下午四点止
    
    
    
    
    干事（发起人）教育社社员
    演说员庶务员均在内
    
    
    
    
    章程
    购置各种新书新报于教育社听人来阅或借出亦可惟借出时须押金若干另收阅费
    书报部
    经费
    
    绅富之捐输
    
    
    
    
    干事
    （发起人）教育社社员
    司书三人
    庶务三人
    处州宣平县之种种调查
    地质
    土质硗瘠无肥壤
    民气与民情
    民多习拳好斗，尚俭朴无嗜好惜吸鸦片者不少。
    男女之勤惰
    男勤耕种女但坐食。
    游民之多寡
    乡间向无游民，即城中亦少。
    僧道
    僧二十余人，道士数人。
    富户
    以有三四万金者为最富仅二三家。
    贫民之生计
    以帮工卖薪为生计。
    寺观及其恒产
    寺十余所，观二所共计有田二千余亩。
    洋烟室
    十二处。
    衙役之真相
    老弱无用。
    教育
    小学堂一蒙养学堂十余所。
    商务
    店铺寥寥皆薄本营生无市镇商务，至其出外负贩，则贩靛青至义桥临浦等处者为最夥。
    农业
    农产以靛为大宗，每年可二万余担，其余烟茶麻亦甚多，宣境山居十之八桑杉竹喜栌屯┯椭类，苟能认真整顿可获大利。
    农家之肥料
    草子煤灰石膏矾，皆农家常用之料，其最佳者，莫如采嫩草木之叶，踏入田中宣人名之曰蒿或以毛柴杂泥烧灰插田以肥土质。
    教会之势力
    无教堂虽有教民，亦甚少。
    ●第八期・警告
    ◎敬上乡先生请急速设法令高尔伊毁弃卖矿契约并力图善后书
    ○此函除缮写驰告外恐未周知谨刊简端至祈
    
    
    公鉴
    敬启者某等羁旅异邦，心念宗国，顾瞻时局，百忧若构艘晕外人之欲吞噬我中国也，必从矿产入手，矿产之与铁路本为伴侣之物，各国矿路所及之处即为各国权力所及之处，而中国自此长隶属於他人矣，前者侧闻杭绅高子衡（名尔伊）擅以浙省四府矿产勾引外人，高绅从中分其余利是以一已之私而盗卖全浙於外人也，例之卖国罪何所异，近日风闻益紧闻政府已将调印果尔，则全浙土地自此非复我有在高绅贪一已之利不顾大局，妄行逆施惟悍然思逞其欲然吾浙人士若熟视无睹不发一言，是则引盗入室颠覆祖宗丘墓之乡不独高绅一人之罪亦全省绅士之咎也，某等越在海外，愤慷填膺已於中历八月十四日合寓东京横滨全浙士商会议佥谓高绅盗卖矿产祸及全省万不能听其胡行嗣后若有外人开采矿产之事须归全浙绅士公议，此为地方所应有之权利，用敢特请。
    请乡先生，即日集众开议责问高绅令其罢废前约高绅当自顾身家声名必不至目无一人敢抗全浙人士之怒一俟高绅条约毁弃之后，一面即当会同绅商设局招股略仿湖南办法以绝外人凯觎之心而收回本国莫大之利源是某等所不胜切望者也，某等念切桑梓而去国道远，鞭长莫及用特发函请，诸乡先生合议办理某等更当竭力以遥为诸乡先生之援事机切迫不容稍迟应作如何办理，惟诸乡先生实图维之并候，见示某等翘企待命之至。
    ◎附致高绅尔伊书
    顷者数接乡音始稔意人已在衢严一带勘察矿脉父老垂询利害未及裁答，而日报旬报又喧传某绅盗卖全浙矿产可弋利每百万之十二万金，一时舆议沸腾集矢执事，某等窃焉疑之，夫以一私人而鬻全浙十五兆人之公有产以个人私利而陷浙人世世子孙於他族利益范围势力范围之内，此即以路易朕即国家之威势临之犹无以善其后，虽甚狂愚犹却顾焉，谓贤如执事而屑为此，曾忆执事一赴台湾再典团勇智略胆力，罕有其匹加以急公义，不辞劳怨又若根於素性而境遇之优年力之富，俱足副之洵乡先达之后劲诸青年之前导哉，虽然外人狡猾之谋如狐如狼尚不足状其可畏可怖之情绪跬步之误已成铸铁而海上逐臭之夫为虎作伥导盗入室，但牟薄利罔顾大局或者执事本不欲为之而诸奸人之以执事为奇货也，且意人垂涎浙江匪朝夕矣，曩者沙门湾之役猝焉驶轮江阴以巨炮之口与督署作对待之方向，欲藉哀的美敦书之能，博岘帅一诺，岘帅岘然不为动，卒怏怏而去，今乃不以威胁而以计取一公司耳，俨安然攘我浙人四千年遗传之宝藏十二万之饵，南澳土人捕猩猩之技耳，何拉丁人之智也，吾国势至今劣种之人奴，色绘之瓜分图，言之增唏闻者增丑，若满洲矿权，若山东矿权若蜀若黔，已入於俄德英意之手，最近者又若张翼之弃开平金矿，而饰其名曰华俄合办不知二十世纪之中国新旧洋债将盈千兆而盖藏久虚菁华尽失他日交通部防御部诸大制造计将安出想在执事更事较深其怆念时局义愤填膺当更有甚于某等者乃以壬人之言重贻覆国之戚窃为执事不取也，彼绐执事者固曰商会与国是无涉也，华洋合股借彼族之赀金辟我国之利源也，矿事就绪而市井贫民得遂生计也，然印度之奴于英也，非仅仅八万磅之商会覆之乎，苏彝士运河之股票埃及以财政困难而与英法谋之，英相狄尔毕忌法之分其运河权乃於一夜间集股金一千万磅鬻之越数日始宣之下议院而埃及今已不啻为英领土非合股之成效乎，白澳洲命名之原因千八百五十一年欧人始於巴沙士附近觅得一金矿不数年而澳人遂以此一金矿而奴其利於澳人生计几何哉，执事试重思之，吾浙自衢案就绪内地民人之抗外者，一变而为媚外固也，然此事果成浙人闻执事不义之名，必有与执事反抗者曩者，鄞人李某，将开奉化银山奥之矿，原议抽花利每百分之五，兴地方义举其名义尚非不正，乡民以矿泉妨害农业力拒之，卒中止竭执事之力不过杀二三无辜之民藉行其恐喝主义已耳，然苟大之而牵涉於国际而执事岂复能置身局外，虽然为执事计犹曰得半而失半也，台湾被围时有巨富林绅者具以虚实告日军冀市私德焉，至台城陷而日人尽藉其产而收之，想执事固稔闻之矣，执事谓中国能自强乎，能自强则不当以国家成立之础，社会发达之需而赠之他族，十九世纪后固世所称为金类开化也，谓中国已绝望乎，已绝望则每百万之十二万又何爱焉，又何利焉，且执事之主持矿务也，固将以生我浙人而非死我浙人也，然闻执事所为藏之筐箧犹恐其不固谋之闺闼犹虑其不密得毋曰此君家事无与外人乎，吾浙人苟有一隙之明一息之喘必不能俯首帖耳任君之络头穿鼻不敢一较而置子孙宗礻方之计於不顾，且亦思他日者欲使吾国与欧美诸国立於对等之地位，则凡矿苗繁茂之地皆工业建造之场，既主宰自人则操纵由彼将奴颜婢膝乞怜他族乎，抑盟之於先而即寒之乎将使今游学於美於德於日本诸青年俟其学成回国而以他族之小工人位置之乎，抑逆知浙人全省之力不足担斯任乃不谋之同胞而谋之异族乎，是诚东西各国产业史之奇策也，虽然知者十虑必有一失，昔曾文正公谓外人要挟，皆难屈从惟挖矿一事，借外国开挖之器兴中国永远之利，尚可一试办。由是观之，虽贤如曾文正，尚不免蔽於眉睫，执事之心亦可以昭示浙人矣，悲夫权利尽失大命亦沦瞻我后人窜身何所，惟我皇祖实深恫之某等与君宗社同居处，同祖宗丘墓之乡同非秦越之异情而甘苦之异味也，某等之害即执事之害，故不惮披沥陈之冀执事之翻然变计以保全浙人固有之利益，倘以为激怒执事而以速君之成议，则某等之罪，诚擢发难数矣，愿不弃刍言，辱赐琼言不胜屏营待命之至。
    ●第八期・社说
    ◎新社会之理论
    ☆大我
    ○篇一概念
    猛虎斗我前群魑瞰我后上有危石之颠坠下有溶岩之喷涌我心所触，如攒万镞而何暇裕调文墨为虽然，吾敢揭一言以质之，我社会曰国家荣瘁之最初基础何在耶，人生观之最终目的何在耶。
    试置吾人於冲积层时代，搏猛兽跨龙麟衣革啜腥，歌呜呜为乐，其时但重母系，不知父系，既无家安有国，然而社会之雏形已具矣，其勇猛雄鸷之精神固贵卫同类矣，嗣是临崖而巢，临水而弋转徙逐水草，营畜牧为家族之制，酋长之制政治上之蛙律即社会上之权舆也，嗣是而农业组织则有农业社会工业组织，则有工业社会商业组织则有商业社会其农业社会工业社会商业社会皆社会之析形而大团体中之小团体也，嗣是而契约立而国以名，其位於社会之上流者曰君曰孤曰卿，尹其位於社会之下流者曰士庶等级递差名义纠错，然居是名者类皆诞育於是社会中取储於是社会中非降自天非涌自地非挹注自他族，故其目的物舍社会安宁进步以外无他冀也，若道德若宗教若文艺若军队，皆达此目的之附属物也，准乎是则知社会者本有共和政之性质而决不含帝政王政贵族政之元素准乎，是则知政治者本可以社会机关之力溶解之而置政治於社会问题之内是故健全之国家必无萎败之社会而萎败之社会决不能造健全之国家，此其大则也人生观之概要，二曰躯体之快乐曰精神之快乐曰躯体物质也，曰精神灵魂也，合而观之是曰人间，然世界之大义侠大军人大探险家其能建轰天地垂日月之伟烈者要必区肉体为一界灵魂为一界例如医者之刳腹断股以药饵滞其神经而受者毫不觉苦痛也，例如人之体量同而智量异也，假而曰精神之愉快必由躯体生也，徒以饮以食以敖以游而人类早退处於劣等脊椎动物之列假而曰合躯体而言灵魂是我也，舍躯体而言灵魂非我也，执是以冲决灵魂不灭之说，然精神之结果，即视此百年易逝之身为归宿我既未解逃之深山大泽绝迹人类又不能舍此一星球而遁於他星球以避物竞之剧烈，则必於我社会期安宁期进步是职而以遂人类遗传性之好胜心好誉心好革新心吾所为袒精神之快乐者此也。
    不见十九世纪中之新社会乎，革命之荒神为烂烂之炯眼戛戛之足音自佛兰西而横行豁步於全欧大陆者岂仅福禄特尔卢骚辈之精灵为之伥乎，夫社会之演新改良必非一原因得而导之爆裂也，要必有远因近因正因负因杂沓奔赴其中促之使旦夕不得安其故态佛之革新也，其远因则阐明天职荡涤奴性之学说疾言悚论纵横驰辨之舌战也，其近因则宫庭之逸侈无度权族苞苴固宠虐敛盈私而下民穷蹙靡所控诉也，其负因则杀党人诛偶言缇骑遮道槛车累累播其腥秽残酷不可思议之淫威也，其正因则实验家之吸收新理教育家之陶铸国民也，推之而日耳曼联邦而英吉利而西而葡而澳而意其结果微有差异者亦以其各各原因之方向为定，今者行其国华厦公园都且丽矣，铜像巍巍植驰道矣，屠沽下走游行於汽车电车态扬扬矣，琴自奏也耜自杼自织工自成器也，电气蒸气代人力钢具铁具易职工极之天地中至小之一微尘莫不润而为雨铄而为光以呈新社会庄严崔灿之观固令人腭贻惊顾企仰无已矣，然当其发轫时万端之阻碍蔽其前百事之恐慌乘其后与今日我社会中之颓Ａ５偾乱穷愁苦痛殆无二轨其时思索力之锐者体力之健者时间之富者与夫工诗想者娴音乐者精美术者各各恪共天职牺牲其身以供新社会之组织，故鲁意朴论确定新社会之原则曰视各人能力之多寡从而区别其负担义务之轻重易言之人若有二倍於人之体力必有二倍於人劳动之义务人若有十倍於人之智力必有十倍於人谋画之义务，故才智愈大义务亦愈大，而弱者贫者不可不借贷於强者智者何则才智赋於天天之所与不可诿也，其所谓尽天职者岂贻狡童以牟利禄图酬报逞私智之口实哉，彼其主唯心论者即其所以拔人格於奴坑也，其主唯物论者即其所以遏教徒之狂焰也，其大资本家大企业家即循其发达阶级膨亨国力非素志於吮吸社会之脂膏也，虽然彼政治上之革命甫已而经济上之革命又起由是增佣银减时间而工场条例保险事业贮蓄银行相踵以起，凡社会之所利靡勿兴也，由是而斐洲覆澳洲白始仅首於社会中数人之谋终乃并吞之为公利务，使无一夫失所之叹，凡他社会之所害靡有恤也，今且浸浸及於亚矣，然则我社会之前途果何如果何如革命之荒神其亦繇欧袭亚而作世界大同盟哉。
    ○篇二新社会之过程
    今试观我社会十年中之现象旧社会退步之速与新社会进步之速不可持钅计退者必列於淘汰之数进者，必居於适存之数生理学之公例，然也以内界言则同一民族而新旧非有二部分为搏噬不相下之势，其曰新旧亦犹适存不适存之名以外界言聚数植物於[C052]土而地质之荣养力仅是则一荣一萃泽不两全其荣者必具冲突之权力者也，人类以知能之权力为冲突之权力，故惟具高尚之人格者得保其种，然则社会者民族主义之领土也，使有淘汰无适存而民族亡使有旧社会无新社会而此一社会厕於米洲烟颠人之永为山番非洲尼苦落人之降为奴族已矣，例如万国劳动同盟其所宣言无人种之别无宗教之别无国界之别所公认也，而华工一逐於非律宾岛再逐於合众国矣，例如万国国际平和裁判军事上之竞争所公认也，而以对我族则为他日要挟地矣，乃犹匿居暗室自诧无灾不其恫与。
    夫自旧社会观之京师粪壤也，守令蛇虺也，固揆之万喙而一致也，由无意识生贪欲，贪欲生欺诈生罪恶生奴隶生淫生盗贼而媚异族而杀同种，种种败德不暇崖平橐砸谎栽唬彼非惟不知华盛顿拿破仑而并不知汤武为何如人，彼非惟不知拉丁族偷通族而并不知黄颛为何如人亦有闻之齿冷者乎。
    是故世界文明之事业而使无意识者为之，则败象立见又其甚者可亡国可灭种铁路权者交通部兵部之命脉也，而无意识者则以他族之恐喝要挟而贷之矿产者世所称十九世纪之金属开化也，而无意识者则悍然肥一人之私冒万众之怒而鬻之（如辽东矿业一奸商禀请承办而私鬻与俄人与浙矿鬻与意人等然我浙人概不承认）学校者道德高尚之地也，而无意识者则视为戚党盘踞之地子孙世袭之位警察者，因宪法而成立者也，而无意识者则视为差委保甲之缺捕索志士之方报馆者社会言论之机关世界之明镜也，而无意识者则舍博微利瞻妻子而外无他计习外国语者，所以沟通学问维持国际之枢轴也，而无意识者则舍细崽刚白惰而外无他求不意其以四千年来文化荟萃之社会，至今日而为百鬼夜行之缩图也，他若饰肤浅之哲学侈大同之美名叩其旨趣殆如泡幻又或道听途说辨论雄横翻云覆雨不可究诘至若以侵夺为权利以猥鄙为经济学以敷衍之故策阴险之社交，而谓善用外交手段种种败德不可崖平橐砸谎栽晃抟馐墩叨期以文明之事业犹食惨猿浼⒁鸩以止渴也，然不一瞬而若而人者亦回漩於旧社会之涡中以去。
    夫社会过程之公则二曰糅杂各文明之质素而同化之，如小亚细亚之文化达於地中海沿岸迄中世纪逾爱魂士山而北其例也，曰文化之型式印於人心沿此系统之枝干而昌大之，如非澳土人其所遗传无一可称述之事实而遂定以劣种之名，其反例也。兼是二者，则新社会之基础定而其发展由此矣，然彼当上古希腊罗马时专鞭挞奴隶役使生产降至中古贵族专擅农仆土隶之风犹存焉，暨市民兴而贵族仆其时组织文化悉柄自市民至十九世纪末始达於第四级之平民时代焉，若我社会殷助周彻共产制度阅千余年乃由平民时代而为贵族时代复由贵族时代而为奴隶时代，既奴矣，又何言彼愈演而愈上此愈演而愈下何若是比例之不侔也，则请仍以前例解之，曰是惟无同化力故闭关自守胶守盲从久之久之浸成习惯，然试观今日滨海之区与夫扬子江流域蓬勃郁发勿可遏抑而环顾昔日文化所及之地亦复易尘垢之形骸炳神明之曙光而又择其脆弱不适存者时时汰之，以即於新此即新社会过程之现象也。
    ○篇三新社会之主义
    医之有卫生术治疗术将以保身体之康宁而消弭其苦痛也，社会主义者将以增人间之福祉而消除其厄难也，普及之卫生术治疗术也，或云是主义之锡名导源近代才六十年，千八百三十五年，英人洛扑窦因慧氏创一社曰，各国民各种属之协会世以氏，注意社会改革非计政治改革，故名之曰社会主义名其社员曰，社会党厥后被适用於近似诸主义及诸党派，然或由社会入手而以政治为目的或由政治入手而以社会为目的，其组织异其期望同，且一主义立而能左右万人之心屏除习俗一切尘障之观念协乎，天则几於平衡是其原理，必由心理而定冲决现存一切罪恶之网罗使秩序重整支配悉当是，其系属必由伦理而定虽庸有抗激过甚之行与夫躐阶级不法自然贻消末议，然各各社会异其政异其俗，故其趋向亦异，且奉之者固宝贵之逾於金玉而创之者之必求谅於世，不为欺诈之行如麟溉罩可共信也，今社会主义之披靡欧美为雷奔雷掣山摧海啸之奇观者，非共产主义与极端民主主义之二大现象乎，是固白人之输入品而未可漫不介意者。
    （甲）共产主义
    
    是派创於法人罢勃Ｂａｂｏｅｕｆ其后劲则犹太人埋蛤司也，Ｋａｒｌｍａｒｘ今之万国劳动党，其见象也。
    其原理曰土地与资本生产之资也，若地主若资本主何需乎，土地资本，离土地资本主而依然存在也，若材产基於先占，必至后起者无立锥地，若财产基於劳力必至后起者无劳力地，且机械既盛，工金愈贬，彼劳力者终无为地主为资本主之日，故必废私有相续制而归於国有。
    曰劳动者为地主资本主垄断其生产机关，由是生屈从，生社会之穷困，生精神之卑屈，为政治上服从之原因。
    曰劳动之结果，即天然之报酬，今日生产力益益盛当便劳动者之报酬益益加，人益益幸福，今彼坐而攫其利，是盗贼也，今劳动者与市价同低昂是劣等动物也，曰如悟人类神圣之劳动而使土地资本归於国有，其生计费以时匀计之平均一日六时已足，今劳动者至十二时，十三时尚不足赡其生，是贫者富者非关系的事实而绝对的现状也。
    夫必一跃而登於天废一切阶级骤言平等势固不能，然有非地主非资本主而粝魃缁嶂脂豪以供通古斯族二百万人之衣锦，炊玉恣逸乐於翠帐之中更或加取之而赠之他族焉，更或未餍其欲而肆淫威焉，而犹号於人曰满汉一家，其使饥者冻者终不悟劳动之神圣络头穿鼻唯牛马是贤也。
    （乙）极端民主主义
    
    是派创於法人帕洛吞Ｐｒｏｕｄｈｏｎ而俄人勃甯Ｂａｋｏｕｎｉｎｅ司克纳尔Ｓｃｈｉｒｎｅｌ其代表也，今俄之虚无党其见象也。
    其原理曰，凡社会中曰私曰已，而为人类差别之性质者粪土也。
    曰理想者，人虽以圣视之，而渐加敬焉，然其自由之界日狭矣，理想之观念，仅仅吾人精神作用之创造物耳，执是以招自由之进步迷而已，进步何在，在吾之足在我性，脱离观念世界之役使而已何则我性造物主也，自由教吾人云，汝之身自由耶。而其何者为汝之身不言也，我性呼吾人云，汝之身其苏耶，以吾人之一恶我离，一恶又我即也，我之自由先天也，而求此先天之自由为妄想，为迷念自由乌乎，自由必以力达之而始至，而存此力者，我而已予之权力予之财产也，予之权力与予以财产予之权力我自身也，而自权力而始为予之财产，权力者，权利也，现存之权利皆外至者也，予之权利神与国家与自然，皆不能与予，予之有权利耶，否耶，唯一之裁判我而已。
    曰国民者不论州与村，异其众寡皆可自主，可自由有自治之权利，国家者以一人之意志，而曰与全体国民相一致，是即专制也，专制者侵夺人之权利者也。
    曰离社会主义而言自由，特权之垄断也，不义也，离自由而言社会主义，奴隶制度也，野蛮也。
    曰今多数之人民富何有，教育何有，权力何有，虽如牛马力之生富，营营其心成灿烂之黄金世界，彼等明日求一饭不可得，何则，奴隶也。吾人畏此世纪，永沈於悲酸愁苦之境，吾向於同胞非饔餮之问题，智能自由与人道之问题也。
    曰今之敌非地主非资本主，政府官吏也，舍志士之身奔，走尽瘁於社会中行铁血手段天职也。
    曰以天罚而加之虐政家，开彼等之血路，天与之权利也，吾人天与之权利，辩舌也、笔也、剑也、铳也、爆烈弹也、阴谋也，青年者今日岂犹豫之秋耶。
    噫，异哉，孰知彼之穷愁愤叹怨声若雷即我旧社会之撮影哉，夫压制之政犹破屋，然累巨石加其上所压愈重崩愈速矣，以彼处虐政下渴望自由非伊朝夕，且观於千八百七十五年裁判所之国事犯七百七十人中女子居总数之二，有老者有少者有形容憔悴面黧黑者有妍丽绝世者，皆能抱洁白坚贞之德奋雄鸷壮烈之行辩舌也、笔也、剑也、铳也、爆烈弹也、阴谋也，皆彼等所有事也，牺牲一身视天尺咫呻吟於铁窗间如乐土也，女子梭伊亚氏帛罗司拉氏曰男之性劣於女，噫我社会中青年愧无地矣。（未完）
    盈耳无非贼与蛮
    俘囚视息亦何颜
    投诚博宠翻蒙贱
    守正婴罗未许顽
    谁谓人心真尽死
    敢云故物不应还
    终宵饮恨呼宗祖
    寒雨疏疏泪共潸
    ●第八期・论说
    ◎近时二大学说之评论
    ☆飞生
    ○发端
    于近今学界上有二说焉，为一般学子所习闻，而於一切思想界上有影响者，则新民氏之新民说，与夫东游者所称道之立宪说是也。
    立一主义焉将欲使国民闻吾之言，而有所警惕焉，有所动作焉，有所改革而进步焉，则不可不於其国民之性质，与夫传来之历史而最要者，尤莫如其群治根本的组织上下深沈之观察而得其根本之所在，夫然后可以下药石也，苟不尔者理非弗精焉，义非弗通焉，而其言不适于其国不适於其时或差一级焉，或差一线焉则无论其言之不行於时其甚也，且将缪以千里而流为祸，故理弗论是非惟求当于时。今新民氏之言曰，国也者积民而成，未有其民恶陋怯弱涣散混浊，而国犹能立者，故中国之亡国民之自亡之也，兹说也，吾无以难之也为立宪者之说者，民权弱者其国危，民权昌者其国强民权何在，曰议院曰宪法，夫国未有政纲不立而补苴罅漏能有济者也，兹说也，亦无以难之也，虽然理则当义则通知，然兹说也，其果适于中国之时势与事实与否，其果能于中国群治组织上下适当之观察而得其根本与否，使我中国国民闻兹说其果能有所改革进步与否，则吾今日所欲研究之问题也，嗟乎，此数千年之古国乎，大风忽来摇摇欲坠当时之人非尽冥顽不灵也，则亦有号者叫者呼者哭者辨论者卒无所补救，而底于灭亡此区区亦不过于历史上添一段余悲而已读四客政论，吾又不知其涕之何从也。
    虽然，吾更有说於此吾今之作是篇非与新民氏及主张立宪者言也，吾为吾国民之读新民说读立宪说者告焉，人之见解各随其历史境遇而异不可以相强也，且言者之责任与听言之责任又有异言者，但使其言之足以成理其责任已定，听言者则非徒理而已不可因其理而误解焉，尤不可不自有一主见立其理之上而因而读之也解之也。
    ○第一节
    
    二说之总评
    新民也，立宪也，理非弗是焉义非弗通焉，顾我以为救今日之中国尚差一间，尚差一间。
    使中国之历史能如日本之成一完全民族国而戊戍变法能如彼之所谓大政维新，则今日之新民与夫立宪说诚可为根本之理论切要之政策矣，惜也，理论有进步而事实无进步，故理论与事实愈去愈远也，且论者亦知今日中国之亡其原因果何在，而今日救亡之法其道当何由乎，吾请举其根本言之，而二说之价值乃可得见其真而下评判也。
    弱国与病国有分别，今日之中国病国也，非弱国也以治弱国之手段治病国其亡必矣，夫觇一国之成败兴亡之大原则视其智愚贤不肖之位置而已，贤智者在上愚不肖者在下群治组织之公例也，由其贤智之程度之高下人数之多寡而国之强弱以判焉，虽然，即弱也但使其组织之顺序果能合乎，群治之公例则未有不可为治未有不可渐致于强者也，譬之於树树虽小而枝叶根本各得其所未有不生长者也，若今日之中国则枝叶入乎，泥土之下而根乃曝于空气之中，其位置既全乎，倒置此其所以根本腐败而非有空前绝后之手段不能救也（中国贤智之位置倒置原因则观云氏之民习，论言之最切附录一节以备考）。
    当其河山巳非宗社方墟之日，一二秉英雄豪杰之性者，未尝不并志壹气焦虑困心，欲出万死不顾一生之计，纟踔於他人之手，而光复我祖宗之旧物，而被捕缚遭杀戮，徒党屠醢而家族覆灭者踵相接，此皆一一摧伤民族之志气者也。（中略）方是时，其能俯仰新朝，而灾祸不及其身者，必其怵于势慑于力，改志易虑蠖屈无声气以求苟全其性命者也，不然必其入山之深，入林之密，为耕佣野老以藏身，而不愿闻利害治乱当世之事者也，不然，必其闷闷汶汶塞聪堕明受时势之大震动，而曾不激刺于其脑性，但能行尸走肉，饮食男女以延祀姓者也，不然必其或有大不得已者，而遂受其衣冠，拜其禄食行其朝延，以示无他而不欲为之设一谋，画一策行与心违旅进旅退，以终其身者也，不若是者则必薰心于富贵利禄，蝇营狗苟为虎作伥挟其小知小能一技一长与其媚悦迎合之技，以博取功名势力，而不复知天地间有廉耻气节之事者也，夫以一种之人所谓有豪杰英雄之气骨者，既已销亡不得延其种类而传其性质，而得意当世子孙蔓延者，非黠巧之夫，即庸懦之辈，则其人种之不能立于世界竞争之场，盖可知也。
    是故治今日之中国更正其贵贱愚为第一阶级，其次则后进不肖者使贤进愚者使智之事可得言也，而后立宪议院之制可得行也，今第一级未破而欲第二层之事治中国更望其迂回而转至第一级药非弗善也，其如不能下喉何此二说之病之同者也。
    总而言之，则新民说不免有倒果为因之弊，而立宪说则直所谓隔靴搔痒者也，今将二说分论之而聊贡其一得之愚如左方。
    ○第二节
    新民说之评论
    新民氏之言曰，苟有新民何患无新制度新政府新国家，而问其若何而可得新民，则曰新民云者非新者一人，而新之者又一人也，则在吾民之各自新而已，兹言也则吾之所最不敢赞同者也，夫论民族兴亡之原而归乎，其性质则性质云者有秉之自天然者，有受之于地理历史之遗传影响者远者，且在不可穷诘之种性近者亦积自千年百年之前亦既习之成性矣，一旦而欲改革之固非一议论之所能奏功亦断非十年数十年之所能见效独不见，夫欧洲之改革乎，夫社会者国家之母也，则社会改良国家自能变易面目而何以百年来政治之改革痕迹显然而社会改良，则至今尚百口沸腾而莫得其端倪也，故自理论上言则有新民固何患无新政府而自事实上言，则必有新政府而后可得新民也，何者政府者民之代表也，代表其群者必其贤智之过于其群者也，教不肖智者教愚则政府者固有新民之天职在也，夫使政府而果贤且智焉，则政府之教民也，固当如新民氏之言矣，若曰尔其自助尔其自新今政府既不能担任其天职而乃不思易而置之，而仍教之以自新不教之以变少数短年易变之政府而教之以新多数积重之民俗，吾知其事之万不可期而又不得代此蚩蚩者向新民氏一诉冤也，夫治治国则当用繁赜之法治乱国，则当用单简之法教文明强悍之国民，则当平心静气以立其远大之基教野蛮柔弱之国民，则当单易直捷以鼓其前进之气，反其道而用之未有能济于事者也。
    新民氏曰，今之动辄责政府者抑何不智，又曰，责人不责已，此中国所以不能维新之大原，又曰，各委弃其责任，而一望诸家长，吾以谓国民者对于国家而负其监督政府之责任者也，舍此之外吾未见有责任之更大于此者矣。吾正患其不能责政府耳，苟其能也，则中国何至于今日也，且夫吾中国之政府则又与外国异譬之甲乙二人有二事焉，甲以事委诸丙而从而指导之焉，监督之焉，乙以事委诸丁悉与之权，而不顾问也，苟二事悉败，则丙之责任为重乎，丁之责任为重乎，中国之政府丁之类也，四万万人悉举其权而委之其责任愈重，则责之宜愈严理势之必然也，夫变俗之事亦未始不可期，虽然有其道也，则有一震撼雷霆之举足以使沈睡之脑一震而耳目能一新是也，善夫严子原强之言也，归其本于智德力而救急则归于一震，盖深知智德力之进之有道而救时之要当在是也，新民氏之宗旨与严氏同而于篇末一节未有留意焉，所以言焉，而不免有病也。
    嗟乎，吾今勿言理论矣，请以事实论之十年以来，吾国民智识之进步奚若而政府者割地也，赔款也、矿约也、商约也、路约也，凡兹数端无一事不可以使我世世子孙永失其立国之资格而长为奴隶，永永沈沦万劫不复者也，而其罪恶之尤大者尤莫如失信用于国民使之自生亡国之感，夫以前之种种原因以至今日则新民氏之言至矣，然循是比例以往智识自然进步之速率，其能胜异族经营事业之进步与否，吾恐即有新民终不能自存于天地间也，而况乎其必不可得耶。
    要之新民说者，史论也，非政论也。教育家之言非新闻记者之言也，勿以政论视新民说则新民说，固近今有数之文字也，新民氏闻我言其以为何如。（未完）
    按新民立宪二说皆系个人私言，本不得谓之学说日本人所谓“不健全之思想”是也，惟袭用日名究嫌不洽而又难得适当名词姑设是名以待改定。
    ●第八期・学术
    ◎政法
    ○国际法上之国事犯观
    ☆独头
    绪论……不引渡主义之公认……不引渡主义之理由……专制国不引渡主义之反对……一八九六年中国逮捕国事犯事件……逮捕事件之批评……结论
    关国际刑法之制度，当欧洲未改革宗教以前，有所谓‘隐匿权Ａｓｙｌｕｍ’者，当是时各国因宗教冲突，互相煽动，互相嫉视，甲国逋亡之人民，乙国反保护协助之，以妨害其治安，以侮辱其国权，故犯罪者一经逃亡，如享有一种之权利，斧钺不能加其身，自近世文化大开，交通频繁，人类关系之线，日织日密，国际礼让之观念，日益发展，而国际刑法亦以利害共同为目的，虽国法莫及之地得假国际的刑罚权以惩治之，於是罪人引渡Ｅｘｒａｄｉｔｉｏｎ问题，乃不能等闲视之矣。
    罪人引渡云者，居留乙国之甲国罪人，乙国有送还之义务是也，近世国际法学者，认罪人引渡之制度，为互相的利益，为国际的义务，载诸法典，订有专约虽然，引渡之种类以限於私罪为原则，而公罪不与焉，公罪者何即反对政治上之秩序之国事犯Ｉｎｆｒａｃｔｉｏｎｓ
    ｐｏｌｉｔｉｑｕｅｓ是也，自近世学说昌明以人类与恶德及暴君宣战为人类之天职，不得以普通之罪恶例之，故国际的刑罪权不能加於国事犯之身试证诸列国罪人引渡法Ｔｈｅｅｘｔｒａｄｉｔｏｎ  ｌａｗ  比国法律第六条曰‘凡国事犯不论主从，不得引渡，当定明於条约中。’英国法律第七条曰‘犯罪行为，经国务大臣认为有政治的性质者不得引渡，且有保护之权利。’若合众国虽然明示之法律观对待西班牙之国事犯事件（一八六四年西班牙玖巴岛知事逃匿合众国大统领命引渡之时舆论嚣然）可知矣，其若德若法若荷兰之引渡法，亦大同小异，虽僻处东方之日本於明治廿八年布罪人引渡条例而国事犯亦不与焉，惟我中国既无定律，又无专约，仅於修好条约中列一不明法理不指种类之条款而已（参照一八四七年三月瑞典那威条约第廿九条一八五八年六月合众国条约第十八条，一八五八年六月法国条约第三十二条一八六○年俄国条约第八条之七款第十条之三款，一八六一年九月德国条约第三十二条一八六八年英国条约第三十一条，一八六三年七月丹马条约二十一条，一八六三年十月荷兰条约第六条，一八六四年西班牙条约第十八条，一八六五年十一月比利时的条约第四十三条，一八六六年十月伊大利条约第二十二条，一八六九年九月奥国条约第三十六年，一八八一年十月巴西条约第十条，一八七一年，日本条约第十二条。）
    考欧美各国，不引渡主义之公认，以英国为嚆矢后渐入大陆，而固其根蒂。虽然，其所以不引渡者，殆非无因焉。
    一为性质上之理由，凡人民之生命财产主权之三者皆为天赋之权利人所不能侵犯者也，苟有犯者必科以罚此万国所同认者也，若国事犯之犯罪行为不基於败德，而基於热心不基於恶性而基於迷信，不基於道德之坠落而基於精神之忧虑，故国事犯之性质不违背社会生活之原则不认为各国法律之公敌。
    一为历史上之理由试读近世政治史，若华盛顿之於美利坚玛志尼之於，伊大利西乡隆盛之於日本当其始也，以匹夫草泽微末之势与雷霆万钧之政府相冲突，莫不指为叛党目为匪徒斥逐诛夷亦不遗余力焉，至民智已开人心已固独，夫民贼被其降服始目为配天之大圣开明之巨功悬像立石万人瞻拜，以志其德於不忘是以十九世纪之国事，犯实国民之救主历史之明星也，其保护之尊崇之也，岂偶然哉。
    以上所述，为国际法上不引渡之原则，载在法典永远遵守，无敢违背者案。一八四九年间，波兰之国事犯，逃亡於土耳其，俄国遂迫土廷引渡之时驻在俄国之英国大使通牒於俄政府曰‘国事犯之采不引渡主义者，实本吾人固有之良心，诚实之意志而行者也，苟强迫其引渡，即坠独立国之声誉，为一般社会所指弹。’俄政府因英使之言遂寝其事故，现今之国际团体关国事犯之引渡与否，为公法所缚束不得任两国之志意而行，虽订特别之亲交约特别之报酬亦无以易之也。
    虽然对国事犯之观念立宪国与专制国适相反对，盖国事犯者攻杀民贼专制之鸠毒也，故世界之专制君主视之如寇雠必坐以不忠不敬诸恶名欲灭此朝食而后可者，中国数千年之专制君主亦以诽谤者族偶语弃市之严刑为杜绝国事犯之宝训降至近世遏禁之手段更见严密，盖清廷以少数之兵力入主中夏多数之人民时恐民气嚣张不能戢然，受治以固其万世帝王之业，故防闲不少懈苟朝令所施有敢致议者，则处以大逆不道之罪加以夷宗灭族之刑，即或有故老遗黎窜伏於畎亩岩穴之间不忘，故国而思旧君者亦网罗牢笼之务使屏息潜伏莫敢抗我，呜呼，先施凶暴残忍之手段继鼓深仁厚泽之学说能使若大之民族驯谨屈伏至此其靖弭内乱之法得不谓之周密哉，虽然国民永静之性质终非如铁案之不可移近数年来迫於国耻愤於朝局心醉於欧美学说者始知依赖，彼等以再造我国无宁自为计於是奔走呼号倡保种爱国之大义以求民族之自觉因之而死於清廷之非刑者已不知，凡几然因外人之干涉而得免於难者亦数见不鲜，清廷不知外人干涉之本於天良欲施币重言甘之手段委婉乞灵於外人，然屡次交涉终不能达其逮捕之目的，徒为外交界增一笑柄，吁何愚昧之若是也，今录其一八九六年逮捕事件之实例如左。
    一八九六年十月十日至二十四日之伦敦各新闻纸揭载曰：
    支那广东某医士，伦敦在留，支那驻在公使，指为有颠覆清朝之阴谋者，於十一日监禁伦敦支那公使馆，邦人以其侵害国权，众心激昂……支那公使施奸诈手段，将此被捕者监禁于公使馆中，警卫甚严，但被捕者得隙将其事报知友人……本邦侦探，昼夜徘徊於支那公使馆之周围，豫防被捕者之密轮於支那及意外事……总理大臣沙士勃利侯爵，一方通牒於本邦外务省，一方送公文於支那公使，其公文之文字，含极强硬之意味，支那公使接此公文后，频与北京政府通电，於廿三日午后，将此被捕者交与外务省，由外务省交警署，警署命其作始末书而释放之。
    伦敦新闻记者探问实录
    被捕者为医士，一八八七年在香港大学校卒业，后在各地开业，本月抱研究医学之目的，藉其师康脱利之绍介，以来伦敦，月之十日，道经本国使馆之近傍，遇一同国人谓彼曰，汝为支那人乎，抑日本人乎，彼答以支那人，又问生地为何省，彼答以广东，同国人又从容谓彼曰，吾姓唐与汝为同乡，且语且行，不数步又遇一同国人，与唐某相识者，唐某指被捕者相告曰，彼亦余辈之同国人也，与唐某相识者遂上前握手，颇呈亲爱之状，未几又遇一同国人，亦与唐某相识，时唐某谓被捕者曰，汝向帕兰特扑利司（即支那公使馆所在也）行乎，余将他适，握手而别，时与唐某相识之二人，尚与被捕者偕行，道经使馆二人乞被捕者入馆内，被捕者固辞之。二人突然挟之冲入门内，投入一室闭锁之，翌日唐某来被捕者室，言曰，昨日捕汝出于职务上之不得已，今日以私人之资格，来与汝谈，又曰汝之行为善自白之事皆决定，讳无益也。被捕者答曰，事已决定吾亦无言，将处置之方法，为余言之。唐曰，闻将搏汝身，塞汝口乘夜密送於汽船，因格林兰汽船会社，与本馆常雇之英人马卡脱尼有亲交也，被捕者又曰，彼等所为，甚危险，未到达中国之前得保英人之不知乎，唐曰决不能知，已奉政府命，特派四人护汝行，中途有阴速致汝死可也，被捕者至是，见援救无望，惟待死而已，幸馆中使丁多英人，被捕者操英语乞其送信与其师康脱利。十七日夜，其师得确报后，发表于新闻纸上，遂喧传於外至二十四日由外交上谈判之结果，得免於难。
    观以上所记之颠末，由英国之干涉而始得免，也固不待言。虽然英国之争点非在我之国事犯而在彼之国权，夫公使馆者执行公使特权之地也，非所在国之权力所能及，苟所在国侵害其特权不啻蔑辱其国权，公使者享有此特权者也，然其特权之行使不得出使馆之圈限外，苟公使滥用其特权亦不啻蔑辱其国权，此为国际法原则而为文明诸国所共守者也，今乃於馆外捕人已越其特权之范围而侵犯所在国之警察权英人执强硬之手段也，固其宜独不解承清廷指挥之公使竟敢不顾警察之严密侦探之机敏国际权限之尊重而施此愚陋可怜之举动卒之事机暴露受外人之恫蝎而手足罔措全局失败於已一无所得徒为外人笑骂招外人侮辱是诚何心哉。
    虽然，清廷专以扑杀民党为唯一之手段恐他国之干涉保护出此挺而走险之计亦何足怪而独怪吾民族竟为其所蒙蔽不责其亵代表一国之资格，又从而和之曰外人不守公法祖庇匪徒，呜呼此何心耶，此何言耳无怪其沈霾于万重泥犁之下而不能自拔也，悲夫。
    ◎哲理
    ○哲学纲领
    ☆师孔
    ▲第一章
    哲学绪论
    第一义解
    第二范围
    第三目的
      第四疑问
      第五学派
    第六分类
    第一
    欲论述哲学之纲领，当先下哲学之义解，定哲学之范围，夫自昔哲学家之下定义至不一矣，或以为因果之关系之学或以为明事物之理性之学之或以为统合诸学之学要皆从其所见各明一义而不可称为完全之定义，盖哲学以思想理道为本，苟思想之所及理道之所在无不有关於哲学其意义之宏深岂片言只语所能完尽其义蕴乎，若强为解之，则哲学实可称为研明思想理道之学。
    第二
    已知哲学意义之阔，则其范围之大不言可知，自广义言之诸学无一非哲学也，然以狭义言之哲学要不过诸学中之一部分而已，此一部分中又分本属之二部纯正哲学为其本而论理心理伦理等为其附，常人之称哲学固总括诸学而言本论所及，仅在纯正哲学，以下单称哲学，皆指此而言，不可不知。
    第三
    论理心理伦理诸学之目的，人皆知之，若夫纯正哲学之目的，则知之者鲜矣。前特举其大要，其为学也，在明事物之真理讲思想之规则探万物学之大源得论理心理伦理诸学之原则而穷研之明证之，此实纯正哲学目的所在之处也。
    第四
    欲明事物之真理探万学之大源不可不先论定世界之有涯无涯灵魂之为生为灭，天神之为有为无时间空间之属心界属物界，夫世界属物界欲知其有涯无涯不可不先知物而万物皆由心造，则心之为何物又当先知矣，若夫神之有无皆由人心臆造，苟已明心物之为何，若则不必更论神体之为何物矣，总以上而言之，哲学上之大问题，首在知心物之本体定心物二者之关系。
    第五
    论心物二者之关系，而以心之外无物立论者，名为唯心派论者，物之外无心立论者，名为唯物派论者，心物两立并存立论者，名为二元派论者，对於此而唯心唯物二学派，又名为一元论者，此外尚有一派，以物心神三体并存立论，名为三元论者，欲知诸学派之意趣，则哲学全界之分类尚矣。
    第六
    哲学之分类有从地位上而分者有从性质上而分者，今先从地位上而分之得图如左。
    
    
    东洋哲学
    
    支那哲学
    
    
    
    
    
    
    印度哲学
    哲学
    
    
    
    
    
    
    古代哲学
    
    
    西洋哲学
    
    近世哲学
    
    大陆哲学
    
    
    
    
    
    
    
    
    
    
    英国哲学
    次自性质上而分之，其法约有种种，或分为实体学家，心理学家，论理学家或分为唯物论者唯心论者，或分为一元论者，二元论者或分为本然论者，实体论者，又有分为归纳哲学家，演绎哲学家其法不归一列，今次第之如左。
    
    
    
    
    
    唯物论
    
    
    
    
    
    一元论
    
    唯心论
    学派
    
    
    
    
    
    
    二元论
    
    物心两立论
    
    
    
    
    
    多元论
    
    
    
    物心一体论
    
    
    
    
    
    三元论
    ▲第二章
    
    东洋哲学
    第七原委
    
    第八种类
    
    第九性质
    
    
    第十推论
    第七
    东洋哲学者何对西洋哲学而被印度支那两国诸学以此名也，印度有婆罗之法释迦之教支那有孔孟之学老庄之道皆足为哲学之一部，此外泰东诸国皆为此二国而陶铸其学无足观者，论印度支那足矣，夫东洋之学自今日观之固不能与西洋争进步，然考之古代虽盛如希腊无从比烈印支文化实先希腊史册具在昭然可考者也，希腊文学起於西历纪元前五百年较之，印度支那傥乎后矣，而印度为最古不必论希腊文明多由印度传入即在支那汉以后之学被佛教之影响岂少也哉，印度古昔之隆盛，固何如也。若夫哲学思想孟晋发达名言卓论竞一时较其年代东西殆同是可异也，当纪元前三四百年之时在希腊，则有苏格拉底柏拉图亚然土多德圣圣相传在支那，则有孔孟老庄杨墨荀韩论者皆谓其有圣人之才在印度，则有马鸣龙树无著世亲诸杰发大乘之光辉东西一辙欧亚一揆冥同神契文化大张嗟乎，纪元前三四百年时实世界哲学史上之黄金时代也，自此以后渐形衰退以至今日虽其间不无一二盛衰变革欲以复古代之隆盛难矣，独至欧洲近古三百年来哲学思想渐渐兴起远寻希腊之古学而修明之，张大之以构成近世哲学之组织回观亚陆黯然无色，迄今无倍根笛卞尔其人者出继贤之坠绪发东学之光辉岂不重可慨哉。
    第八
    比考东西两洋之哲学举其种类之相似者，知今日西洋学者所唱之伦理心理论理诸哲学及纯正哲学皆东洋学者所已论及者也，今举其一二如伦理学政治学有孔孟之说论理学者因明之法纯正哲学有老庄佛氏之学俱舍似实体哲学唯识似心理哲学天台似理想哲学其他申韩之法杨墨之道皆有与西洋诸家之说，符合者东洋有性善性恶说而西洋亦有之。西洋有自爱爱他说而东洋亦有之他如婆罗之神造说佛教之真如说西洋学者大半论及比考两学之要点其大致固相似也，合全体而观之，则东洋诸学不及西洋诸学之详密而全完亦不可侮。
    第九
    东洋哲学中不无一二家其高妙幽微出於西洋之右，然皆偏於一端而不能构成完全之组织。孔孟敦笃其弊也，偏於实老庄华妙其弊也，流於虚佛学高妙至矣，极矣，自今日哲学上观之偏於理想之一边而不适於物理之实际者比比皆是，要之东洋哲学非偏於理论即僻於实际无能，即此二端结合而调和之者兼之科学不昌无从即其学理构成论据而证明其关系，以故僻於实际者至浅近而不合理论，偏於理论者至高妙而不适实用此，则东洋哲学之缺点不及西洋哲学远甚者也。
    第十
    东西哲学似此互异其性质必有事焉，为其原因夫学术之盛衰文化之进退有种种内因外情之相关而地位气候人种风俗气质饮食住居言语交际政治宗教教育习惯遗传等皆有以助其原因，若欲详为研究甚非易，易且支那与印度又异其风土支那有支那之原因印度有印度之原因即果穷因愿俟异日。若夫中世以后异人，不一见新说不一同殆以古代诸学盛极时，其势足以压倒来哲不能起新说而与之抗学术进步极，则停规意此理固然乎，其他则独夫民贼作种种愚民之术与有力也，驯至千百年后之今日人智益沈，而思想愈腐衰颓衰颓仰望学林崦嵫日泊舍卫之城，如昨阙里之堂依然而学子蠢蠢不肖祖父孔佛有知，其怆攘当何若也。
    
    
    
    
    
    
    
    
    
    
    
    
    
    
    
    （下续）
    髓脑肝肠为国牲
    不须万派动哀鸣
    崔巍铜像只尘相
    芥子金身偌大横
    ◎历史
    ○宪政发达史
    ☆辟支
    ▲第一章
    
    悬论
    二十世纪新产儿随开幕好太阳呱呱坠地从此欧美国土，凡一滴水一握草皆含有平和甘味无量恐怖无量冲突无量忧患烦恼画皮一变改为无量欢喜是何因是何因是十九世纪宪政风云之结果。
    欧美新政治家尝语我曰宪法者串共和政治之线索也，宪法者筑共和政府之基础也，凡宪法成立之时代于国际界及一国内政有种种利益，然宪法成立时代必从战争时代脱胎能使宪法早成立一日，则平和政局早勘定一日大辟者大效小辟者小效。噫，立宪政治者是政治上最平和最中立水不敢濡，彼火不敢焚彼胆最弱者不至骇，彼性最剧烈者不忍破坏彼之一种类而世界舞台上最关系最热闹之一部分也。
    不亻妄奔走海外，眷怀故国，思以民族的立宪政治为杯水车薪之救反哺之义务，献曝之愚忱，乃敢大言走告。虽然，非重词以伸吾义，终不得剖吾心之郁抑，请以政治与历史之关系以颖其封白曰。
    呜呼，政治者演剧也，历史者演剧之脚本也，演剧愈新脚本愈奇如飞瀑水之质同也，而滔滔者易其水如流云云之形同也，而翳翳者异其云来日方长覆水难收而盲从家，则见此歌舞世界置我身经我眼帘轰我耳膜击刺我脑筋仅觉锣鼓喧哗五色迷离一步一趋为傀儡的天职，当如是不知推陈致新一世纪之演剧之脚本皆含有一种竞争之大关键兴亡之大问题有心人对此其亦眷眷而悲泫泫而涕矣。
    玄黄肇剖既过渡野蛮时代而为武器时代复过渡武器时代而为政治时代恁空楼阁奇光异彩，其力量则特殊其势焰，则赫奕幻灯世界愈出愈奇经一时代而面目一变经百时代而面目百变，古希腊诗人多寓言曰，有生物以来最奇异者，莫人类若吾则曰有世界以来最奇异者莫十九世纪而极。
    十九世纪者产二十世纪之母，二十世纪者是十九世纪风云鼓铸之结晶体也，请以政治家与历史家事融合之眼光为十九世纪下一断语莫不曰此宪政精神最膨胀之时代世界一切国无不被宪政风云所鼓荡奇花初胎好雨相拂越无数惨淡经营遂造成二十世纪最大多数之最大幸福，咄嗟，神州日落愧煞因循我志未酬啼痕遍野愿宪政风云是西徂东而来扫予疾苦饣享我平和兮胜于日日言爆裂，日日言竞争之为愈也。
    ▲第二章
    
    拿破仑宪政溃裂与四元同盟之幻影
    一千八百十四年四月初五日之夕寒云沈郁孤月欲坠忽忽震天撼地鉴然一声，噫是何怪物爆裂是何怪物爆裂，是盖世英雄拿破仑亲订之宪法勃然溃裂与其立马千仞雄风一世之功名同归泡影咄咄沙漠狮子不得不对积奇怨异毒之列国易亲草宪章之笔而草退位书曰：
    同盟诸国皆噬予为恢复欧洲平和唯一之公敌，夫平和者果国民应享之权利与幸福予真负是罪欤不惜牺牲一身以谢众怒。
    草退位书未竟，忽拿破仑第一退位之报，喧传于巴黎，将士星散冷官聊寂，涛阳老妇夜梦少年，四月十一日谋自杀不果，不如意事咄咄逼人来。二十日，欧洲列强放拿破仑於孤岛之议已决，於是路易十八世，再登法兰西王位，五月十三日，既订和议於巴黎，列国复遣使臣于奥大利京维也纳作涂山之会借立宪之好名词而为联络专制党之大运动，当时之报告曰，革新政治、改良社会、平均国势，维持欧洲之宪法以定列国之疆域，噫谁实为之欺哉。维也纳大会不过列国遣无数傀儡来贺俄帝亚历山奥相梅特涅之执专制牛耳，尔此时代为立宪政治界最黑暗之时代而列国战事之火焰燎原不可救。
    时则各盲眼专制政治家竟组成四元同盟为可以永久保全身家禄位（四元同盟为英吉利奥大利俄罗斯普鲁士）从此使意外之爆裂丸不再见于欧罗巴，而法兰西则以国际政腕要入同盟，遂改为五元同盟至。一千八百十五年正月三日，英吉利法兰西奥大利复以秘密之手段，组织三国插血同盟口血未干而战祸骤起，起于何起于普若俄一则取波兰一则轰动于若克圣王国与来因河口岸，而伊大利问题亦起时维法兰西狡窟自诩壁上观战，不料大风忽来雷雨交作，路易十八世蛭杆趼拐脚仿薨透髡治家亦群称不可思议，然则其事为何是一千八百十五年三月七日晨，星欲坠孤灯未息一封警电忽传于奥相梅特涅之寝室，传一骇龙走蛇之拿破仑第一已遁出孤岛，而践法兰西国境之消息。
    是时列国欢欣歌舞之梦，蓦然惊醒燕云十万磨剑声凄虎视耽耽挟路相待而拿破仑第一亦当仁不让，小于菟若鼠子弄列国如泥僚丸，二十日竟驱路易十八世于比利时重戴法国王冠，六月十六日攻比利时取娄尼伊大溃普军，于是列国以国可亡民可凋怨毒不可不泄之志愿，再组织维也纳会议卒颠覆拿破仑第一于滑铁卢而终销寒骨于圣黑连拿，于是法兰西宪政真坠地，而欧罗巴神圣同盟之大活剧，乃鬼鬼崇崇以出现于世界。
    然而自拿破仑第一再退法兰西王位千钧一发危机，愈迫行政委员长传秀霭徒以畏首畏尾粉饰表面，求偷瞬息之安列国要赔款也，赠之列国割膏土也，予之嗟夫传秀霭傀儡也，拿破仑第二为傀儡中之傀儡，当时法国计臣之报告，凡五年间以消耗闲金七亿三年间，供奉列国驻法十五万兵士之费用，至重订巴黎条约时，又失那威境域五十万国民之权利，加之英俄贪心普奥德列邦之竞争无不视法兰西为肥猪随意宰割，咄国际既外厄而党派忽内讧，其党维何有拿破仑党与路易王党之竞争时，则蜂起遍地奋斗日以数十次闻而法兰西制兵为两党死者数十人，马耳寒沙伦亚维尼梭露斯与南部法兰西，流血成渠积尸盈野，前者歼后者继当时主法政者左手战乱党右手战敌国咄嗟，吾乃知破坏宪法为国家第一不祥事无宪法之国不可以立于世界。
    ▲第三章
    
    神圣同盟之助长宪法
    神圣同盟之真相一专制正统主义与主宪民主主义之竞争也，君主争专擅国民争共和亦天职上应当之竞争，而世界历史上不可缺乏之一大特色也，闻欧州有神圣同盟而君民反对之实心昔行之于隐隐者今乃大溃裂。
    一千八百十五年六月九日，维也纳公会既终同年九月二十六日，法巴黎邻境爱尔丘行观兵式俄帝亚历山奥帝佛兰塞普王维廉，复会于是卒创神圣同盟之论三主乃草同盟文俨然以坛主自命，而再号召列国使之事奔走焉。
    神圣同盟之宗旨又属正大光明之画皮也，其文曰，将与各国君主竭表亲爱内政外交力主平和，以公平仁爱之标准，而为国利民福。
    以俄帝亚历山主箸盟文亚历山为世界闻名炙手可热之君主，然于宗教迷性颇永即以其理想搀入政治界而普王，则与亚历山以秦晋交（维廉以长女妻俄王弟尼哥刺）故极赞成神圣同盟之约，惟奥帝则好用刚愎喜行，苛政兼复嫉新如蝎趋旧如蝇彼于一千八百二十一年曾谕刺伊勃华大学教授曰；
    世风日腐后，生小子妄以新思想簧鼓国民，卿等宜率由旧章，遵守朕良法，朕不欲见博学大儒愿卿等皆为朕良臣，卿等谨守朕命切切毋违，有敢以新思想惑朕赤子者杀母赦。
    啐啐奥帝民贼予生晚矣，否则誓必为冤苦国民斩其首以泄气。
    以奥帝之昏梦而佐以甘为万世唾骂之梅特涅甘心奴隶以为桀犬狂噬平民，呜呼，其秉国也宜其如斯而已矣，当时神圣同盟之宗旨独奥帝反对颇剧然不得不饰以淳朴殷勤之狐鼠，假面过赞是谋且梅特涅于外交上具绝大贪心得步进步极力怂恿帝与同盟之约咄闻之乎，“同盟不同意”故奥君臣之自讼语乎。
    故当时神圣同盟惟俄帝出于希望，普王出于附和奥帝出于牵强以是因遂结溃裂之果。
    神圣同盟之誓既成梅特涅竟敢大言不让杨表于稠人广众中曰，四海同胞博爱仁恕不过一虚饰之名词而无关于实际矧是拿破仑第一既倒法兰西恐怖风潮，弥漫全欧，列国虽强结同盟条约，以补苴变徵然舌敝耳聋成功乌有，今宜以神圣同盟之机关，利用于各国一切政教视我为正鹄悲夫梅特涅之用心竟以神圣同盟为遮蔽，自由主义之风云摧折宪政芽萌之妙腕不料反动之势力，从此一大振同盟组织既成欧洲大部分皆赞成独，英吉利与罗马法王土耳其不具名梅特涅顾ツ自喜凡来莅会者皆随落其术中，彼是时以一人之势力竟玩弄欧人一亿五千万于掌上，噫其手段亦巧矣，然而与俄帝亚历山之冲突亦从此始推波助澜欧洲立宪政治之萌芽亦从此崭然露头角矣。
    维也纳既会从此欧洲天地表面上犹作平和甘梦，而于里面观之，则列国政权皆拱手授于亚历山及梅特涅二人之手徒为功狗奔波而已，然则二人之性格于政治上之理想与实际上之着眼恰如各戴一着色眼镜，而无时无地不具一种剧烈冲突性噫亦异事也。
    俄帝亚历山素以阴鸷强悍闻惟善受感化力是久泊于战争风潮，遂一变昔日之故智而于宗教的感情的人道的诸义务颇尽厥瘁是神圣同盟后，而专制之思想一变为立宪之思想，故昔日于英法瑞士之组织立宪不赞一词，而今乃复行立宪政体于波兰其目的之更移亦可概见也，惟梅特涅则公言曰宪法者不外革命之武器，故以至死不变之志愿行其专制手段阻塞民气，枕中鸿秘玩弄列强不二心传一千八百十七年时，梅特涅曾宣言曰平和者我一人亨之而世界均为我作造平和之瓦砾可也。
    以两政治家之方针，如猫与犬之相遇一叱一它皆为应分之冲突时，乃于西班牙占领葡萄牙时其两雄相争之手段，一小试夫西班牙之占领葡萄牙也，在一千八百十七年，神圣同盟诸国，皆循例以联军要西班牙时适美利坚殖民地独立战争甚剧，俄帝乃通牒于列国，以协议西班牙处分案。
    然时则以路易王党，求亚历山左右力，以恢复法兰西独裁政治，不允故，乃衔恨至寝皮食肉，亚历山知覆水不可收，反专心扶助立宪党，致密电于驻法俄公使，居然以客卿之力解散王党，议会故一千八百十七年及十八年之间，法兰西有改良内阁之美举，公共宪法迨将成立，然意大利经此鼓吹而杭奥大利压制之风云，亦起自由立宪主义骤然出现秘密结社之风，大作直渡入日耳曼森林中联邦代议政治亦露头角，瑞士乃继起藉宗教之面目以唱自由平等之福音，当时之梅特涅如逼入火坑中，寸肠皆裂寝食不安，无已乃上书以说奥帝曰：
    俄帝亚历山托宗教之运动实为欧洲种革命毒之巨魁也，俄帝之用心，曾欲藉革命之乱以得渔翁之利，不血之刃异种多感之而反不察其害，要之俄帝不败立宪派革命派之孽魔不灭，皇家世族终不血食，愿我帝察之。
    咄嗟梅特涅可明于观人而昧于观已者矣，夫发挥立宪革命果不利于寡人政体，然亦知水愈激则愈逆行火愈煽则俞炽烈之弊乎，然此炙手可热之老奸雄烧琴煮鹤犹以为未足复上书于亚历山曰：
    自帝撤堤，今革命之狂澜，直由德意志意大利波动于欧洲全国，列王之位，危如累卵矧法兰西占领条约收回之期已近，不早防御则此后欧洲人种，将尽为革命之洪水溺毙，以为解燃眉之急，不如收拾自由旗帜，复我神圣不可侵犯之政权庶为万全之计耳。
    丁斯时也，英吉利普鲁士等，皆为梅特涅所荧惑加之路易十八世之储贰阿德亚，既令笼臣维多奥赍密书于俄帝亚历山，说法国革命内容之可危谢绝其干涉政略，惟列国是一千八百十五年以来，既同认法国为产革命血地，故于法兰西政治问题特为注意时驻法各公使间一星期必集会议一次，临其上侧其旁仿佛有无数之侦探无数之警察，虽一草一木无不受压制于异族兼有风行雪厉不可触犯之猛将，惠灵吞总督联军苟法国内部容有风吹草动，则列国一呼百起当时之法兰西几乎为一暂存之名词。
    一千八百十八年十一月，法兰西缴列国赔款已齐，联军不得已尽退，再兴英俄普奥四元同盟，加入法兰西当时议会不免守灭绝宪政反抗人权之宗旨，奈何前门逐虎后门进狼是月法兰西行内阁选举不免仍为立宪党得胜，噫吾乃知少数之民贼不克为多数国民敌矣。
    ◎地理
    ○中国地质略论
    ☆索子
    ▲第一
    绪言
    觇国非难入其境搜其市，无一幅自制之精密地形图，非文明国无一幅自制之精密地质图（并地文土性等图）非文明国，不宁惟是，必殆将化为僵石供后人摩娑叹息谥曰绝种Ｅｘｔｒｕｃｔ
    ｓｐｅｃｉｅｓ之祥也。
    吾广漠美丽最可爱之中国兮！而实世界之天府，文明之鼻祖也，凡诸科学发达已昔，况测地造图之末技哉，而胡为图绘地形者，分图虽多，集之则界线不合，河流俯视山岳则恒作旁形，乖谬昏蒙，茫不思起，更何论夫地质更何论夫地质之图呜呼，此一细事，而令吾惧，令吾悲吾盖见五印详图曾招缝堵锥刂肆矣，况吾中国亦为孤儿人得而挞楚鱼肉之，而此孤儿复昏昧乏识不知其家之田宅货<匚壮>，凡得几许盗据其室持以赠盗为主人者漠不加察得残羹冷炙辄大感叹曰，若衣食我而独於兄弟行则争锱铢较毫末刀杖寻雠以自相杀，呜呼，现象如是虽弱水四环锁户孤立犹将汰於天行，以日退化为猿鸟蜃藻以至非生物，况当强种鳞鳞蔓我四周伸手，如箕垂涎成雨造图列说奔走相议非左操刃右握算，吾不知将何以生活也，而何图风水宅相之说犹深刻人心力杜富源，自就阿鼻不知宅相大佳公等，亦死风水不破公等亦亡谥曰，至愚孰云不洽复有冀获微资引盗入室，钜资既虏还焚其家是诚我汉族之大敌也，凡是因迷信以弱国利身家而害群者虽曰历代民贼所经营养成者矣，而亦惟地质学不发达故。
    地质学者地球之进化史也，凡岩石之成因地壳之构造皆所深究取以贡中国，则可知栾然尘球无非经历劫变化以来造成此相，虽涵无量宝<匚壮>足以缮吾生初无大神秘不可思议之物存乎，其间以支配吾人之运命斩绝妄念，文明乃兴然欲历举其说，则又非一小册子所能尽也，故先掇学者所发表关於中国地质之说，箸为短篇报告吾族，虽空谭几溢於本论，然读此则吾中国大陆里面之情状，似亦略得其概矣。
    ▲第二
    外人之地质调查者
    中国者中国人之中国可容外族之研究不容外族之探捡，可容外族之赞叹不容外族之觊觎者也，然彼不惮重茧入吾内地狼顾而鹰睨将胡为者诗曰，子有钟鼓弗鼓弗考，宛其死矣，他人是保，则未来之圣主人以将惠临先稽帐目夫何怪焉，左举诸子皆最著名其他幼形旅人变相侦探，更不知其几许虽曰跋陟山川探索秘密世界学人皆尔尔矣，然吾知之恒为毛戴血涌吾不知何祥也。
    千八百七十一年，德人利忒何芬Ｒｉｃｈｔｈｏｆｅｎ者受上海商业会议所之嘱托，由香港入广东湖南（衡州岳州）湖北（襄阳）遂达四川（重庆叙州雅州成都昭化）入陕西（凤翔西安潼关）山西（平阳太原）而之直隶（正定保定北京）复下湖北（汉口襄阳）往来山西间（泽州南阳平阳太原）经河南之怀庆，以至上海入杭州登宁波之舟山，岛遍勘全浙复溯江至芜湖，捡江西北部，折而之江苏（镇江扬州淮安）遂入山东（沂州泰安济南莱州之罘）碧眼炯炯击节大诧，若所悟然其志未熄也，三陟山西（太原大同）再至直隶（宣化北京三河丰润）徘徊于开平炭山，入盛京（奉天锦州）始由凤皇城而出营口，历时三年其旅行线强於二万里作报告书三册，于是世界第一石炭国之名乃大噪於世界，其意曰支那大陆均蓄石炭而山西尤盛，然矿业盛衰首关输运惟扼胶州，则足制山西之矿业故分割支那以先得胶州为第一着，呜呼，今竟何如毋曰，一文弱之地质家而眼光足迹间实涵有无量刚劲善战之军队，盖自利氏游历以来胶州早非我有矣，今也森林民族复往来山西间是皆利忒何芬之化身而中国大陆沦陷之天使也，吾同胞其奈何。
    千八百八十年，匈牙利伯爵式奚尼初丧爱妻，欲借旅行以漓其恨，乃偕地理学者三人，由上海溯江以达湖北（汉口襄阳）经陕（西安）甘（静宁安定兰州凉州甘州）而出国境，复入甘肃（安定巩昌）捡四川（成都雅州）云南（大理）由缅甸以去，历时三年挥金十万箸纪行三册，行於世盖於利忒何芬氏探险未详之地尤加意焉。
    越四年俄人阿布亻去夫探险北部之满洲直隶（北京保定正定）山西（太原）甘肃（宁夏兰州凉州甘州）蒙古等，其后三年复有法国里昂商业会议所之探险队十人，探险南部之广西河南（河内）云南四川（雅州松潘）等，调查精密於广西四川尤详是诸地者非连接于俄法之殖民地者欤其能勿惧。
    先年，日本理学博士神保巨智部铃木之辽东，理学士西和田之热河学士平林井上斋藤之南部诸地，均以调查地质为目的，递和田小川细井岩浦山田五专门家，复勘诸处，一订前探险者报告之谬则去岁事也。
    ▲第三
    地质之分布
    昔德儒康德Ｋａｎｔ唱星云说，法儒拉布拉Ｌａｐｉａｃｅ和之以地球为宇宙间大气体中析出之一份回旋空间，不知历几亿万劫凝为流质尔后，日就冷缩外皮遂坚是曰地壳至其中心，议者綦众有内部融体说，有内部非融体诸有内外固体中挟融体说各据学理以文其议，然地球中心奥不可测，欲辨孰长，盖甚难矣。惟以理想名地面之始曰基础统系Ｆｕｎｄａｍｅｎｔａｌｆｏｒｍａｔｉｏｎ其上地层，则据当时气候状态及蕴藏僵石Ｆａｓｓｉｌ之种类分四大代Ｅｒａ细析之曰纪Ｐｅｒｉｏｄ析纪曰世Ｅｐｏｃｈ然此诸地层则又非堀吾人立足地，即以灿然毕备也，大都错综残缺散布诸方，如吾中国常於此见新而於彼则获古盖以荒古气候水陆之不齐，而地层遂难一致犹谭人类史者昌言专制立宪共和为政体进化之公例，然专制方严一血刃而骤列于共和者宁不能得之历史间哉，地层变例亦如是耳，今言中国，则以地质年代Ｇｅｏｌｏｇｉａｅ
    Ｃｈｏｒｏｌｏｇｙ为次。
    △（一）始原代或太古代Ａｒｃｈｅａｎ
    Ｅｒａ
    地球初成，汽凝为水是即当时之遗迹居基础统系之上而始为地质学家所目击者也，故吾侪目所能见之地层，以是为极古，其岩石以片麻云母绿泥为至，多然大都经火力而变质捡示石层，略无生物惟据石头析之为
    （１２）老连志亚纪Ｌａｕｒｅｎｔｉａｎ
    Ｐｅｒｉｏｄ
    （１１）比宇鲁亚纪Ｈｕｒｏｎｉａｎ
    二纪后虽有发见阿屯（意即初生生物）之说，而经德人眉彪研究以来，已知其谬，盖尔时实惟荒天赤地绝无微生命存其间也，所解难者岩石中时含石灰石墨之属，夫石灰为动物之遗蜕石墨为植物之槁株，设无生物存何得有是而或有谓是等全非，由生物之力而来者迄于今尚存疑焉，索之吾中国则两纪均于黄海沿岸遇之虽未能知其蕴藏何如，然太古代地层中则恒产金银铜铂电石红宝石之属，意吾国黄海沿岸地方亦当如来耳。
    △（二）古生代Ｐａｌａｅｏｚｏｉｃ
    Ｅｒａ
    以始有生物，故以生命名者也，分六纪。
    （１０）寒武利亚纪  Ｅａｍｂｒｉａｎ  Ｐｅｒｉｏｄ
    （９）志留利亚纪Ｓｉｌｕｒｉａｎ
    （８）泥盆纪Ｄｅｖｏｎｉａｎ
    （７）石炭纪Ｅａｒｂｏｎｉｆｅｒｏｕｓ
    （６）二叠纪Ｆｅｒｍｉａｎ
    岩石繁多以水成者，若砂硅粘板石炭等以火成者，若花刚闪丝辉丝等，石类既自少而至多，生物亦由简以进复然当（１０）纪时尚鲜见也递及（９）纪则藻类三叶虫珊瑚虫之族日盛，然惟水产物而止耳入（８）纪而鱼而苇而鳞木而印木渐由水产以超陆产，然亦惟隐花植物而已，高贵生物未获见也，降及（６）纪而两栖动物及爬虫出，盖已随时日之变迁以日趋于高等矣，是即造化自著之进化论，而达尔文剽窃之以成十九世纪之伟著者也。
    蕴藏矿物以是代为最富（１０）纪之见于中国者自辽东半岛直亘朝鲜北部，虽土质确荦不宜稼樯而所产金银铜锡之属实，远胜於他纪诸岩石，土人仅耕石田，於生计可绰有余裕焉，其（９）纪岩石，则分布於陕西至四川之山间，以产金著其（８）纪岩石则在云南北境及四川之东北，变质岩中常含玉类，而岩石脉络间，亦少产银铁铜铅搜全世界，以此纪岩石为至多，而石类亦均适于用，其上则（７）纪矣产煤铁綦多，故以石灰名其纪而吾中国本部实蔓延分布无地无之，合计石炭之量远驾欧土（详见第五）是实榜陀罗Ｐａｎｄｏｒａ之万祸箧底之希望，得之则日近於光明璀灿之前途，失之则惟愁苦终穷以死者也，吾国人其善所择哉。
    △（三）中生代Ｍａｓｏｚｏｉｃ
    Ｅｒａ
    组成是代之岩石为粘板角硅及粘土等，或遇如含有岩盐石炭石膏之地层，分三纪即？
    （５）三叠纪  Ｔｒｉａｓｓｉｃ  Ｐｅｒｉｏｄ
    （４）侏罗纪Ｊｕｒａｓｓｉｃ
    （３）白垩纪Ｃｒｅｔａｃｅｅｕｓ
    是也，前纪生物巳日归於消灭，故（５）纪时鳞印诸木，衰落既久，而松柏苏铁羊齿，诸科乃代之握植界之主权，至（３）纪则无花果，白杨柳槠等诸被于植物出，与现世界几无大异矣，动物则前代已生之爬虫，日益发达有袋类亦生，为乳哺类之先导，至（４）纪而诡形之龙类（旧译作鼍）跋扈於陆地，有齿之大鸟飞翔干太空，盖自有生物以来，未有若斯之瑰奇繁盛者也，且菊石、箭石之属亦大繁殖，其遗蜕遂造成（３）纪之地层，即学校日用之垩笔，亦此微虫之余惠耳，至（３）纪时生物界乃大变革，旧生动植，或衰或灭，而真阔叶树及硬骨鱼兴。
    （５）纪之在中国者，为西藏有用廾物则有岩盐石膏铜铁铅等（４）纪则自西伯利亚东方以至中国之本部，虽时有廾物而极鲜石炭（３）纪则并有用廾物亦鲜见矣，中国之极西方是也。
    △（四）新生代Ｃａｉｎｏｚｏｉｃ
    Ｅｒａ
    新生代者，地质时代中最终之地层，而其末叶，即吾人生息之历史也，别为二纪曰：
    （２）第三纪Ｔｅｒｔｉａｔｙ
    Ｐｅｒｉｏｄ
    （１）第四纪Ｑｕａｔｅｒｎａｒｙ
    其岩石为粗面，流纹玄武及粘土、砂砾、柔石灰等，其生物虽与今几无大异，然细察之，则不同之点綦多，如象貘张角兽恐鸟是也，如是盛衰递嬗益衍益进，至洪积世Ｄｉｌｌｕｏｕｎａ而人类生。
    （２）纪分布于中国全部其廾物有全属，且产石炭然以新成，故远逊于石炭纪者（１）纪则全世界无不见之，如中国扬子江北部之累斯Ｌｏｅｓｓ（黄色无层之灰质岩石）即为是时积聚之砂土黄河附近之黄土亦是时发育之垆坶之一种也。
    ▲第四
    地质上之发育
    地球未成以先，吾中国亦气体中之一份耳，无可言者，故以地球成后始。
    （一）太古代之中国
    太古代之地球，洪水澎湃烈火郁盘地鲜出水奚言生物瞑想其状，当惟见洪流激浪而已，然火力所激而地壳变形昆仑山脉忽然隆出蒙古之一部分，及今之山东亦离水成陆崛起海中其他则惟巨浸无际怒浪拂天已耳。
    （二）古生代之中国
    地壳地心鏖战既久其后地心花刚岩之溶液挟火力以泉涌，流溢海陆地壳随之隆出水面乃构成东方亚细亚之大陆，秦岭以北断层分走於诸方，即为台地大苇鳞木印木等巨大植物於焉，繁殖以北则地层恒作波折形似曾为山脉者厥后经风雨之剥蚀，海浪之冲激，秦岭以北渐成海底无量植物受水石之迫压及地心热力相率僵死，然地心火力则犹冲突而未有已也，故复隆出水中成阶级状之台地所谓支那炭田者实形成於此时焉，然其南部尚潜海底迨因受西北方之横压力而秦岭以南之地层，遂成波状之崛起即所谓支那山系（南岭）者是也。
    （三）中生代之中国
    火山之活动，至是稍衰惟南方之一部渐至沦陷成新地中海是实今日四川省之洼地（四川之赤盆砂地）而南支那之炭田也，迨喜马拉牙山崭然显头角，而南部中国始全为陆地厥后南京与汉江之北生分走北东之两断层陷落而成中原，即为历代枭雄逐鹿地以造成我中国旧史之骨子者也。
    （四）新生代之中国
    入新生代之初，水火之威日杀，甘肃及蒙古地方昔为内海至是亦渐就乾涸砂漠成焉，然以暴风所经营，故土砂埃尘，均随风飞动，运入黄河流域地方积为黄土，扬子江北部，亦广大之砂漠耳，后以风之吹拂，雨之浸润遂成累斯，故累斯大发育于中国，其他则与今日地形，几无大异矣。
    ▲第五
    
    世界第一石炭国！
    世界第一石炭国！石炭者与国家经济消长有密接之关系，而足以决盛衰生死之大问题者也，盏以汽生力之世界无不以石炭为原动力者，失之则能令机械悉死铁舰不神虽曰将以电生力矣，然石炭亦能分握一方霸权操一国之生死，则吾所敢断言也，故若英若美均假僵死植物之灵，以横绝一世，今且垂尽矣，此彼都人士，所为抚心愁叹，皇皇大索者也，列邦如是我国如何利忒何芬曰，世界第一石炭国！……今据日本之地质调查者所报告，石炭田之大小位置，图示於左，即
    满洲七处
    芜河水
    赛马集
    太子河沿岸
    
    
    
    （上流）
    本溪湖
    
    
    
    
    
    
    
    
    
    
    辽东
    锦州府
    
    
    
    
    
    
    
    
    
    （大小凌河上流）
    宁远县
    
    
    
    
    
    
    
    
    
    
    辽西
    中后所
    直隶省六处
    石门塞（临榆县）
    开平
    北京之西方（房山绵附近）
    保安州
    蔚州
    
    西甯州
    山西省六处
    东南部炭田
    
    
    西南部炭田
    五台县
    
    
    
    大同宁民府间炭田
    中路（译音）
    
    西印子（译音）
    四川省一处
    雅州府
    河南省两处
    南召县
    鲁山县附近
    江西省六处
    丰城
    
    新喻
    萍乡
    
    兴安
    乐平
    
    饶州
    福建省两处
    邵武县
    建甯府
    安徽省一处
    宜城
    山东省七处
    沂州府
    新泰县
    莱芜县
    章邱县
    临榆县
    通县
    博山县及淄川县
    甘肃省五处
    兰州府
    大通县
    古浪县
    定羌县
    山丹州
    等四十三处是也，或谓此外有湖南东南部有烟无烟炭田，无虑二万一千方迈尔虽未得其的据，然吾中国炭田之未发见者，固不知其几许宁止湖南，今仅就图中西山省有烟无烟大炭田计之约各一万三千五百方迈尔合计七百万步，如以他处炭田拟一极少数为一千万步设平均厚率为三十尺，一立方坪之重量为八顿则其总量凡一万二千亿顿，即每年采堀一亿二千万顿亦可保持至一万年之久而未有尽也，况加以湖南传说之炭田五百六十六万步即约六千八百亿顿乎，吾以之自熹吾以之自慰，然有一奇现象焉，即与吾前言反对者日中国将以石炭亡是也，列强领土之中既将告罄，而中国乃直当其解决盛衰问题之冲列国将来工业之盛衰，几一击於占领支那之得失，遂攘臂而起，惧为人先复以不能越势力平均之范围，乃相率而谈分割，血眼欲裂直睨炭田，而我复麻木罔觉挟无量巨资，不知所用惟沾沾於微利以自贼，于是今日山西某炭田夺於英，明日山东各炭田夺于德，而诸国犹群相要曰，采堀权！采掘权！！呜呼，不待十年，将见此无无中原，已非复吾曹之故国，握炭田之旧主，乃为采炭之奴，弃宝藏之荡子，反获鄙夫之谥，虽曰炭田有以诲盗，而谩藏不用，则谁之罪哉。
    ▲第六
    结论
    吾既述地质之分布，地形之发育连类而之矿藏，不觉生敬爱忧惧种种心，掷笔大叹思吾故国，如何如何，乃见黄神啸吟曰白眚舞蹈足迹所至要索随之既得，矿权遂伏潜力曰某曰某均非我有今者，俄复索我金州复州海龙盖平诸矿地矣，初有清商某以自行采堀请，奉天将军诺之既而闻其阴市干俄也，欲毁其约俄人剧怒，大肆要求。呜呼此垂亡之国翼翼爱护之犹恐不至独奈何引盗入室，助之折桷挠栋以速大厦之倾哉，今复见於吾浙矣，以吾所闻浙绅某者，窃某商之故智，而实为外人伥纸将定矣，设我浙人若政府，起而沮尼之度其结果亦若俄之于金州诸地耳试问我畏葸文弱之浙人，老病昏溃之政府有何权力，敢遏其锋阖口自藏，犹将罹祸而此獠偏提外人耳而促之曰，若盍索吾浙矿，呜呼鬼蜮为谋猛鹫张口其亡其亡复何疑焉，吾尝豫测将来窃为吾浙惧若在北方，则无瞢耳，彼等既饱尝外人枪刃之风味氵┞又德政不敢不慑伏，谄媚以博未来之圣主欢夺最爱之妻女犹不敢怨更何有于毫无爱想之片土哉，若吾浙则不然台处衢严诸府教士说法犹酿巨辏况忽见碧瞳髅嬷异种人指挥经营丁丁，然日凿吾土必有一种不能思议之感想浮游於脑而惊而惧而愤，挥挺而起莳刈之以为快，而外人乃复得口实以要索以示威枭颅成束流血碧地之惨象将复演於南方未可知也，即不然他国执势力平均之说群起夺地倏忽瓜分灭国之祸惟我自速即幸而数十年后竟得独立荣光纠纷符吾梦想，而吾浙矿产本逊他省复以外族入室罗掘一空工商诸业遂难优胜於是失败叠来日趋贫病，呜呼，浙人而不甘分致戎之谤也，其可不谋所以挽救之者乎。
    救之奈何曰，小儿见群儿之将夺其食也，则攫而自吞之，师是可耳夫中国虽以弱著吾侪固犹是中国之主人结合大群起而与业群儿，虽狡孰敢沮者则要索之机绝乡人相见可以理喻非若异族横目为仇，则民变之祸弭况工业繁兴机械为用文明之影日印于脑尘尘相续遂孕良果吾知豪侠之士，必有忄良忄良以思，奋袂而起者矣，不然则吾将忧服箱受策之不暇，宁有如许闲情，喋喋以言地质哉。（完）
    ◎传记
    ○中国爱国者郑成功传（续第六期）
    ☆匪石
    ▲第七节
    
    清郑书诏往来之一年间
    吾叙漳洲海澄战事如画龙一鳞一爪为雨为云未尝不一肖也，虽然吾犹未为之点晴读者试猜之，一场忙碌一场空，清欤郑欤意何存欤，吾谥之曰民族之战惟民族战则必如斐利宾之抗美独立脱兰斯哇尔之叛英图存，呜呼，其雠其雠吾洒血泪以溅之然则两民族相遇弱者固死负其大好民族之旗帜行行重行行视死方如归而一方亦抱怀民族的帝国之雄心不尽斗杀其非民族不止也，而独不闻当日清人之言乎。
    自吾大兵入关，所至降旗迎树，莫不从命文人为我作诏檄虽不解其文义，然咿唔噫哑亦自成腔调武臣争执刀为我前驱我下令剃发孰敢不剃发我下令屠城孰敢不屠城顺民男女数千万匍匐跪拜于我膝下我奴其夫妾其归又孰敢不听从独郑逆反抗不奉命，故命将出师声罪致讨，我以中华人杀中华人而自后督策之又孰敢不唯唯而郑逆犹不屈如故，我将以如此如此之术行之，郑逆在吾手中矣。（语见黄澄泣闽录）
    乃翻易其力取主义而为诈取主义，诈取主义何曰，凡敌臣有忠於其国者必出种种之手段以杀之，杀之则又封之赐之谥赐之祠而大号於国中曰，吾所以旌忠也一术也，凡敌臣有不忠于其国者必出种种之手段以伏之，既伏则又困之或锢其身或格其名位曰所以告为人臣之有二心者一术也，其于士民则始威之终饵之俄人取之以利用东三省者也，一术也，故诈术者伯主锦囊中之秘宝也，昔清廷得之以愚郑芝龙，而芝龙受之，永历六年清廷又谕芝龙曰：
    父既归顺，而子独不至，此必地方官不体朕意，尔宜以书招之。
    读者谓清廷果信芝龙乎，芝龙明人也，而成功其子也，其果信之谓清廷无人焉，可也，然则何说曰智哉清人清人入关未数年已能利用吾中国三纲之谬说而以父力薄其子矣，其胜则吾之利也，不胜则吾固可以从逆罪其父而大肆吾手掌中之权谋也，不信，则又请读清廷谕闽浙总督刘清泰之辞曰：
    郑若归顺，则赦其罪赐之官，若执迷不悟，其以时进剿。
    於是以明年五月封芝龙为同安侯成功为海澄公，十月芝龙奏曰，臣以圣旨谕成功，成功辞封不受命，于是清廷命议政王会贝勒王大臣确议具奏既又颁谕成功。（谕文长从略）
    虽然成功何人斯彼固以光复中国为主义，以战胜非民族为目的者也，清诏再三至彼方视为屠杀国民之好檄文而闭聪塞，明以为净故不照两国议和停战事例，而日日整军备修舟舰清使之来也，其一为李德其一为郑贾方二使周旋海隅时成功使陈辉张名振率舟师入长江夺其船一百余，又犯天津焚粮艘而忽有悲风惨云自天际东南方而下覆江蔽淮阴阴欲雨，此何地此何兆，则以郑将方舟次金山寺设故明崇祯帝位而祭之滴，滴亡国之泪哀哀孤臣之歌江南何有亻且余黄叶故宫无人或斗秋虫，劳劳国民丧奔若此相与欷勖娌豢裳觥
    而其时有心如撞鹿头如捉蝇身子，喧难为地者则数奉清谕招降成功之郑芝龙也，芝龙招成功不至自问遭谴在即，不得已复遣其弟三子渡于和硕郑亲王谓，当劝以父子兄弟之谊，乃以七月再颁诏书使内院学士叶成格理事官阿山挟其弟赍诏入闽。九月七日，弟至于厦门成功挥其爱绝痛绝之泪而与弟言曰吾兄弟一在天之南，一在地之北天乎，何为而至此。明日使弟渡至安平促使者，而别使甘辉王秀奇率水师随往列营数里，以示军威。十七日叶阿二使至，成功使二使开诏书，二使则欲成功先剃发，数日不决，成功乃期二使以二十五日会议，先一日二使遽忽忽去，成功笑曰，其来也遽其去也忽，何轻佻乃尔耶，且渠固痴呆者吾故佯为痴呆状以应之乃使郑谠问二使以故，二使怒逐谠而留其弟成功乃谓参军曰，清廷何信之有彼其甘言重币而为此者其将以赚吾父者赚吾而已，吾何人宁自坠其陷阱乃作书复其父芝龙其文曰：
    儿于戊子年使王裕问候父亲之安履，嗣闻父亲被围，王裕被擒自兹以后只字不相通至于壬辰忽周继武等以父亲之书至，儿且骇且疑其后使者相继，乃使李德入京，嗟乎，宗国已矣，父厄于敌母死非难诸弟无一安者儿以孤身僻居海隅尝欲效秀夫之节修包胥之忠藉报故国聊达素志不意清廷海澄公之命突然而至，儿不得已，按兵以示信，继而赐四府之命又至，儿又不得已按兵以示信谈席未终敕使乃哓哓以剃发为请，嗟嗟今中国土地数万里亦已沦陷人民数万万亦已效顺官吏亦已受命衣冠礼乐制度文物亦已更易所仅留为故明残迹者儿头上数根发耳，今而去之一旦形绝身死其何以见先帝于地下哉，且自古英雄豪杰，未有可以威力胁者，今乃质质以剃发为词天下岂有未称臣而轻自去发者乎，天下岂有彼不以实许而我遂以实相应者乎，天下岂有不相示以信而遽信请剃发者乎，天下岂有事体未明而遂欲糊涂了事者乎。八月，李德等至，未几弟渡至，叶阿二使相继至，往复数回，不得要领皇皇奉敕入闽，徒以剃发二字相逼迫，父试思之，儿一剃发将使诸将尽剃发耶，又将使数十万兵士皆剃发耶，中国衣冠相传数千年此方人性质又皆不乐与□□居一旦尽变其形势且激变尔时横流所激不可抑遏儿又窃窃为□□危也，昔吾父见贝勒时，甘言厚币父今日岂尽忘之父之尚有今日天之赐也，非□□之所赐也，儿志已定不可挽矣，倘有不讳儿只缟素复仇以结忠孝之局，则儿终身所当有事焉（此书据日本某所著台湾郑氏史与他本间有出入然亦词句微异其文义曰大同也，下致弟书如之又书多空白没字处非真空也，空即是色吾证之以佛语）。
    又与其弟书曰：
    兄弟隔别数岁，聚首几日，忽然挟被而去，天耶命耶，弟之多方规劝，继以痛哭可谓无微不至矣，而兄之忠贞自待不特利害不足以动吾心即斧钺在背亦未足以移吾志何者中国存亡之大义宗主死生之，至情道德隆污之巨节兄，盖已入其心而饮其精矣，兄之心绪，尽在父亲书中，弟阅之可以了然，昔甲申城破时朝官数百皆易服迎新君即位，独一乞人某赋诗自殉，曩读其诗，未尝不悲其志兄致身宗国将以用兵老矣，岂有旦修包胥之节而晚贻名士之羞也哉，惟吾弟善事父母克尽孝道，自兹以往其勿以兄为念。
    呜呼，吾料成功方作二书时，其手颤其容惨其身栗以危一句一掴血一字一滴泪将以此为完结家庭之伦事乎，则成功有情人方怀死母讵绝生父然卒以宗国大义绝交爱父而不敢悔其词怨，其心苦或曰是书也，所以绝清人之觊觎也或曰父方怀谗兹所以救父也吾两存之。（未完）
    国雠未报壮士老
    匣中宝剑夜有声
    何当凯旋宴将士
    三更雪压飞狐城
    ◎科学
    ○说钅日
    ☆自树
    昔之学者曰，太阳而外宇宙间殆无所有，历纪以来翕然从之怀疑之徒竟不可得，乃不谓忽有一不可思议之原质自发光热煌煌焉出现于世界辉新世纪之曙光，破旧学者之迷梦，若能力保存说若原子说若物质不灭说皆蒙极酷之袭击跄踉倾欹不可终日由是而思想界大革命之风潮得日益磅薄未可知也。此新原质以何因缘乃得发见则不能不曰Ｘ线（旧译透物电光）之赐。
    Ｘ线者一八九五年顷，德人林达根所发明者也，其性质之奇异。若（一）贯通不透明体（二）感写真干板（三）与气体以导电性等大慝学者之注意，谓Ｘ线外当更有Ｙ线，若Ｚ线等者相率覃思冀获新质乃果也，弛运涅伏必获报酬翌年而法人勃克雷复有一大发见。
    或日勃氏以厚黑纸二重包写真干板暴之日光越一二日略无感应乃上置磷光体铀盐，欲再行实验而天适晦不得已姑纳机兜中数日后检之，则不待日光已感干板，勃氏大骇异细测其理，知其力非藉磷光而铀之盐类，实自具一种类似Ｘ线之辐射线爰名之曰铀线生此种线之体曰，刺伽刻亻去夫体此种物体所放射之线则例以发见者之名名之曰，勃克雷线犹Ｘ线之亦名林达根线也，然铀线则无待器械电气之助而自能放射故较Ｘ线已大进步。
    尔后研究益盛学者涅伏中均结种种Ｙ线Ｚ线之影，至一八九八年休密德氏于钍之化合物中亦发见林达根线。
    同时法国巴黎工艺化学学校教授古蓠夫人，於授业时为空气传导之装置偶於别及不兰（奥大利产之复杂矿物）中，见有类似Ｘ线之放射线闪闪然光甚烈，亟告其夫古蓠研究之末知含有铋化合物其放射性凡四千倍于铀盐以夫人生於坡兰德故，即以坡罗尼恩名之既发表于世，学者大感谢法国学士会院复酬以四千法郎古蓠夫妇益奋励日事研究，遂于别及不兰中又得一新原质曰钅日Ｂａｄｉｕｍ符号为Ｂａ（按旧译Ｇｃｒｉｎａｎｉｎｍ曰钅日然其音义于Ｐａｄｉｕｍ尤惬故纂取之而Ｇｅｒｍａｎｉｕｍ则别立新名可耳。
    一八九九年，独比仑氏亦於别及不兰中得他种刺伽刻亻去夫体，名曰爱客地恩然其辐射性不及钅日。
    坡罗尼恩与铋，爱客地恩与钍，钅日与钡均有相似之性质而其纯质皆不可得，惟钅日则经古蓠夫人辛苦经营，始得略纯粹者，少许测定分剂及光图已确认为一新原质，其他则尚在疑似之间或谓仅得保存其能力而已。
    钅日盐类之水溶液，加以钅亚或轻二硫或钅亚二硫不生沈淀钅日硫养四或钅日炭养二，不溶解於水，其钅日绿二，则易溶于水而不溶解于强盐酸及酒精中利用此性可於制铀之别及不兰残滓中分析钅日质，然因性殊类钡，故钡恒羼杂其间去钡之法须先令成盐化物溶于水中再注酒精，即生沈淀，然终不免有钡少许存留溶液内反复至再始得略纯之钅日盐，至于纯质，则迄今未能得也，且其量极稀制铀残滓五千顿，所得钅日盐不及一启罗格兰，此三年间所取纯与不纯者，合计仅五百格兰耳，而有谓世界中全量恐已尽是者，其珍贵如此，故值亦綦昂虽含钡甚多者，每一格兰，非三十五弗不能得，至古蓠氏之最纯品，以世界惟一称者，亦仅如微尘大积二万购之，犹不可得，其放射力则强于铀盐百万倍云。
    此最纯品，即钅日绿二也，昨年古蓠夫人化分其绿令成银绿二计其量，然后算得钅日之分剂为二百二十五。
    多漠尔忄思氏曾照以分光器钅日之特有光图，外不复有他光图亦为新原质之一证钅日线，虽多与Ｘ线同，而此外复有与玻璃陶器以褐色或革色，令银绿二复原岩盐带色染白纸一昼夜间变黄磷为赤磷，及灭亡种子发芽力之种种性又以色儿路多皿贮钅日盐（放射性强于铀线五千倍者）握掌中二时间，则皮肤被灼，今古蓠氏伤痕历历犹未灭也，古蓠氏曰，若有人入置纯钅日一密里格兰之室中，则当丧明焚身甚或致死，而加奈大之卢索夫氏，则谓纯钅日一格兰，足起一磅之重高及一尺甚或有谓足击英国所有军舰，飞上英国第一高山辩那维之巅者，则维廉可洛克之言也，综观诸说虽觉近夸而放射力之强亦可想见矣，尤奇者其放射力毫不假于外物而自发于微小之本体中与太阳无异。
    钅日线亦若Ｘ线，然有贯通金属力，此外若纸木皮肉等俱无所沮，然放射后每为被贯通之物质所吸收而力变弱设以钅日线通过○○○二五密里之铂箔，则强率变为其初之四十九％再一次则又减为三十六％二次以后，减率乃不如初之著矣，由是知钅日线决非单纯有易被他物所吸收者有强于贯通力者其贯物而过也，若泸分然各放射线析为数种感写真乾板之力强者即贯通线也，其中复有善感眼之组织者，故虽瞑目不视而仍见其所在。
    钅日之奇性，独不止是，有拔尔敦者，曾于暗室中，解包出钅日忽闪闪然发青白色光，室中骤明其纸里亦受微光，良久不灭，是即，副放射线感写真乾板之作用亦与主放射同，盖钅日能本体发光及与光于接近物体之二性质宛如太阳与光于周围游星然其能力之根源，竟不可测。
    或日勃克雷氏贮比较的纯钅日于管中，藏之衣底，六小时后体上忽现焦灼痕，未几忽隐现于头腕间，不能指其定处，后古蓠氏乃设法测其热度法用热电柱其一方接合点置纯铜盐他方接合点置含铜盐六分之一锡盐计算所生电流之强率知置铜盐处之温度高一度半又以篷然测热器测定○○八格兰之纯钅日盐所生温度一小时，凡十四加罗厘即一格兰所放射之热每一小时，凡百加罗厘以上也，其光与热既非出於燃烧亦无化学的变化不如此多量能力以何为根，如曰本体所自发欤，则昔所谓能力之原则者不得不破如曰由外围能力而发欤，则钅日必当有利用外围能力之性而此能力之本性又为吾人所未及知者也。
    钅日线亦有与空气，以导电性之性质设有钢板及锌板各一联，以铜丝两板间之空气，令钅日线通过之则铜丝即生电流与两板各浸于稀硫酸液中无稍异，盖钅日线能令气体为衣盎（集于两极间之电解质之总名）分出荷阴阳电气之部分，故气体之作用遂与液体电解质同钅日线中之易被他物吸收者此性尤著。
    从克尔格司管阴极发生之恺多图线，及林达根线及钅日线若受强磁力之作用，则进行必偏设与钅日线成直角之方向有磁力作用则钅日线即越与磁力相对之左而行，然因钅日线非单纯者故析出屈于磁力及不屈于磁力之种种线进路各不相同与日光过三棱玻璃而成七色无异钅日线中之强于贯通力者，此性尤著且因对于磁力之作用，故钅日线之大部分遂含有荷阴电气而飞运极迅之微粒云。
    被磁力而偏之钅日线中既含有荷阴电之微粒，则以之投射于或物体亦当得阴电古蓠夫妇曾用封蜡绝缘之导电体，投以钅日线而确得阴电又以同法绝缘之铜盐，因带阴电之微粒飞去而荷阳电，此电气之集积量每一平方密厘每一杪时凡得４×１９―
    安培云钅日线中带阴电之微粒在强电场时必偏其进行方向即在一密厘有一万波的之强电场则偏四生的许此勃克雷氏所实证者也。
    自钅日所发射微粒之速度每杪凡６×１０
    密厘约当光速度之半，因此微粒之飞散，故钅日于一小时所失之能力额，凡４。４×１０―加罗厘与前记之放出热量较则觉甚微又从钅日之表面一平方密厘所放射之微粒，其质量亦綦少计每一格兰之飞散约需十亿万年，准此，则其微粒之大应为轻气原子三千分之一是名电子。
    电子说曰，凡物质中皆含原子，而原子中复含电子，电子之於原子犹原子之於物质也，此电子受四围之电气与磁气之感化循环飞运无有已时，凡诸物体罔不如是虽吾人类亦由是成然飞运迟速，则因物而异钅日之电子乃极速者以过速，故有一部分飞出体外而光与热自然发生为辐射线然是说也，必电子自具物质构成之能乃得秩然成理，不然则纵调和之曰飞散极微悠久之曰须无量载而於物质不灭之说，则仍无救也，则创原子说者非以是为至微极小分割物质之达於究极者乎，电子说兴知飞动之微点实小於原子千分之一乃不得不褫原子宇宙间小达极点之嘉名以归电子而原子说亡。
    自Ｘ线之研究，而得钅日线，由钅日线之研究，而生电子说，由是而关於物质之观念倏一震动生大变象最人涅伏吐故纳新败果既落新葩欲吐虽曰，古篱夫人之伟功而终当脱冠以谢十九世末之Ｘ线发见者林达根氏。（完）
    ●第八期・大势
    ◎世界一般大势
    ○近世工商业之现象
    ☆铁拳
    近三十年来世界各国现一极大异象无论政治家教育家军事家，皆受其支配而不敢稍萌异志此何事，此何事即政治的国粹主义进而为经济的国粹主义是也，夫国粹主义者，十九世纪之嫡母也，十九世纪之种种战争，原因虽多而其根本的原因实在乎此，德国一统之战争，吾姑措之，其余若巴尔干半岛、若奥太利、若俄罗斯、若法兰西、若美利坚，其战争之目的，何一非欲建设其民族的国家，以实行其国粹主义，然则国粹主义者初亦不迟政治上之格言社会上之元，则耳大势簸荡激而益紧于是国粹主义之四字一变而为经济界之警语，且不仅此其主义之对於内也，有无上之权力足以举内政外交教育军事诸立国之大机关而左右之运转之更膨胀而溢於外也，则如飓风之蓦地括来墟人国吞人种犹反手也，不观夫经济主义之历史乎，斐洲脔矣，澳洲白矣烟颠人之巢窟为经济大王之泉府矣，东西洋岛屿之土著将不留片影於人间矣，风雨凄凄哭声不已，此非亡国之鬼乎，可不哀哉，然而吾不暇哀焉，吾且哀吾中国数年以来社会退步之速不可思议盗贼满山饿莩遍地游手日以多富家日以落虽无详细统计之表而睹此亡国亡种之兆能无枨触于其中耶，吾闻有自燕赵来者曰‘今北京一带化胎断产凡之告白遍揭於道旁’吾又闻有自南方来者曰‘民无大小贫富其精神皆有大难临头之概即下而至襁褓孩童亦有一种奇奇怪怪不可信喻之悲苦’呜呼，吾闻之，肤如粟手如冰，眼枯而无泪，心颤而增痛黄裔虽众其奈此经济风潮何。
    观吾国今日之现象，则世界列国对外之方针可以知矣，夫列国对外政略之过半非即所谓工商政略者乎，陆军之准备海军之扩张壮大诚壮大矣，然剖解其性质推究其目的评判其手段，皆所以保护其工商政略更从而推行之膨胀之也，庚子之役彼冒万险历千辛提大军而来极东者岂尽为宗教之传播乎，旅行之便利乎，夫亦谋工商政略之侵入已耳，锦绣圆舆群雄逐鹿目光炯炯惟利自图，今则瓜分殆尽一砂一草皆有主人而竞争之势终无术以获免遂有藉政府雷霆万钧之力出，而角斗于一万九千七百万方哩之经济赛会中而二十世纪之工商保护政策遂於是乎出现。
    自保护政策出现工商业之发达如大鹏之抟扶摇而上矣，其工艺之新奇，通运之迅捷商术之神妙，如魍魉如妖怪见之瞠目闻之咋舌蒸蒸日上，未有限量，而报馆议会犹复沸腾其说曰工商世界工商世界务使政府助金大加奖励者诚有见夫现今大势者也，夫工商业者杀人不见血之战争也，保护政策者此战争之防御器也，蒙敌之侵袭而不用防御器者未有不败北者也，此各国之所以孳孳也欤，虽然推其历史寻其阶级，则有工而后有商有工业保护而后有商业保护者也，故吾欲述近世工商业之现象，不可不先溯工业保护之历史，用特作发明保护（发明保护者即与以专卖权也）开始之年表以供众览。
    英
    
    
    
    
    一、六二三年
    
    美
    
    一、七九○年
    法
    
    一、七九一年
    德
    
    
    
    
    一、七九一年
    
    意
    
    一、八○六  伯剌西
    一、八○九年
    荷（无特许法）
    一、八○九
    奥
    
    一、八一○
    
    比
      一、八一七
    瑞典
    
    
    
    一、八一九
    
    
    西班牙
    一、八二○葡
    
    
    一、八三七
    日本
    
    
    
    一、八八五
    
    
    瑙威
    
    一、八五  瑞西
    
    一、八八八
    突尼斯
    
    
    一、八八八
    
    
    丹麦
    
    一、八九四陀米尼
    一、八九六
    塞尔维
    
    
    一、八九九
    吾更略述发明保护以来之历史，百年之中若安提森之蓄音机俾尔之电话机，马哥尼之无线电信，瓦特之蒸汽机关先后发明社会一变其革命之巨功岂华盛顿克林威尔之所可同日语耶。
    诚将十九世纪末三年之发明特许意匠商标为一个年之平均数，列表于左。
    
    
    
    
    
    发明特许
    
    
    
    意匠商标
    比利士
    
    六、九六
    
    
    
    一九○
    
    
    
    七六○
    伯剌西
    
    二六二
    
    
    
    
    ○二四六
    丹麦
    
    
    七四九
    
    
    
    
    ○二八一
    陀米尼
    
    ○
    
    
    
    
    
    
    ○  ――
    西班牙
    
    一、○四九
    
    
    ○
    
    
    
    
    
    四五七
    美国
    
    
    二三、○二七
    
    一、六○九
    
    一、五三六
    法兰西
    
    一二、五一七
    
    六○、二一○
    九、四八一
    英吉利
    
    一三、八三二
    
    一七、九七四
    三、四七九
    意大利
    
    一、九一二
    
    
    七九
    
    
    
    
    三四二
    瑙威
    
    
    一、○三六
    
    
    ――
    
    
    
    
    一八七
    荷兰
    
    
    ―――
    
    
    
    
    ――八三二
    葡萄牙
    
    二八九
    
    
    
    
    四三
    
    
    
    
    三三七
    塞尔维
    
    四
    
    
    
    
    
    
    五  一七
    瑞典
    
    
    一、○八六
    
    
    一三
    
    
    
    
    四○三
    瑞西
    
    
    一、九二五
    
    
    四二、三六八
    一、○二一
    突尼斯
    
    六六
    
    
    
    
    
    ――一九
    日本
    
    
    四九二
    
    
    
    
    一一○
    
    
    
    一、七六九
    德国
    
    
    七、二六一
    
    
    一二八、七七四
    七、二四八
    奥大利
    
    三、八五○
    
    
    一○、四五三
    二、四三一
    匈牙利
    
    三、三一四
    
    
    六七六
    
    
    
    二九七
    工业之发达既如此其盛，则新重商主义之流行亦势之所必至者也，何以言之曰内国之工业既充足而有余，则不得不向出口港而外溢于是商业政策之名词国际的商业之名词，皆累累然出现于世而要不外乎保护政策。盖保护政策者不啻排斥外国品而谋内国产业之安全已也，其力量实足以醒自由贸易之迷梦振产业界之人气而别开生面者也，今就其浅而易见者言之，其利有三（一）能护内国产业之幼稚（二）能纾外国品压倒之虞（三）制造之输出较之原料之输出足以利用内国之劳力而又能增价值辟利源也，更进之则农业问题也航业问题也殖民地问题也，皆与保护政策有密切之关系在焉所谓殖民地问题者何曰今之世界非如古之热诺亚文尼斯之能以弹丸之地而握商界之牛耳者也，二十世纪之大商国必其为有大领土之国也，所谓航业问题者何曰殖民地与母国有相联之二原则其一为双互之感情，其一为实际的利益之关系航业者所以疏通是也，且当此商战剧烈之时商船即军舰也，商船之航路即军舰之航路也，是则航业之关系可以知矣。所谓农业问题者何曰农业者自经济上之利益言之自军人上之强健言之又皆有直接之影响者也，若夫自由贸易则不独失商界之霸权而农业亦大受打击者也，英国之前事可以鉴矣，要之今世之工商业内之，则为国家发达之脂膏百姓生活之命脉外之，则为帝国主义之嫡母民族战阵之中坚其为力也强其为势也，大其为竞争也，烈是则保护政策之风潮如水银泻地无隙不入者实出于事理之不得不然非一二人之力所能为亦非一二人之力所能抗者也。
    今述工商业之现象，择其有代表之资格者，得四国。
    
    未完
    ◎各国内情
    ○德国国势之进步
    ☆慧僧
    自海外殖民问题起维廉第一与毕士麦克亟亟以扩张领地为事，自千八百九十七年占据我国山东省之胶州湾以来又於太平洋沿岸占领数多之群岛，盖国民政策云者不仅伸张国家之势力於工商业上亦大受其影响也，今将千九百二年迄，德国海外殖民地之概略，罗列於左。
    占领年期
    
    政制
    
    面积
    
    人口
    特孤伦
    
    一八八四
    
    帝国总督
    
    三三、七○○九○○、○○○
    卡美伦
    
    一八八四
    
    仝
    
    一九一、一三○
    
    三、五○○、○○○
    德领南
    
    自一八八四
    非洲西部地
    
    至一八九○
    
    仝
    
    三二二、四五○二○○、○○○
    德领东
    
    自一八八五
    部地
    
    至一八九○
    
    仝
    
    三八四、一八○
    
    八○○、○○○
    合计
    
    自一八八四
    至一八九○
    
    九三一、四六○
    
    一二、六○○、○○○
    亚州
    
    胶州湾
    
    一八九七
    
    仝
    
    二、○○一六○、○○○
    维廉地
    
    自一八八五至一八八六
    
    七○、○○○
    
    一一○、○○○
    毕士麦
    
    一八八五
    
    一一○、○○○
    
    一八八、○○○
    克群岛
    
    五六○
    
    四○、○○○
    太平洋
    
    卡洛英
    
    一八八九
    诸岛
    
    民选总督
    攀利孟诸岛
    
    一八八九
    
    二五○
    
    二、○○○
    安利孟纳诸岛
    
    一八八九
    
    四、二○○
    
    四五、○○○
    沙罗孟岛
    
    一八八六
    马甲尔诸岛
    
    代表委员民选总督一五○
    
    一三、○○○
    沙麻阿岛
    
    沙巴乌巴
    
    一八八九
    
    六六○
    
    一二、五○○
    三四○
    
    一六、六○○
    合计
    
    自一八八四至一八九九
    
    九六、一六○
    
    四二七、○○○
    海外领地总计
    
    自一八八四至一八九九
    
    一、○二七、八二○
      一三、○八七、○○○
    览右表即知德国海外之领地，较诸德意志联邦二十五州及阿罗塞鲁林司之，面积二十万八千八百三十平方哩者实大四倍也，然於亚细亚洲之殖民地祗有千八百九十七年所占据我国之胶州湾耳，而所谓条顿民族之后劲者抱此雄飞世界之气概其能忍而与之终古耶，虽然环顾亚东惟有大陆上之老大病国尚可扩张其民族的帝国主义也，呜呼今而后德国於东方之经营吾知其必将相逼而来矣。
    千八百七十三年，德国之金融界忽破裂其旧时之制度使内国之工商业界与外国之贸易事业各各大受其影响者，则采用金货本位制是也，当是时毕土麦克得自由党与保守党多数之赞成，颇主张自由贸易之说，而政府则确定其保护政策绝不稍动毕公之意见亦渐引渐近其结果，遂於千八百七十九年，以保护税法案在帝国议会中提出得议员及毕公之协赞实施关税保护法由是而内国之工商业益益发达，其明年毕士麦克为商务大臣。
    自千八百七十九年施行保护税法以来其效果之最著者为农工业之制产品如其物品输送之经由官设铁道者，则低减其运金其对外国输入之贸易品，则赋课以重税，故德国之海外贸易逐年增加而外国品物之侵入者亦逐年减少，试以三十年来，德国输入输出之总额而略较之，千八百七十二年，输入额约十六亿三千百万圆，输出额约十一亿六千三十一万圆，输出入之总额约二十七亿九千百三十一万圆也。千八百八十七年，输入额约十五亿六千二百三十五万圆，输出额约十五亿五千七百六十五万圆，输出入之总额约三十一亿二千万圆也。千九百年输入额约二十八亿八千二百八十万圆，输出额约二十三亿五百六十九万圆，输出入之总额约五十一亿八千八百四十九万圆也，要之德国之制造品於国内足以与外国输入品相抵制於海外足以与外国贸易品相竞争是则保护政策之效可想见已，今将千九百一年德国与外国贸易之情况，列表如左。
    国名
    
    
    
    
    
    
    由外输入
    
    
    
    
    
    由内输出
    德意志自由港
    
    
    二○、七九四
    
    
    
    八三、八六三
    英吉利
    
    
    
    
    
    六五八、七五六
    
    
    九一八、一六一
    澳大利匈牙利
    
    
    六九三、二六二
    
    
    四九一、五一八
    俄露斯
    
    
    
    
    
    七二九、五四八
    
    
    三四五、九○四
    瑞西
    
    
    
    
    
    
    一五四、一八三
    
    
    二六四、三一○
    白耳义
    
    
    
    
    
    一八六、四九○
    
    
    二三五、九八四
    尼塞伦
    
    
    
    
    
    二○三、八四○
    
    
    三七九、○○四
    法兰西、阿尔格利、基尼斯
    二八九、二一九
    二五○、八二二
    意太利
    
    
    
    
    
    一八二、五八○
    
    
    一二七、二四二
    瑞典脑威
    
    
    
    
    一○五、二八三
    
    
    一七六、四三○
    本抹
    
    
    
    
    
    
    六八、三二九
    
    
    
    一一八、○三九
    西班牙
    
    
    
    
    
    七八、三四○
    
    
    
    五○、○三七
    巴尔干半岛
    
    
    
    一○○、三○九
    
    
    九一、一四七
    葡萄牙
    
    
    
    
    
    一八、○八○
    
    
    
    一九、八九九
    英领印度
    
    
    
    
    二一四、八二九
    
    
    七九、五四八
    亚细亚诸国
    
    
    
    一七八、○七一
    
    
    一三○、七九○
    亚非利加洲
    
    
    
    一一八、八一三
    
    
    七○、一六○
    美洲北部中部
    
    
    一、○九五、六七一
    四四四、一五三
    南美及西印度
    
    
    四九六、九四九
    
    
    一七九、○六一
    澳洲
    
    
    
    
    
    
    一一一、二三三
    
    
    五四、六六六
    其他诸国
    
    
    
    
    五、七五二
    
    
    
    
    一、九○八
    合计
    
    
    
    
    
    
    五、七一○、三三八
    四、五一二、六四六
    自千八百八十年至千八百九十四年，德经济上之进步要以工业及商业为重，虽然经营工商业者日见其多，即服畴於农业者，日见其少也，试徵之千八百八十二年之户籍调查，每千人中从事於农业者，四百二十五人，从事於工业者三百五十五人，从事於商业者百人，至千八百九十五年，则从事於农业者，三百五十七人，从事於工业者三百九十一人，从事於商业者百十五人，若概算三十年以前全国国民之从事於农业者，如十与六之比今则仅成为十与三、五之比矣，由是观之，德国工商业之发达不甚可惊哉。
    觇德国国势之进步，其总原因有二，一工商业之科学的组织也，一实业家之协同的精神也，德国之工商业家，莫不抱科学的意识制造种种之贸易品，又考求世界贸易之实况，竭力低减其价格以迎合需求者之选择，而国民又如小资本家之不能与大事业也，则以共通之目的，合资营业，其对外的竞争有所谓‘输出业者之联合’者即其例也，要之德国之工商家实富於协同一致之精神以国家全体之利害为利害而不以个人之利害为利害是其国民特具之种性也。
    虽然德国实业之勃与其一方面由於以上二原因其他方面则由於政府之能实行保护政策也，按保护政策，尤以千八百八十八年普雷孟，及亨勃尔克二都市，加入於关税同盟一事为最切要，其后千八百九十四年至千九百年间克勃利维为首相缔结关税条约是亦发达商业之一大助力也，且国富增则国民生计之程度亦随之而进据千九百年之统计，德国贮蓄银行之贮金额，比往时实增其倍，而国民之生命保险金，与所得税，亦非常增加，至论其国家之财政，则帝国政府之普通岁入，千八百七十二年，约二亿八百九十四万六千九百四十圆也，千八百八十年约二亿八千百八十一万圆也，千八百九十年，约五亿百八十万圆也，千九百年约七亿五千二百五十六万五千五百七十圆也，其帝国政府之国债，千八百七十五年，约八百万圆，千八百八十年，约一亿九百二万圆，千九百九十年，约五亿五千八百九十万圆，千九百年，约十一亿四千九百二十四万圆也，至帝国政府及各联邦之普通岁入，千九百年中，普鲁士约十二亿三千六百十三万三千圆，其他各邦，约六亿七百九十九万圆，其不加入於各联邦之岁入，而专为维持帝国国库者，约四亿六千九百二十万四千三百八十圆，盖本年中帝国政府及各联邦之普通岁入，总计实二十三亿千三百三十二万圆也，呜呼以国富如斯之增加实业如斯之发达实三十年前所梦想不及者也，今日蒸蒸日上之势正未有艾德国将来必能驾英轶美而握全世界实业之牛耳也，不其盛欤。
    
    （完结）
    ●第八期・谈丛
    ◎野获一夕话
    ☆匪石
    ○元
    凡人至思想极到时即有一种古怪不类人之现象声音似嗔非嗔笑貌似执非执言论似僻非僻举止似乖非乖，求之世间若无一足当我意人亦惮之不敢亲过或成疾为癫为疯为痴为狂之人也，吾谥之曰独人（杭谚谓之独头）宋末有独人曰三山郑思肖字所南尝遭宋元之变，奋身以复宋室绝元贼为志，所著有心史上下卷皆独言也，其德祜谢太皇后上狩攒宫议有云。
    凡遇‘元’并削之直书为贼虏仍不得存贼虏年号如我朝（指宋）‘元’年，宜易为初年或为一年其他一切值用‘元’字并以理易之得中兴天子兴，凡姓‘元’者宜敕下易姓为宋或易姓为胡绝伪逆微迹使不复闻其声见其字。
    郑氏憾元，并其字憾之，非所谓独言乎哉，郑氏又言‘大宋不以有疆土而存不以无疆土而亡’其民族观念乃若是其深入不渝也，吾闻中国有独头山伯夷之墓在焉，当以礼迎郑氏骸骨衤付葬之。
    ○明
    雍乾以来，文字之狱，遍及山谷，至有一诗句，一文字仇家得之，即捕风捉影告逮常数千百人，如以‘明月’二字，偶上下字凑合有间，便可遭祸谓意在复明室也，故以应试文字，忌用‘明宗’‘明主’‘明君’字样，而今日海上各书肆，皆标号‘文明’‘开明’‘通明’‘明权’字，招摇在市不以为怪，试思悬之雍乾时市中不知已有多少好头颅滚入枉死城里去也一叹。
    ○文八股
    崇祯甲申之变，吴三桂迎清军入关，遂即帝位，朝臣易服迎驾，跄跄济济络绎不绝，然赋绝命辞争自殉者亦颇不乏吉光片羽殊系哀叹，不料某氏子乃以戏谑之词出之，寥寥短言感慨系之矣，某日，都城揭一文云。
    谨具大明江山一座崇祯夫妇两口奉献
    满洲大皇帝座下
    眷晚生文八股拜具
    夫八股流毒士民，余一言不能尽独是物具大魔力于前三百年，则以中国全土绍介于满洲于后三百年，则又以中国全土绍介于普十方诸大强国魔法无边可畏哉，或曰人之生也母之股，今以数万士生息八股之下其秽恶可知也，宜有是灾。
    ○洪王宫联
    洪氏既得金陵，大治宫殿自谓复明室之遗业，修共主之威仪，其官门联有云：
    虎贲三千直扫幽燕之地
    龙威九五重开尧舜之天
    独手擎天重整大明新气象
    单心报国降清外域异衣冠
    初洪氏起于广西，志不小矣，惜阳袭彼教名目，而恶则过之，盖魔于帝王思想者也，西方自由平等亲爱三大神其时未入中国吾于洪氏又何辞。
    ○杭州净慈寺僧所述
    同治十三年，日人曾根俊虎至杭州，游净慈寺见长老名吾哲者谈及洪杨之事，曾根氏叩以洪杨之檄，哲老叹曰，东来之客多好事者，老衲岂明太祖哉，虔奉佛法不敢闻世间事，既随明问当使侍者抄达左右翌日长老遂以文来，其文曰：
    （衔略）为实情劝谕，弃暗投明共出迷途各保福禄，夫天下者，中国之天下，非□□之天下也，宝位者中国之宝位，非□□之宝位也，子女玉帛者中国之子女玉帛非□□之子女玉帛也，慨自明季凌夷，□□肆逆乘衅窃入中国，盗窃神器而当时官兵人民，未能共愤义勇，驱逐出境扫清膻秽，反致低首下心为其臣仆迄今二百余年，浊乱中国钳制兵民刑禁法维无所不至而一切英雄豪杰，莫不为之制而甘为之用是则令人恶之痛心，恨之刺骨者矣，然从前尔等官兵，为□所用本系被其迫胁，且前时未达圣主首出，无所依归尔等又不能共创义举，自不能舍国佗适，亦犹黑暗之中，未睹天日暗中摩搔不辨方位，何能不误入迷途以待天晓乎，兹者三七之□运告终，九五之其人已出，恭维天父天兄大开天恩，亲命我真圣主天王降凡御世，用夏变夷斩邪留正，誓扫胡尘拓开疆土，此诚千古难逢之际，正宜建万世不朽之勋，是以一时智谋之士，英杰之俦无不瞻云就日，望风景从诚深明夫去逆效顺之理，以共建夫敬天勤王之绩也，惟是尔等官民人等虽曾为□官□兵，亦皆是天父之子女不过从前误为□用，不能不听其驱使，助□为害迹虽可恨，情实可原，今既遇真主当阳自宜弃暗投明，共归正道涤旧染之污俗作天圣之子女，且我天皇恩德高厚援救苍生，果能敬天识主倾心归附莫不一视同仁，无分畛域，本军帅等诚恐尔等执迷不悟，受□蛊惑用是不惜援手，竭诚拯溺特将顺逆之大原利害之实迹，为尔等明谕之。夫□□之笼络汉人首以官职尔等试思，凡有美缺要任皆系□□补授，而冲繁疲难者，则以汉人当之使之亏空诖误动辄得咎名虽为官，何异桎梏若夫升迁调除，□□则通问保荐，各踞显要一属汉人不遭□头批驳即受□部阻隔纵使功绩赫奕终亦非贿不行，至兵则□兵双粮汉兵单饷一遇战阵，则汉兵前驱□兵后殿，故每天兵临压立成赍粉，其肝脑涂地死首堆山者，惟汉兵为最多，而□兵在后，虽前锋失利，而鼠窜奔逃，故世俗为乡男谓描死牌，而呼汉兵为赞成鬼也，至于颁赏犒赐，则又□□是得而汉兵无与焉，且尔等之所以抛父母离乡井被霜触暑出生入死者，非欲图建功名耶，而□□於军中功名，则又无所定准，任是红蓝白顶皆是虚无假借故俗以军功顶戴谓之太平消，盖以急则与之缓则夺之也，尔等又何苦以百战之余生，而博此虚假之名器乎，且千里徵调飞符迅急千山万水跋涉从戎露宿风餐辛勤毕备，身未建夫功名，生已丧失锋镝良可惜也，况尔等为兵为勇之人半系平日误作非为是以借兵勇为逃死之地，其忍尔等如同蛇蝎而□□又严其法网，多方责治而使一旦归乡人即共相诛殛非活埋诸土即生弃诸渊此实本军帅在粤时并躬历八省实所亲见尔等无论不能躬致显荣即或稍有附进亦终不荣归故乡，谚有之富贵不归乡如衣锦夜行乃尔等从军则有死无生还家则以生就死容身无地，死而后已午夜自思曷堪悲痛是皆尔等为□所用，故乃一至于此，然此不过就尔等为兵勇者，大约言之至于荼毒生灵，贻害黎庶则又截南山之竹书罪无穷决东海之波流毒无尽者矣，故□□之世仇在所必报共奋义怒歼此丑夷恢复旧强不留余孽是则天理之公好恶之正何反含毒忍耻为之奴隶违背天朝不思归附是何异旷安宅而不居舍正路而不由，嗟嗟，可恨也已尔等折知我天朝廓达大度胞与为怀，不分新旧兄弟皆是视同一体大功大封小功小赏上而王侯将相下而兵士妇孺得使衣食得所居处相安有家者和乐致庆，无家者婚姻及时虽在军旅之中仍不废家庭之乐以视尔等流离异域横死强场者真不啻有天渊之别也，况乎共扶真主各建殊勋千载一时功名何既矧太平在即不三四年俱为开国勋臣尔时分列茅土衣锦荣归此皆大丈夫之所为尔等何又昧于从违而不早图变计乎，天朝天恩高大往者不追果能悔悟来归定然量材录用，弗以曾为□官自怀疑忌回头及早，速出迷律本军帅实有厚望焉，傥仍至死不悟甘为□奴转瞬天兵大至噬脐无及尔时悔之亦已晚矣，本军帅等念切中土，被□披靡故实情明谕虽痛切不知所言孰得孰失当自思之，速著先几之识勿贻后至之诛，庶无负本军帅等谆谆晓谕之至意，布告尔众咸便闻知。
    ○太平天国戊午年月日
    曾根氏答书曰（上略）今亚洲诸邦，国不相依人不相辅萎靡姑息，轻薄苟且无有能张纪纲而独立者，又如朝鲜安南暹罗缅甸竺土（即印度）等处，亦复被制欧西其差强者，惟中东两邦耳，近拟倡立兴亚会须使中东两国同心协力兴亡相共，然后惟及亚洲诸邦共相奋勉俾能自强独立庶可终雪会稽之耻。（下略）
    檄前署衔凡七曰干王洪英王陈赞王冯辅王杨忠王李侍王李章王林衔长，故削之文虽不雅驯其志意可知矣，至如曾根氏拳拳干净慈一老僧，固有心人哉，中朝无人坐失机会，其将谁尤。
    ●第八期・所闻录
    ◎浙江人听者！卖我浙江矿产者听者！！
    地蕴五金而不知采民惑风水而不加惩，此吾国一般贫弱之大源也，吾浙矿产饶于浙东四郡，前明多盗采者禁之不绝前年杭绅高尔伊等创设宝昌公司，承办其事闻者方欣欣相语以为无穷之利庶几兴焉，孰料若人者竟藉承办为名暗招洋款拱手捧全省之矿权谨赠之于意商而乞其余以自肥，夫欧人之谋人国也，先以通商继以矿路终则尽吸取其菁华使之坐困一朝有事巨炮临之无不立摧英之於印度埃及之往事其殷鉴矣。意人于我何独不然其前年来索沙门湾也，吾浙人士，咸震惊不安至今追忆及之犹为心悸高绅亦圆颅方趾俪然人类者也，宁不知自开关以还吾国国势日以凌夷列强耽耽惟同隙以乘我苟妄启其端，则将来燎原之祸必至不可收拾乃不是之惜敢于引狼入室为虎作伥举亿万年无穷之宝藏以为献媚外人之贽见金图博他日一高等奴隶之位置，是直狗彘不食之徒虽万死不足以蔽其辜其残贪之性喻之以非洲蛮族自鬻其父母子弟以求一日之果腹者石为过也，虽然彼有词矣是举也，本出廷旨於已无关则又掩过饰非摇惑人听之说也，外力之消长全省之存亡其关键悬于此一举纵时逼燃眉无可奈何尚须寻一线生路以自活况彼既不自谨于先又不补救于后乘今日商部创立伊始政府又未调印及早图之犹可立毁成约收回利权重整旗鼓以完我天然之富利，彼乃不是之图诿以事已至此欲罢不能劝以拒绝前盟而不从招集华股而不听刚复自用敢于敌全省人之公愤是必有所贪者在以是证之，则前日谣诼纷纭佥谓彼与意商立有密约赢利每百万其十二入其私橐是说之可信，彼虽身置百喙无可辩矣，吾乃大声疾呼以告吾浙人曰浙东四郡之矿产，吾浙人之共有物也，断不可让之外人意人封豕长蛇难盈其欲，使根据既固得陇望蜀他日明图惨变颜色其谁作之俑乎，凡吾浙人苟有血气断不能任彼断送吾侪祖宗坟墓宗族聚居之一幅锦绣好江山于高鼻红须儿之手永陷吾侪文明华胄于泥犁地狱白劫而不可复必将有以舒，吾浙人之公愤寒后来卖国贼之胆想吾浙十一郡中侠风未已岂无荆轲聂政者流拔剑以起勿谓姬妾盈前每食十万优游岁月莫子毒也，高绅其亦知所以戒夫。
    ◎浙江大学堂之近状
    浙江之有学堂，以求是书院为嚆矢，其课程一切亦备式而已固无所为精神教育者自去年来朝政改张，诏增设学堂浙省大吏，遑遑无所措手足乃易其名曰大学堂以塞责，以是总理职员教习以下，各增薪有差至于课目章程同无所损益也，今春，全堂学生退学事起，闻者咎之，然犹冀其悔悟前非重加整顿乃迄今未闻改革事方疑之顷有自国来者询之，知今秋招考新例颇苛遇有稍涉时论字过五百皆不录。
    嗟乎，浙全省之学堂其寥落如晨星不为吾浙人之羞者几希，凡有人心孰不思革而新之普而及之更安能听岁费巨万金之大学徒供人藏娇养老之地以致堙没学界与书院义塾立于同等之地位哉，夫大学堂者吾全省人士之所注目也，系全省人士之望居全省学校之首宜若何整顿改良始克名符其实，吾国教育初在萌芽固不能求其完全无缺，使能尽力为之或可逐渐改良顺序以进效法於各强国，如日本之庆应则三十年后当见普及教育之盛，凡吾侪青年子弟因得备常人之智识完国民之资格以与东西列强竞争于圆舆之上勿致甘贪口腹以卖国者此吾侪死犹瞑目者也，且前此学堂虽不过英文数学，然风潮磅礴时世逼迫间亦有杰出之士寓，其中焉纵司事者以为吾年已耄无能为也，因其老之可怜固不宜苛加笃责然亦当听其自然任其发达可也，何必妄施干涉手段以阻遏我全省人士之新机在今日不过谓学生奄奄无气便於已之尸位素餐而他日之流祸贻毒真有不堪设想者吾悬令及之不禁为全省人士一场大哭。
    ◎官逼民反
    咄！官逼民反嘻！官施何毒以逼民反噫！民受何毒始敢倡反此中因果果何在耶。
    吾闻桂省绅衿谓桂省之乱，蔓延遍地不可收拾者，由王之春之抚桂始也，夫桂省之乱迫之于势而不得不然者也，王虽抵桂无法以谋协和乃卖地与法人以请代来平乱一若惟恐桂省之折入于法版图之不速也，于是桂省之人群梦初觉搓眼崛起始知王之来桂非平乱而来乃来制奴隶券以卖吾桂人者也，吾属桂人鸟可不自保其性命财产耶，欲自保则不得不投入起事党之盘涡中以抵抗之以暴发以成一燎原不可抑之局面是则谓王乃卖国贼之巨魁也，可谓起事党之媒介也亦可。
    虽然此近乎儿戏之言，无与于得失者也，吾今有一言，欲以质诸我国民，曰王之赴桂其自赴耶，抑别有垂拱在上之主使耶，又制造吾同胞之奴隶券将授与外人者仅王一人耶，抑别有数多之人耶，吾同胞其谛听其谛听王之赴桂王之敢将吾同胞之性命财产注入于法国之奴隶册中者固有一抱刚毅之六字诀专制造奴隶券厂之政府在也，盖政府不命之来王之足迹焉敢踏入桂省一步政府不先卖广州湾与法人王又何知桂省之乱可假法国兵以扫除之而为固宠持禄之地耶，噫王不过一卖国之走狗耳，吾同胞欲处其罪食其肉固易易也，而此横暴之政府其将何以处之官逼民反！官逼民反！界限何其狭耶眼光何其小耶，吾欲吾同胞三复思之。
    ◎马玉昆果有尾从征俄军之说乎
    自满洲问题发现后，列强之眼线群集于极东一隅，虎视眈耽，其欲逐逐磨牙擦掌，争乘时机风云变化殆不可测，瓜分豆剖接踵随起危哉，时乎，而反观立于主人翁之地者漠然，罔觉鼾睡隆隆锦绣土地置之度外，噫满洲政府之自觉心其将逍遥于太虚幻境而断送土地于外人乎，虽然恶乎是吾读东报吾知马玉昆对日人有尾从征俄军之说，而万朝报从而赞之曰，是满洲政府中尚有人也。
    征俄军谁为之主动力乎，则东邻之日本是也，日本何以起征俄军乎，则近世国际间有一原则在即所谓势力平均是也，故甲国势力扩张一分，则必为乙国丙国等之不利，而群起而干涉之抵抗之乎，则视其扩张之地域为何国最有害耳，夫日本与满洲之利害关系较若英若德为尤甚，而为满洲之主人翁者，立于俄人之胯下不足有抵抗之资格，则日本又安得不起而作自卫之屏藩哉，此近日喧传日俄开战之所由来而马玉昆之所以有尾从征俄军之说也，虽然马玉昆虽有尾从征俄军之说毋亦寄人篱下失主动之资格也欤。
    然当满洲问题紧急之时留东学生，惧亡国之祸，迫于眉睫雄心勃勃组义勇队以抗俄，而政府乃以为革命军电告沿江督抚使捕拿之杀戮之以媚俄人则满政府之欲送满洲与俄人也，果甘之如饴毫无怨心者也，马玉昆之言得不为满政府所大忌乎，或者曰留学生乃汉人素谋为不轨者也，马玉昆乃为满洲之奴隶者也，则其疑忌果有区别也，是或一说悬待公断。
    ◎那拉氏之借款庆寿
    那拉氏者一淫贼老妪耳，在中国为公敌在满洲为亡国妖孽其一身以外无长物，万寿宫颐和园，其辉煌陆离者藉以自娱也，借外款增租税其粝髻醺钗艺撸亦藉以自娱也，此老妪者，惟自娱之是图于借款庆寿犹何吝，偿外债剥吾民之脂膏于彼乎何有。
    嗟乎，吾同胞其谛听！吾同胞其谛听！！吾同胞亦知吾国之亡也，在北狄入关之日满洲之亡也，在鸦片战争之役自辛丑后吾神州赤县之旧壤铜驼荆棘故宫禾黍已三易主矣，吾侪遗民已震于彼膻族之威甘于奴，彼膻族又震于欧人之威甘于恭献其产为其驭奴之奴，则吾侪遗民乃为欧人间接之奴奴至不已必至求效犬马劳而不可得欧人，盖将令此老妪驭其无数蠢蠢群奴于亚东大陆以坐享其租税之利听其残杀困苦以自灭终不烦主人一动手足其谋之狡真不可思议。
    在老妪则以为人生朝露，再易几寒暑已无此身矣，及今不乐欲待何为偿款割地自有人受其祸于我无碍也，且家奴倔强抵抗主人其端不可启与其使锦绣江山失之家奴宁赠之，吾友故不惮转赠一切权利于列强为之代驯此睡狮乞其余以自活藉其威以自雄，呜呼，此老妪其黠慧哉。
    我不自爱人岂爱我，我忘其为我则人将侮我托家产于人望，其善为保持而爱护者未有不倾荡我之家产者也，自有我在我自理之可也，何必谋之人。
    ◎俄国之满洲顺民
    顺民！顺民！！顺民者自愿为他人之驯奴之变称也，庚子一役八国联军破我首都尚未旬日而顺民之旗已遍地皆是矣，则又何怪乎今满洲之一般人民莫不摇尾乞怜心悦诚服以求为大俄国之顺民哉，盖俄之擅据满洲也，时日久手段高且深知吾国人之性质而善能范络之惕服之，故虽譬之为狼如虎狼狡如妖狐犹不足以形容其善墟人国之真相也，呜呼顺民者驯奴也，驯奴可为孰不可为人格之下愈趋愈贱矣，然谓之贱矣乎，则其所以贱之果何由来乎。
    吾尝推其因，测其源别为三焉，曰生计之逼迫也，政府之虐待也，数百年之遗传性也，皆所以养成今日之现像者也不观夫居住满洲之一般顺民自愿服从于俄人铁骑之下而为其驯奴者乎，吾读东西各新闻纸而总括其说，盖有四（一）免政府所派官吏之虐待（二）马贼自为大俄马队后民间稍不受其侵掠（三）俄之输送军队增殖人民于满洲则人口日加需物日增因而小本营生者为之一振（四）俄人在满洲之种种经营若建铁道筑营房需用劳动者日多而小民稍得其工金以活妻孥有此四因遂结此果，虽前受俄人之残杀恨之切齿亦化为泡影而不一记忆而祗贪目前之小利忘将来之大祸欣欣然为大俄国之顺民矣，噫此非政府不保护之而及虐待之于前生计又迫之于后最腐败最不齿于人类之遗传性之固结于脑蒂者乎。
    呜呼顺民！顺民！！岂仅北方一发现居住满洲之民一降顺而遂已哉，吾恐他日列强联袂而起按其势力范围地域图瓜分吾四千余年祖宗遗传之宗土则顺民！顺民！！之声将弥漫于十八行省矣，何则前所云之三因，乃吾全国人所通有之传染病而同陷此朝不保夕之苦境者也，西望祖国泪涔涔下爱国男儿，其可不消祸于未然，而拔此病根补以参苓者哉。
    ●第八期・专件
    ◎为杭绅高尔伊盗卖四府矿产事敬告全浙绅民启
    启者，前闻杭绅高子衡奏伊向义大利惠工公司贷款五百万，开办浙东衢亚温处四府之矿，乃今阅本年八月十五日北洋官报，则谓其以矿产抵作银二百五十万两再由义商出银二百五十万，为购备机器造厂等用云云，又谓所有一切厂务，均归义商主持，按官报所登与高子衡所立宝昌公司章程（注）（已登光绪二十八年十一月廿二廿三两日中外日报中）及外务部复奏原摺不同（已见光绪二十九年二月廿二日中外日报）因原章与复奏祗言‘贷款开矿并未言及抵矿’今据北洋官报，则高子衡实系先抵矿而后贷款，以北洋官报谓其以矿抵作银二百五十万，再由义商备资二百五十万，即其明证也，至北洋官报，谓宝昌公司因招股不易，始与义商订立合同，改为华洋合办，则系风闻之误，据宝昌所定章程及外部复奏已言明向义大利惠工公司贷款五百万，且查该章程中毫不言及招集华股之事，惟宝昌定章中第十一条，言明官地由公司备价承租，民地虽购买过户执业仍须照中国原定田则完纳钱粮云云，又定章第十二条，言及地主不愿领价，愿入股分者，即按照原值给予股票云云。宝昌公司言及华股，祗有此条，且系附股而非正股亦系以‘实产易虚股而非实价’据此以言，则高子衡直未预备招股借款，以开浙东之矿，不过私立一宝昌公司，与义商订约以贷款二字上朦政府之听，以邀俞允下盗四府之产抵与外人以为自肥之计而已，夫高子衡不过一杭府属之绅衿本非四府之土著，又非全浙之人举彼为领袖，乌得贸然以四府之官地民产，擅售与外人耶，既非四府绅民所委托，又不商诸全浙之绅商擅盗公产藉肥其私而不顾民业之丧于外人，权利之失于外人，其大不合者一也。
    瓜分中国之实行，发源于路矿有路而一省之险要失，有矿而路必及之，而一省之内地险要产物，无不全失，今各省路矿之设失权利于外人者不知凡几，惟有浙省一隅，尚未波及前者义大利人虽有索浙东三门湾之举，后卒未果，今高子衡又因抵矿一事而向义人借款，岂非使义大利人乘此机会，深入内地坐握利权即此而遂其素志耶，且有矿必须有运道有运道必须造铁路，节节规取淅省之寸土几何，其足供外人之要求乎，且浙省门户全在浙东衢严处三府，与江西安徽福建三省处处接壤，一旦因矿造路险要全失，外人有可进之途浙省无可设之防，因高子衡卖一矿而卖全省是可忍孰不可忍，此其大不合者二也。
    高子衡既以一人而擅售四府之矿，事非公允亦非众愿，且查原呈及复奏之期限，又甚迫促祗限其十二月中，即全行试办逾期则作罢论，意高子衡与义人立约以后必急行办理，中国同地向未开通，人情少见多怪，外人猝至势必因疑生恐，因恐生谣因谣生变。且外人初至言语性情嗜好，处处不与中国人相洽，必致因事龃龉争报，在外人以成约可恃妄行其威权，在小民或惑溺于风水，或顾惜其产业，间必有抵抗争执之事，而外人即可藉口于我国保护之不周，自行派兵保护兵力所到占取随之，是因高子衡一人私售矿产之故，且将上贻政府长吏以外交之隐忧，而种坐亡全浙之大患，其大不合者三也。
    浙矿贷款虽系高子衡尔伊愿少兰树德二人出名，然顾不过附庸主其成者实惟高子衡，夫高子衡盗国产以肥家，而不顾全省之安危，其罪一。让利权于外人，以亡全省，其罪二。图私利而贻大患其罪三，深望吾浙同胞激发公愤阻其成约同谋保全利权之法及今以图犹为未晚，因浙矿一事高子衡虽已与义商订立合同，且得邀政府之允，然义商沙镖纳亦非资本家，尚须回国招股，而义国之资本家亦未必遽信其言肯将赀本入股，必俟宝昌公司开办有效方肯入股，故乘此设法尚可破坏其约，且河南山西各矿合同签字以后，言官奏参亦将原约改正‘则是与外人订约在中国亦有可以改毁之例’即使义人据约固争，以后亦当言可由浙人集赀开采，以浙省之矿归浙人自办毋庸假借外人，则义人虽横亦无词以强夺我民间公有之业而据为已有也。昔日本当明治初年，国势孱弱外情未通，外人即欲攘其路矿之权，乃先由英国贷款与日本政府代造由横滨至东京铁路，政府密与订约民间初不知也，及签约后士民大哗以为日本之路，何庸英人越俎代庖一面力逼政府与之毁约，一面自集资本择日兴工，英人知不可侮，默然毁约而退。今吾浙人苟能仿日本之所为，何患义人之强横何患高顾之把持，况浙省为吾浙人养子孙长田园之根本地，一旦失者无家可归无祖宗坟墓可扫，吾浙人又何所立足乎，言念及此泪下如糜切望吾。
    乡长诸君，出而主持其事如有发抒其高见者，请先于十日内外作函致三马路望平街中外日报馆收下可也，谨启寓沪全浙同人公具。
    ●第八期・杂录
    ◎东报随译
    ○支那人之国家思想
    封建者小国家也，国家者大封建也，封建之领土有境界，国家之领土亦有境界，昔日本国内有六十余之小国家，今五大洲中有十数之大封建，昔之小国家，互严其境界而守其领土今之大封建互扩张其境域而增大其势力，然则国家思想者由封建制度而发达者也，封建制度者知国界之导帅也。
    吾闻之支那国民无国家思想有亦甚薄，然哉然哉，试一翻支那历史彼国民之受支配于一统政治之下者，非四千年乎，书契以前之事吾不知，自有历史以来，封建制度之痕迹仅能于周末时稍稍认之其后或三国或南北朝或五代，皆似封建而实非者也，故证其历史屡受北方人种之蹂躏而不敢报其怨卒使文化荡然腥膻遍地，此盖抱一孟子所谓‘普天之下莫非王土率土之滨莫非王臣’之思想固结于脑中而不知世界之中有所谓国界种界者也，更证其地理，则支那之本部一片平原茫茫万里，国民之误想，以为中华即天下也，四夷即劣等人也，又不知世界之中有所谓国界种界者也，故支那之乏国家思想者根之于地理历史者也。
    今日之逞雄于西欧者，若英若法若德若俄，何一非由封建而进者乎，彼等国家思想之发达且强烈者，决非偶然也，呜呼，风潮亟矣，大势紧矣，国民而无国家思想者断不足以立于竞争之世界，是则有国家思想其要矣，欲有国家思想则对于统治者之观念不可不一变。
    支那人之对于统治者之观念甚单纯也，彼等以为统治者天命之所归也，革命之起以为天运之转移也，外种人来吾主之蛮獠来吾主之犬羊来吾主之，此满洲之所以入主中夏二百六十年而终未闻有一人起而复雠光复旧物者欤箪食壶浆以迎王师，今则复见于庚子之役矣，呜呼，支那危矣，危矣。
    ○支那历史上之外交观
    ‘昔者大王居沟胰饲种事之以皮币不得免焉，事之以珠玉不得免焉，乃属其耆老而告之曰狄人之所欲者吾土地也，吾闻之也，君子不以其所以养人者害人二三子何患乎，无君我将去之去褂饬荷揭赜卺山之下居焉。’此孟轲对滕文公之言亦其处置国际的压迫之方法也，噫观于此支那二十二史之外交政策之键可以探得矣。
    汉高被围于白登，七日不得食，乃赂单于之阏民得解之贿赂者支那历代外交政略之生命退让者支那历代对外敌之唯一手段也，王昭君之外嫁于单于，石敬塘之赂幽燕十六州于契丹赵宋三百年，唯知赂外敌以保安宁诗人所谓‘金缯社稷和戎日花石君臣弃国秋’者，决非偶然事也，噫不以其所以养人者害人二三子何患乎，无君云者宋襄公之仁也，支那历代外交之失败不亦宜乎。
    推其因，盖支那有大的种族而无大的国民故也，其所以无大的国民者，乏国民的锻炼故也，夫国民的锻炼者对于外而生者也，进一步而言之则由抵抗外力而生者也，凡国民对于国民相互之间必生同胞的自觉心对于国家必生爱国心生国民的自信力而反观夫支那人则实有不能不奇者在焉。
    抵抗外力之效果不特能国民一致，人人爱国各个人皆足以代表国家的势力已也，更能强大更能坚实更能进步读希腊波斯之战争史，可以知矣。波斯王泽耳士以百万兵士，一千二百艘战舰，三千艘运送船来攻希腊举其全力以粉粹半岛实绰绰有余裕也，然沙刺密斯海战雅典仅以战舰二百艘而获大捷此希腊国民之一大锻练之机会不逃避也，欢迎之也不恐惧也，利用之也，即祖述退让论之孟轲亦有‘无敌国外患者国恒亡’之言诚以外力之来虽欲不拒不可得也。
    ○满洲俄军之实况
    俄国于满洲之兵力，其第一军团步兵二万哥萨克四千，野战炮兵一联队，第二军团约其半此外乌港尼古拉维斯等处，驻营兵八千，共计四万五千人大炮五十四门，其战时应加入西伯利之四个豫备联队约有万人总计得五万五千人，至沿满洲铁道线路，又有八个联队合哈尔宾各地兵员，有步兵二万四千，哥萨克四千野战炮兵二个联队共计万一千人，大炮四十二门，此外又有在旅顺乌港之要塞炮兵，虽不能知其数，然总合以上所载，共有十万三千人，大炮九十六门，据俄国陆军大臣云对日本第一次开战兵数，尚觉不足，盖当减去伤寒者约万五千人，痘愈约万八千人，又铁道守备兵三万五千，则留者仅五万人，苟俄国欲作战斗准备须增十万之兵，故旅顺会议之后，直于欧俄遣第三十一、三十五步兵旅团各半分驻极东，又野战炮兵联队亦限二十日内相继出发，看！看！！自今以往大军踵至极东活剧舞幕将开，吾拭目俟之秣马待之。
    ○清廷之拒绝
    俄国之新提案，又拒绝于清廷，事固宜然，然今之提案与四月中之提案相较，则此次犹为巧妙而足见清廷之迷于取舍者也，观其提案其措辞之巧，含毒之深使清廷之当局者虽三思而犹不能见其底蕴也，况当日本政府之抗议乎，窃察清廷之内情於满洲还付期限经过之后悟于俄国之横暴宜必大起其敌忾之心，盖俄国之视满洲为囊中物而不肯行还付条约之事实也，已非朝夕矣，清国身居主位宜即破毁俄清私立之种种条约以报复之不啻命牛庄奉天吉林等处之撤兵谓可了事也，且更可短旅顺大连之租借年限更可收回东清铁道线之支配奈何低首亻见亻见不敢稍动而又不得不假他国之力以谋自保，呜呼，观于今日之清廷与彳生时之土耳其殆同一辙也。
    ○旁观者言
    满洲夺於俄国朝鲜不能自守，如是而清国独能保其安全乎，虽五尺童子，犹且知其不能也，堂堂大国自称华夏，而未之知也欤抑明知其亡，而苟且偷安也欤，吾观清人今日之态度，颇有疑者在焉。
    满人入而据汉者二百余年，历世君相之经营，不可谓不竭力奈何逢俄人之侵入，遭俄人之蹂躏而不敢稍抗，今日割一城明日割一城遂至将举乃祖根据之地而一旦付之他人，噫何其衰也，忆昔咸丰帝避英法之寇，出奔热河二国使臣胥议将废满室，独俄国不允尽力保护。清赖以全甲午乙未之役辽东已折入于我日本，俄国乃与法德联盟，合议劝我还之於清向令前微俄国则清社既墟后微俄国则清境既削未可知也，满清蒙俄之恩泽既如是其大则今日俄人之强梁跋扈亦其宜矣，况俄人本为贪婪无厌者哉，清国不幸而与之接壤朝夕往来熟悉情势可乘，则乘可退则退可和则和可战，则战可予则予可取则取可急则急可缓则缓神出鬼没千变万化无方不向无向不成以清之弱而敌俄之强其胜败之数固不待智者而后知也。
    若夫汉人则尤不幸也，屈伏于满政府者既二百余年，今满洲一失十八省之土地将尽为白种人之版图矣，瓜分豆剖靡有底止而其祸皆汉人受之不亦尤可悲哉。
    国难驱人出家倾待于归可能磨墨盾其奈冷斑衣
    金革三年泪冰霜寸草晖发肤虽不毁犹恨故园非
    骇浪扁舟轻似叶
    重围迅马跳如丸
    创深已信伤弓数
    痛定应愁卷土难
    ◎琐谈片片
    最矮小之妇人
    
    密衣俾女皇，世界最矮小之妇人也，体高仅三尺一寸重只五十磅，生于一八六三年，现死于美国之纽瑞耳西。
    欧洲人之寿命
    
    比较欧洲各国人之寿命，瑞典瑙威人占第一平均有五十岁，次之则英国人平均四十五岁，又四分之一又次之，法国人四十四岁半普鲁西人卅九岁最短者为奥国人与西班牙人平均仅三十三岁。
    一人生之价值
    
    据美国之某新闻云，人之年龄苟达五十，分析之，则眠睡六千日劳动六千五百日，步三百日，费于快乐四千日，食千五百日病五百日更算其食物之分量，则面包七万九千磅肉一万六千磅，莱蔬鸡卵鱼类等四千磅，其饮量则合水珈月缶频壤喙财咔Ъ勇兀盖总计其饮料有如深三尺广三百尺之湖水云。
    太阳热之利用
    
    美国南部之诸地方，凡家用之沸汤，皆利用太阳之热近来普及甚广，其方法用钢制之桶，形似汽罐涂黑而置诸屋项以曝太阳之热越一时则空气之温度增华氏之三十度或至六十度，得沸汤之供给甚便云。
    永久不灭之光热
    
    美国俄古市之发明家麦哥兰氏，新发见永久不灭之光热，其光力可抵三十六枝之烛光，氏於四年来试验写真用化合药品之时，无意中发见此光热光先时颇秘密，固封於玻璃器中，而增大其光力光度氏自言若不破坏其器，其光明决无消灭之理乃设立一会社专造各种之光明器，光怪陆离不可言状，有某杂志尝揄扬之曰，世界中若不用光明之时则氏之专卖特许权，始见无效其永久不灭之理可想见矣。
    鸡之体量及产卵
    
    母鸡一匹，一年间苟食较体量多十六倍之饲料，能产较体量多六倍之卵，而卵之价值，比饲料多六倍。
    维多利亚之逸事
    
    英国故维多利亚女皇，一日中手写书翰平均有三十或四十封，犹不足倩其一最宠爱之侍臣诺利娘代书之，一日必有一百封合手写者计有一百数十封，凡此皆个人上之通问也，至其所用信纸甚粗疏，带黄色盖好俭朴者女皇之特质也。
    Ｘ线之疗治白发
    
    米国伊及那地方某医师能以Ｘ光线，使白发复为原色，盖某於用Ｘ线医治头痛时所偶然发明者也。
    判别罪人新法
    
    俄人伽咯布氏发明一判别罪人新法，其说以为犯杀人罪及盗贼罪者其眼色必带茶褐色佻达者其眼带水色，正直者为绀色，然依其法以判断罪人能无误与否尚不能深信。
    德国警察与犬之使用
    
    德国警察署以葡兰司巴地方之试验结果，各警察署皆使用犬，犬能於运搬货物时不论外界妨害如何，皆能抵抗之，盖以犬能守使用者之命令，较人为优故也。
    五千年前之国语字典
    
    德国有名埃及学家欧尔曼氏於伯林大学中所编纂之古代埃及语字典，殆将脱稿其编纂费系德皇所寄赠而其内容有二十八万语之多。
    世界唯一之大龟
    
    美国纽顺西海岸捕获一未曾有之大龟，重千八十七磅，甲长十尺三寸幅员六尺七寸，其背得站立十二人更能自由舞蹈，可谓唯一之大龟矣。
    剃刀之胃病疗治法
    
    美国恭纳可伽州有一绅士，身罹胃病，殆已绝望，一日即以剃刀自切其喉，家人惊见之，即送之病院幸无死忧，然须经三月之久，姑能全愈，其间一切固形食物皆并斥不食，伤痕既愈胃病亦因而愈矣。
    世界铁道之里数
    
    昨年年终调查世界所有铁道，已达五十三万二千五百哩，其中美国二十万二千四百七十一哩，欧罗巴十八万七百八哩，亚细亚四万千八百十哩，阿非利加一万四千百八十七哩，其余尚有英国延长里数九万千四百八十五哩，德国三万二千七百五十三哩，俄国三万千九百四十五哩，美国当德俄两国之六倍，此据昨年所调查数也。
    海上博览会
    英国将以百间余大之商船搭戴代表者及事务员，并满载英国工艺品航行各国，於明年出发开海上博览会以奖励工商云。
    半猫半熊之动物
    
    美国桑港动物园中有一奇妙动物，半猫半熊系由印度所输入者，不知其属于何类。
    小孩之睡眠时间
    
    据法国新闻所记，若不与四岁小孩，睡眠十二之时九岁小孩十小时，十二岁十四岁之小孩八小时，则大有害碍于小孩健康上云。
    自动医生
    
    近来比利士国於市街要处，设立一自动的器械，名曰‘各人之医生’若行人於途中偶罹急病只须将金货一钱，投入机械小穴，立得受诊若头痛腹痛齿痛腰痛风邪等症，均能得适当之处力书云。
    珍奇之盐湖
    西伯利亚阿比陀司附近有一湖悉蔽以盐之结晶休，实为世界第一不思议之盐湖，其长约九哩，阔十七哩，其初不过於湖之周围，微发盐水蒸气，今则满面皆盐之结晶，且日有增加之势焉。
    玻璃制之花草标本
    
    美国哈吧陀大学博物馆中藏有数百之玻璃制花草标本，虽极微之点，虽不与生花相似造化之妙莫此为甚矣，询其制者，则为德国一枝艺家父子所作也，其法至今尚秘而不传云。
    一日二回日没之村落
    英国司脱腊阿特地方之一小村名曰，喇克，其西有山，夕阳一去全村暗黑，户户皆灯，然非真夜也，经一小时则太阳贯山裂处，满照全村无须灯火，於是经二十分钟后始入真夜云。
    世界最大之会堂
    
    美国僧侣有名约翰特一司者欲於米西加河畔，建设一极大会堂，其所募捐款已遇大半，故其所计画之会堂纵三百三十九英尺，横三百四十英尺，足容一万六千人，建筑费须三百万圆之多可谓世界最大之会堂矣。
    ◎留学界记事
    ○记吾浙同乡特别会
    阴历八月十三日上午，吾浙开同乡特别会于上野三宜亭，凡寓东京横滨之同乡者咸至焉，及时先由干事报告开会原因，并请公议办法次会员相继演说，略云高尔伊以个人资格盗卖吾浙矿产兼为意人作招牌致吾全浙之人于死地而已，则分一杯羹以自肥妄行逆设为罪孰甚此事结果尚忍言乎，遂各陈方法互相研究，至十一时经众可决，其方法之最善通者有二（其余特别者不宣）（一）致书绅士请责问高某，令其废约并另筹善策收回利权。（二）揭告日报声高某盗卖之罪明吾辈不认之意，其日报之告白，兹不赘至上绅士书以郑重，故本志特立警告一门而以此实之越数日又上一书于绅士，附录于左。
    敬启者，前因矿事略陈菲见亮Р左右，今欲再吁下怀冀尘清听可乎。八月杪乡音驿络，佥谓高某之陷阱果成势必激成巨变群怨矢集百啄雷沸而子恒又胶执已见未克引嫌自退他日祸之横决或大或小孰胜孰负未忍预言要之均我浙人受之而已，夫以目前论之在于恒可得巨万之利在浙人未形尺寸之害，且华洋合股若银行若路[A040]习惯不为骇闻某等哓哓不已几似妖乌，然试一披览东西各国史自印度公司埃及尼罗河股票外使再有以已国资本不足而准外人设立商会或招外人合股可援为比例者某等言之洵狂且也，浮议也，不然则亦续印埃之惨梦已矣，思我国今日海权既丧浸逼腹地庚子以还要害尽撤何有於[A040]东三省蒙古西藏金[A040]次第落於外人之手何有於浙，虽然谓此后竟以亡国自分绝无几希之余望乎。然则某等虽身羁海外亦何颜以处人间社会也，往者不追来者可谏诸先达於今日挽一寸之利权即为国家延一日福祚一转移间耳，十九世纪中曰金属开明曰铁世界。英格兰之铁墨西哥之银竟充全世界之用妇孺知之，然据近时调查美利坚矿物产富甲全球，若铁於西历二千年推世界第一，若煤於二千零一年推世界第一若石油又号巨擘焉，世称美利坚之富，虽有巧智勿能计算，若我国廿脉宏厚安知他日不一跃而居其上国力之强可预决也，然使尽如子恒所为亦等於南非之角确拉尼之金湾南奥西多尼之金山徒为覆亡之煤孽已矣，能自采取固富强之基赠之他族即覆亡之基一彼一此两言可决，固在诸先达洞鉴中也，浙[A040]据光绪廿三年虽令调查后报告，金金严处一带为煤铁[A040]脉之中心点，今乃以个人私利而举全浙菁华抵押於意不问其为国有产私有产恣意毁卖上罔政府下毒民生他日意人索铁路索驻兵事变接踵靡可补救，虽彼碎骨灰身亦难赎罪万一某等与恒，非有纤芥之夙嫌而子恒亦非等之魑魅魍魉以食人为快乐第俟具自悟恐变态曲生事已无及伏愿诸先达请之中丞，速撤高愿二人路[A040]局襄办之权再图善策以保全浙人命脉即以保全子恒之身家，今湖南山西已更正前约，挽回利权岂浙人而必不彼诺诸先达为之必有重一言於九鼎回融风于寒谷者不胜急迫待命之至。
    ●第八期・小说
    ◎爱之花（续第七期）
    ☆侬更有情
    ○第三回
    
    幻梦空花谈哲理
    冷风热血葬情魔
    时余仅闻美少年，昂首说道，唉满院的灵性动物竟为此浅薄皮相所愚弄要之千年后之世界，为黑暗世界，非光明世界，为魔鬼世界非人道世界，据今日之进步豫测为片轮文明，依今日人类社会观察，非自然发达，凡天演公理物质的文明日进步精神的文明必日退步理化学上之发明愈深，则社会之组织全变成机械的世界的表面渐渐华丽，则人类高尚性格渐渐坠落势利重於道德恋爱蔽尽聪明，那时候既无伦理尽废法律要晓得文明作用如食河豚食得好时果为嘉肴食得不好就送性命，然观今日大势厥分两途，世界人类有因文明而演出恋爱势利之罪案者惟在西方作俑者为政党学士有谋文明而陷於恋爱势利之罪案者惟在东方作俑者为党人义士，不过西方之页致而骄东方之遥实在不可救呢，我看只些自称自赞的大英雄大豪杰大国民果然负着旋转乾坤之重担何如初发萌芽便不自爱反觉借此营生日日毛荀皮包着脸鬼鬼崇崇口是心非利令智昏心为欲蔽后来竟以贪财好色习惯为常有利於我无论什么事不妨姑且为之，只要秘密些口中格外公道些便罢了，到得后来投井下石口密腹刃一旦败露贼做大凶上前再高尚一等的少年自命豪放不羁口里骂骂就算破坏梦里做做就算成功，如若肯请他吃台花酒赏他十数枚番饼他杀盗贼的实力也，收入鞘了为公共驱除蟊贼之口也，封了你就是男盗女娼他也把你盖得干干净净你是文明人为救世主他骂功名奴隶他骂人道坠落不过是没饭吃恨人家抢冷粥顶大的本领总算抄袭几句文字走起路来挺挺胸遇着外国人便觉得自思自想道他看我只付神气一定晓得我是革命家不是奴隶可怜可怜蚤虱藏了头忘恰尾子厚脸皮实在比顽固党守旧党龌龊万倍呢，只是闲话总之物质文明之进步日甚一日则离世界灭种之问题不远，凡电气机械之试用普通全球，则人类形体上之劳动迨将绝尽一切物类可不藉人力以生产富者愈富贫者愈贫，饱暖思淫欲饥寒起盗心，初则体育之结果，渐渐恶劣奇病异疾百出，人间众生觉尽为人之义务有无量苦恼於是藉科学工艺之应用复超出人生种种快乐幸福华灯璀璨虽夜若昼人之知觉无一刻不与灵敏之电气浓郁之芗泽微妙之音乐斗饱受剧烈之激刺神经相逐无片休暇豫算达此程度，则人寿二十五岁必尽消耗其能力以死，噫十年后之世界仅见斜阳衰草累累荒邱奥敦剧园或者为葬势利恋爱鬼之一支那部谁复将以一卮冷酒为今日之美景良奈开一追悼会耶，虽然吾言或陟于笑骂或陟於厌世惟平心而论为人必尽为人之义务画蛇添足刻舟求剑何庸人自扰乃尔幻侬幻侬，余独何心任人讥刺，且听他口口声声说势利恋爱不好，何以自家也装着阔绰样子，偕着娇艳妇女，来只俗人丛中，明明与余为难思及此，不觉一把无明火从丹田下透起，直奔少年席前，怒叱曰足下有何权力，而以个人之臆度败公共之快乐，少年冷然曰，我有我言论自由权，君何得闯入人席而侵人权利，余愤甚自觉仓卒曰，吾为驱‘爱’之敌，少年曰此地岂君之战场耶，君须驱‘爱’之敌，则今日世界尽为贵国‘爱’之公敌君固有之爱应分之爱而尚不解何颜面坐此席而反言为‘爱’驱敌至此余觉怒至血管张裂，直伸手指少年曰狂奴尔堂堂大国民何忽效岛国性根之颦动牵制国际问题余果不德余不得为全国之代表足下虽有权势，亦不能代表全国民而来骂人，少年嗤以鼻曰，好明白人何乃痴迷若是而溺爱一异种妖姬余不待其言竟狂吼曰，谁敢侵乃公自由权时则剧园数万观客注目相向管园警察，亦均起视少年默默渐曰毋用武，用武请至决斗场，与君一决雌雄余骤答曰甚善速往少年曰勿躁天下无不知姓名之敌人君曾携有名刺乎，余睨视怒探名刺掷付曰，请看少年接名刺笑曰，久仰久仰唉如此好男儿甘为异种妖姬死，可惜可惜。余闻言Ａ６然曰安知我决斗必负是时少年亦取名刺赠余，咄嗟电光所烘眼帘所接，惊人惊人，华美之名刺上大书。
    ○巴黎理科大学校讲师理学博士
    杜圣培
    呀有眼不识泰山，杜圣倍竟是此公时余忽如晕，足几如登云，冷水忽浇背，然非余崇拜博士而至此，惟素仰杜圣倍为今世倍根斯宾塞，杜之为人气骨棱棱幼有神童之号，弱冠即尚侠好游，性烈如狮虎以善斗名于巴黎，长击手枪能于百步外中燕鹄之目，今年二十八，唉幻侬今日与圣培斗，是余圆觉之日矣，再一思男子汉大丈夫死要死得畅快杀身便杀得洒落，然终觉于生死关头不能坦然，遥望舞台舜华婷婷耵窿耵凉谌缭迫谷绮ㄍ来飘忽吁卿乎，余与卿咫尺千里卿知余将为情死乎，瞥眼电灯流萤飞舞，余虽凝坐觉支体节节转冷，胡思乱想生平宿事，均来朝聚神一思觉死于敌人之手终胜死无敌人之手，忽博士问余之声直接耳膜曰，决斗究择何器，余姑矫言曰手枪，博士曰憨人偏择尔不利益者何为，然则枪斗可，惟君保证人谁阿，原来决斗为法兰西古蛮俗所存，离奥敦戏园十里，即有极大之栖骨冢，备为决斗场，然非有保证人不得许可，本国人与外国人斗，尤干宪法，此一问竟唤醒余之昏梦，余在法兰西不过一飘零孤客同僚虽不乏人可叹狐群狗类如有升官发财事倩伊作一见证，却如唤狗吃矢诺大犯法事见之，且遁而况要之来思之再呀只多情仗义的舜华，非余同命鸳鸯麽盍一倩作保证人胜也，为卿吐气败也，为卿情死遂以舜华答博士笑曰能千金慨诺乎，余曰试问我为我作保证我不见允乎，博士微笑更要博士以偕来艳妇为间，博士曰，君盍询之然余屡瞰此艳妇虽与博士作并蒂花不若舜华，虽歌舞登场一掬秋波尚时时遥望余迟迟以作保证人问艳妇骤答曰，侬弱女子而无胆，且为决斗作保证人干国法也，余脱口笑曰，好一付同心结，杜君果何取而与七面鸟结不解缘，博士默然，此艳妇色似无关系于生死而反怒。徐徐博士曰，君既以爱人作保证而吾亦誓要偕来人勿虑时，余心颇诧艳妇之前恭后倨转念万事皆灰，惟有舜华尚满身包含爱水许久演剧已阑舜华姗姗来，急倚肩而握余手惊呼曰，何冷余觉泪珠飞溅，抽抑曰卿愿为余填爱冢华舜忽身战曰，何事，余曰爱卿余为卿死矣，舜华急曰，何事，余曰杜圣培谤卿余将与之决斗，舜华抛泪曰，理学博士乎，余曰然，舜华曰，约可毁矣。余曰已成，舜华蹬足仰天曰，愿以一枪击毙我勿损我爱人也，余亦紧握其手曰，勿须勿须，愿卿为我作一保证人可矣，舜华曰爱人何出此言妾是当效死丁斯时也，园中客尽散，华丽电灯尽息，博士催余行且急，舜华慰余曰，未必君输行便行耳，爱人速偕杜圣培往妾不可无豫备，追踵来耳，余热血一涌恍有神鬼挟余出园门，抑视惘然一轮孤月觉包含世界无限凄惨归车辚辚飞影如箭吁死期瞬息神昏不健行，嗟嗟，杜鹃叫黑三更月怨恨丝丝穿泪珠四大无常五皆空一句钟后谁生谁死。
    委鬼当头坐茄花满地红赵娆曹节竟私通千岁太太配
    公公月华门前车斗风涿州道上马游龙内操挞鼓鸣刀
    弓犴狴流血朝班空祠堂昭德兼崇功乾儿义子多如虫
    读史至此惟三叹殆哉岌岌将作难满朝弹章君不见中
    官独看赵高传
    ◎返魂香
    ☆喋血生
    西班牙自罹拿破仑铁鞭一击，民凋财竭生气奄如，至一千八百九十八年，美西战争之风云起，共和党无政府党之内讧，即踵布哇菲律宾之外患以起群情鼎沸苞桑难卜加之董克仑派求谋恢复正统，王位如幕燕是时约芬十三世仅十二龄之稚子毒蛇犯虎，时瞰其室太后玛丽雅为奥王族丛脞艰难代摄稗政，无何祸崇大作喧传王罹离魂病，咄咄孰知其中大有曲折存焉者返魂香一篇，是写医王九死一生之历史也，咄咄奇事，谛听谛听。
    曩年欧美新闻，喧传西班牙王约芬十三世，是阅兵归骤罹奇症不省人事，太后惊痛欲绝日夜侍汤药，王师傅奥维亚僧正，与宰相格汤及御医二人亦不离左右惟以势危故，问疾者多不许入觐韶华驹走恶事逼人勿药之喜终无日卜时余适居驻蛭靼嘌婪ü公使之任满旅京城马德里士，余为公使时颇与约芬十三世雅爱惟既挂冠入觐亦非易事，奈何群情汹汹恐大关系於国际问题，不敢嫌唐突进谒太后以觐王请，不料竟遭摈谢怏怏归，余忽憨性大发誓百折不违成此事，终夜沈思竟得计，拂晓径往电信局，发一电与巴黎玩品商店，命取最新奇之玩物，乘急行火车来马德里士，四日乃至其玩物为阿非利加骑士偶形，机关旋转跃跃欲生雕刻装饰，精巧绝伦合全世界竟与之匹，余持玩物，急趋王宫，求谒太后至再兼以百金赂阍人，始强许再持余名刺入，未几乃来传余云太后以别官赐见。
    时则见太后于忧患痛苦中，仍不失奥王族遗传之傲气，骤操法兰西语曰，阁下以何事见教，余以西班牙语答曰，深念陛下贵恙，太后冷然默坐良久，而形容颇似嫌余，余愈疑此事关系于国际问题甚重，惟既不能久留，亦不难持全国势力相要以侦出此事，乃出玩物呈太后前曰，愿以不忝之议，卜陛下欢心。
    太后不答，神若痴颜如潮一掬伤心泪，忽飞溅於最庄严华丽之殿前咄，何事，闷葫芦竟难猜测余急甚乃仓皇问於太后，太后顾左右以最澌裂最哀痛之声告余曰，实不敢欺阁下，然亦不能不秘此事，阁下幸毋传播，此事关系于西班牙血统甚重此时余已躁极，接问曰何事，何中，岂陛下已蒙不讳耶，太后试泪答曰，总之阁下所赠珍品，吾儿已不能授，吾儿被董克仑派窃去几一周，言竟抑天狂哭，至此余臆测太后之疑团骤然冰释，而欲作侦探之心大浓，乃止太后曰勿喧，果陛下遭董克仑派之毒手乎，臣虽客卿不难为贵国效力。
    太后曰诚然，复命余坐详告窃王之历史，是喧传幼王罹病之前二日，京都马德利士，行大阅之典太后将与陛下莅至，晨起忽由柏谟普讷递来一急电，略云董克仑党将来陛下巡幸以谋弑愿明察，惟不署发电人姓名，柏漠普讷为是党根据地，约芬十二世崩，思乘间夺王位未几太后腹中一块血，呱呱坠地是为约芬十三，而纂位之事竟成泡影，惟近年则僭窃之祸又大作，太后既得密电仓皇无措，主谋以陛下藏宫中与皇姨偕往，尽大阅之议典，惟如狮如虎精神活泼之幼王，烦恼大作太太以铅制军队偶形赚之乃行隔一句钟忽然一辆华丽马车向王宫前停，止陆军大将爱弼商，偕二指挥官，持太后敕令告司喑直引入御书房，陛下至甚急，否则恐遭兵变，盖西班牙之政体军士有最大特权容有蒂芥，骤与兵变时幼王闻谕，狂喜作狮子舞，不待师傅裁判，急欲行爱弼商起辞幼王止之曰，稍待偕行甚佳，爱弼商复请曰，陛下盍遣禁卫兵护行，幼王摇手曰，迂迂朕不如携此铅制军队往，颇慰寂寥也，遂忽忽行。
    薄暮返驾而石破大惊之怪事起，是时禁卫兵先至通信命迎驾咄师傅出仅见太后，不见王太后归仅见师傅不见爱子太后悬念爱子急问曰，幼王何不出师傅惊讶陛下急问曰，陛下何不归咄咄谁知陛下并未临幸阅兵陛下已被窃。
    太后皇急，自几如芒刺问师傅曰，陛下究何往，师傅以奉太后敕令临幸阅兵对问谁持敕令来，以爱弼商对太后连场曰啐，爱弼商禁卫兵，并未离朕左右师傅狼狈已甚呆立若木鸡，太后急问曰，司阍何人速传至，未几卫士至，答即司阍者太后问曰，见陛下往乎，答曰，见一卫士欲言不语，太后曰，何言，卫士曰，陛下曾冒疾早太后一勾钟归也，空车与将士去时亦均亲见之太后曰果然答曰，无诳言也，惟陛下凭式而卧势甚委顿者，咄咄怪事，定师傅有谋为不轨之举动也，不然岂深宫中别有桃源而可以藏匿陛下欤是何离奇之甚也。
    太后方寸既乱，不得已召宰相格汤商之遂将计就计托王疾以只手掩天下目，他方则悬赏以大索国门忽忽四日而竟毫无动静。
    言未竟，忽一卫士喘汁至，手持急电上太后，折阅，太后未竟读而颜色已若死灰余问曰可以赐客臣一读否，太后掷付余，忽启眉山之愁锁，长吁曰吾儿犹在人间耶，然谋之一大难事，余接读来电略曰：
    乃公开尔辈以金作赎刑之例如能出白镪二百万兼下赦窃王之罪令，则小丑即可掷还如尽诺可普载各种报章以证信赎身银，即存于西班牙银行俟乃公自由来取则见证信之日，即小丑还尔之日否则三日内即以约芬十三之血肉来充尔宫中之鲜果汁。
    
    
    某月某日
    
    黑魔王谕
    落信地与前同，余翻阅再三不禁狂喜连连拍手曰，得之矣得之矣，太后若甚惊讶，余急慰之曰勿疑勿疑限臣以三日得宫中指挥全权必获戎首而保陛下重登大宝，否则请以白镪二百万，出臣私囊以易陛下归，不迟也，太后唏嘘曰听之余喜甚遂辞太后出，哈哈西班牙全国势力竟不及余一客乡，余闻窃王之历史事事印脑不免变余法兰西人神龙不可捉摸之外交手段，而为侦探家乃易装颜其名刺为伦敦医学博士蒲兰温，明日乃托英政府特派之名而为王治疾司阍入告，即引余至师傅室，不料是换影移形，而奥维妄僧正竟不识余咄钝师傅徒哺饣耳，余问以陛下病状若口噤手战吃吃不能道一字，举止仓皇无度吁蠢奴余初见时尚以奥维亚为一狡狯鼠子，今则所谓贼胆心虚狐尾毕露骤闻皮靴踢鞑声卫士，引一英医士遇庭余正心悸师传忽曰此君同辈盍呼一相谈乎，咄蠢奴几败乃公事余忍气答之曰毋须然彼为谁治疾来，师傅曰王庖人郭懋士耳，余慢应之惟思太后真不辨宾武而信，用此朽师傅恐今日以国王赠人不足明日，且以太后赠人矣，然既无可敷衍乃命之请宰相至略拟密计。
    明日乃有验病通宫之诏，余亦列医士行，届时宫人纷至，余即察言观色，验毕再考察各居室之合宜於卫生与否，循序考验，亦觉无大害，次乃经过一室觉稍暗是庖人郭懋士寝室也，径入，郭懋士见余即从榻上起，形容甚匆遽，余询曰，尔未验病乎，答曰病莫能兴，待验耳。余为之验脉观其神彩，似甚狂乱，并无疾病者，瞥眼见其傍更有一室，扉未启觉{穴率}有声咄嗟，陛下在其中矣，咄嗟陛下在其中矣，余曰空气甚恶，盍启而扉也，言至此惟见郭懋士墨灰之颜色骤转为青紫强答曰，开便开耳，余起而极力一扪，咄惊人陛下陛下尔在兹乎┆啐岂知乃一与陛下年龄相当之小儿席地而坐并不见有陛下也，怪哉，胡为乎，然郭懋士必形迹可疑者急呼曰捕声未竟忽闻一片喧传卫士乱呼师傅盗陛下师傅盗陛下陛下在矣，陛下在于师傅寝室地板下。
    噫狡狯鼠子师傅果盗皇乎，余乃奔往，惟见颜色憔悴，满面尘灰之幼王，紧抱太后且泣且诉曰，阿娘诳儿往阅兵，车中食儿以眩晕之糖饵，囚儿於庖人之宅，儿欲声张郭懋士即吓儿以杀人者在门外，今日忽又云杀儿者入室矣，塞儿於地窖中儿初入闷几死，后觉曲折可通，儿恐迷途择直者行途穷急呼，侍者起儿不料即儿读书处也，儿甚若，阿娘速还儿玩具来，速赔儿果饵来，言毕泣不止。
    吁奇事奇事西班牙森严宫中竟有可通地之道耶，吾乃知帝王之尊真不如牢豕之乐矣，然而地道果郭懋士一人之力所能为耶，郭懋士之盗王非革命家无政府党之主义也，至此必翻起数千年大隐谋之罪案余知洪水既止，烈火踵起急命太后下罪不株连之诏夜中乃行秘密裁判鞠郭懋士於宫中。
    其供词曰罪人无盗王意也，盗王王威福所至五口腹所至盗王之日，三人将校一人驭者予同谋也，陛下以残酷待罪人，罪人欲玩弄王，果非一日，惟适遇大阅之期乘机而发耳，出者真王还者乃罪人之侄，王乃从膳料担中卧归也，罪人欲避耳目，於盗王三日前姑托病不料竟以病至祸也，余问曰，地道果尔为乎，郭懋士大笑曰，内政不修乃有蹊径罪人借用之耳，余急止之曰毋多言，然侍立宫人均面红耳赤遂不穷究，乃请言余侦探之主脑，何以王必为宫中人所谋，王必在宫中，要亦人人意中事，无甚奇特者也。
    是太后告余失王历史事，苟真有心人由柏谟普讷告隐谋之电，必署有姓名，此即为引王入彀之第一计，苟反对政府而来赚王必双雕并射，要师傅同车行，既去必不以凭式伪卧之鹰鼎送至，此时余料王在宫之心已决八九，至庖人有疾而特请英医士来诊，与黑魔王之谕则余并首谋之人亦得之矣。
    盖余请命于太后，干涉宫中琐事，始知庖人郭懋士以制备鲜果汁为陛下宠韦，一星期前曾有王索饵果菜汁不应褫职事，则盗王之案全落余手，至室中幼儿席地以坐则亦不言而喻其底有窖，故决不以师傅盗王诬也，虽然徵余则约芬十三世恐无母子相见之日矣，无以名余表其纪念曰近魂香。
    玉树歌残迹已陈，南朝宫殿柳条新。
    福王少小风流惯，不爱江山爱美人。
    ◎恋爱奇谈
    ☆侬更有情
    ○情葬
    神女生涯原是梦英雄无柰也，多情是古英雄多为情累是古美人多为情死，藕粉难杀鹃血空啼由情生恨以恨捐躯片刻痴迷千秋佳话法兰亚（张彬）伯之臣下，（柯泌）卿云者，当时一英飒青年风流名称潇洒自豪无端与（鲁）卿之夫人，结不解孽缘时则（巴列斯坦）之战起，柯泌随张彬以应神圣军之役，夫人闻之，未免柔肠欲折辗转思维，又觉暂时分袂颇足镇静良人嫉妒野心奈何河梁握别挽不断的情丝，偏又将两人一团缚住征鼓，既促泪滴既干夫人乃探怀中同心结一事，金刚石约指数枚纳於柯泌袖中以为行赆（同心结以赠者之发与五色丝结成镶以真珠此当时之风俗使然也为最多情之馈赆）握手唤一声心同金石再结团墒保则军乐声喧战旗挥处柯泌直向征途前进。
    时乃千百九十一年，於（巴列斯坦）（爱卡）之围，柯泌搴旗先，登负致命巨创，既不治乘情魔未绝血泪斑灿草数行书以嘱侍者回呈鲁卿之夫人，书竟，创更剧急采夫人之赆仪付侍者，且呼曰余死速抉出余心脏与诸书件，携赠夫人遗时柯泌卿一华华美少年竟作无定河边之骨矣。
    既凯族侍者如命，既达鲁卿之邸局不得入暂息于宅傍茂林深处，何如法军凯旋之日，鲁卿知柯泌必有未了孽缘与细君相续者，物中道而瞰之侍者既至，鲁百方胁之不认如刃其劲侍者无已，遂以亡主之心脏与遗书ㄒ遣挥朦鲁之夫人而与鲁。
    鲁狂喜既得此自报罗网之复雠品急命圉人作羹以荐夫人，夫人不知也，鲁佯问曰今日之羹滋味奚若夫人曰美哉，烹饪也。鲁曰，诚美矣是卿最恋爱最钟情人之宝贝心肝也，夫人不信鲁复出柯泌之遗书与送征时之同心，结约指示之夫人骇极情根欲断红泪，如沸气几绝复苏忽解颐谢良人曰幸君成全情魔之结果，妾实爱此必脏妾实爱此心脏有无量之价值而忧世界，无此珍重之墓以葬之，今君能代相此珍重心脏之坟墓，于妾腹中君之多情更甚于妾言竟即自幽于室，绝食既四日，夫人一缕情魂遂于柯泌卿续未了缘于泉台。
    ○接吻
    圣曰好佛曰魔耶曰迷信参其原因，由种种恋爱而生法国太子妃苏国公主（马冠德）也，雅爱诗人（亚伦音）之著作特召置宫中而待以师傅礼奈亚伦音奇丑，且不修边幅宫人深恶之见而欲呕然太子妃耽之甚深一日逍遥于宫中，偶经亚伦音之室遥闻鼻息ぴぴ瞰之见，其袒卧于榻太子妃急奔入而与之接吻，既出太子妃如花之面庞印有遗垢，积涕扈从侍女大惊深氵牙太子妃何若是之秽薄而眷顾一乞丐状态之男子群责其过太子妃笑曰，咳不闻亚伦音有咳唾成珠之天才余并非爱其人而与之接吻，余恋其口中有无数之名章妙句吐出而特与之接吻。
    ○片纸五千金
    俚语千金买笑此尚能亲见美人之颜色，不料竟有以五千金买过去之恋爱者，此（裘丽雅）诗帖之历史所由来也（裘丽雅）以美人之名词称盛于西欧无待余啧啧，当时端典王（迦达谁司）既称雄于日耳曼而裘丽雅企慕之甚亟时，缀此骁勇英王之小影子于妆阁刻刻崇拜之未几，其眷顾之风闻达于瑞典之耳膜，然瑞典王亦英雄而多情者也，恋爱之心如丽雅奈好事多磨而瑞典王竟逝有（孟德亚耶）公者眷爱丽雅之情为瑞典王唯一之恋敌时，则竭意欲沽丽雅之欢心适新年置成十幅最美丽之诗笺，缀以生手杰作附图恋神之像而赠之，果得丽雅一青盼而当时欲一占其恋爱光荣者，先容如鲫咄英雄飘泊红颜老同抱余情委秋草曾几何时美人已死金粉飞灰，然而其剩粉残膏之价值愈珍重矣。
    千七百八十四年，拍卖（维利哀）公之图书室忽检出孟德西耶赠丽雅诗帖之一咏堇花一首，仅剩模糊数句其诗曰：
    灿烂其色尔恋爱之花兮，吾其乞恋爱之土而护尔滴恋爱之水而灌尔花愁月病独赖尔以增光兮，倩君鬓云堆里以发幽馨（上下缺）。
    当时拍卖之价值仅得三百圆后陈列于博物场索价五千八百余圆，至法兰西革命时代此诗帖遂渡于英之骨，董铺忽来一少年赠主人银五千强索去，嗟夫美人一颦一笑倾国倾城片纸五千金恋爱之价值其亦廉矣。
    图（略）
    ◎浙省销场税之一斑
    上年中英商约加税免厘业经定议所有厘卡均须裁撒浙省拟办销场税仿照嘉属认捐办法委候补知府文锦专办现在认定各捐开录於左。
    江干湖墅纸
    楼廷贞等认办每年实解正捐钱八万五千串（外交公所二成经费二成内回缴五厘作为局中公费下均仿此）。
    富阳以下运赴甯绍杭嘉湖等乎靛青，姚丙勋等认办每年实解正捐钱二万二千串。
    江干南局石油
    
    徐炎等认办每年实解正捐钱二千四百串。
    江干南局南货
    
    余德清等认办每年实解正捐钱四千四百串。
    义桥卡竹木板段
    
    王师翰等认办每年实解正捐钱二千八百串。
    西兴卡竹木板段
    
    李洪范等认办。
    四千四百串
    ●第九期・社说
    ◎新社会之理论（续第八期）
    ☆大我
    ○续前新社会之主义
    而政府对待之策曰，对於内调和各团体以发达国力对於外增进社会之利益，及福祉而於是殖产政策保护贸易政策殖民政策诸大暗流遂奔注於我社会中。
    （甲）殖产政策是策也，非基於货币说非本於贸易差额，论非关於关税之保护因於航海法之存废唯一之理由，曰建造经济的大国家而已，树一学说曰，经济无国境主动者为注入赀本鬻土地拓工业而受动者，为借外债例如露国对於法国而负巨大之债额也，然苟贷主与债主两势不相敌贷借之友义一转而为侵略之媒孽抵押不足，加之请求请求不从因而要挟其始经济无国境其终政治无国境，夫果政治无国境国之义安在耶，然以为转移彼社会中之资本及劳力计固甚善也，是固十九纪后各国利用侵略新政策而祖英人洛窦斯氏於强大国旗保护之下，以赀本注入於非洲而利，即以之注入於亚洲而无不利是关税抵押路矿抵押之券覆亡之券也。
    （乙）保护贸易政策
    
    是策也与十八纪末十九纪初之锁港政策异前者，因域内事业之幼稚而为消极的保护后者因已国经济之膨胀而为积极的保护是也，於其生产有奖励金，恐其输出品困於外国重税而裹足也，有补助金非仅保护大赀本家大商业也，抑且保护个人利益以故三十年新造之德，由农业而建经济新帝国矣，英自特刘吐建议后而夸赞英国之繁荣者轰耳矣，保护之目的二其内容，则独立之观念也，若制铁若造船，凡生产事业关於社会命脉者务使能独立自活而无仰给他族之虞猝遇不虞和平可也，决裂可也，其外著则以自社会入他社会而攘取利益也，使其主权遍及於各地质各气候之工业场争新旧两世界之海上权，而即以钢舰速射炮为武装之平和翼其后猝遇不虞和平可也，决裂可也，然其对於对等国也，犹藉法治之力而注视於通商条约之可否至其入疲靡颓坏之社会中，则固有迫会无公约有威吓无法治久矣。
    （丙）殖民政策
    
    是策也，取鉴往古，若腓尼西亚，若希腊若罗马，继其踵者为西班牙，为葡萄牙，降而为英法诸国人民，或求宗教之自由或脱政治之束缚，或输出母国制造品而拓新地为市场，非必有覆绝他社会之观念也，至今日而一变其在澳洲昔伦敦开设澳洲殖民地纪念会时，其殖民地大臣利登氏曰英国者万一遇危亟之秋乎，我母国之子女必不忘其母国艨艟百万，其蔽海而至矣，是澳洲存而英国不亡也，故虽有忧加拿大及澳非大殖民地他日，或有仿合众国之例而独立者而仍不害其民族之感情也，其在非洲法据三方鼎足之势，而欲横断撒逊沙漠及桥顿之中央，英则建南北纵贯主义，冀遂其由非达亚横贯中央大铁道之奢，愿虽岁耗巨金利市十倍其在亚洲露本寒带人民频年，侵阿富汗压印度之背不遂，则投十五亿赀金徙之满洲德於青岛建设都会直控齐鲁而群雄纷集，胶州之割不啻为招集白人之进军喇叭继是，而支解脔割为他族长子孙之地者恐不胜痛英之奖励殖民地也，议曰，生二子者免税而露而德而义而奥，今其人口增殖较之十世纪初均加倍焉，而曰宇内之土地尚广漠无垠也，乃择其人口稀少物产丰阜者而部而居之不我，从则吾以兵力曰若曷不开放门户为顾，以门开放而始为利益线之名词，因利益线而始为利益范围之见象嗣是而保护国，以名而附庸国以名而领土以名以此，则门户开放以彼则禁逐华人此则求之七返不得其解者也。
    观於是而知消内竞益以逞外竞也，而知营运社会者非位相轧非势相凌以位以势内团竞争也，十八纪后固以政府为不得已之害物而减其权重，其监视有图不利於社会者其要基已仆矣，反之，则今之外团竞争是也，我社会与他社会差别极严，虽长城无逾其巩固虽重瀛无逾其辽隔也，人民悉了於大势舍阋墙之嫌，而御外侮之入各立於一集合体色旗之下洫伺突飞力於外攘其谚曰，汝之物我之物也，我之物我的物也，今日民族战争例由是也，是故经济世界者以扑灭邻人压抑后进助自然之发达，以使役他族掠夺物质成逸世之功业，而认为大法信为适例有时验矣，且以利已倾人之动力势无一瞬，止而字曰进化何进化之残忍如斯耶，虽然物不自立则仆不自卫，则害物至外部生长其形式内部强固其实质也，使其基础不固一社会中无共同利害相依相互之精神一饭之顷巳离涣矣，仅仅侈远略云哉，人民予政府以确定之权政府予人民以永延之利非，相互之酬报而相因之职任，然耳今者机械之工业愈发达劳动之生计，愈充裕使一部分与众部分其智其富录水平线无左右倾所为消弭，民党释除愤怒之方以是而曰，不然舍民政主义取军政主义，则何以维廉老帝与铁血相之镇压令数数下而终不能平激烈之冲突，逾时而旋变其针向乎，则何以蛮横专擅政教一致之俄帝阅，今日而甘下於民公播宪法乎，然试起而观之我社会之政府贿赂自由官吏，掠夺自由杀戮，自由而独不与人民以言论自由结社，自由选举自由试举而视之我社会之人民生者，不知其所以生死者，不知其所以死无市政无区医无劝业银行义务教育，蠢蠢贫窭不知生活之程度而大祸之乘其后无论其他，论吾浙时逾十年而大吏报告之人口，依然十一兆五十万余人也，以日本四千六百余万人而每年为五十万之增加，岂浙人而独如印度社会之不生不灭，观更一瞪目而脑中一幅之惨图如泣，如诉愁苦万状美利坚加拿大秘鲁墨西哥巴拿马新金山檀香山小吕宋及珲春海参威西伯利，诸埠嘤嘤七兆诸人裸体种疫有闻烙印有闻洗埠有闻，而彼公使领事苟非淫其妻女而扌甚以白刃心漠然不介意也，顾孰非黄颛一系之血统乎，俄人曰自多脑河畔巴干山脉之南北至亚铎略几海，必使熔斯拉夫族为一丸而其於波兰芬兰人种恝然也，此殆旧政府之借鉴也，犹是殖民在他社会为幸福之增长在我社会，则灾害之氵存至也，试返而观之我社会之土地胶州割，而为波兰第一次之瓜分满洲割即为波兰第二次之瓜分大祸我迫不延旦夕，至今日而一市村一路矿皆含有世界之性质之倾向可不谓之大哀哉，噫谁实为之谁实为之。
    夫土地人民政事社会存立之要素也，要素既失国胡有社会胡存千八百九十八年，英法拂锎笾役而还避两文明国冲突之危机，而平稳竞注於未开社会厥利较多计之熟矣，今者对於内无训练无秩序之行运，对於外无防御无进取之目的亻孱焉，简侧焉徨徨活余岁焉，将效脂韦洁楹之态一偿其博大官蓄金镪之快念为长乐老之历事四朝，而幸他人之莫予毒乎，抑锄车叩咦在嘉卤ノ蜗牛之蛰庭而逃外界之击刺乎，将唏嘘身世寒灰槁木而负锸以随绝粒以终乎，抑蒿视愤呜瞢无一策至大命沦而徒纪亡国之甲子酬杯酒於湖山藉表余忱乎，将为平和之改革尾跛鳖而致千里乎，抑为文字之流血无信念无节操葬於读者之冷嘲暗笑殁焉以终乎，将左挟武器右怀剧药开血路於中原而以个人建廓清摧陷之功乎，是数主义者其必有所择矣，夫社会之造盗贼不造豪杰者有莓菌以为之传染也，非社会之过也，是莓菌者一形成裂为百且百其形焉，故一人病而死者以百千万累而积其为声也，能使人面而兽鸣其为象也，能使六觉尽失以太不灵其蓄志萃谋不利社会者即其孕毒最烈者也，去其莓菌绝其传染是社会之卫生术治疗术矣。
    ○篇四新社会之组织
    将欲於一团体中备特殊之官能组心力，而一系使一人圣而无常识者比比，然谁与表同情也，是有以同化之同化，云者非人种问题国界问题而人格问题也，然有顽梗勿若显树一团体之敌而挟异分子者，是有以排泄之大憝勿除无以涤污俗恶魔不灭又焉赖救世主也，因是原则而锻成之，则有侠之组织智之组织。
    （甲）侠之组织
    
    吾人者笠青冥孕黄垆我胜我尊物胜我仆上溯，原人下至末日安所在而非侠之科所包围也，试一舍果而言因乎，国家者食侠之德民族者庇侠之荫，社会者沐浴侠之恩膏冒险之军人献身之教宗革命之政党疾风暴雨，试大飞跃其目的异其侠性同暨乎，舍因言果各谥专名又困於独头政体压迫之下，而所谓侠者仅含有轻死蹈险锄强抑弱敢为其难，自命国士否认於法律而被誉於论客之意味，此东方之学说然也，於是侠之名仅仅如一发之系，而侠之组织无由成其所由成者习唯唯工偷诈而已民族萎靡厥故由是若夫新社会者，则固人人视为天职为要道莫或推之莫或挽之而发於自觉者也，有侠团以为机制之用最盛者如西班牙绥维腊，第二大会时综十州团二百郡团六百三十二村团而为一大组织侠风，所布有铜山崩而洛钟应之，观其次若莫斯料之亚铎团意大利之洛尔诺团，英伦之揩控爱团纽约之烈克尼团棋布星罗勿胜崖破湔厅与军队，则侠之特殊团也，其市村之农民工民，则侠之地方团也，而司其枢轴者，则中央团也，训练愈密机轴愈灵乃知迂缓游说，而乏效力者败运动躁率者败散漫无统一者败使番卒警士制之穷於术虐政严刑治之失其权，若意若露若西班牙雌伏而雄视者甲他国焉，盖以社会秩序之陵迟而侠风以炽侠风炽而社会始进於健康也，又有民意赤十字社以为援救之师其醵赀也，以市义以成仁以臭味之契合而以之恤其身泽，及其子孙自千八百八十一年成立以来若瑞西，若法若英慈善之名啧啧道路以身徇侠者一以财徇侠者更无算也，视君主之抚恤国殇其荣誉又有加也，且有国际党以为外力之助重经验不尚空言历验人情而施之精神上之感化各因已能而不拘职业上之劳逸为教员，可为医师可为新闻记者可为书估靴工锻人及其他手工均无不可，盖自千八百六十六年国际同盟树帜后，一则曰国际同胞再则曰各国同胞固已缩员舆於一室伸骥足於全欧，仅阅七年渡大西洋植基纽约而梅洛斯，重以稀世之才统欧美两大陆而统一之斯非生民未有之奇烈耶，用是七刺俄帝一杀大统领而奥后，而伊王而西班牙首相有逆民意者即由民意征服之有杀民党者，即由民党报复之自个人之侠而为团体之侠，惟有团体之侠而愈见个人之侠以视我社会中锄褐触树豫让之斩衣专诸之劫王，荆轲之图秦棱棱侠骨竟绝迹於秦汉以下二千余年间其人治比例又若何也。
    夫自侠之主观言之置身世之穷通形骸之美丑於度外，而其品概独高於精神界以名誉为生死以节义为进退者也，反之，则有如貌雄而雌饰者一利至，而鹜集一害至而鼠窜者自侠之客观言之生理上被诛戮，而心灵界独支配人类於百世阵殁於政界，而战胜於文明界称扬民政之旧国家史氏，所谓立意较然不欺其志名垂后世非虚妄也，反之则有如仆妾色狗马行闻风，而有余臭者智已愚人诡辩以偷生者，靡风所激浸成奴海人智幼稚鲜不溺矣，虽然东方学说有儒侠者孔曰杀身孟曰徇道此其教旨非可隐饰，且墨子之徒七十田横之士五百已开侠团之风焉，若日本兵库二十余人割腹之烈卒使白人震慑，自愧弗如其他天王寺畔芝泉岳寺畔苌血，虽枯英魂未绝陶渊明咏侠客云其人，虽已死千载有余情斯固非移欧洲文明之花，而植之东亚也以社会信用，如是其笃渴望如是其深果其以强悍者仇教之力，而仇官果其以冻饿者自杀之忍，而刃其毒我者使同归於尽，果其以血腥之文字一变而为示威运动恐怖主义，果其以强猛之腕力一变而为拳铳为爆丸为剧药何功之勿，复彼伟人如革拉喀斯岂仅罗马之生儿耶，彼女杰如伯尔达拿岂独露西亚之特产耶，毙一革拉喀斯而百革拉喀斯尚无恙囚一伯尔达拿而千，伯尔达拿又踵起古之誉侠者曰，爱妻子不如其爱社会，今则巾帼亦英杰矣，曰生王之头不如死士之垄今则为旧社会腐败之维持，即为新社会永延之胜利而功盖前人矣，侠之学业愈高组织愈密奏效愈捷此论者，所谓治污吏无他长策使悬头於市裂尸於途渍，血於庭延刀於枕淫妾歼於床弱子流乞於他乡一省之中岁数见，而革新之事业犹反手也。（未完）
    无端过去生中事
    兜上朦胧业眼来
    灯下髑髅谁一剑
    尊前尸冢梦三槐
    金裘喷血和文斗
    云竹闻歌匝地哀
    徐甲傥容心忏悔
    愿身成骨骨成灰
    ●第九期・论说
    ◎近时二大学说之评论（续第八期）
    ☆飞生
    ○第二节之续
    是故新民说者揆之理论而通合诸事实而违者也，中国之亡其罪万不能不归之於政府国民之不责政府国民之罪也，归亡国之罪于国民而又劝其不责政府则又何说焉，夫轻生死绝利禄以殉其已之所信是说也，可以律杰出之士而不可以责一般社会者也，在上者挟其利禄之途生死之权以操纵其下，则亦上好善而民好善耳，今新民氏之言曰‘夫官吏之不肖，政府之桎梏为一国退化之重要根原亦何待言，而谓舍此以外一无改革，遂可以尽善尽美，吾见其太早计矣。’固也，然吾必其谓官吏非不肖政府非腐败，夫然后群俗乃可以改良，乃可以求尽善尽美若以今日之官吏政府任之，而不革而乃欲望民间有所改革有所兴起无论其无也，即有之而独不思彼政府者固日日以摧伤民气为第一政策乎，刀锯横其后利禄诱其前蚩蚩之氓有何如焉，此吾所以决其事之万不可通而其说，则为倒果为因而不疑也。
    论国家兴亡之原，而归乎其民，归乎其民族之性质，以斯言而教我国民，则尤有不可不注意者一事焉，吾国民者自古以不担责任闻于天下者也，当鼎革之时衰乱之际，则悉归其命于天故夫国之亡也，则曰天实为之我独奈之胡哉，是曰任天今将以兴亡之故归其命于人，则国之亡也，彼又得曰是蚩蚩者实自为之，吾独奈之胡哉，是曰任人夫任天与任人其理之是非勿容辨，然其为任则一也，且吾恐不肖者且将引此言以为卸过之地，以为中国之存亡非吾一人之责，而一二贤者习闻此说则睹此蚩蚩攘攘者冥焉，若游梦教之而无术呼之，而不醒夫以愚蠢如我民而教之无术呼之不醒则焉，有不伤神短气而为之心灰焉哉，呜呼，立说一不慎而层层误解，且即从此而生后有作者其亦闻此言而三思焉。
    ○第三节
    
    立宪说之评论
    怪哉，今日之所为立宪说也，夫立宪则立宪耳，而又不敢打破局面必曰和平而后可济事，则何也，和平则和平耳，而又不敢爽快直捷必欲运动政府而后可得者则又何也，并此奇奇怪怪不可思议之数思想而总戴一旗帜曰立宪于是詈之者，则曰是辈实欲做官而已矣，驳之者则曰，以变法让权之大典，责诸不同感情历史之异族是实梦呓耳，夫兹数说者，皆所为反对立宪说者也，其持之亦其言之则成理虽然吾则以为是说也，皆未足以服其心者也，何则非立宪者据空理以立言，若曰中国者中国人之中国也，果为中国人之中国立宪可专制，亦未尝不可如今日之中国而立宪乎，则我亦犹是奴也，於我乎何有立宪者据势以立言若曰今日之所患者，白种也，彼白种之势力，既日膨胀一旦内乱起，是以速外人之来耳，故不如不打破局面，而使政府变法之为愈也，夫据理与据势则两者各有壁垒各有矛戈以相抗也，待此种议论争辨至极点，则我中国已不知何处去了，若夫做官之说则吾今日又不敢横执是说以詈人，吾今日者平其心静其气就实事不就空论就势不就理以与诸公论立宪，则分其节为三曰中国之存亡其果在立宪不立宪乎，曰今日之政府其果能立宪乎，曰立宪即可以求和平乎，夫原立宪说者万不得已之苦衷，则亦曰求和平而不打破局面已耳，则论事至和平一点其亦可以为终结点矣。
    环地球上，宪法成立之国，无不强固也，虽然问其何自而得之，则曰有自破坏而得之者，有自和平而得之者破坏者既勿言矣，其自和平面临是之者曰英，曰日夫英之不能学也，亦既知之矣，则宜莫如日说者日人宪法成立之历史，与夫成立后国势之强盛也，则亦从而艳羡之而欲移之於今日之中国，呜呼，此立宪说者根本的谬误也，独不思宪法未成以前之日本亦犹是今日之中国昏昏在睡梦中乎，当夫庆应之末明治之初一二志士前仆后起相与建革政之功者，此其人为何如人此其事为何如事乎，岂以庚子以后之数道上谕遂可冒之以大政维新乎，先辈未见有西乡隆盛而今日之志士乃欲做伊藤博文乎，改革之绪有先后有次序勿可越尺寸也，故必先造新政府然后可以行新制度断未，有求旧政府而可以立新制度者也，夫一国存亡之源，则视其自觉心而已有自觉心者，则其心向上有希望有进取，不然者其心向下主因循主退缩以数千年因循之古国而欲振起其自觉心，则宜莫如使之耳目一新譬之是犹人也，宪法参苓也，今日之中国睡儿也，儿未醒孰从而饮食之明治初年之日本醒儿也，故能食今日之中国睡儿也，夫未有醋睡之国而能立于大地者也，则亦醒之而已矣，不此之务吾未见其能济也。
    假而曰，日本之兴必在宪法，中国现状必不可打破，立宪一策，必可以救中国，则吾请更进一问题曰，今日之政府其果能立宪乎，夫政府今日其所以宁断送此四万万财产性命于异族者果何为乎，夫亦曰保稳其几只饭碗头耳，此四万万之性命财产与此几只饭碗头相碰乃以成今日之现势，其势之不能两立盖可知也，今日之欲以和平改革语政府也，若曰造反彼之所惧也，吾不可以此言惊之使却走吁嗟乎，愚哉，其不知政府之真相也，彼政府者又乌知有所谓和平有所谓激烈若曰有一物焉，足以倒我之饭碗头者必出死力以拒之，拒之有其辞则曰叛逆叛逆者何倒饭碗者是也，岂有定名哉假使谓之曰，有官把汝做有钱把汝用则又世祖章皇帝矣，而独不见夫戊戍之变乎，其名则曰变法也而杀之，杀之为其不利於已也，而独不见夫庚子之变乎，其名则曰保皇也而杀之，杀之为其不利于已也，夫变法也保皇也，岂不和平也哉，而拒之若此今之言立宪以为我之说较革命造反为和平，而可以此动政府也，其亦知政府眼光中又乌有所谓立宪革命者乎，要之此四万万之性命财产不去，则此几只饭碗头不保如真欲救中国而求立宪乎，则政府视之亦叛逆也，如曰欲做官乎，则吾又何说之辞。
    假而曰政府必能立宪，政府而不能，则我将运动国民以要求之，噫休矣，若是言立宪，则立宪耳，又何必借和平之旗帜以为幛也，而独不见夫法兰西乎，大革命以前何尝无议会而议会适以为大革命之媒，故论和平不和平亦视其国之内容何如耳，以今日小民生计之困难政府财政之紊乱而又种族之戚深入人心不许人以言论自由，则已耳苟许之又何能止之如是而一而二而三未有不酿大乱者也，是故立宪者大革命之媒也，世之求和平而酿乱者未有不如是者也，夫日本昔日为争权也，故诏敕一下而即平，盖亦历史之故而时机之得也，今日中国历史又不同而其民既争权尤须争命予其权而不救其命，此大革命之所由来也，且即言日本公等亦闻江藤新平之事乎，和平何有焉，和平何有焉，立宪说者乎，其能解此三问题也，则吾亦降心而随诸公之后如其不然则请有以语我来。
    抑吾尤有进者，凡英雄之能成大事也，其走路必直线不走圈线必走一条必不走第二条光明，其宗旨愿者来不愿者去事乎，则万人拜之馨香祝之不成乎，则墓木绕之秋虫鸣之其为事也，如博然一掷，则中不着则已者也，是故其精神则快乐也，其心肠，则铁石也，其成功则久远也，而不然者屈曲其言论暧昧其宗旨汲汲乎，欲自用其才其学以望人之信我，则所谓屈心以运动人未有不为人所运动者也，夫我不敢詈人吾以为诸君者皆有心于国事者也，特不知今日政府之为何如真相，而又慑于外力不敢打破局面以图将来耳，若曰将以求利禄也，则吾敢决曰三年以后必无立宪之声矣，而吾又何为哓哓哉。
    ○第四节
    
    结论
    吾作是，吾未竟也，吾之友汗且喘，以走告我曰，俄人占领奉天，而英而德而日而法乃据俄人之故策，以为请瓜分之局定矣，而子犹以文字争，其可已矣，夫其可已矣，夫余闻之神色虽不动而其心犹上下颤动，其未已也。呜呼，此数千年之古国乎，尔终往矣，吾复何言吾亦将随尔以往耳，夫事虽不实权苟操诸人今日明日吾又何能料也。呜呼，蚩蚩之氓既不知亡国之惨，而所谓有志者又迂缓寡断不肯出，万死不顾一生之计而必待事之临头而始喟然悟，呜呼，此中国所以终亡也，夫此中国所以终亡也夫。
    
    
    
    
    
    
    
    
    （完结）
    ●第九期・学术
    ◎政法
    ○国际法上之新国家观
    ☆独头
    第一章
    
    绪论
    第二章
    
    交战团体之承认
    第三章国家独立之承认
    第四章
    
    国家独立承认之方法条件及效果
    第五章
      新旧国间之境界问题
    第六章
    
    新旧国间权利义务之分配
    第七章
    
    结论
    ▲第一章
    
    绪论
    旷观今日中国外交之大势曰，永远租借曰保护国曰势力范围曰铁道敷设权曰，不让他国条约皆所以实行吞并之政策者也，当此实行吞并之际苟中国有自谋恢复者起关列国之均势必大受影响，列国之所以控制我者如何所以干涉我者，如何所谓罗者得鹬渔者得蚌苟有所取岂容见赦哉，故有心人一念及此莫不嗒然失色曰脱内部之羁绊易避外人之干涉难，然则如之何余则曰亦视我国民内部之实力如何耳，试观欧洲之新独立国其国民当时所处之地位，亦何独不然。
    当十八世纪欧洲列国之外交为君主外交，盖以国家为君主一已之私有物，凡割让土地亦视为君主之赠与品国民不得而干涉之，故甲国欲致乙之死命，惟以笼络君主利用政府为最巧妙之政策焉，降至十九世纪各国人民不堪其痛苦，遂昌言国民外交以国家非君主之私有国政，非君主之私事君主苟亵代表国家之资格国民得起，而颠覆之改造之君主缔结之条约，亦得歼毁而消灭之是说既昌而利用君主外交之他国见破，其固有之政策亦何尝不极力反对甘言以诱暴动国之政府，使之引虎自卫无如国民之力量充足手腕敏捷，或以理喻或以力争使他国无所藉口，而他国瞰其势力不易降服亦不得不承认其独立是，虽失坠其已成之狼狈的政略亦事之无可如何者也，证诸各国外交史而昭然可考者矣，吾故曰干涉不足惧所可惧者对付干涉之实力耳，苟有实力则欧洲国民独立之雄剧，亦不难复演于今日之外交舞台如曰暴动适足以引久人之干涉，启瓜分之机会是局於一隅之言耳，是无界说之言耳，余不敢附和因述国际法上关建立新国之原则，以供有志者之参考焉。
    ▲第二章
    
    交战团体之承认
    Ｒｅｃｏｇｎｔｉｏｎ
    ｏｆＢｅｌｌｉｇｅｒｅｎｃｙ
    交战团体云者无国家资格之团体而得行使国际法上之权利是也，详言之，虽未派遣公使缔结条约认为独立之国家，其对母国之叛乱行为得视为国际法上国与国之战争行为是也，按国际法原则欲树立新国家必先获此种种利欲，获此种权利必先获母国或第三国之认可而后可，虽然承认不易言盖反乱者以颠覆母国为目的，而母国仇视之镇压之以征服流冠之手段待遇之，其交战行为何得绳以国际公法为平等之待遇乎，故母国之承认必较第三国之承认为迟，虽然有时恐反乱者之报复出于不得已，而为默示之承认者有之，如一八六二年南北战争是也，时南军政府宣言曰‘北军捕获我舰水兵苟加以处置海贼之重刑，我军亦必施报复之举动’於是两军之捕虏，悉照战时国际公法设置捕虏交换船，交换两方之捕获者是即为默示承认之实例也，亦有因对於他国欲不负其责任而为默示之承认者有之，盖交战团体未承认之先叛乱者为母国臣民，其臣民之对於他国苟加侵害之行为，母国不可不负赔偿之责任，设至镇压愈难责任日重势不能尽国际之义务，不得不任他国与叛乱者为直接之交涉是亦，不得已而为默示之承认者也，若第三国之承认亦甚郑重，如一八九一年智利国之反乱者欲得美国之承认，海军少将火查姆极力要求而美国不许，又一八九三年比利士国之反乱者亦极力要求美国之承认，而美国拒绝之，然则承认之不能轻易许诺者可知矣，盖第三国苟为不合法的承认已国，既不能享受利益而反与被承认者之母国为敌，故不得不执慎重之态度亦事理之当然也，如一七七八年法国与北美殖民地之暴动者缔结条约而与英国起衅，一七八○年荷兰与北美议会之代表者结秘密条约，一旦宣露亦与英国开战，是即为不合法的承认故也，盖一国内乱，他国既不能协助内乱国之政府代事镇压，又不能妄护内乱国之叛党助张势焰，然第三国所以有承认之权利者，亦国际自卫之道耳。其对於两者本不能有私意存於其间也，试翻国际法历史陆上交战之承认为少海上交战之承认多何，则因陆上之利害关系惟境域连接之邻国，始受其影响而海上与他国之通商互市有最密切最复杂之利害关系，当内乱国之政府内既无荡平之力，外又无保护之方不得不与叛乱者为直接之谈判是，即自卫之必要者也。故自形式上视之关承认之点叛乱者享受之权利，似觉独厚抑知有权利必有义务，苟能具备克尽义务之要素，不待叛乱者之要求第三国有不得不承认之势克尽义务之要素者何（一）有组织完备之政府（二）据有一定之土地（三）具备关交战之规则及机关是也，此三者完备对内之团体自固对外之信用自厚，而交战主体之权能始获得矣，其权能之主要者列举如左。
    一对承认国得为无形式之外交，无形式之外交者，虽不能派遣公使立有形之外交机关，而实际上之外交谈判与独立国无异。
    二其占据之港湾对承认国之进口船舶得付特许状，出口船舶得付出港证券，又得课税。
    三在公海之承认国船舶有命其停泊检查之权。
    四承认国船舶，如有搭载禁止品，及非中立之行为均有拿捕之权。
    五得行封锁之权。
    六得设立捕获审检所。
    七承认国有违背中立义务之行为得要求损害之赔偿。
    以上七项为承认后获得之权利而被承认者亦有当尽之义务，此义务无明示之条件要而论之，以不侵害承认国之权利为最当注意之要点，被承认者得此权利后苟能维持之充实之，然后承认新国家其庶几乎不然者根据无定资格，难得乌合之众终归灭亡而已矣，故交战团体之承认为承认新国家必经之阶级，亦为建立新国家必要之关键也。（未完）
    ◎实业
    ○植物与人生之关系
    ☆黄孙
    ▲绪论
    大地茫茫动物无量植物无量矿物无量有人类居於其中鞭而利用之吸其膏血，以自肥吮其精华以自足，自太古以至今日其所费无机有机诸物，盖不知其几许矣，曾有人计及达五十之龄须费谷食七万九千磅肉食，一万六千磅果蔬及鱼卵四千磅饮料七千加仑，嗟乎，此特其所食之一分耳，若夫衣之住之以之为用稽其所费虽巧历不能计，若推而至於人类远而及于祖先有若恒河之沙太平洋之水不可思议，人类之为物固费无量物质以铸成之者也，唯然而吾人放眼物界细察，其与吾人相交涉之孔道，乃不容已兹特就植物之一部分约略言之。
    ▲第一节
    
    植物与人生
    人类利用之植物自植物全界观之不过一小分而已，然就因以生活之人类观之稽其利用物之数量，其关系之大要堪惊异人类，实以植物中谷物蔬物为主食之动物也，其生活上之资料不特有赖於植物兼有赖于动物，而动物又与人同食植物而生者也，既直接而食植物又间接而食，食植物之动物人类之於植物被泽厚矣。
    凡此关系，皆一见可知，不烦细说，所当考者植物以如何之作用而生此重大之影响，则可一言以蔽之曰，以天然力取空中土中诸物质，而制造之变成人间需要品以供之人身也，植物自地中采取诸无机物自空中吸取炭酸瓦斯，而此炭酸瓦斯因太阳光线与叶中绿细胞之作用分酸素炭素为二，而排出酸素于外即人类及他动物必不可缺之酸素（旧称养气）是也，其残余之炭素与他采取物化合成有机化合物，即人类衣食住所必需之纤维木质素淀粉糖素树脂蛋白素护谟素等是也，此各各物在植物体中之分量因种别而各异，有以淀粉及蛋白素糖素为主者以供人食而贮藏者也，有以纤维及纤维化合物树脂为主者以供人用而贮藏者也，前者为培载植物人类祖先早已发见而利用之栽培之，故自平原而求沃野后者为森林植物任其自生自长不加移植，今日尚在丛岩深谷间其关系于人要无轩轾。
    ▲第二节
    
    栽培植物之效益
    栽培植物中於人类有大益者不过数十种，比之全界少之又少矣。然吾祖先能发见是栽培是盖不如许之岁月积如许之经验而始有今日，今日者家家食粟处处衣锦矣，然溯厥渊源尔小子其毋忘乃祖之勋。
    一食料植物
    农产物中被人类发见最早者，即食料植物是也，即其自然之状态以为人类生存之基础，其供人食也，或以谷种或以果实或以瓜果，或以根叶茎块各以特殊之成分供人间繁赜之用，农学者，区别之为谷种蔬菜果树三种，今举其要者於后。
    谷物类
    稻大麦小麦稷粟黍玉蜀黍大豆小豆豌豆荞麦等。
    蔬菜类
    菜葱蒜芋山芋萝卜南瓜胡瓜丝瓜花生等。
    果树类
    梨萍果橘橙桃梅李杏葡萄等。
    二工艺植物
    植物之始供人用也，仅以自然之状态而为人生所不可缺者，自人智开发知变其自然之状态而利用之积智愈深，则变之之法愈巧而制用之涂亦愈宏，农家栽培之以供此被变之原料，即工艺植物是也，今就其用途之区别为分类而举其要者于后。
    纤维料
    楮棉麻丝瓜等。
    采油料
    芝麻桐子棉子菜子花生等。
    采糖料
    甘蔗麦等。
    采染涂料
    蓝山蓝红花漆等。
    药及香料
    人参术薄荷茶烟草芝麻等。
    酿造料
    大麦糯米等。
    以上各种或为天然物或须经人为物皆吾人一日不可缺者也，一日不食则饥一冬无衣则寒，而衣之食之无不有赖于植物，其关系之大为何如兹更就最要之栽培植物，细考察之於右。
    稻
    稻有各种，大别为粳，糯二者粳为人常食之米，其外皮之部，含蛋白质（即窒素分）近世之习惯，则以为糠而除去之，成白米，其全部之成分，殆皆为淀粉质矣，糯富于粘着性，若非有多量之蛋白质，应不至此，人不以为食米，而以之酿酒，绍兴酒皆此米所酿者也，据去年酒捐报告，满四十圆墨银其销场之广南至越南北至蒙古东至日本无不流行西人亦有嗜之者，吾闻人言绍与酒有三德也，臭香一也，味甘二也，而性又温和食多不至伤脑三也，以此故外人多有嗜之者，倘美其装潢运至欧美呈意必可与葡萄皮露同称于世界，此吾浙江之富源也，愿告来者起而为之稻之有用不特其种实已也，其附属之藁亦有大用，可以束邸⒅席、结绳、盖屋、制草履、充燃料，西人有用以造纸者，其需要可知矣，其主要产地在亚细亚之南东海之岸一种定期风之范围内，盖为热带多湿地之特产物在热带及半热带地方一年获两次之丰收，以移植之故，其性质渐变，今亦产于温带多湿地，我国大江南北，皆产米区域黄河以北，以温湿不充之故，其收获量渐觉减少，然亦有种者，盖中国本部无处不产之者，特产额有多寡而已，自食之余，又以输出据日本明治三十二年税册，自支那输入米共六○三二二担，价九六七二一六圆，大利所在愿我民好自为之。
    麦
    有大麦小麦等种种，多产于北方南方稍有产者不及北方之多，因南方以米为主食而北方以麦为主食故也，其用甚广不特面馄饨全为麦食又配置大豆，而酿酱酒混合糯粉而为茶食，农民有合糯米或山芋而炊麦饭者，盖北方之穷民，多如此也，麦为温和地之天产物，然比之於稻能耐较低温度，且不须多量之水而多湿反能害，其发育麦之栽种处实以温带而干燥地为最宜，欧洲产麦北限大麦北纬七十度，达白海及那威之北地小麦夏种北纬六十七度，冬种北纬六十三度，达那威沿海，此限由东渐而下降亚西亚及北亚美利加之东岸大麦不出北纬五十度以上，小麦不出北纬四十五度以上，中国本部皆在此界限内，实无一处不可民艺麦也，而今自北美输入之麦粉日盛庚子以来盛用洋粉，问其所自盖皆自美洲来也，岂不重可慨哉。
    豆
    大豆为制浆油燃油食油及豆腐之原料，其品质劣者，可为肥料，制油之渣滓亦可为肥料，即豆饼是小豆用以制茶食，及日常食品我国产此最多者为满洲，由营口输出各处，分大豆豆饼豆油三种，查乙亥年自营口输出大豆，共四二二○九六三担，豆饼共三六九五八二一担，豆没共一○八三二三担，其中输之日本者大豆共一九九九八三二担，价五九○四五八四圆，豆饼共二○九八二五八担，价四六一○六二五圆，我国输入日本品物，以豆居第一位，而今则产豆之大农场已为斯拉夫人所攘夺矣，大好田园已非我有我同胞其亦念及否。
    甘蔗
    甘蔗者糖类重要之原料也，其成育时须高温度，不然不能生长糖分，彼菲立宾群岛西印度群岛等热带地方实甘蔗之元产地也，西国中央欧罗巴，盛栽培之。我国福建一带多有产者，台湾一带此物盛生今则已矣，早为日人所攘夺彼得此后盛奖糖业，今日稽其产额已上十七亿五千万为出产之大宗，回观我国反赖外国输入之糖稽前年税册输入糖额，盖二百六十三万四千余担，我国民不愿自食其田园之所产，愿以田园赠之他人，而购买其所产物以为食，吾不知其何心矣。
    茶
    茶之主要生产地在亚西亚东部及南部，即支那印度之阿塞谟舍伦及日本以润湿而温暖之地为最适我国产茶素盛，自与西人通易以来以此与丝为输出品之大宗，而至近十年来大衰，有内外之二因，在外因则以各国茶出而与中国茶竞，内固则不忍言矣，吾闻距今十余年前有奸商杂以伪物运至欧洲信用大失，自此以后逐年衰退，去年以茶市衰颓府政开输出减半税之特典奖励茶业稍盛，今年又较去年为佳而奸商又杂以伪物则其衰又可翘足而待嗟嗟，中国之泡制之法素未改良已不能与外国茶竞矣，而又一伪再伪务使信用尽失销路尽失绝，吾人之生计而后已人心败坏，至于此欲中国之不陆沈焉得乎，吾言及此吾不知涕之何从矣。
    棉
    木棉宜於干燥而高温地之植物也，世界主要产地，在东南亚西亚埃及北美合众国，产于中国者以江浙二省为多，查已亥年输出外国者，共值二九八○三七三圆，然吾闻中国所产棉纤维太短非杂以北美印度棉，则纺织较难而北美印度棉杂以中国棉，则宜於色染未知此言果然乎，否也，棉之利用尚有在者，为其种实以之制油，其需用亦繁，若以以制纸，则西国有为之者，吾中国恐不克达此域。
    麻
    麻之为物除砂土不能耕植外，无不产之亚洲，自西伯里亚至印度无处不生，中国所产甚多然以四川湖北陕西为最，福建次之，其麻分精粗二种，精者输入广东潮州福建泉州等处，织布即吾人所服之夏布是也，粗者以为麻布、麻袋、麻包、麻绳等物，输之外国者，前年约一七四六四四斤。
    桑
    桑之为用首在饲蚕，蚕一日无桑，则僵其业之盛衰专视桑之丰歉亦有饲以他叶者，然出丝不及桑远甚其重要直驾棉麻诸植物而上之，我国输出物以丝为首，而丝之为物非桑不成出丝愈富需桑愈多，近年以丝贵之故养蚕家日盛，而桑园亦日辟浙江杭嘉湖一带几乎遍地桑园浙东载者亦较多，然以栽培之法素不改良，其收获无能溢於所期量倘有以改良，而进步之其被良影响於蚕业可预卜也，其为物宜於温暖而润湿地，我国江浙一带，适最适于栽桑之地也。
    烟
    烟为热带及半热带之特产物，其品质自温度之减从而减少，我国产者以四川湖北湖南河南安徽为盛，而烟市皆集于汉口，由汉口输入各省，入福建而制皮丝入山陕，而制青条碧绿入江西广东而制汉丝入浙江，而制元奇朝烟再行销于外处他处亦有产者，然不若前举外处之多而良好，满洲一带产额亦盛北五省所吸之烟大半满洲产也，输入外国者英为首，日次之，以之制纸烟仍输入我国，我国近五年来纸烟销敷顿尔增加学子之读，旁行登学堂者几至无不嗜纸烟尚日增月盛，则其销费国财亦第二之鸦片也，故有以救之宜莫如设厂自制，自制有数利也，塞漏卮一也，增国库二也，使劳动者有生计可谋三也，而中国烟草既富烟税又薄，有此五者於国於已无不有利有心之实业家盍勿起而为之。
    果属
    果物之需温度随种类而异，橘类需高温，而萍果耐低温，我国气候包寒温热三带而有之，各随土宜而繁植，产果之多难以数计，就中以南之闽北之直为最盛，闽之荔枝龙眼橘柚直之梨萍果葡萄实最良好之果物也，倘知贮藏之法输出远方必获大利，而为国产之大宗，吾闻欧人嗜果物，然其地所产无以充其求必抑异地之供给，日人廉得其情大奖果业萨摩之橙纪州之橘捆载，而去顿获大利我国倘能效之获利，必将无算吾闻德人在山东开一制果厂以廉价收各种果物运至欧美，嗟乎，大利所在，吾国人熟视无睹，必待他族起而为之始悔从前之不出于此也，抑亦晚矣。
    ▲第三节
    
    森林植物之效益
    一
    直按之效益
    吾人不必高瞻远瞩即对此数尺庭，除夏以避暑冬以驱寒风雨无以张，其威霜雪无以施其虐，吾倦而思卧有床以安吾魂吾疲而思，坐有几以支吾体吾乐，而思游有车以代吾步有梁以代吾涉已使吾感，感而不能已，嗟乎，藉无森林植物何以至此。
    此特就至浅近者言之而已，若就大者言之，则十九世纪之文明亦大半藉手於森林植物近人所夸，十九世纪文明国大利器非铁与石炭乎，铁非石炭不能得，则石炭尚矣，然石炭果何物，何物所化中藏何质则吾又不能不举此森林植物太古，森林逢大气之压力岁久年淹化为槁石深埋地底溯石炭之原形而知森林之效益大矣，然其特就古代森林有效于文明者言之，若就今时森林有效于文明者言之，则彼曜之传干铁道之枕木矿穴之柱木何一非取之於森林，今者乘文明之潮流种种新需用源源而来几有供不剂求之势，世界唯一材木库坎拿大之森木有人计及不五十年必就伐尽，盖森林植物之需用其数竟不可以道里计矣，兹姑不计其需用之量而察其用之之方。
    有不变其形质而用之者，如建屋架桥传电信枕铁道制种种器具是也，有变其形质而用之者以近世科学之发明其途大广可首屈一指者，为制纸入西国图书之馆典册高文琳琅万卷信美，且多矣，而不知皆为深山穷谷苍苍者，所形成森林最发达者唯德有六十余家之大纤维制造，所投二千万圆之资本役八千人之雇工，用直径五寸以下三百余万株之枞桧，制造三亿万斤之纤维以制纸，即区区三岛之日本纸业亦十分发达，得骏远广大之深林以应富士制纸所之用，今则其纸鸣煤酰渡黄海而达中国海上新书坊不下数十家试就架上观之，红黄黑白不名一色细察其制此书之纸，皆日本产也，吾念至此吾悲故乡，吾浙东多竹林农民多制纸者，然所制纸黄於塞草粗似泥砂以为纸钱之原料输之各省，使混沌乡中人耗其精力为求媚於神之物，嗟乎，使此竹林置诸日耳曼之野富士山之滨居，其旁者吾不知其增如何之国富，辟如何之利源而乃童昏不知为此恶品，以增人之迷梦他人得之利国利民智者益增其智，吾人得之害人害已愚者益使之愚，而有心者欲从事印刷事业反不得不用异邦之输入品，吾念及此吾泪浪浪矣，吾又闻吾浙竹林纤维甚多用新法以制之粗者使之精黄者，使之白实莫大之利源同胞，同胞起而为之以淑吾生，若再舍此不顾恐异族将代我而为以断吾吭而绝吾喉矣。（未完）
    ●第九期・哲理
    ◎斯宾塞快乐派伦理学说
    ☆喋血生
    ○叙论
    何谓最大多数之最大幸福骤读之蒙，被几昼夜未获解释乃搜之於东西哲儒学说顿悟最，大多数之最大幸福数字，即快乐的广义也，然则快乐二字不是天造不是地设，而偏具有转移世界操纵生物极大之能力，故欲建设国家必认快乐为第一原素，反是为懊恼相为恐怖相为悲叹愤怒狰狞相索，然无感情的地球未裂生物界可以从此先灭，吾是以愿人类有阿赖忆识时（阿赖忆识强译之为性灵，据佛说阿赖忆识来是男女交媾时而去是圆寂之最后）先含有一种快乐性。
    佛坐菩提树下说法择有欢喜相者许以得成正果英儒边沁曰，使人增长幸福者为之善，使人减障幸福者为之恶，社会学家培剌米氏何必日藉传声器以遍布美妙音乐慰劳国民，要之一切因缘由有情以生一切愿力，由有情以造为快乐观念无志气无快乐观念无希望无快乐观念，无竞争无快乐观念无种性无快乐观念，无所谓事业无所谓生育无所谓冒险勇进麻木不仁较颛龇扇涠其不若在，然则快乐云者不是欲性的是精神的包含靡垓一二语不足以释其义，吾强为括之曰天机活泼神彩飞扬使不生之生，而现於有生之生使无相之相，而现於有相之相驱除太息病鼓吹入世精神其强有力焉。
    言至此吾忽觉怦然心动肃，然身战而为吾四万万同胞惧也，何以故吾四万万同胞无老无少无壮无幼无男无女无贵无贱，是胎生至於涅盘无一人得未曾有欢喜相不陷於悲观的，即陷于厌世的沉沉长睡如豕恋笠於是他族异种遂挟之为玩弄物，以增长其快乐而自号先觉之士更从而唾骂之恐吓之，使其於邑之气愈阻愈塞伥伥何之茫所端绪，呜呼，惨矣，夫一切众生苦即是我苦苦一切众生甯使，若我今愿改弦易辙使吾同胞舍弃烦恼，以搏狮搏兔之能力求快乐，以践人生穷竟目的庶乎，发扬之气遍国土而阳九之运乃转机矣。
    虽然聚东西哲儒纵谈快乐派学说者，奚啻计百万言不失之太过，即失之不及求其趣味盎然规，则井如者莫如斯宾塞氏快乐派伦理学说，然则斯氏之所谓以伦理发阐快乐意义者厥，以道德规律及进化公理为中心点，而统系之以万有科学故译言为‘绝对的伦理’是称西今学界析疑巨子而豫为世界建设一‘爱的’理想社会爰为述录，以供献吾同胞之前。
    ○快乐与进化并行之真理
    斯氏学说以社会全体之最大快乐为人生，究竟目的无异於边氏唯独据，快乐与进化两说相系并行而以科学的公式演伦理实例，使边氏思虑（尽为人的义务）忠直（毋毁伤他人之幸福）慈悲（心乎增进化人之幸福）三解竟得受持而不为后世诟病矣。
    斯氏尝曰，世间万有现象不过一‘普遍法的形质’而一支一体别有原则，以贯通其中所谓原则者无他是，现世界由同质进於异质疑惑进於解析，否定进於肯定单纯进於复杂所经过之一程耳，今日眼帘所接一花一草一事一物必经过原始时代幼稚之状态而来，例如人类栖息之地球初不过一同质混沌之大物块，今且分为山河海陆有气候之差别地层之变化，岩石矿脉之生长渐至发育胎卵湿化无量因缘不可思议罗列，古今科学大家不能剖明其万一仅得各相惊骇，其一般复杂现象而已，虽然动植物界之差人类文野之别总之增一分复杂，即增一分进化愈进化而去单纯之境愈远，惟其研究之法各分界线植物不可以例动物，动物不可以便人类追其结果，则多含一分快乐性者而其进化愈速一步於是有所谓‘行为科学的法则’乃出现。
    欲研究伦理的究竟问题不可不以‘普遍的行为’作研究范围，夫普遍的行为是最次序的也，例如上至人类下至微虫无可越阶级而紊行音ㄋ昭怯涡兴涯（水栖滴虫类）似无规律，然以显微镜窥之见其细须舒卷能捕微虫之，微虫以自卫生活针毛双足蠢然不识春秋，然而营巢哺食育雏温卵兢兢焉，能保存其种类於生物界，文明人种递增一分子野蛮人种遂减一分子，故行为之进化与种族之保存相结而不可解历劫层岩始达极顶虽轻气球之速力必自下而渐上越俎而谋未有不邻於危险者，今请以各种科学之方面而为一比例的公式。
    （一）观察於物理学的夫四肢百骸与夫发音机关，凡百运动属诸高等生物者必有一层定着（Ｃｏｈｅｒｅｎｔ）如轮旋转如花华实如动物昼行夜息，皆属於普遍的行为中最所显著者也，然则人类行为中所称定着一点莫过乎道德夫富有道德之人其所思也，定其所处也，安其所遇也，致密其所行也，确信能溶解内心外界二方面原义务持平衡，故其行为虽较否道德之人为复杂而其快乐必较否道德之人为充满，例如否道德之人必多太过不及之妄行，而罹非分之累赘有道德之人，则应分动作我身如我心我身无挂碍，众生如我身众生无挂碍水乳交融，是谓进化圆满之时期而理想社会即可以见之实行矣。
    （二）观察於生物学的生物学的定着，即以减杀生活力为最大障础增长生活力为最要机能，故生物学理中，即含有一种无形道德性行动是非无不持之为唯一标准，例如精力丰富觉有一种劳动之快乐财产丰富觉有一种布施之快乐，而道德丰富则行为中有形无形之快乐，如水汇海源源而至矣，故生物学的定着上曰，好生其次厚生善行之士可以例矣。
    （三）由心理学的方面而研究道德的行为，则先解释直接与间接之感情为主，斯氏尝曰欲分析人类意识以观适应作用如何，则先考究人心作用如何夫人心作用（一）形体机於感情（二）动机所基原於观念，惟原始时期人类感情全在直接的至智识日进，则去直接性愈远而纯变为间接的例如声闻，凡夫每易迷於眼前苦乐之境而智识之士，则离肉欲而为想念，故用思虑愈甚则计较未来愈密而自然成为复杂且间接的。
    （四）以社会的方面而观察行为之良否是最完全点也，据社会学家言以真善美三字为最大要素，惟进化之初，但计及於保全个人幸福而未及保全社会全体幸福不知保全社会，则重於保全个人而社会竞争又在随进化势力，以起于无形愈进化之世社会之竞争愈烈，有人类必有对待之名称是有对待之义意，则有爱汝者必有憎汝者，此竞争仅起於感情是社会复杂时期，则此方有军事组织他方，乃有实业制度於是竞争复起於现象，然则社会主义者愈竞争而愈圆合，惟所必需者为‘义务的助力’故个人以能维持生活为多量利益快乐而人人能维持社会生活，则其利益快乐更什百倍蓰焉，为人者真能为我故以社会学的方面而观察人类行为，则以仁慈与正义为结果。
    上论皆斯氏置伦理基础于科学范围内之概略也，夫斯氏绝对的伦理学说使快乐与进化维系之义，如形影相随为人类鼓铸相资相补之性质，使不悖于社会的生活例如慈母之爱稚子，稚子之恋慈母美术诗画音乐家所执皆为直接自家快乐事业，然能以直接生间接使他人受其感触者增进快乐，故进化圆满时期凡属社会生活事事物物皆得‘双方快乐’之趣味吾愿摆脱挂碍之分子，矛盾之分子不调和之分子而与同胞翘首待之。
    ◎历史
    ○十九世纪时欧西之泰东思想
    ☆无朕
    世界文明之源泉滥觞于第一高原帕米尔书，而成二分泻东西其西向者自巴比伦奔う于犹太之野流，埃及经小亚细亚注希腊入罗马，递罗马亡乃滔滔然弥漫于欧罗巴全土泛滥，而濡美利坚其东向者，北下以溅我支那洗高句骊余沫尚喷薄于极东之蜻蜓国猗欤盛矣，所憾者航海之术犹在襁褓刳木剡木之智，未足胜猖狂之天行而东西文明乃各育于自然为离索之发达，四回物类之状态结为顽影徘徊跳跃厄其天才呜呼。勒摩丁之哲言宁欺我哉。
    今试披坤舆之图纵览亚欧考核其文明之趣向欤则亚州大陆中逶迤于南北者，阿而泰天山之纵脉也，负云戴雪与印度北疆成直角者喜马拉牙山之东西横脉也，其他则极目万里惟见烟云平原无无上匝天末，殆无天然屏障排列其间故育成发达之文明，其趣向非分而为统一者为求心者故为专制者故为天才者故为演绎者，从而为自然者为具象者为标彰者，从而为感情者为诗歌者为神韵者，从而为神秘者为心灵者为无形者，从而为静止者为回顾者为保守者，从而为尊亲者为国家者。西欧大陆则不然毗利尼亚尔宾爱勃垠诸山脉参差代雄画地为。故育成发达之文明其特色非统一而为分离者为分析者为远心者，故为自主者故为个人者故为归纳者，为论理者为系统者从而为智识者从而为器械者为数学者从而为人为者从而为怀疑者为有形者从而为散文者为世俗者为进步者，东西两大陆之文明差异如是，而其根本则实为哲学。若宗教若科学若政治若美术各就境遇异其趋向，由萌以壮面目迥殊，盖自故乡帕米尔高原分袂以来海角天涯可望而不可即相忘者，殆五千有余载矣。
    一四九七年白哥德格麦周航好望角，发见航行印度之捷径，而东西两地得相见期竞拭碧瞳引领东注递，十六世纪马各波罗之游记，译以意大利文风行全欧，而欧人始知东方有庞然一大帝国，与珠宝灿烂之蓬来岛。好奇求富等种种感念起伏于脑里，生冒险心奋然挂帆凌重涛破巨浪远向天末之东方，而印度而支那而日本遂始触欧人之眼帘矣。然彼欧人心中目中无非枭欲其东行也，惟为充肉体之欲望计，故全力所注恒在形而下之物质厥后机械日利交通弥繁关于泰东之智识日益加广，其视线始渐集于形而上之精神。十九一世纪第一载，印度波罗门古经典‘乌怕尼悉得’始现于欧土，降者法人胚棱火教经典‘燃德惠须陀’之发见者也。其书以波斯皇子达剌修哥之波斯译为蓝本，而重译以腊丁文，虽造句措辞不无佶屈，而其根本观念则殊能资覃思家之咀嚼，近世欧洲思想界中忽发异光闪闪以起一时视听为之慑动群相惊为得未曾有之哲学焉。
    一八一九年有异书出现于德意志，名曰‘意志及写象之世界论’箸者谁勖贲赫埃其人也，氏自谓德康德之正宗，且以印度哲学之新使徒自任，盖其见地实以韦陀教之人世观为骨子而润色以康德之世相观者也，叙有曰：
    唯知康德之哲学者始豫知余将何言，且唯斟神人柏拉图之学流者，始能聆吾人之言解吾人之言焉。
    又於‘怕雷尔格’第一局，假豫言者之口吻曰：
    当耶教初期异宗哲学不可缕指其中犹太之有神论为耶教教理尤得一般人民之信仰，而学者之箸述复发扬其幽光印度之凡神论早晚其亦为众庶所信仰乎。
    又於第二局述其信仰之意曰：
    呜呼吾人因是一涤胸中犹太之迷信世界，虽大宁有如斯高尚幽玄之创作者。
    乎此足以慰吾人于生时者也又岂不能慰吾人于死后哉。
    其言若此足证印度哲学入人之深大为勖氏所尊信故履其室辄见供黄金佛前置‘乌怕尼悉得’日一讽诵。以代祈祷。而书几间则有康德半身像焉足以窥其意矣盖曰时。（时间）曰方（空间）皆不遵吾主观之写象，故续于时充于方之万有何莫非写象乎，如是则吾人可知觉之世界亦一现象之世界耳，此由康德世相观而来之观念也，万有既为主观之写象世界亦一现象之世界，则吾更不能越此而再能知觉矣，然吾自知我所以活动之我，此活动即意志也，康德字之曰本质而不复予以说明至勖氏，乃得其解曰万有本质既为意志是，即无厌之欲望也万有皆驱於此活动，其我之意志各相长而不相让害恶，乃由是生万有本体即皆意志，则此世界一害恶之世界也故为人生究竟之目的者在减，却其意志设执现于时焉方之上之迷妄Ｍａｙａ为真实乎，则即有限于时定于方之各个之我以有此个我故，而个我之意志竞相长矣苟能减，却个我之意志而复归於宇宙本体无限无穷圆满普照之意志则吾人，遂得大幸福平静无为焉天地一焉，此由印度哲学灭寂涅盘而来之思想也，味其哲学之神髓终不外‘乌怕尼悉得’之。‘汝即我也’Ｔａ  ａｕａｍ  ａｓｉ之一言耳然泰东哲学厌世为多当世欧人宁能咀嚼勖氏所言。竟莫有顾之者递重印时，其叙有曰真理非卖汝有强人遵守者耶矫激如是亦可悲矣，孰知勖氏将老盛名始扬执贽踵门愿为弟子者，不遑枚举不十年而氏遂殁於盛名鼎鼎之中矣，迩来其世界观偕摆伦赫难之雄篇，殆有风靡一时之概十九世纪之哲学，若文学无不受厌世之微光者，实泰东思想正挟欧风美雨滔滔然喧う于欧洲大陆之候也。
    所惜者勖氏哲学尚未能见神秘之灵光，迨其晚年始取‘美思末利诚’潜心探索，未成而殁不然，则标神秘哲学之旌，鼓泰东思想之焰，其造诣正未可量耳，然十九世纪末叶物质及怀疑之思想，既达极巅人倦思归不得不日倾于神秘山雨欲来风满楼唯神论勃兴之机熟知，而时适印度之交通弥繁亚学之研钻弥盛一八二三年，有会立焉，曰亚细亚学会，亚学者考勃克执牛耳越四载，归于官越七载定英王必为赞成员之制，各国诸侯王，若桴鼓应骈足而至，设支会于亚细亚诸邦，研其文物，复有修籁氏，著‘东方圣书集’若儒若佛若波罗门若火教若通教网罗无遗，蔚为巨帙有爱挪德氏，以典雅之笔幽玄之想发为诗歌曰‘亚细亚之光’有雪奈图氏，箸‘密部佛教论’低眉说法天花竞飞如是以日以月以年，泰东思想渐印欧人之脑，至一八七五年而纽约遂有灵智协会之设矣，今其支会印度百七十，美洲九十欧洲七十其目的皆欲播泰之文物注神秘之智识以击唯物论者也，故与唯神论者相提携大变欧西宗教界之面目，观一八八九年巴黎之接神学会足知泰东思想，及於欧西文明之势力为何如矣，法国实写派小说家之巨擘淑勒有言曰：
    而今倾向实日归於神秘在破坏时期有是信仰诚可惊之现象也，奚为起此不虑之反顾运动乎，则以科学者流难践旧约故科学者果能践其夙约乎，失望之众庶欲不归于宗教不可得矣。
    罗退拿氏亦曰：
    夫西欧趋向主物质之进取泰东反是求精神之光明，故此丰于财彼覃于思精神之理想，实能冷物质进取之摩擦热而防遏其燃烧者也。
    然此现象竟随旅人之归路以跋扈于欧西，然此现象乃于怀疑及实验哲学之母国法兰西为尤盛新教运动之创始者燕独阿傀有言曰‘非宗教思想之趋向在一八八○年（法国共和政府取代耶教以科学之政略时）已达其极新教派者实因此趋向之反动而起者也。’盖宗教之乱既使欧人日倾于神智而泰东思想乃乘源以弥漫于大陆矣，现象若何曰尚素食行火葬及研究‘美思末利诚’。
    夫欧人者，肉食之人民，非是不足维持其健康者也，而今也乃有学佛家一切菩萨不得食一切众生肉之持戒者，其禁肉食之言曰：
    素食者不煽情欲故有精练思虑，日进于平和清净之宜。
    素食主义者能令丰饶之斯民，不陷于邪行，且杜蔑视无辜物命之危机，凡事教之正直仁慈恿之廉节贞白，进人间于安宁，而高尚其风化者也。
    一切肉类不含植物内部贵重而难得之成分，徒茑ǘ欠淀粉及糖，故非上食夫耶苏教国者，皆谓世界末日，死者复苏出荒凉之古坟受永劫之裁判迷信所圈土葬为尚，然一八九○年顷佛教火葬之制渐行于欧西而天主教国之法兰西意大利，提创尤盛巴黎市会赋荼毗费于民有日益奖励之之热不亦奇哉。
    夫动物磁力（催眠术）者科学家所力斥为妄想者也，然递印度之密教思想盛行于灵智协会间，而究研者日增秘密，亦日阐生理学大家委身斯术者，亦日多今其原理虽或存疑而事实，则已见信于大众或有以之为医疗之术者，或有以之立神秘哲学之基者，呜呼，泰东思想之势力及于欧西哲学界宗教界者，乃若是其伟也。吾人试更放眼睨其美术界而取精致微密之画体，与纵横挥洒之画体以相比较欤，则彼为形似此为神韵彼为写实为数学为分析为个体而此为理想为诗歌为具象为标彰，盖泰东美术常逸审美学者之规矩以外而为欧人脑质所不能容者也，一八六七年法国巴黎博览会中，泰东美术品，始惹人目游布奈耳诸氏复尽心致力以绍介于诸邦泰东思想之光辉忽灿烂于欧土，此索精神于形骸以外之燕布烈虚尼生Ｉｍｐｒｅｓｓｉｏｕｎｉｓｍｅ派之所由起欤。
    盖境遇虽能造人而人复有同化之脑力十九世纪者，东西两文明之抵触时代也，物质之文明由欧而入亚灵性之文明自亚而之欧，两大潮流相击相触发为雄声奇彩以震眩此世界，欧人易变之脑质，乃不得不改易其排列法焉，而亚洲则日本以外或醉或亡风潮虽厉罔有所感，岂同化之脑力弱而境遇之力强乎，虽然十九纪往矣，不必言矣。此二十世纪其将融合浑化而生一光被全球之大新文明欤，其将为欧西文明所吸收而泰东文明遂泯以殁欤，其将为欧西文明所排斥而泰东文明遂槁以死欤，不知也不观印度之文明乎，发达之步趋久经息足已有吸收于英人所输入之欧洲文明中之倾向矣，不观亚刺比亚之文明乎，蓦哈默德之天地自归于土耳其野蛮之手以来既已摧残零落无可观者矣，今与欧西文明相对峙者唯支那文明耳，其运命其终极不能言不敢言也，记忆之，记忆之吾前言印度之文明其及于欧洲之思想界者光辉如是，其灿烂势力如是其伟大而舍卫灵鹫之景色乃如是其荒凉也，呜呼，吾复何言焉，何吾复何言焉。
    高塔摩霄三百级
    俯看舍卫四迁城
    霸图佛迹俱零落
    指点山河落日明
    ◎传记
    ○中国爱国者郑成功传（续第八期）
    ☆匪石
    ▲第八节
    
    郑氏兵力扩张时期
    明岁永历正位九年矣，出孙西粤遥与闽南海相望一介孤臣，伏处思明一洼地岁朔遥望南云一角冠大明之冠衣，大明之衣仅向阙九拜祝大明万岁，其声呜呜堂下歌泣潦倒不复成礼时，或书诏间至附讯南中君臣起居状孤亡咨，嗟相对十回不得一笑颜小子述史至此，亦复心悸无可聊赖亡国之惨其如是矣，忽忽二月，宦者刘玉自行在至于安隆煌煌永历帝之诏书出陈于孤臣之前上述报功，辞下咨复仇事成功问行在事如何玉言天帝圣明，而骄将孙可座李定国可怖成功拂衣而叹曰，今宗国若此诸将犹骄慢争兵恢复何望仰天一恸身倾于座，于是以有明三百年豢养之朝官数千人所不可当‘复仇’之重担昂，然以两肩承之而行。
    鸿雁北飞战马南嘶二使去已远壮，夫何日归成功既复父弟书，知清廷饵诱已穷，一浪三折，且汹汹有轰天倒海之势，我无备将奈何，于是使林察为征南勤王总督增炮台添水师又使苏茂王秀等五镇，率战舰五十只，自海道达于广西行在，与李定国会师迎清兵，是年十月刘国轩降未几漳州总兵张世耀降，刘国轩者成功子，若孙柄兵时代之一大将其人物其功名其际遇，吾例之以蜀汉之姜维至是遣将分道徇郡，漳属诸邑皆来附，攻仙游破之。
    遂决北上议乃使张名振为元帅，陈辉副之，以二十四镇入兵长江，以户官洪旭为水师右军，又使王秀奇领二十镇为北上师团长，使黄廷万礼领二十镇为南下师团长，已而甘军遭风入于温台降台州总兵马心，洪军别收岑江附近地，黄军陷普甯焉，星火焰焰初试原野而汪洋洪水又自北直流南下，则以谍侦清军将大举来攻于是诸军皆回师。
    瞥焉北顾清廷最后之招抚，策泡浮于池电驰于空部议成功，骄兵无状反复不定恨未能即诛之泄，其羞怒之毒以及其父，于是赫赫乎新授爵之同安侯郑芝龙乃幽身于高墙之里不足，又幽其叔父澄济伯芝豹于甯古塔爰整士马缮城池，遂以世子济度为定远大将军，而令多罗贝勒巴尔楚浑等，率满汉兵入闽，是年十二月至于泉州，而成功已敛兵厦门下令坚守各岛毋与清陆军相持漳州惠安同安之城壁巍巍矗天坠之推之，勿以资敌安平芝龙，故居连墙数里洞房复壁繁丽甲于八闽轰然一炬荡为死灰飞去。
    未几，清军败苏茂黄梧于揭阳亡二镇焉，十年四月，贝勒聚各澳之船，以韩尚亮为先锋，会师南下成功侦知之，乃使林察七镇等以大船十四艘注于围头，使陈魁等四镇以大船十二艘泊于辽罗，使万礼黄安等五镇以船十快哨十巡，游高崎浔尾及圭屿沿海一带地，使陈霸防南澳，使张进备铜山，使翁天佑王秀奇严巡厦门，部署既定适清先锋至于圉头，王明等突入击沈清船数只，未几贝勒率诸舟大至，忽狂风起于海上平面波涛壁立上搏无际历二日乃止，北来军士但习陆战遭风尽解，或苦卧或尽呕海面漂船如残星浮沈上下，尽附着金厦两岛咸被俘获贝勒率残舟以遁，至是知成功敛兵一举殆将以水军胜。
    而其时尚有一小小顿跌为郑军前途之累者，则以揭阳之败，成功以律苏茂罚黄梧梧不服，与苏茂弟苏明，以海澄降于清，郑军救之不及海澄陷时贝勒巴尔楚浑闽浙总督李率泰方驻兵漳州成功，乃遣师乘虚越攻省城，七月至闽安，取之，成功乃亲率军至，途中闻舟山师为清军所袭，悲愤交集急围福州，贝勒使别将阿格商救之，而以重师袭铜山，铜山者郑军之重镇也，成功闻急遂自福州回救，阿格商尾成功军，甘辉杀之于途於是贝勒亦还师。
    ▲第九节
    金陵之役
    可爱哉祖国掷笔西望自浙江以北长淮以南大江横亘，若练烟波淼渺隐隐现一巨镇，其地山水人物商贾物产实甲中国，则古帝王之都金陵是也，自今上溯四十年前洪秀全氏起自广西提其民族主义下湖湘抵江口设都会于兹者垂二十年，则曰是地也，常为吾国人守之，今人度壮年以下皆不及见见者，亦不复记忆风潮既过淡，然忘之矣，而恶知前三百年此地尝有赫赫一大战为吾祖国存亡绝大之关系者郑氏金陵之役，何湮没不闻于今人也，我请述其历史。
    白发频催客中原正苦兵匣中惟一剑时作不平，鸣飒飒乎，英雄盖世之郑成功单身举义将十年仅盘旋海南一孤岛，清兵又时时来犯中兴大业幻如梦，忽如电计成事尚不知更在何日永历十一年四月，成功大会诸将，议中兴事，于是二大问题以起。
    一主进取党此党大旨谓吾坐困漳泉之间，未足以号召天下豪杰，蚁穴相斗又非吾民之福，徒召清兵耳，不如大遣将士，直犯瓜州便取南京，闽粤浙楚势必响应，然后中兴之业可成也，此党以潘庚钟为之魁冯澄世陈永华等附入之。
    一主反对党此党大旨谓江浙地广，非徵士数十万，不足以纵横如志，今率大军进攻，贝勒等尚以漳州，设轻兵袭我金厦，我根本动摇，奚以自安不如徐窥衅隙以退为进，然后联兵两粤徐图中原，天下不足平也，此党以甘辉为之魁。
    而成功则以报国热血已滴滴垂满唾壶居平苦抑郁不得志，且以凡人非具有冒险之性质者必不足以成大事遂决进取议是月，使杨廷才刘九皋，自龙门间道赍表白事于行在，而别使水师后镇施举，往浙江松门招渔舟为乡导，七月，自率舟师北上十日至兴化，十三日至狼崎八月十三日，使黄廷等自海门上陆，降黄岩守将王戎九月，天台诸邑悉降，而永春县林永亦起义相应，闻闽安陷敌乃还是役也，实为金陵第一次导师。
    耿耿孤标之精云自闽迄逦入粤上感永历帝帝曰，俞哉，惟成功身执大义僻在海隅岁贡问不绝，今将率大军进图中原，其不可无封，乃封成功为延平王帝又曰，俞哉，惟成功诸臣，竭诚帝家佐劳良弼，今兹进征，当益劳苦，其不可无封，乃封
    祥符伯―王秀奇
      建威伯―马信
    
    崇明伯―  甘辉
    永安伯―黄廷
      建安伯―万礼
      忠靖伯―陈辉
    忠振伯―洪旭
    
    少傅―郑泰
    鼓呜矣，军行矣，扬扬进行之歌若与兵步声相凑答父母兄弟妻子友戚皆手‘祈战死’旗走相送告曰毋辱国！！毋辱国！！答曰誓战死！！誓战死！！皆叠十指数国民军海波荡荡前军结队而过曰，中提督甘辉从将八铁人五千兵一万大船二十，快哨十右军至曰右提督马信从将八兵二万战船三十，船十快哨十后军至曰后提督万礼从将兵士船只如右提督数，已而中军至肃肃黄纛之下延平王郑成功实居中央，从将三十二兵四万舶船一百二十军行，既过海天一碧千里犹隐隐闻‘战死’‘战死’字是岁，成功驻师磐石卫。
    大江一角自镇江至瓜州水面才十里粗堤，如鲠乱石如绣上有栅栅有穴射者伏如蛰，忽对岸候马疾骑而过谍报郑军以十二年六月十六日蔽江而下海舟二千数百如鳅如蚁，如野马如游龙列布江面历乱不可辨清白，速施炮郑曰速进军毁堤断栅一跃登岸陷瓜州迫镇江而清将管效忠以万五千人，至清以骑郑以舟岸上下贯穿如梭如织一日二日三日少焉，舟中人露身腾跃旗别红青白黑黄色此则仰彼，则仆东或进西或却忽郑军背后黑烟冉冉而起铁人如风行如山立白旗开处火龙数十奔清军，清军下其溃如乱流但余白骨黄沙杳无骑迹。
    清风徐过岘石山俨列几榻成功乃率文武官列级而登，以吉服祭太祖，以缟服祭先帝大呼高皇吁我高皇吁我赖先帝灵臣长征矣，呜咽啜泣雨屑屑如泪成功抚景怅然乃系以诗诗曰：
    黄叶古祠里秋风寒殿开沈沈柏老瞑瞑鸟飞回碑帖空埋地，社阶尽杂苔，此地到人少尘世转堪哀。
    而是时二党进兵大问题又起于主将之座，前进取党议疾取金陵反对党议坐镇瓜州，而成功方奉‘冒险’字为军行之目的，仍决进取议七月进攻金陵，用久困之计，而清援军皆以次来会，又遣谍饵成功，愿假三十日来献城，梁化凤者，敌中骁将也，窥郑军狮子山一营独虚攻胜之，明日复战，郑军左右不相救败再战遂大败，亡甘辉等以下十四人，成功仓卒以舟遁嗟嗟，出师未捷泪承英雄之襟秋风正寒怨入胡儿之笛，而成功卒投袂止泣，亟亟厉将士，简车马誓不能复仇报国不止。
    
    （未完）
    ◎科学
    ○水力说
    ☆知白
    山高泽下位置显殊，而或峙或流流必有速度，速度附于物体，物体即有力，故力之宣泄实沿两大而俱存第生民以来自然之利须以次发见，故水力之利回溯昔时其应用觉不甚广者而电气应用之进步，遂于水力上别开一新路发见次第之序，夫固相辅而行者乎，然而电力也、重力也、蒸汽力也、水力也。别类分门各自有其本然之特色，而就水力言之，其特色所在如煤炭等物一经燃烧其力，即熄而水则源源而来可以永久利用无尽藏焉，又如蒸汽机气动机等之能力其大小不因位置而殊，水则不然，水车所在之位置一异，则其所能作之功用即殊高下之势实使在哉。水所能作之功用何以因位置而殊，则以位置之高下有关于蕴能力之大小故也，凡在高处之物体皆有能力为力学上之定理水亦然，故立方英尺之水，在Ｈ英尺高其所有之蕴能力为
    Ｅ＝６２。４×Ｑ×Ｈ
    上式Ｅ为蕴能力，六二。四为水每立方英尺之重。
    能力分二种蕴能力之外，又有动能力，照力学定理，Ｗ磅重之物体，其速度每秒为Ｖ，则其所有之动能力
    Ｅｖ＝■＝
    又照力学定理，静止之物体受力作用生加速度∝而运动，如所行之距离为Ｓ，最后之速度为Ｖ，则
    Ｓ＝
    而水自由（自由者毫无外碍之谓也）落下时，其加速度为ｇ，故命所落下之高为Ｈｖ，则上式可改写为
    Ｈｖ＝
    即Ｑ立方英尺之水，其所有之动能力
    Ｅｖ＝
    
    ■
    
    
    
    
    
    
    
    
    
    
    ＝６２。４×Ｑ×Ｈｖ
    观上式则动能力与水在Ｈｖ高时所有之蕴能力相等可知详言之，即水在Ｈｖ高时有蕴能力，而落下时则因运动之故变为动能力，其量仍毫无加减于蕴能力也，今试任意于一地平面上设一标准线，水离此线之高为ｈｅ英尺其速度每抄为Ｖ，照上所说，其总能力
    Ｅ＝Ｗｈｅ＋Ｗ
    ■
    
    
    ＝Ｗｈｅ＋Ｗｈｖ＝Ｗ（ｈｅ＋ｈｖ）
    试命ｈｅ与ｈｖ之和为Ｈ，则
    Ｅ＝ＷＨ
    ｈｅ名高度，ｈｖ名动高度，动高度者，虚拟之高度，由速度所生者也，Ｈ名总高度，而观上式，则水之总高度为以水重除水所有之总能力可知。
    上所说二高度外又有一高度，名压高度，压高度者压力相当之高度是也，水在ｈｅ尺高故有ｈｅ尺之高度焉，有速度Ｖ故有动高度ｈｖ焉，上面受有压力，故二者之外又有压高度焉，而此时总高度，实为三者之和
    Ｈ＝ｈｅ＋ｈｖ＋ｈｐ
    上式之ｈｐ即压高度，而生压高度之压力，为水重时试命为Ｐ则
    Ｐ＝Ｓ×ｈｐ＝６２。４×ｈｐ
    ∴ｈｐ＝
    ■
    故压于每平方尺上之压力为Ｐ，则其所有之高度为ｈｐ可知，然而水重之大小，与水垂直之深浅相正比例，故此高度又名为水压所生之高度，即压于上面之水，其垂直之深所生之高度是也。
    然而水流可分为二类，一恒流，一急流，恒流者，如江河之水源远流长，其量无所加减，有定常者也，急流者为沟浍之水倏而迅驶旋，即涸息无定常者也，水力学所研究者为恒流，而急流颇不能应用，故今亦不加述。
    照上所说
    Ｈ＝ｈｅ＋ｈｖ＋ｈｐ
    定此Ｈ为恒流某点之总高度，则此数为不变，即ｈｅ  ｈｖ  ｈｐ三者之数虽变，而其和之数常相等是也，此理甚易明照能力不灭之定理，则能力虽可变此种为他种，而其量要无所增减，故命恒流上一点之总高度为Ｈ，则
    Ｅ＝Ｗ（ｈｅ＋ｈｖ＋ｈｐ）＝Ｗ×Ｈ
    又试命他点上之总高度为Ｈ，则
    Ｅ＝Ｗ（ｈ／ｅ＋ｈ／ｖ＋ｈ／ｐ）＝Ｗ×Ｈ
    Ｅ为能力，其量既无所增减，必恒相等，因之
    Ｗ×Ｈ＝Ｗ×Ｈ
    观上式，则Ｈ不能不等于Ｈ可知，即
    ｈｅ＋ｈｖ＋ｈｐ＝ｈ’ｅ＋ｈ’ｖ＋ｈ’ｐ
    而动高度
    ｈｖ＝
    又压高度
    ｎｅ＝
    故水某点之位置，其离标准线之高为ｈ时，则
    Ｈ＝ｈ＋■
    
    
    
    ＋
    ■
    
    ＝常数
    上式名动流水学方程式
    然而水力作功用时，其能力必不能无所损失，故此时之水能力，有致用者，有损失者即见诸功用，为致用之能力，不见诸功用，为损失之能力是也，今命Ｅ为总能力Ｅｕ为致用之能力Ｅｅ为损失之能力，则
    Ｅ＝Ｅｕ＋Ｅｅ＝Ｈ×Ｑ×Ｓ＝Ｗ×Ｈ
    ∴Ｈ＝
    ■
    
    ＋■
    定
    ■
    
      ＝ｈｕ
    
    
    ■
    
    
      ＝ｈｅ
    ∴
    Ｈ＝ｈｕ＋ｈｅ
    即Ｈ尺之总高度，其致用者为ｈｕ尺之高度，其损失则为ｈｅ尺也，而此高度之损失，原因有三，一流水与边之摩阻，二使用后之水，其位置尚足以有高度，三使用后之水尚有速度，而此外如使用后之水，其上而尚有水柱之压力时，亦足以失高度，故所失之高度以式表之。
    ｈｅ＝ｈｆ＋ｈｇ＋
    
    
    ＋
    
    
    ＝常数
    上式ｈｆ为摩阻所失之高度，ｈｇ为使用后水所余之高度，Ｖ’为使用后水所余之速度，Ｐ’为使用后水所余之压力故。
    Ｈ＝ｈｕ＋ｈｆ＋ｈｇ＋■
    上式为水力发动机原理上最紧要之方程式。
    总高度乘水重，为水之总能力，可凭上说而知，今试命恒流每抄所流出之量为Ｑ立方英尺，总高度为Ｈ，以马力计算，则＝＝
    
    
    
    
    
    ＝马力
    上所得之马力，为理论上之马力，实用时必不能达此数，约为此数百分之八十以下，余则概归于损失，今试命水车之能率为百分之七十三，则下式为应用时所屡用之式。
    Ｈ。  Ｐ。＝
      ■
    水路之摩阻，可以损能力，而水路又分二类，一包合水流之水路，如管是也。二上面开之水路，如河川沟渠是也，包合者名闭水路，上面开者名开水路。
    水在水路内流时，高度必失去几分，其原因可举之如下，一水路与水接触面性质之关系，二水路长短之关系，三水路与水接触面部分多少及形状之关系，四接触面上水流速度之关系，五水流方向及速度齐整与参差之关系，故
    ｈｅ＝Ｋ
    ■
    
    
    
    
    
    
      ×■
    上式之Ｋ，即由性质关系所生之系数是也，Ｖｍ
    为平均速度，平均速度者，水流过某断面时，其近接触面处之速度小，近中央处之速度大，今将此断面上各点之速度平均之，即为平均速度。
    水流过等径之铁管时，其高度之损失，可本上式而知，而此时性质关系所生之系数。
    Ｋ＝０。００５（１＋
    
    
    
    ）
    上式之Ｄ为管之口径，故管长为Ｌ时，则所失之高度
    ｈｅ＝Ｋ（
    
    
    
    
    ）
    而马力之损失
    （Ｈ。  Ｐ。）
      ＝
    又一秒间之流量
    Ｑ＝（
    
    
    
    
    ）
    Ｄ为尺ｄ为寸，故分母变成五七六，而由上式得所失之马力
    （Ｈ。
    Ｐ。）
    ＝０。０００００７４３６ＳＫＬｄＶ
    ＝０。０００４６４ＫＬｄＶ
    ●第九期・大势
    ◎世界一般大势
    ○近世工商业之现象（续第八期）
    ☆铁拳
    其一英吉利
    英之为大工商业国也，尽人而知之。其原因不一，海岸线延长，航海术发达其一也，地理的位置为交通之中心点，其二也，煤铁丰富春三也，有暖流而气候顺适其四也，殖民地遍五大洲，其五也，而其根本的原因，则盎格鲁逊民族着实刚毅，视职业为神圣，以此之故，故能于前世纪挟其羁气郁勃之势为一空前之大帝国富强达于极点，大有压倒万邦包举天下之概以此之故，故虽俄德美诸国盛行保护政策世界之局面一变，而英人犹酣于自由贸易之迷梦步步落后陷崦嵫之悲境，然根柢坚实内力充盈外感不足以致其死命到于今而犹不失经济界之雄主，况又有张伯伦诸氏提倡保护政策不遗余力者哉，然则英国国势之前途，可以知矣，盖煤铁二者为现今文明之二大要品，而英伦三岛皆富有之，其煤之产额一个年至达于二万万顿以上价额一万万磅以上铁之产额，一千四百四十六万顿价额，三百八十九万磅，而其输出之铁，重量七百余万顿，价额五百三十七万四千磅，噫以是知其工业之繁盛，非偶然也。若夫商业则尤伟，其输出入总额至值八亿一千四百五十七尤磅，实占世界贸易全额之五分之一‘商业之南面王’之美名英人受之可无愧色矣，虽然犹有一大缺点不能无遗憾者，即自由贸易主义是也，夫昔日自由贸易之有利于英也，固不可诬，然时代既变政策有不能不变者，盍观夫张伯伦之在波米哈之演说乎，曰‘诸君诸君毋忘列邦之侵我帝国之商权，苟任其蚕食，则吾英将陷于亘古未有之大悲境矣。’又前数年，某委员调查工商业不振之故，其报告曰‘吾英之工商业之所以不振，至於今日者最近十年来列国皆盛行保护政策，而吾英独瞠乎，其后此其大原因也。’由是观之，列国既执保护政策以击英国之商业为英国计，亦惟有实行保护政策以抵制之耳，且现今英国人民之食料其由海外输入者，占三分之二，一朝有事敌舰断其输入之道或食料依赖之国直与之开战端失和好，则英民之生命其将何以活耶，是则殖民地之亲密其要矣，殖民地之亲密实英国存亡之大关键也，然以今日殖民地感情之薄弱终必有分离之患，则帝国之联结仍戛戛乎，其对是则实际的利益其是矣，对于殖民地制造品之输入，则概免其税，对於外国制造品之输入，则加重其税一以增联络之感情一以免急时之困难，张伯伦之所以尽力于此者，盖深知其大有关系于保护政策而保护政策者，今日英国转祸为福之无上机关也，故其坚执保护政策也，受欢声而不喜蒙诽谤而不惧职可辞冠可挂而政策终不可变能力所感，卒能使曩日力主自由贸易主义之首相裴福顿悟昨非大有悔意，噫吾乃知近世工商业之现象有如是也。
    其二俄罗斯
    或曰俄罗斯非工商业国也，其国之膨胀非工商之膨胀，乃农业之膨胀也，呜呼，此言也，知其昔而不知其今知其里而不知其里之里也，试观其国土之面积，有八百六十六万哩世界中除英国外尚有能及之者乎，其人口有一亿四千一百万，而百年前则不足四千万，其生产力之膨胀除美国外又有能及之者乎，且物产丰饶矿藏充枞校而民族之性质又坚实沈雄闻于天下，其前途泱泱如春潮勃勃如旭日非人人所共认而同惧者乎，德国经济学者奥蝶培曰‘俄罗斯已括欧洲之半与亚洲之大半而纳诸囊中’又德国经济学者喜马赖亦曰‘俄罗斯将次英美而起，为世界三大帝国之一。’是二人者实惊其近年工商业之长足进步隐然有踏倒拉丁冠绝偷通之势，故敢大声疾呼启世人之聋闭此固尽白色人种而畏惧之，夫岂二人已哉，方威得之为大藏大臣（始于是月辞职）也，彼固已确定方针，曰俄罗斯者俄人之俄罗斯也，俄人之一切需用俄人当自料理之自供给之不得仰求于异国，故历观其频年来所计画所设施之政策於满洲於蒙古而无有一事出此范围者也，盍观其政府乎，政府恐盛行保护关税主义之犹未足也，乃有所谓禁止关税主义，禁止关税主义者非但高下其关税率以保内国工商业之发达，苟外国产业品之输入有与内国之生产物作竞争状者直禁止之无少宽也，又盍观其政治家乎，政治家抱此主义为财政与经济上之目的也，亦自以为未足乃放大其眼光伸长其手段举全国之民而悉教之以保护政策之理与夫禁止关税主义之不得不行，噫，俄人之政略虽欲不畏其可得耶，试言其矿业石炭三年前之产额，仅一千三百七十余万吨，今则有一千六百六十余万吨矣，石油三年前仅八百八十余万吨，今则增至一千万有奇矣，块铁三年前仅二千六百二十九吨，今则一跃而达於二百八十四万九十吨矣，更言其制造业，全国各种制造会社，有三万九千余所，职工有二百余万人，一个年之产额有二十八万三千九百余万露勃，又绵花制造业，每年产额亦有四万三千零二十八万露勃，又更言其商业其输入额值五万二千三百二十八万露勃，输出额值七万二千九百六十五万发达如此，夫亦可以豪矣，虽然彼犹自视，然未餍欲望悔曩日之以武断的进路为帝国主义之方针而不克于实利上用一番工夫因之而深恐其根据之不坚固外力之易来侵而又了然於仅恃兵力万不足以握满洲全土于掌中也，于是政略又一变矣，今日之满洲问题实大半带有工商业之性质者也，检疫事务也。无四分七厘以上之税额也，不知者以为此区区者庸何伤而不知其皆是保护政策之余波也，而其潮流之及于吾国民者尽可使黑龙江水尽化而为赤色，而黄河以北之一片土将为俄人之一大市场矣，悲夫悲夫吾乃知工商业之现象有如是也。
    其三德意志
    怪哉，德意志自联邦成立以来仅仅三十年，而工商业之进步已不可思议而犹挟其雄飞世界之帝国主义孜孜乎，谋工商业之发达盖诚知工商业者实行帝国主义之中坚队也，今试先言其大原因，一关於民族之特性也，活泼进取勇敢有为任劳而不倦俭约以自处而又能专意于治生职业，此德人之特性也，此其一一关于教育之方针也，其父兄之对於子弟也，谓若使之避生存竞争之艰苦不若使之为生存竞争之准备，故其教育与工商业相络属也，此其二，虽然二者则亦相须也矣，虽民族有优性亦必有教育者以发挥之，不然勿显也，而教育者苟欲铸造国民则亦必因本族之特性而利导之，不然勿济也。英国领事博威儿曰‘德人近於司德丁市设立协会以完备青年教育为宗旨，商业家送其愿学者于外国，习其国语以求明悉商务之内情，留心考察以定时报告於协会，协会以千五百玛克与之，故凡游历各地者，每三月即得尽其技能云。’又美国某领事曰‘德国少年勤勉而谨慎，凡有商业之志愿者，游学数年商业之新法，工艺之秘技，举凡外国之新智识，莫不美备。’是则德人之特性与其实业教育之发达不亦大可畏哉，据最近调查石炭之产额，达于一万万吨以上，煤炭则四千四百余万吨，铁则一千七百余万吨，羊毛织物则值七亿五千万玛克，蓝料之输出则值三亿玛克，陶器玻璃器之输出，则值四千万玛克，而商务上输出入之总额，值五十二亿万圆，噫，发达如是是亦三十年前所梦想不到也，虽然犹有不可不注意者一事焉，夫德国工商业所以发达至於如是者固原於民族之特性与其教育之效果，而政府之保护政策实大有功劳而万不可抹杀者改良商业会议所也，整顿领事制度也，编纂新商法也，奖励实业学校也，皆政府之力也，抑自毕士马克盛行商业政策国家主义已弥漫于内而溢出于外，于是商战大起而商战之影响自必及於政治，则政府不得不采保护政策，故一千八百九十年以后德之政策，全然帝国的也。世界之上，凡有德国工商业所到者无不与以政治的保护者也，有政治的保护，于是殖民地之势力随之而强大，而殖民地之强大，则工商业亦随之而繁盛，此固互相接应者也，同胞乎同胞乎。一千八百九十七年占据我胶州湾之大事其未忘乎，盍一观其经营之状态而深长思之，则近世工商业之现象可以如烛照而无遗矣。（未完）
    ◎国际政局
    ○欧洲国际政局之推移
    ☆韦尘
    千九百二年，当德澳伊宣言三国同盟第四次继续之时，世人纷疑新条约与旧条约之性质，互有异同顾此疑问，未几即归消解。盖三国之条约，与千八百九十一年及千八百九十六年之条约，固为同一缔盟之事，而不容抱疑虑於其间也。虽然，当日列国之外交家，对三国同盟之继续，仍不得不有岐异之感，何则条约文虽同而同盟之境遇则变同盟之境遇既变即国际之关系亦随之而异，今日之欧洲岂犹是毕公时代之欧洲耶，境遇与关系递推递变而谓此继续条约始终未尝一变其性质也，彼列国机敏之外交家能不注目此约文而一一讨论之乎。
    夫同盟条约云者，其条约文固未必为最重要之事也，谁不知履行条约上之义务，而当事故纷变之际，盟约国固能履行与否，或竟蔑视此约文，皆在不可知之数是故同盟条约之所以最重要者非条约文也，盟约国之机动与意向也，而德澳伊三国之同盟讵能解脱此范围而别，所谓继续者耶。而况三国同盟之条约文既未尝由同盟国公表而全然确守其秘密主义，则是所谓信用者愈不妨断言之曰非条约文也，盟约国之机动与意向也。呜呼，德澳伊三国之意向亦既变更矣，而漫然宣言之曰，继续同盟继续同盟，然则三国之机动果何如耶，三国之意向又何如耶，此列国外交家之所以不能不动疑问也。
    欲解释此大疑问当以毕士马克所组织三国同盟之目的而比，对最近十一年间国际关系上所起之变动及其变动之顷向以为准。
    夫毕公之组织三国同盟，非单欲结合三国也，欲维持当日之现状，则以联络德澳为中心，使成一欧洲之大同盟，然毕公之真目的实在使法国孤立而已，由此点观之，毕公之政策与维也纳会议以后之梅特涅之政策颇相类似，然毕公之成功，实比梅特涅为尤大。呜呼外交上之机敏，梅特涅固不及毕公也，盖梅特涅执其顽固的主义，而行对法政策，毕公则毫不拘牵其主义，而於列国地方上之利益感情，不甚措意，惟以对法之大目的而以结联列国为政策，故遇有障害使法国孤立之事，则不恤全力而排除之。如千八百八十四年妨碍俄法同盟之成立，又缔结德俄之秘密中立条约以牵制俄澳於巴尔干半岛之提携，盖俄澳相提携，则澳国对三国同盟之热情必渐形冷淡也，千八百八十七年，毕公又劝旅英国维持地中海之现状以与伊太利相约定由是而伊太利又结纳於三国同盟之中，此时之英国於形式上实为三国同盟之居间者而毕公一面以维持地中海之现状为目的，一面欲增加对法同盟之势力，故又劝伊太利与西班牙相协商，其结果西班牙亦不能不入於三国同盟之轨道。若葡萄牙为英国之同盟国，则英国於三国同盟之关系当益益显著矣，千八百八十六年，塞尔维亚因巴尔干半岛之防御与澳国缔结军事的协约，千八百九十五年，罗马尼亚亦与澳国相协约，此二国者亦三国同盟之居间者也，呜呼，五大国与四小国之互相联合即毕公对法运动之告厥成功也。
    是故此大同盟之继续间，谓其非平和的维持，不可也。虽然，激起法国之恶感情，因而生国际上之变动者，亦不能不注意也，要之毕公之政策益益进行，则法人之愤激愈愈剧烈，法国不忘掠夺亚塞司鲁林之旧怨而又怒陷於孤立境遇於是对七十年战争之复雠心跃然而起，而其感情之最切者即在破坏毕公之同盟组织，凡法国政治家之智谋思虑无不倾向於此点，而尔来欧洲列国国际关系上之变故安见非彼等画策之结果耶。
    法国之政治家谋破坏对法同盟之方法，既旦夕不敢稍懈，而其最初之机会，则千八百九十一年是也，毕公於前年之春挂冠退隐新宰相卡普利维伯，当外交之冲纵欲竭力维持，而恒抱困难之感，且依卡伯之见毕公所缔结德俄秘密中立条约实有难言之隐情，适此时该条约之消灭时期已近乃决心不再继续，呜呼德既绝俄，则俄必亲法亦必然之势也，然而德国政府对俄法亲交之观念颇为冷淡，盖德国之政治家以为俄皇最嫌恶共和主义决不与共和国之法兰西同盟，且使法国对德国之敌忾心渐渐熔解由是德皇对法国以多方友谊的提议欲思默化其恶感情，然而德虽施此手段法兰西讵能即与之调和耶，是年六月末宣言三国同盟第二回之继续逾一月法国舰队遂访问俄国於科仑司达军港俄法同盟至是乃发表於世界。
    是时德国之政治家，尤欲自满其乐天的思想，观卡普利维伯对法舰访问科仑司达军港之质问，曰‘此事於欧洲政局，不蒙何等重大之变化，不过再造势力平均之局耳，由此势力平均，而法国可免於孤立之苦境，其对他国之恶感情，必渐渐消失，欧洲和平之局，从此可新得保障也矣。’呜呼，法国既脱孤立的苦境，其能即表满足否耶，卡伯真可谓乐天的观察而已。
    法国自亚塞司鲁林之大创及地中海海军大同盟之新创以来历二十一年间辛苦备尝无所控告一旦绝缠而奔如虎兕之出柙不知法人之感情固如何也，要之法国之政治家不以俄法同盟为目的而以俄法同盟为手段，恒思利用此同盟覆新势力之平均以发挥法兰西之国力而已。
    先是十三年前，麦克马亨为大统领时，关於旧教之教权，与澳国相一致，欲结澳法同盟，以分三国同盟之势力，然麦氏之政策，终归失败又同时澳与俄以巴尔干半岛事件，亦积不相能，法国又欲乘机结联澳国以疏德澳之关系，顾法国虽多方谋画，终未见其成功於是法国之外交不得不移向伊太利矣，伊太利自加入三国同盟以来财政之紊乱不堪言喻因之反对三国同盟之声纷起於国内适是时亲法主义之政治家新组织内阁竭力唱与法国调和之说以变更三国同盟之条约而废止军事的规约并主张解脱同盟领土保全之义务，其结果三国同盟之条约遂不免因此而更张伊太利政府当三国同盟条约变更之际向俄国政府保证非威胁法国之事，且就条约之变更通告於俄国伊太利之态度亦既如是之显著，则法国对三国同盟之政略所谓时不再来机不可失者，非伊太利耶，而果也法国之外交固已移向伊太利矣，而惜也，法国之外交虽移向伊太利终未见其成功也。
    当时伊太利内阁之一员路塞基氏，曾宣言曰‘千八百九十一年时若法国果欲与伊太利相协商其事必得成功’由此观之，伊国之内阁亦尝表好意於法国矣，若当时法国之外务省不以琐事相视实力行机敏之外交，则三国同盟何至今日尚继续耶，然而法国之外交家昧於形势暗於事理驯至坐失好机不与伊国相协商真可谓失算也矣。
    法国之政治家，以为三国同盟，伊太利已陷於困难之境，且与法国关税战争一役伊太利於财政上亦大受影响，势将破产，故其时有法人兰恩沙者，受伊太利内阁路塞基之嘱托，由维爱尼斯归巴黎，报告政府曰伊太利希望与法国改正通商条约，且在巴黎募集公债云云，而法国政府，则思伊太利适在穷迫无联之时，不知一再挫折之使，彼不得不求服於法国也，乃反答伊太利曰关於通商及财政上交涉开始之前先不可不决定政治上之关系，法国之态度，既傲慢如斯，英国乃劝告伊太利不与法国协约，於是伊法亲交之机至是遂逸逾二月变更三国同盟之条约再以调印闻，呜呼，千八百九十一年时真破坏三国同盟之大好机会也，乃法国之政治家不善措置坐失机宜，使三国同盟之条约依然继续存在也，非法国外交上失败之明证耶。
    后六年基尼内阁倒，科里斯比为内阁，於是伊法於政治上於商业上无处不互相轧轹，当时法国国民憎英之心愈激愈烈而其政治家，则轻弃其分离伊太利於三国同盟之中之政策反尽全力以破坏英伊於地中海之海军同盟，故法国之对伊政策不过小术数小威吓而已，故科里斯比亦始终不再变更，其政策千八百九十三年俄法军舰於索伦示威运动，及英伊军舰於伊太利军港斯比阿及达仑特示威运动，千八百九十五年，法国欲加妨害於伊太利及希尼斯间之通商条约於是科里斯比之排法政策更形剧烈矣。（未完）
    ●第九期・谈丛
    ◎野获一夕话
    ☆匪石
    ○顺民历史
    嘻中国民而有顺谥者，何吾遍求之乃求得其历史于二百余年以前，则自李自成破明京时始也，述之以告今日之好为顺民者。
    明崇祯十七年三月，李自成既入明北京，改元永昌元年，国号大顺，其臣刘宗敏传谕城中百姓曰，你百姓毋得惊惶，你们须用黄纸写顺民二字，粘贴门额上及门首，即不杀，于是百姓皆执香跪迎门口，粘贴顺民二字，又书永昌元年顺天皇帝万岁。
    据是，则顺民二字出现之始，实以自成国号大顺，故有顺民之称，而后人即以为降民之名词矣，证如下。
    清豫王兵下江南既得南都，忻城伯赵之龙，产率诸臣迎降，赵令百姓家设香案黄纸书大清皇帝万岁，又令大书顺民二字粘贴门左。
    江阴城将陷，降将刘良佐，百计劝降，约城中官吏士民曰，竖了顺民旗剃头数十，周行城上即退兵矣，次日四城遍立顺民旗忽中变，尽拔顺民旗而改树大明旗帜如初。
    庚子北京之变，义和团跄踉首难，八国会师来攻，已而天津破北京破，向日手搴‘扶清灭洋’旗者至是皆改服易帜，大书大英国顺民大法国顺民大美国大德国大日本国顺民字样。
    呜呼，以名责实，宜大书大清大英大法俄美日本国民，加一顺字何为哉，惟中国二千年人人皆生息暴主专制政体之下不惜过，自贬损以求得其自家之一当故以大清大英大法俄美日本民为犹未安又中益顺字以自表甘为奴妾之意，呜呼唯兹‘顺’字乃不祥若是哉，传曰去顺效逆，所以速祸也，恶知夫我黄帝所留遗一块土所养育数孙子皆以一‘顺’字亡失之乃敢转一语曰，惟去顺而后中国有国民。
    ○奇诏
    故明季年流寇兴於山陕之间，而以李自成张献忠为之魁，朝廷疲於奔命，卒乃迎清入关望风解靡以历史家观之，张李虽未尝一日降清而清廷实赖兹以收其用可不谓为清廷之功狗乎，李事不具论，张躁急好杀，其历史野史氏多能言之，间尝得其手诏，读之笑吃吃不止，又愿与读者共发一大噱也。
    张献忠别将刘进忠，败于汉中。一日忽传朝廷有敕书至进忠遍召一邑有司乡绅士民匍匐迎於郭外既迎入公所拜辞毕命，乃令一生员登坛开读进忠率有司以下跪坛下伏听，但闻其上高声读云。
    奉天承运皇帝诏曰，咱老子叫你不要往汉中，你强要往汉中去，果然折了许多兵马驴□□入你妈妈的口钦此（凡空处以文字太秽故削之）。
    读毕文武诸官皆向上叩首呼皇帝万岁谢恩而退。
    ○吴三桂复父书
    吴三桂者我中国民族之一大仇敌大叛徒也，彼自迎清师入关，沿途谕百姓皆剃发投诚，此背叛君国之迹，灼然呈露而犹哓哓责父以不忠，夫吴襄不能为明殉节陷身贼中，诚哉，其不忠矣。然不犹愈于子三桂易服迎师之所为乎，吴襄阖室陷贼贼迫令致书三桂，犹有所逼而然也，而三桂则俨然素服跪哭于清主之膝下父之帝之唯恐其不入中国，则又怡然而为之者矣，按之於律又孰重而孰轻也，且三桂意气若激昂言辞若慷慨而毅然出於迎清一举者，徒以妾陈沅故耳三桂忍于其国忍于其君忍于其父而独不忍于其妾以一女子之故而坐使有明三百年社稷一旦尽墟于清军之手。又使吾中国南部数百万生灵皆以争不剃发，故而投死於水于火于刀于饿道而邑灭而城屠而自江以南两浙闽粤无复宁岁三桂之罪尚可逭哉，昔郑芝龙身在燕北，数以书招成功，成功亦有复书矣（见本志郑成功传第七节），例于三桂此书，又果奚若，呜呼三桂吾国民而遂尔昔日之仇非夫也，已初三桂未得其妾陈沅陷贼讯，父襄以手书招之三桂欲降，其后父书有云：
    （上略）国破君亡，儿自当以死报，今我父谆谆以孝字督责，儿自又不得不遵严命。（下略）
    比又得妾沅已入贼中，则大痛愤，介明降臣洪承畴祖大受见清主，陈请兵灭敌状，清主许之，乃又以书复父曰：
    不肖男三桂泣血百拜亲父大人膝下，儿以父荫，熟闻义训，得待罪戎行，日夜励志，冀得一当以酬圣眷（丑）属边警方急，宁远巨钜为国门户，沦陷几尽儿方力图恢复（丑开关迎清师者谁人欤）以为李贼猖獗不久即当扑灭，恐往复道路两失事机致尔暂稽时日不意我国无人望风而靡，吾父督理御营，势非小弱巍巍百雉何致一二日内，便已失坠，使儿卷申赴关事已后期可悲可恨，侧闻圣主晏驾臣民戮辱不胜耻裂犹意吾父素负忠义，大势虽去犹当夺椎一击，不俱生不则刎颈阙下以殉国难（咄何如自身为大清国平西王）使儿缟素号恸，伏甲复仇（所伏者何人之甲乎）不济则以死继之（尚有王爵福分十数年何能死）岂非忠孝媲美乎，何乃隐忍偷生甘心非义，既无孝宽御义之才复愧平原骂贼之勇，夫元直荏苒为母罪人，王陵赵苞二公并著英烈，我父怿宿将，矫矫王臣反愧巾帼女子（噫骂父乃至此乎我不忍闻斯语也）父既不能为忠臣儿亦安能为孝子乎，儿与父诀请自今日父不早图虽置父鼎俎之旁，以诱三桂不顾也（忍心人哉，凡为英雄者必多情情至于父子而极矣，而忍于出此斯其忍于国忍于民抑亦意中事矣，此种忍人吾恨不手刃之）男三桂再百拜。
    ●第九期・专件
    ◎杭州教育会开办简章
    ○定名
    第一条
    本会设於浙江之杭州系由杭人及各地人在杭者公同组织之，故曰杭州教育会。
    ○总则
    第二条
    本会以联络各学堂研究教育之普及改良为目的。
    第三条
    本会范围以教育界为限，凡教育界以外事概勿置议。
    第四条
    本会所负责任如建设学校及图书馆体育讲习所编辑教科书教育杂志类皆目前急切应办之事。
    第五条
    本会建设各事，凡属会员皆有应尽之义务应享之权利。
    ○会员入会例
    第六条
    会员不限籍贯，凡合本会之趣旨者皆得入会。
    第七条
    会员年龄限十六岁以上。
    第八条
    愿为本会会员者须有本会会员二三人以上之绍介并经总干事认可始得入会。
    第九条
    本会无入会费。
    ○会员出会例
    第十条
    本会会员如有意见不合自愿出会者须将出会之理由告知总干事，由总干事告知书记除名以前已缴之捐资不得索还。
    第十一条
    本会会员如有损坏本会名誉及个人私德者经干事察出或由会员举发（惟会员须有三人始得提议）皆得於例会时提议轻则劝谕重则除名，除名后所纳损费不得索还。
    ○名誉赞成员
    第十二条
    会外人如有协力赞助为本会谋公共之利益者，应公推为本会名誉赞成员。
    ○职员
    第十三条
    本会开办伊始暂时不立会长。
    第十四条
    本会公举干事员六人分掌会计书记庶务各事。
    第十五条
    本会置总干事一人主掌本会全部事宜。
    第十六条
    干事员由众会员中选出总干事员由干事员每月轮流充当不另选。
    第十七条
    干事员每任事半年改举一次其有办事妥协允惬众心者得再举连任。
    ○经费
    第十八条
    本会经费以会员担任之会员捐款分特别通常两种特别捐无定数亦不永远持续（特别捐除创办外当存为本会基本金）通常捐分甲乙二等甲等月纳一圆以上乙等月纳大洋半圆学生无论甲乙等皆减收五成愿多捐者听。
    第十九条
    会员月捐分四季缴纳於各季首预缴。
    ○会期
    第二十条
    每月开干事会一次。
    第二十一条
    每季开大会一次干事员於夏冬二季大会公举之。
    ○附则
    第二十二条
    本会事务所暂设於杭州下城头巷。
    第二十三条
    自本章程发表后愿入会者请於半月内至事务所报名注册以便定期开会公举干事。
    ●第九期・杂录
    ◎东报随译
    ○处置支那论
    今日时局问题中变换离奇，可珍可惊者孰有甚于东三省问顾乎，观世间评论一而再再而三，类皆赘述陈言耳，日本之政治家每於目前时局问题，固莫不热心顿起，言论沸腾，然对百年之经纶罕有深思熟计者，夫不思百年大计徒决目前一二政策者，吾敢断言其必无效也。
    在当日维持支那之说颇行於世，然吾现支那观状决非可维持也，盖大厦之将倾岂一木所能支乎，以支那土地之广大国势之腐败虽竭日本全力以维持之恐终无济也，故吾於二十年前曾倡瓜分之说，载之报章大旨谓支那之风俗人情涣散不群决非能成一统国者也，而不意大受世间之攻击，然吾说果为其攻击矣，而彼妄倡维持说欲扶殖其独立者其能奏功否耶。
    夫支那既不可维持，而又妄倡同文同种以求其欢心者有何异宋襄之仁乎，然以此行之于形式政略上，而笼络之渐使其就我范围，则亦无害也，虽然昔日本维新前，长州之长井雅乐倡公武合体论，主张调和朝廷与幕府，然此公武合体论，毕竟如水火之不相合窒碍难行，盖欲扶殖幕府，则当阻遏朝权欲伸张朝权，则宜覆倒幕府事岂有两立耶，吾观今日情形亦犹是耳。
    然而欲扶殖支那独立，不可不抑制各国在支那之扩张利益势力，否则支那国土必日益凋敝吾人能润其一杯羹耶，若今日之强暴俄人以东三省为已有，而彼英法德美亦将乘势大谋扩张其利益圈，而吾日本又乌可不速占福建或别地，以经营之耶。
    今吾甚不解吾日本之政治家，眼光何如是弱耶，罔知百年经纶徒拘，拘评论于目前问题何冒昧，若是耶，然耍之东省问题宜先计支那之运命如何处置如何不此之务恐徒劳而已，是以吾敢正告我日本政治家曰对于内勿误百年之大计对于外，勿任各国捷足先得支那大陆之利益也可。
    ○美之排斥黄色人种
    移民拒绝法，始施之于支那人，至昨年五月渐达有效之期，而昨春之议会复得大统领之认可，更行继续矣。夫据其法文，则谓凡支那人不问其为支那帝国之臣民与否，又仍居留于合众国与否一切禁其入国而犹恐其只限于本国不足以保国外领地于是又加一条新法，谓此法律凡合众国外之属领地皆得施行之也，嗟嗟此何举动此非美之排斥黄人手段之起点乎，虽然黄人不仅支那人而日本亦黄人也，故充其量行将及我日本不观夫前会期之上院讨议移民法时，欲仿澳洲之自外国渡来之移民先施以欧洲语之教育试验以为排斥日本人之条项乎，幸而下院削除之而未实行，而今期之议会不惟提出前之条项为一法案而已，又提出以施于支那人之入国拒绝法为适用于日本人之法案也，然则此法案一成立则渡航美国之困难不待言矣，即将来为日本人最有望之出稼地之檀香山亦将被其禁绝矣（现在檀香山之日本人，有六万五千，而年年航至彼土者约有一万以上云）。
    然吾日人之在黄人中非若支那人之奄奄无声息，如弱虫而不敢与外人抵抗者也，故一闻此议案后即集居留于檀香山之日人聚议促我驻美公使请其竭力设法以否决此等法案，盖此事之关系不仅直接影响于我国之利害不鲜而已，即于国体上言之以卑鄙龌龊之支那人与吾日人同处此等法案之内可耻孰甚哉，且此欧洲语试验及拒绝法适用二案以吾辈预测之希望言之本欲其结局，否决者也，而不知近来美之议员中排斥黄人热度愈高兼欲得自国劳动者之欢心，则其表赞成于此等法案而使其意外通过者亦未可知也，然则驻美外交官又乌可不执适宜之处置以保我国体哉。
    ○日本在支那之经营事业
    支那之得称为国者非自其全体人民有共同擀卫国家之能力而组成之者也，不过个人自生自灭之一块大陆而已，故其人民无国家之观念而不论何族皆得据其土奴其人创造政府以布其政令者也，嗟嗟，此支那之所以不待三稔五稔而即将陷于宰割之境乎，夫宰割支那大陆之政策，吾知其必能实行，而楼息于此一块大陆之人民，决不有稍存抵抗之心者验其历史察其人情不待龟蓍也，然当宰割之前不可不预为布备，否则临渴掘井，徒呼机关之不灵，则又安得不落人后耶。
    经营支那事业之最不可缺不可缓者，则设立日清银行是也，夫银行者经营事业之金融机关也，金融机关一成立，则若维持既得权利扩张势力范围。自福建经浙江囊括南清一带地，莫不唾手可得矣，而发达内河航路铁道矿山及其他开凿事业，运输事业等犹如分布枝叶而绰绰有裕也，谓予不信请观俄清银行，夫俄今得据满洲土地为已有者非由设俄清银行后而渐布其势力以收今之局面乎，故余敢断言曰，日清银行不设立，则经营支那事业决不能扩张经营事业既不能扩张，则当列强分割支那之际虽欲不落人后亦不可得矣。
    ◎来稿
    ○敬规浙江人
    ☆醒狂
    读书几年方识一是，涌血洒泪，欲有所为而今已矣，中国真瓜分矣，於乎父老，吾欲有言，夫中国肇基四千余祀朝家兴亡填盈历史，然覆於异族者数数而亡，於殊种者未闻比年热诚志士，振风云推潮流发大声於海上，表寸心於只纸，亦将以挽颓波而支狂澜悲夫徒然矣，中国无望於扌耆存矣。虽然，吾岂遂能无望於我父老哉，夫今日者，覆巢毁卵之际也，曩年报章腾说，曰有形瓜分无形瓜分，百千万言，敝口焦舌父老则曰，此新党之讹言也，漠然置之不一撄其喜戚，而自甲午迄癸卯，亦居然安居宴食十年去矣，而父老遂益以新党之言为无徵，且益轻新党贱新党唾詈新党排诋新党，夫薰莸共器良窳同呈新党未必咸善类又未必皆不善类决择之，识固操诸父老耳，然吾闻狂夫之言，圣人或取，父老姑舍其人而评其言，言而是也虽出於庸人不敢以为非言而非也，虽出於孔子不敢以为是此固龙场讲学之得力语而父老宿昔讽咏，且以诏子勉弟者也，於乎，今日者覆巢毁卵之际矣，吾借浙江潮而告父老，夫浙江潮报章类也，新党之所组织也。吾借之以发言父老谓吾新党吾固认之即谓吾新党之不善类，吾不认而姑认之，吾所冀者父老之一阅，吾言耳。夫吾浙者文之薮义之渊古，且不徵自明季夷凌奄祸以来迄於国变，吾浙读书君子以义烈闻天下若可数者，则张国维熊汝霖费彦方徐世淳汪乔年丁乾学魏大中黄尊素倪元潞施邦耀吴麟徵周凤翔吴甘来许文岐吴尔埙徐石麒刘宗周祁彪佳王思任陈潜，夫严觉温璜祝渊而女桀，如沈云英庶几以身殉道，吾浙有焉，且此犹传者也，彼荒村窳谷穷乡僻里引节自裁闻风兴起声名不彰与萤等腐十伯於上列诸君子之数，夫岂无人矧若黄太冲诸子誓身不辱高期古人，且不愿以名显者更不知几何人，然吾曩昔读书犹叹齐鲁衡湘间其人虽不得居势位凭尺寸以一逞尚必佩刀挟七遇大难冒险犯逆不避骇浪洪涛竭百计以抵扌耆支搴万无救策始殉以身顾，吾浙自握柄君子之外要於社鼠城狐之际，出平日读书得益之力环帛自缢仰药引决，或则逃窜深山援节自高或则髡发披编流伍释氏，夫不惜以一死下从龙比虽捐妻子弃禄利而不悔，此录录者所难能而士，君子当乐道之矣。然吾以为钱唐江上伍相国不足济姑苏之危，扬子潮头凌御史亦奚救有明之殄士所贵於天下者，为能排患难而拯危亡也，徒以一死谢咎则纵令沟壑填尸江河流血，遂足以对天下兆民下觐黄祖而忝无愧於九京哉，虽然世固有藉有待乘时之名留身观望初也，捐身不屈韬匿姓氏借以自异庸侪逮夫岁，久年遐须眉易色齿牙掉落期志不遂卒之老病苦死无殊，俗子纵其志可以质皇天而盟后土，然后之读史议其事镜其心者不过为之抚膺一息毋以励后生之锐作来兹之气更不若以一死烛心者远矣，而此尤上焉者也，至乃假声遭会阴济其欲甘辱下寮乐，从牧圉偕奴仆以取媚等婢妾而献体一旦得志稍稍与胜国遗流聊为粉饰遂诩，然自命救民若鲁斋草庐之俦其肉虽狗彘不食者矣，若夫陈漂阳钱虞山者寄籍东林侧身复社初何尝不矫然，自异奸俦可掬丹心铭日月者与及於变起礻固生不能引决自裁一缕耻心扫地以尽其卒也，遂不惜倒行逆施举前日假面俄顷而揭之於乎，吾尝读汪氏有典史外之言曰，抑予闻豫王之下江南也，赧皇东走少保兼太子太保总督京营戎政忻城伯赵之龙，自署掌都察院事兵部右侍郎李乔太子，太保礼部尚书兼文渊阁大学士蔡奕琛，太子太保礼部尚书兼翰林院学士钱谦益等，首率从官公侯伯驸马数十百人，争先纳款，郊迎数百里时大雨如注，匍匐泥淖中王前导过麾之不敢起王过马蹄蹴踏复不敢起，得王命叩头呼万岁而后乃起於乎。义烈之盛至明季而驾往古矣，廉耻之丧至明季而亦益甚矣，虽然吾痛往者吾念来兹，夫今日者覆巢完卵之际也，诸父老既未嘉谟嘉猷图之於曩昔而吾党小子又寸柄无握，况自戊戍以来新党之受唾詈排诋亦甚矣，宫闱草野又畴信新党畴用新党，今日得能组织一报章创办一学社已瘁体竭力而猷之矧乎，其他抑今日虽学校遍设报章罗布亦何救於中国之瓜分矣，吾亦不敢引有待乘时之名偷生旦夕何也，甲午以来无一日非吾侪致力委身之日而顾逡巡至於今日犹仍故我要自曩至兹莫不由於尺柄不得留身有待之一意，然曩昔瓜分说腾而瓜分事缓今不然矣，水沃身火燃眉而犹曰有待，有待，吾不知将待至何时矣，於乎，士子读书一世而其得力结果之日，即遭变致命之时千古忠臣烈士莫不於其死也，徵其平日读书之底坎蝗宦匠握咄接惺槌之诮耳安足珍哉，於乎父老吾今日敝口舌劳手腕而为千百言以敬规父老者吾舍他求，吾惟稽首顿首以祈我父老。父诏其子兄励其弟，夫勉其妻朋规其友一旦国变警传外人拦入幸勿效吴许而则陈钱上以贻祖宗之耻，下以召后世之讥经不云乎，临难毋苟免夫历史所载义烈之俦忠贞之。夫侠节之士膺后人之崇拜，虽千百世读史者犹欷墼尢疚泣数行要其召致之者，临难不苟免而已父老，父老幼受庭训长从师诲读圣贤书所学何事矧，夫瓜分奇辱我中国肇基以来未之前闻以有明之亡义烈之风犹若是之，盛丁此大惨宁忍偷生纵爱一身遂忘宗祖，我知父老宁效瞿史之殉身不为夷齐之食薇矣，抑人谁不死而所重者。若泰山俄顷之间立辨孔跖寅死待卯，遂为辱身毫厘千里不容间发於乎，瓜分后辱人可臆测寸聿只纸吾难尽数，惟我父老图之。
    汝是明朝进士，
    头戴纱帽身穿圆领。
    来做清朝知县，
    羞也不羞丑也不丑。
    ◎琐谈片片
    奇怪人种
    新哥衣诺亚地方，蔽以潴泽舟筏不通之处，常有结草舍於木上，如猿猱木而飞行，绝不Ａ７之人种，栖息其间，此人种貌类猿脚部短少现英国人类学家，拟前往探察焉。
    目之代用机器
    迩来有斯岂斯教授，新创明一机器，其构造能令盲人中枢神经，生视觉筋触感力省识外界各物之劳，一瞬间能明四围事物，据目击斯氏试验格思博士之言，谓某日入暗室教授加金属线一端于博士头上，觉发微光忽见身旁有物，乃刹那电气流通脑髓云云，此新器意匠类电话，有此妙具加惠盲人非浅鲜矣。
    人造大理石
    丁抹国所产大理石，极为稀少，常有供给不足之虑，现有一化学家发明一制造法，其造法虽尚不公世，然据其所言颇形简单，仅须资本金三百五十圆，得起一制造所，而所造大理石之耐久力，与真者毫无差别，其价则少真者十分之一云。
    人寿短少之原因
    俄国之医学博士，就‘人种能保几何之寿命乎’之问题，积多年之经验，而断言将来之寿命谓可至百四十岁，博士谓今之所以早死者，由於生活不宜，及祖先所遗传之恶性，及体内存有不用之机关故也，如盲肠之端，常致招病而死，且老年之死往往由内部细胞之衰弱，若能强壮其细胞，除去其不用之机关，则人寿之可至百四十岁必矣。
    世界最小最大之画
    称为世界最小之画者，和兰国画家所作之风车图也，其图中有车一辆，马一匹，农夫三人，画法极精细一见即可知其为风车图也。其大恐仅以一粒之麦，足覆被其全体若言最大之画，则莫如法皇宫中之极乐图，幅八十四尺，高三十四尺又一画屏长百三十三尺幅四十三尺，其大可知矣。
    加烟於赤子
    中央阿非利加之西，其人民凡於婴儿生后五日，以烟草之烟，吹向婴儿，盖谓婴儿一经此烟，则成神圣而恶魔远去，相传成习今尚存焉。
    世界之吃烟国民
    世界之吃烟国民，以和兰为第一，彼国民每年一人平均消费烟草百温司，其次比利士人每年一人八十温司，其次土耳其人每年一人七十温司，其次美人每年一人六十温司，再其次为德法西班牙意大利诸国民，均无差等，最下者为英国人，每人平均不过二十三温司而已。
    世界最老之女邮便局长
    世界最老之邮便局长，为英国亡攵笃儿登邮便局之女长呵司娘身长仅三英尺九英寸，而年龄已七十以上矣。
    置婴儿于灰中之习惯
    热带地方之居民养育婴儿，常不覆以衣服，任其裸体长成，而南洋奥洲土人及菲律宾群岛之土人，於寒冬所生婴儿，因防寒常覆以温灰，亦可知各地风习之不同也。
    ●第九期・小说
    ◎少年军（三）
    ☆喋血生
    秋染纸窗万籁岑寂，仗剑危坐豪气磅礴偶读嚣俄哀史咄，不料法兰西第二次惊天动地大革命中，竟含有少年军一队，为国史增光也，夫法兰西果世界公认为产革命血地无贵无贱，无老无少无男无女，靡不含有革命思想，然而最奇特者，莫如哀史所记少年军，其事为妙龄学生六十九人一军队，飘然负爱国重任於肩上，抛无量汗血与巴黎府兵鏖战，壮烈鬼神泣，凄惋人断肠可以起懦夫，可以辟魔鬼，呜呼雄矣一读浮一大白。
    ‘自由！平等！不然死！’‘自由！平等！不然死！’‘诸君各以尔祖宗父母兄弟姊妹一滴血红而青年革命旗’咄是法国少年训是世界爱国训。
    巴黎笼城矣，尔等小儿亦来夺我衣食饭碗尔等虽我同胞我不能不磔杀尔等渺渺青春，尔等区区学生尔等六十九人，亦革命令不得不尽我搏狮搏兔全力，集警视队宪兵队各旅团以十重廿重围尔等革命仇人於堡垒中。
    巴黎笼城沉沉复沉沉我学生我青年何惧尔蛮武，我爱国性成自由如命何畏尔压制。
    血旗高缀摇摇落日裂帛一声弹烟硝雾间飞丸如雨雹学生队长英武士（巴黎大学哲学科卒业生年二十四）始以神光炯炯之眸子注视敌军，而下警令曰毋徒费弹药，敌近乃击神彩飞扬手握赤色令旗右挥左指忽焉，大旗被飞弹折觉人丛中骤有声曰‘旗！自由之标帜！旗！独立之先声！’勿可折勿可折吾特来捧而旗咄嗟‘谁’‘谁’‘谁’英武士三呼仿佛一人影已由隅暗中飞出而直立于六十九人之面前，六十九人之视线直注于一人影谁，阿一誓与巴黎大学共生死之灌园叟马毕八十九龄之老壮士，今亦抛十八年培花植草神圣生涯而来与闻革命事。
    时则马毕已拾起坠下之血旗捧立于红雨珠跳中，而六十九人之少年军愈不敢不奋愈不敢不励马毕复曰，非示吾威于敌不足以警吾今升堡垒绝顶便吾血旗独表于世界之上乃梯而登，呜呼，敌军，呜呼，少年其亦见恍惚类自由神铜像之老壮士，敬煞爱煞我少年六十九人施礼脱帽施礼。
    大风飘忽落日惨淡上天下地无量黑暗，然终不得掩鬓发雪白眼珠深凹左腕鹰扬右手指挥光焰满丈屹然不动之老壮士，瞻其风彩反令六十九人之少年战剽，噫马毕其神其鬼其人满场转沉寂。
    虽然敌人视此极顶手执血旗之怪物不敢不敬，以千万快枪而马毕偏屹然不动，喃喃颂祷曰‘自由！平等！不然死！’万籁岑绝除敌无心马毕独当于救护与杀戮之中间，忽忽黑暗丛中魔焰万丈弹丸交迸马毕犹喃喃颂祷曰‘自由！平等！不然……’呀刹那间而六十九人最崇拜最亲爱之马，毕足仰天而下坠死矣，死矣伤心哉，吾马毕鲜血交迸为自由平等而浴少年急担其尸而置于甲帐下，噫欲奠以血泪，何如已枯徒竖发切齿环视其旁英武士，乃跪接其吻而以凛凛之声告少年曰：
    诸君听哉，马毕是长老而与少年之模型也，嗟嗟，吾踟蹰渠果决吾党退却而后渠独突进，而前大无畏大无怖壮士死壮士之灵魂，生有血性男儿当如此有生气国家当如此，吾党见愧于马毕法兰西大国见愧于灌园叟。
    呜呼是夜一千八百三十二年六月三日铁围中六十九人妙龄学生，六十九人革命健儿剑气重生鼓声震处，乃为自由平等发挥庄严璀璨之光。
    记者曰法兰西少年革命军真仅人不敢不怕不敢不敬之一军团也，彼等如烛龙现，则黑暗而皆光明没则光明而皆黑暗，然则怒潮特发当头一捧使阅者闷，且气竭要之彼等果何为者耶，彼等果何为而起耶，一千八百三十二年法兰西国之一好产物吾不敢绝无说明辞以告国民。
    然则欲知少年军之历史请先审法兰西当时之大势。
    勃休尔之冤狱毁矣（一千八百三十二年），滑铁卢之联军胜矣（一千七百八十九年后）推倒一世豪杰独呈二十年奸雄之拿破仑第三且云散而泡灭矣，若是查鲁十世从弟路易腓立布徒造成恐怖而对国民叩首求饶命更爰论哉，虽然史氏之眼光皆为革命家整担之头颅斗量之汗血实足以辟易之，噫，诚是矣。不过革命者非徒破坏而无建设之为革命，实随破坏而随建设之为革命，吾读法兰西史心醉革命而尤心醉乎，一千八百三十二年之所谓七月革命七月革命之革命随破坏而随建设之革命也，其原因铸于政治希望的而结果发乎社会主义的，吾敢以一言相承认曰一千八百三十二年之一年，是法兰西有史以来研究社会主义者实行理想最名誉之一年，而亦巩固革命机关成功之一大纪念年也，谓予不信请读恐怖时期之历史。
    是拿破仑第一之雄气既随孤岛潮声俱死，而路易十八复登苦恼王位（一千八百十五年维纳会议前后）时则法兰西恐怖时期之幕大开通国渴望，唯曰平和！平和！！舍一切大事业大智慧大冒险进取心而纯以，苟且因循塞责何如愈求平和愈增祸崇风雨，如晦病榻相顾凶荒变徵一息仅存旅行十里未见炊火，五尺之儿色菜腹鼓联军四驻国债，累累以苟且因循求平和之朕兆日见一日，於是上至缙绅先生下至屠沽走卒莫不重申，卢梭福禄特尔天赋人权优胜劣败之旧说而聚相议曰，如何而可除社会之饥饿如何而可得人权平等，如何而可使真平和永久相继续，於是人权会上乃有恐怖的临时提议，而前者希望政治的精神乃全注重於社会主义当时问题列后。
    第一问题致富（Ｔｏ  ｐｒｏｄｕｃｅ  ｗｅａｌｔｈ）
    第二问题富之分配（Ｔｏ  ｄｉｓｔｒｉｂｒｔｅ  ｗｅａｌｔｈ）
    第一项含有劳动问题
    第二项含有赁金问题
    第一项以劳力使用法为疑问
    第二项以快乐分配法为疑问
    由善用劳力法而得分共权力（ｐｕｂｌｉｃ  ｐｏｗｅｒ）之结果。
    由快乐的正当分配而得个人幸福（Ｉｎｄｉｖｉｄｕａｌ  ｈａｐｐｉｎｅｓｓ）之结果。
    由二项问题之结合外则为公共权力内则为个人幸福而社会之繁荣乃磅礴郁积而靡涯。
    然后知七月革命后国内不因锋刃之苦，反增经济勃兴之现象者，实此二问题为社会主义之左右力革命之魂铸造文明之机械也，法兰西国史之所以有一千八百三十二年之一年其亦原因于此乎，呜呼神圣！呜呼畏敬！！呜呼仁慈博爱！！！吾今为之高唱曰是法兰西国民大事业。
    夫以社会主义而轰动革命者果一千八百三十二年之一年，而造成一千八百三十二年之一年者为恐怖时期，而当此一千八百三十二年之冲者，则为傀儡路易腓立布。（未完）
    呜喑独灭虎狼秦，绝世英雄生有真。
    俎上肯贻天下笑，座中惟觉沛公亲。
    等闲舆地分强敌，慷慨头颅赠国民。
    如此杀身犹洒落，怜他功狗与功臣。
    ◎斯巴达之魂（续第五期）
    ☆自树
    长夜未央尤籁悉死，噫触耳膜而益明者何声欤，则有剥啄叩关者，当妇出问曰，其克力泰士君乎，请以明日至应曰，否否，予生还矣。咄咄，此何人，此何人，时斜月残镫交映其面，则温泉门战士其夫也。
    少妇惊且疑，久之久之乃言曰，何则………生还………污妾耳矣，我夫既战死生还者，非我夫意其鬼雄欤告母国以吉占兮归者其鬼愿归者其鬼雄。
    读者得勿疑非人情乎，然斯巴达固尔尔也，激战告终例行国葬烈士之毅魄化无量微尘分子，随军歌激越间而磅礴戟刺於国民脑筋里，而国民乃大呼曰为国民死为国民死，且指送葬者一人曰，若夫为国民死名誉何若荣光何若而不然者，则将何以当斯巴达女子之嘉名，诸君不见下第者乎，泥金不来妇泣於室，异感而同情耳，今夫也不良，二三其死奚能勿悲，能勿怒而户外男子曰懔夷群酰卿勿疑，予之生还也，故有理在遂推户脱扃潜入室内少妇如怨如怒疾诘其，故彼具告之。且曰前以目疾未愈，不甘徒死，设今夜而有战地也，即洒吾血耳。
    少妇曰君非斯巴达之武士乎，何故其然不甘徒死而遽生还，则彼三百人者奚为而死？噫嘻君乎不胜则死忘斯巴达之国法耶，以自疾而遂忘斯巴达之国法耶，‘愿汝持盾而归来不然则乘盾而归来’君习闻之………而目疾乃更重於斯巴达武士之荣光乎，来日之行葬式也，妾为君妻得参其列国民思君友朋思君父母妻子无不思君，呜呼，而君乃生还矣。
    侃侃哉，其言如风霜疾来，袭击耳膜，懦夫懦夫，其勿言矣。而彼犹嗫嚅曰，以爱卿故少妇拂然怒曰，其诚言耶，夫夫妇之契孰则不相爱者，然国以外不言爱之斯巴达武士其爱其妻为何若而三百人中无一生还者何……君诚爱妾曷不誉妾以战死者之妻妾将娩矣，设为男子弱也，则弃之泰噶托士之谷强也，则忆温泉门之陈亦将何以厕身於为国民死之同胞间乎……君诚爱妾愿君速亡否则杀妾，呜呼，君犹佩剑剑犹佩於君使剑而有灵奚不离其人奚不为其人折奚不断其人首设其人知耻奚不解剑奚不以其剑战奚不以其剑断敌人头，噫，斯巴达之武德其式微哉，妾辱夫矣，请伏剑於君侧。
    丈夫生矣，女子死耳颈血上薄其气魂魂人或疑长夜之曙光云惜也，一应一答一死一生暮夜无知伟影将灭不知有慕懔夷戎克力泰士者虽遭投梭之拒而未能忘情者也，是时也彼乃潜行墙角以去。
    初日恺猓照斯巴达之郊外，旅人寒起，胥驻足於大逵中有老人，说温泉门地形杂以往事昔也石垒，今也战场絮絮不休止，噫何为者，则其间有立木存，上书曰：
    有捕温泉门堕落武士亚里士多德至者赝上赏。
    盖政府之令而克力泰士所诉也，亚里士多德者，昔身受迅雷，以霁神怒之贤王，而其余烈乃不能致一士之战死咄咄不可解。
    观者益众聚讼嚣嚣，遥望斯巴达府有一队少年军，鍪甲映旭日闪闪若金蛇状，及大逵柝为二队相背驰去，且抗声而歌曰：
    战哉，此战场伟大而庄严兮，尔何为遗尔友而生还兮尔生还兮，蒙大耻，尔母笞尔兮死则止。
    老人曰，彼等其觅亚里士多德者欤……不闻抗声之高歌乎，此二百年前之军歌也，迄今犹歌之。
    而亚里士多德，则何如史不曰浦累皆之战乎，世界大决战之一也，波斯军三十万拥大将漠多尼之尸，如秋风吹落叶纵横零乱於大漠斯巴达鬼雄三百，则凭将军柏撒纽以敌人颈血一洗积年之殊怨酸风夜鸣薤竞落其窃告人生之脆者欤，初月相照皎皎残尸马迹之间血痕犹湿其悲蝶尔飞神之不灵者欤，斯巴达军人各觅其同胞至高至贵之遗骸，运於高原将行葬式不图累累敌尸间有，凛然僵卧者月影朦胧似曾相识，其一人大呼曰，何战之烈也，噫何不死於温泉门而死於此识者谁克力泰士也，彼已为戍兵矣，遂奔告将军柏撒纽将军欲葬之，以询全军而全军哗然甚咎，亚里士多德，将军乃演说於军中曰：
    然则从斯巴达军人之公言令，彼无墓然吾见无墓者之战死益令我感令我喜，吾益见斯巴达武德之卓绝，夫子勖哉，不见夫杀国人媚异族之奴隶国乎，为谍为伥又奚论而我国则宁弃不义之余生以偿既破之国法，嗟尔诸士彼虽无墓彼终有斯巴达武士之魂。
    克力泰士不觉卒然呼曰，是因其妻懔夷纫运磊桑≌笤萍偶畔於闪忍焱蚰咳缇嫫胱⑵涿娼军柏撒纽返问曰其妻以死谏？
    全军咽唾耸听其说克力泰士欲言不言愧恧无地，然以不忍没女丈夫之轶事也，乃述颠末将军推案起曰：
    猗欤女丈夫……为此无墓者之妻立纪念碑，则何如
    军容益庄惟呼欢殷殷若春雷起。
    斯巴达府之北侑洛佗士之谷行人指一翼然倚天者走相告曰，此隳戎碑也，亦即斯巴达之国。
    不拚一死报封疆，
    忍使湖山牧虎狼。
    当日本为妻子计，
    而今何面见三光。
    ◎雌雄蜥
    ☆喋血生
    佛说幻境真理境，一切唯心造，读雌雄蜥一案，而知天下怪怪奇奇事，皆由庸人自扰无足惊骇者矣。
    秋高烟碎，红叶满坡，出羊城纡回行，过石燕湘滨长板联桥寒鸦树，古称秋游胜地会逢好晴必鬓屐云萃，桥之东南，青红围绕缺处露出粉白垩墙，游人多指之曰此冶剑庐鬼魅之区，虽未为墟而已易姓数数矣，今且鹊巢鸠占为某西人廉值购去，备为游子休息之需，询诸乡父老不能数建造者之姓氏，惟雕梁画栋斗角钩心楼阁高凡五层庭园松菊莼菜生池，奇石苔深泞泥不可上，古香古色结构亦颇不恶，惟居停多不利横死奇变层生迭出，最著者为曩年某公子，藏娇别墅未数月而与恋人同缢於薇花树下眼耳鼻舌，均已刮去，缉访至再而终不得究竟，於是里人大哗群称夜夜鬼魅为祟无复有问津者，久之有粤东大贾昌鸿寿治装来游说里人而赁之为一枝娱老计复鸠工建造洋楼数座，以为刀斧杀伐声大可辟易幽灵，居有顷亦颇无恙。一日某豪贵招之饮，竟夕未归翌晨忽闻门外狂喊声，启扉往视则见金纹之事倒置，伏尸狼狈血肉模糊死者为谁，为主人翁与驭夫也，乡里大怖讼於官大索仇徒不得，惟鸿寿无嗣细君亦早逝其案乃支吾而结。
    先是鸿寿有内侄曰松筠，少孤而豪迈不自谨读书不成，弃而学贾一母一妹嫠而无依，至此群议以伯氏遗产义归松筠迎眷属而居焉，松筠不耐赋闲绝裾去寒暑凡七阅忽归，黄白粲然，罗列满堂居然为财神乡党咸来问讯，始知松筠曾挟伯氏遗产千金游沪滨，挥霍殆尽渐且落魄佣於美利坚一商人家，既归松筠从之，遂旅美为葡萄酒厂佣工，尽得美酿之术，江湖贩卖骤致巨富，然豪迈之性终不易，日与西友梭齐氏谈拇战为乐，有劝之治产者，松筠笑曰花一时人一世及时行乐耳，鄙人实不堪效卖李钻核之风为子孙作马牛日得良友清谈足矣，盖梭齐为松筠契友缔交於美利坚，偕来游历者松筠以少年多财，行仪日乱渐作狭斜游狐朋狗类日盈其门独梭齐规过讽善，兢兢无稍怠，松筠渐厌之淫荡日甚，复溺娼妇秦月怜，非眠食与俱不为欢春秋指顾除夕至，适松筠迎月怜於桃叶渡头，乃大集宾朋，开忘年会作长夜之饮，杯飞箸跃，蝶舞莺歌，神彩与烛龙相掩映一时奢华艳绝真令局中人一樽未竟心先醉矣，漏三下风雪大作骤成银世界，座中兴愈浓遗时晓钟远鸣，寒鸡报曙来宾皆醉，松筠亦酩酊扶月怜去，是时暖至生春芙蓉帐里，长乐未央未几红日恺馍希一片银沙变作桃花衬粉婢仆收樽涤器宾各酣卧如猪羊，忽闻内室鼓噪鸦飞鹊乱，阖宅皆惊起骤见一傻婢子，喘汗外奔连呼主人何在，主人何在。询之知松筠忽潜失群辈魂悖魄动不得已入内室探问，惟见月怜云鬓蓬松绣挛凑问其究竟乃云侬睡初醒已失却公子所在，初尚不经意继乃见外衣纯置架上，诺大冷天果将焉往遍问从仆亦不见公子行踪，司阍人又云昨睡已迟重门扃未启也，时则群智尽穷乃计遍搜院中，虽食井茅厕遗漏时来宾有西医田吉安者与松筠交最稔，故皇急殊甚忽曰何不见梭齐，并亦忘其所在语次群大恍悟，遂急奔往追问，原来梭齐之室甚僻远相隔如别一洞天，至则见双扉未启瞰之惟残灯荧然炉火殷红梭齐正酣睡，闻扣门声始惊起乃拔键迎客众诘以松筠何在时，梭齐尚睡眼蒙龙乃操英语答曰，吾未终席而先遁恶知之告以潜失原委始大错愕问群辈搜寻过未答曰，已梭齐左思右想乃曰予室之石有荒园曾未往视耶，众闻言视线尽射於梭齐乃委之先容而往，惟见怪石迎人冻鸟惊飞池水冰纹偶有碎痕长径丈众始哗然以为松筠必溺水中，虽不及见底细视仿佛有黑影众客解衣跣足恨不从井救人田吉安忽叱众议曰，毋躁水中黑影决非松筠也，诸君请观遍地凝雪未融苟有人来能无足迹耶，闻言众心如浇冷水，梭齐亦曰果然可用一长竹梢试之是人果软也，何如投之鉴然乃一块被雪压倒之山石耳，众复茫然梭齐忽寒战，连呼好冷好冷，回顾已身仅着绒衣盖忽遽随往而未及穿外衣也，於是辞众先归群客亦次第还座，有顷梭齐复至方语吉安曰恐松筠决不在室中不如就庐外……言未终内室忽又大噪声更烈，噫，松筠其获见耶，否否一波未折一波又起趋视之乃月怜被刺而死矣，怪极怪极吉安乃持其能医急命侍者解衣验视，惟胸部血涔涔未止尸身如一树腔ǖ沟匕矗其形势双足外向似将外往而被仇人突刺决非自死，且伤痕在左部乳下，按以指则坚硬异常系锐利七首所刺用力过猛，而刃锋折留胸中者梭齐乃语吉安曰，如是罪人必藏慝室中不然岂昆仑奴犹在人间耶，何如爱妾既死恐主人亦不能生还诸君既乘兴而来须待水落石出方可归去，料君子亦不愿受此嫌疑也，且与吉安商斟详缮始未以禀地方长官，兼议棺殓月怜，吉安皆首肯，然沈沈独思，觉无所表白终无以对故友，忽顿足曰松筠既无后苟倾尽遗产定能破兹奇案，吾有老友法兰西名侦探律月氏，盍电商之授意於众智者不答愚者，又嗤嗤道凶宅之说不休且云历来怪事地方贤长官，且不能破况一人地生疏之洋人何能知之独梭，齐多方怂恿吉安遂决志致电於沪以要律月行。
    五日律月乃至，梭齐与吉安欢迎之先告以颠末并道之察看月怜尸，侦探乃问松筠别有侍妾否答曰，无问婢仆几梭齐与吉安乃一一导之见侦探，忽执一婢子问曰月怜未归松筠之前，曾来侍寝否乎曰侑酒则有之侍寝未也，曰然则婢仆中谁来最久乃指一老女仆告之侦探，执问曰尔知主人平日有何奇癖答曰无曰酒后有何癖好半晌老妇曰，惟主人醉后不论昼夜冷暖好用冷水澡身不知好算奇癖否侦探曰，澡身时如要人同往可算奇癖老妇曰不然主人只喜独行耳，曰主人每寝不休灯乎，答曰平时皆休灯独与月怜睡之夜不休灯耳言，竟忽问此室有几处火炉答云，惟洋式房中有之时众窃笑其言之无稽，而梭齐更变色而疑讶私语众客曰，吾美利坚人亦曾见广识大而未曾遇，如此举动之侦探无已，亦姑妄听之侦探盘究既毕亦不能献出神通反对众客曰，诸君无事盍归去於是群始免无形之幽囚，而婢仆亦鸟兽散独梭齐吉安款洽之日日高歌狂饮，俨若松筠之遗产死而无用代为之设法挥霍焉者，尤好击球日必与梭齐吉安角胜负，然二人既伤好友复处艰难无精打彩，实不胜其嬲又二日梭齐与吉安不可忍，乃询侦探曰先生得此案之端绪否乎，不然死者之支体且腐解矣，侦探不待其言竟忽怒而谢曰先生休矣，仆不敏不能破此案然哺饣之差亦不愿居也，请从此辞乃束装去，虽再三缓颊而终不听明日吉安以极无聊赖故亦去仅留一老仆与梭齐守此荒宅，既三日梭齐不堪岑寂乃含泪揖别故人之庐为归国计，兼留书於吉安行将乘轮往香港半肩行李甫及船埠，忽两西捕劈面来高喝罪人奚逃梭齐一惊一退渐问曰，旅人何罪曰罪仅杀人耳，梭齐大怒痛喝曰何得诬人西捕曰毋多言速去速去，正扭结时田吉安亦偕华役一声称案已破矣，速往对质於是乃茫然偕之行既回冶剑庐惟见侦探捻须微笑点头道大好大好待君久矣，梭齐顿足道播弄人如是乎，有何证据侦探一挥袖掷出纸包曰，请视此何物梭齐开视仅一包黑灰乃狂笑曰此可为凭乎，侦探曰诚然灰不可为凭，惟此是汝杀人溅血衣之烧灰耳，今亦不与汝辩汝可速负出死人来梭齐曰苟知死人所在早负出矣焉，用今日侦探曰然杀松筠夫妇非汝乎，答曰我也不知侦探曰休休且至筠寝室甫入门，侦探指板壁曰梭齐请汝自开此门不答，侦探略按机关而天衣无缝之板壁，忽变成一门傍观者皆骇极咄探视之觉空洞无物，侦探曰此中暗黑不利行请另易一途，於是转入梭齐室指其火炉曰，此君烧血衣处乎。复於板壁间又开一门，乃为梭齐曰可以认罪矣，梭齐默然於是侦探乃云速负松筠尸出，复取自来火烛之咄一阵冷气若腥若臭谁阿大索不得之松筠而霎时见矣，幸严寒故尚未溃右手握一块碎绸似与人死斗而ㄏ落者，复遍寻暗隅得一柄半折匕首侦探乃指梭齐曰，尚认识汝好友否，梭齐睁圆眼曰尸身上果有被吾刺死之字样耶，时则侦探乃拍案怒骂曰，贱奴徒为白种人短气尔美利坚伟大国民何事为娼为盗，尔再强辩褫尔下衣尔自知尔，是伪男子否奇事奇事梭齐犹不服，侦探乃命人解其里衣怪怪梭齐真巾帼，而丈夫装者至此乃不鞠而服，然梭齐终不屈曰吾美国人非汝所可治罪，侦探曰毋忧请一阅贵公，使复电乃探怀中电函授之展页略视约曰：
    据法兰西侦探所讼梭齐氏，冒女为男，谋毙中国人松筠夫妇，如系确实无诬，对质后着交送本使署治罪。
    於是无可说辞乃送之往美公使署，是夜梭齐即缢死於拘留所，遗一片犯罪颠末书文意云，梭齐原姓美丽名舒敦，本良家子嫁松筠三载情甚浓，松筠既归国侬不忍赋白头吟，从之又碍于本国体统乃易马子装，托名游历来华，为并栖计。嗟嗟美丽深爱松筠，乘几万里之风波，舍几万缕之青丝，投身异国。松筠款骗美丽，秋风捐扇别溺爱姬，但见新人笑，那闻旧人哭。虽然侬亦不敢责松筠之负心，不免自讶情魔之迷误，美丽妒心难禁，故乘忘年会之机，刀毙恋人，噫暗室机关，昔日果夜渡鹊桥而今已鬼门陷阱，然松筠为月怜而死，侬乃乘伪托增衣之时以刃月怜吁，松筠为月怜死，月怜为松筠死，美丽死松筠月怜，美丽亦为松筠月怜死，罪不容诛情实可怜矣，於是治剑庐凶宅之冤乃雪。
    侦探律月氏乃表白其始末曰，予初辑访是案，仅能拟其为女子争风，然详察各婢仆皆无恶意，及观内室箱笼整齐，外客果不能细知其辎重，料亦不似盗窃案，盖月怜未死之前，仅云失却主人，而未曾他言也。及闻醉后澡身一语，予乃决定仇人与主人必旧相识久者，否则不能伺之如是巧也，况月怜是初入候门，故只云失却主人而不知其起而澡身耳，松筠每夜休灯，必有暖昧，聊遮耳目耳，后入梭齐室甫坐定，见其频频注视火炉，且吉安详语始末时云，而梭齐询松筠时，见其炉火殷红，一灯荧然，岂将晓时火炉尚未息耶，心知有异。故特扬言云，室内有火炉几处，探其隐梭齐竟色变，遂私窃其炉灰一握，用显微镜验之，其灰确是丝类而有血质，乃指实梭实是仇敌，然素知彼平日与松筠交甚欢，况一异国人，有何芥蒂而一仇杀两命，且月怜系初进门，更有何宿仇耶，兼之梭齐乃是男子，何此案又偏似女子妨嫉所致，於是愈注意於梭齐观其举止，儿女态乃渐露，旅之击球，其真形乃现。盖西洋风俗，凡男子击球膝必开，女子击球膝必并，梭齐不经心时则并经心时则开，惟尚不知藏尸何处，乃细观其室隅无纤尘，而松筠室又相似，渐验出有暗机关可通始决定松筠与梭齐大有纠葛而妨嫉致命矣。毅然致电於美利坚公使，以定其冒女为男谋死双命之罪，虽然痴迷故生恼淫欲乃招祸雌雄蜥虽毒谁实招之来噬也噫。
    ●第九期・文苑
    ◎祭沈禹希文
    ☆太炎
    黄帝四千三百九十四年秋七月，△△等谨以清酌庶羞祭国士沈君之灵曰，乌呼哀哉，前不见古人后不见来者，纷建虏之横行菹孑遗而为∥粞锪橛诙赐ビ卸农与曾生建黄书，而为律植攘夷以作经粤洪氏之天德挞汉武于胡清列缺辟历下击埃{能曰}兮{吖}七十二峰而清明靥熵杓为反为侧破镜群翔国藩林翼ム荆楚与珠申覆黄炎以深墨沦三翮六翼使填泗水兮缨香木青珠而为繁勒悼南王之不灵藉国仇而骋力，乌呼哀哉，荒荒衡岳氓无卉木兮，帝赤放下监而悲伤闪尸元气死以分离兮铄镔铁Α银以成光六种震动师子夜垢兮曰圣沈荩初度于沅湘亮不读书而击剑兮，资三户以毙秦块抱关于大别兮龙蛇虎豹坌沓而鱼鳞遭夏口之涂地兮，吾将驰乎析木之津津方冥冥兮欧满交ㄏ单于西跳兮。蜩螗群沸假太阿于晰人兮，烹千胡而啖其肺何大功之不卒成兮，<门燹>丛怨于群憝虹寡始氛兹黄天兮直北辰之方醉嗟博进之不偿兮，愆乾糇而犴狴悲夫丈夫固烹五鼎兮，况牺牲于胤族却外援于大东兮，漆吾身以待三木盲风瀑雨汨集若卢兮果天民乎，是圆杂セ鞯钛晃谕钒踪猓群马悲鸣而生角，乌呼哀哉政变之狱实陨谭林媚于天囚厥死非糖谕踔败唐傅是罹为满干城划类则宜今钧天百神之忘震旦兮方授人以金版资赤棒于膻胡兮，独芟夷兹姬汉，惟夫子之一瞑兮秦皇女娲之魂长往而不返，乌呼哀哉，不有死者谁申民气不有生者谁复九世哀我遗黎不绝如系大波相续云谁亡几重曰支那有人兮君千万岁像定良金兮云之外魂归来兮淞江介刮旌兮，翠为盖径路刀兮绵饰焕缜逋①馍裨张婊频酃橘舛湖返兮汉土曼兮度无界乌呼，哀哉尚餮。
    ◎发大沽舟中和王君原韵
    ☆黑公
    昆明劫火浩难收，忽忆仙踪访十洲，鸯鹭避人方没水蛟龙伏卵正腾秋神山倒地空留影大海浮天祗一沤万里岂真鲲自化茫茫此去又何求。
    ◎又
    ☆健足生
    山海梯航遍五洲，挂帆东海欲何求剧场触氏攻蛮氏时事前沤逐后沤鹏翼几曾徵变化，蟪蛄亦自识春秋苍波无数遗珠在可有渔人一网收。
    ◎闻俄警有感
    ☆汲轩
    晋楚弭兵历数秋弥天祸种尚延留将军已作阶前虏，宰相空烦席上筹国士几人埋碧血，军何日起苍头金陵王气今犹在可有江东孙仲谋。
    ◎送贺君归国
    ☆健足生
    虏马临江莫展筹诸公兖兖孰同谋，大梁辩土犹存舌蜀国将军拚断头重拨死灰延宿火好排健翮振高秋胡尘满地乾坤毁几个炎黄血脉留。
    ◎题西湖平湖秋月
    ☆粹英
    一览故宫秋天地悠悠西湖花草不知愁我有忧时无限泪洒向清流，垂涕望神州国辱民羞宝刀谁斩佞臣头安得白旄麾誓众与子同仇。
    右调浪淘沙
    ◎登高偶成
    ☆粹英
    划然长啸叩刀环醉插茱萸马上还一杵疏钟萧寺晚夕阳红叶画秋山。
    金陵有阁祀湘乡曾氏悬一匾额云‘江天小阁坐人豪’有人以擘窠大字书其上曰‘此杀我同种汉贼曾国藩也’诗以记之。
    
    愿云
    江天小阁坐人豪，收拾河山奉满朝赢得秋秋题汉贼有人史笔已如刀。
    ◎送陶耳山人归国
    ☆愿云
    亭皋飞落叶鹰隼出风尘慷慨酬长剑艰难付别樽敢云，吾发短要使此心存万古英雄事冰霜不足论。
    ●第九期・调查会稿
    ◎嘉兴平湖县物产表
    平湖为海疆沃壤，陆资稻麦水饶鱼盐，而草木禽兽果实药品之类，亦颇繁盛，今都为十四门。
    ○表一
    谷属
    香粳稻
    一名红莲稻粒瘦长雪色味香甘
    雪里拣
    色自粒大秆软有芒
    晚白稻
    即芦花白
    早白稻
    一名瓜熟稻芒白米赤
    紫芒稻
    紫壳白粒
    荞麦
    黑壳三棱
    赤剥麦
    一名圆麦无芒壳
    以上麦
    蚕豆
    蚕时热故名
    白扁豆
    一名羊眼豆
    白豆
    俗名毛豆更有青黄二种皆可作腐荡地
    拣选稻
    即黄选
    鹊不知
    秋初早熟一名麻鸟青
    以上粳稻
    金钗糯
    粒长
    鹅脂糯
    一名羊脂糯及东西地高阜不宜水稻多种之
    香珠豆
    缁色而香大者名僧衣豆
    黑豆
    细者名马料豆
    绿豆
    水渍生芽可为菜其粉可去垢
    赤豆
    豌豆
    名小寒豆九月种三月熟
    虎皮糯
    色斑十月熟
    马鬃糯
    黄壳长芒
    白壳糯
    细粒无芒
    灶王糯
    熟最早
    羊须糯
    豇豆
    俗名裙带豆
    刀豆
    以形名酱中有发入之则化水
    野鸡斑
    色斑黑
    以上菽
    芦籼
    即黄龙稻米长而尖性稍硬湖田则种之其性如芦不畏水淹籼之赤者俗名赤斑籼最粗粝
    芦花糯
    蒲萄糯
    粒大无芒
    以上糯稻
    大麦
    长粒长芒可为饧
    小麦
    稃白芒短花夜开昼合可为面
    粟
    有粳糯二种一种粒细有芒名环粟即高梁，一种粒大穗如摇槌名珠珠米
    以上杂粮
    ○表二
    蔬属
    芥菜
    甜菜
    叶光圆
    菘
    一名芸苔菜冬种春生子可榨油名油菜夏种冬收不开花名冬菜
    白头春
    宜腌藏御冬
    小白菜
    芫荽
    即鹅不食草又名胡荽能发痘
    笋
    有燕来笋猫竹笋茶笋杜笋鞭笋哺鸡笋乌椿头钢铁头诸名
    荠菜
    苋菜
    有赤白二种又一种名马齿苋即苋陆也
    波菜
    根赤味甘可Ρ羹
    蒿菜
    天菜
    春雨久生田中
    马兰头
    花开如小菊可作菜食
    雷簟
    柴荡出
    松花簟
    出陈山东麓为多三月间松花入土至四五月经雨即生八九月复生鲜肥滑嫩素
    萝卜
    根叶皆可食
    芊
    有白梗红梗香梗诸名
    山药
    根名零余子可入药品
    姜
    产邑之西乡冬月窖藏春间商贩销路最广
    芹
    葱
    一种名龙爪葱
    品之上味也
    百合
    色白而瓣似荷花者佳
    黄芽菜
    茎扁心黄亦佳蔬也
    蒜
    韭
    菰
    俗呼茭
    茄
    俗呼落苏有紫白二种
    薤
    有赤白二种
    莴苣
    俗名莴苣笋
    紫花菜
    即蔓菁一名诸葛菜
    金花菜
    俗呼盘岐头
    番薯
    今温台人侨居海上多种之
    ○表三
    帐
    西瓜
    瓤有红白黄三种产虹霓堰者佳
    甜瓜
    即哈蜜瓜其种不一能发脾疾小儿忌食
    王瓜
    色赤感火德而生
    生瓜
    一种名田鸡瓜
    丝瓜
    架棚蔓生性最凉汁可疗毒
    地蒲
    一名匏子
    冬瓜
    形大而长
    木瓜
    酿酒最佳
    壶卢
    有大小甘苦数种
    北瓜
    形扁而赤黄色颇耐久然不可食
    南瓜
    一名香瓜
    ○表四
    
    果属
    李
    其种来自嘉邑净相寺赤佳
    梅
    梅
    杏
    桃
    最佳者曰水蜜桃
    菱
    产马坟漾者佳
    慈姑
    一根藏生十二子逢闺生十三子如慈姑之乳其子故名
    {艹勃}脐俗呼地栗
    白蒲枣
    柿
    生柿苦涩以石灰水浸数日即熟而甘
    石榴
    枇杷
    有白毛者佳
    林檎
    俗呼花红
    栗
    梧桐子
    子生叶上可食
    落花生
    俗呼长生果忌与瓜同食今温
    葡萄
    橘
    种自洞庭山来者居多
    金柑
    大者名牛奶橘小者名金豆
    橙
    似橘而味酸气极香
    台人侨居海上多种之
    桑葚
    俗呼桑果
    木莲
    夏日摘取捣碎揉以井水汁凝如腐可食
    樱挑
    俗呼缨珠
    香橼
    气极香可供玩
    藕
    莲子
    芰
    银杏
    俗呼白果
    ○表五
    木属
    松
    有罗汉白皮金钱等名
    柏
    有刺柏桧兴柏诸名一种扁柏即侧柏
    楮
    俗呼谷
    椿
    邑有椿树坊多植此
    檀
    槐
    花可染色つ枝者名盘槐
    桧
    榆
    楝
    长最速
    梓
    桑
    叶宜蚕向惟西南乡树之今即城东二三十里近水处绝无旷土小民以此为恒产焉
    柘
    桑类
    枫
    即乌血
    柞
    槿
    此二种多植以护篱
    冬青
    于入药
    柽
    俗名西湖柳亦名观音柳
    杨柳
    一种名垂丝柳翦其枝插土即活
    梧桐
    朴
    俗呼桫朴
    樗
    棕榈
    杉
    银杏
    邑有银杏坊以树得名
    石楠
    宜植墟墓间
    白荚
    捣之可以去垢
    香樟
    黄杨
    不多得作梳元刂印最良
    白杨
    可为镂刻之用
    ○表六
    草属
    芦
    东乡水畔皆生芦芦川以是得名
    瓦松
    在石曰乌韭在垣曰土马げ
    蒲
    可为席
    胭脂
    可以染色
    灯草
    其皮可编为蓑
    薜荔
    一名贴墙草
    萍
    箬
    新旧相代四时常青
    万年青
    结子甚红
    状元鞭
    孩儿草
    俗名荷花紫草田家莳以
    壅田
    老少年
    翠云
    一名翠茵
    凤尾
    即马鞭
    芭蕉
    花名甘露
    吉祥
    叶似兰而阔厚经冬不雕
    棉花
    花可缉布子可榨油蚕桑之外又一大利
    茅
    根入药
    ○表七
    药属
    枸杞
    叶名天精草根名地骨皮产梁庄者佳
    蛇床
    花白子如粟粒
    瓜萎
    根名天花粉
    石菖蒲
    艾
    可以炙
    桑白皮
    在土中者可用
    土牛膝
    褫膊
    旱莲草
    可固齿
    省头草
    即阑草
    薄荷
    可代茶
    五加皮
    地丁草
    即如意草花有紫白二色
    蒲公英
    即黄花地丁专治乳痈
    青蒿
    有十余种
    何首乌
    有赤白二种以赤为雄荒田有之
    决明
    有石决明草决明之异
    藿香
    夏日代茗可辟暑
    半株莲
    一名续随子治蛇伤最效
    金丝荷叶
    即虎耳治耳烂最效
    淡竹
    即小青草
    葛根
    入土深者佳
    商陆
    即土大黄
    茴香
    苍耳
    即卷耳
    紫苏
    有赤白二种
    半夏
    叶如竹根下重生
    忍冬藤
    凌冬不雕花名金银可蒸露
    车前子
    即擒
    麦门冬
    荆芥
    红花
    可以染
    甘菊
    萎蕤
    即玉烛
    女贞子
    即冬青子
    香附
    即莎草根
    夏枯草
    可代茗
    天南星
    益母草
    子名茺蔚
    瞿麦
    即石竹
    ○表八
    竹属
    笙竹
    叶长而阔
    紫竹
    斑竹
    即相妃竹俗呼玳瑁竹
    篾竹
    即水竹斡细作篾盐水煮之柔韧如藤
    黄莽竹
    产陈山黄山独山
    苦竹
    产皆竹山久绝
    猫竹
    产孟家坟为猫竹笋如猫头味甘美
    篌竹
    短细丛生可编篱
    方竹
    为拄杖最隹不多见
    慈竹
    一名桃枝竹可为席
    凤尾竹
    哺鸡竹
    生笋最多
    ○表九
    禽属
    鹰
    燕
    春社去秋社来
    鹘
    有玉爪黑爪二种
    鹅
    性警夜
    鸭
    鸭
    黄梅时乡人成群放之曰黄哺鸭至秋肥大
    鸡
    鸡鹅鸭近时多以火炙卵而生名曰伏坊
    黄雀
    海边小鱼所化
    麻雀
    老而斑者冬月味美
    凫
    即野鸭小者俗名小葫芦
    愈
    鹁鸪
    鸲鹆
    Ａ８鹑
    善斗芦川以东人多畜之
    秋鸟
    价颇贵馈远者以为珍品
    鸦
    白颈者曰寒鸦
    鹊
    俗呼喜鹊巢高则旱低则涝
    雉
    俗呼野鸡麦田甚多
    鸥
    戴胜
    即灼山看火之类蚕时自呼其名
    啄木
    穿木食蠹
    鸳鸯
    畸
    俗呼紫鸳鸯
    翠鸟
    翅毛可为饰
    白鹇
    一名绶带似雉而色白亦有五色
    鸽
    人家多畜之一种野松纯青不可驯狎
    鸬鹚
    俗呼摸鱼公善捕鱼
    鹭鹚
    莺
    青燕
    或云即信天缘
    白头翁
    百舌
    即反舌
    桑卮
    ○表十
    兽属
    牛
    贩自浙东土产者少
    羊
    山羊居多畜胡羊少
    猪
    粪可沃土
    犬
    小者少
    猫
    洋种最贵
    獾
    穴居坟墓有猪獾狗獾二种
    兔
    毛可为笔
    獭
    水兽善捕鱼
    狷
    遍身生刺其皮治胃逆
    鼠
    又有田鼠松鼠二种
    鼬
    即黄鼠狼毛可为笔
    ○表十一
    鳞属
    鲤
    金色者贵
    白鱼
    梅后十有五日入时最盛谓之时里白
    黄蟪
    一名黄杨
    鳊
    即鲂味美
    鳢
    即黑鱼其首戴斗夜则北向
    鲢
    有花黄白三种白者佳
    
    畜池中有青白二色俗呼池鱼
    河豚
    味美有毒不宜食
    鳗鲡
    鲫鱼
    出案山乌背最佳
    鳝
    俗呼黄鳝
    鳅
    俗称泥鳅
    
    小者春生有子者名鼓
    银鱼
    虾
    以上里河产
    青鱼
    味美可为
    金鱼
    有龙种蛋种剑种可供玩
    鲽
    即比目鱼
    鲈
    四腮者不让松江
    石首
    俗呼黄鱼小者名梅鱼
    鲻
    子极细美
    鲚
    薄而骨多者名刀鲚
    勒鱼
    水母
    俗呼海舌
    白虾
    四月朱脑尤佳
    海鳗
    海鹞
    俗名呼鱼
    鳜
    诸鱼皆无肚此独有之
    乌贼
    骨名海螵蛸入药
    马嗥
    鲥
    箬
    鲽
    一名鞋辰鱼
    带鱼
    冬月甚多
    鲟鳇
    喙长骨脆鼻端有肉
    鲳
    身扁而嘴锐
    跳鱼
    以上海族
    ○表十二
    介属
    龟
    鳖
    俗呼甲鱼亦呼团鱼
    蟹
    小者名泖蚣粗
    蚌
    螺
    生田中曰田螺
    蚬
    以上里河产
    黄甲
    即蝤蛑
    白蛤
    白蚬
    壳薄而白味鲜
    蟛蛟
    生海涂中食土
    沙虎
    一名沙狗糟食甚美
    蛏
    菜花时最肥美
    土蚨
    一名沙蚁
    以上海族
    ○表十三
    
    虫属
    蚕
    近日城乡居民无不育此其利甚大一种野蚕亦曰天蚕
    蜂
    土人於檐际养蜂酿蜜曰蜜蜂黑者曰铁胡蜂毒能螫人
    蛙
    俗呼田鸡稻花时最肥美
    蝉
    俗呼知了
    虾蟆
    蚓
    一名地龙
    蝴蝶
    蟋蟀
    萤
    蜻蜒
    蜘蛛
    俗呼蚣粗
    螳螂
    卵生桑上名桑螵蛸入药
    草螽
    即络纬俗名纺绩娘一种叫哥小日蛰儿
    壁蛳
    蝇虎
    善捕芦
    ○表十四
    货属
    盐
    芦沥
    盐粒粗色青旦凝成冰块其味最笙
    油
    有花豆菜三种菜油最贵
    丝
    比户育蚕其利甚大但近年茧行广设售茧者十之八九售丝者不过十之一二矣
    木绵布
    阔者大布狭者小布又有紫花布余冬布诸名今则洋纱过业贱此寥寥
    ◎台州宁海县之种种调查
    ○地理之关系
    宁海居北纬度二十九度四十四分，经度四度五十三分三十秒，其城凡三徙（初白峤次海游）至唐始奠於今地，西接清泉东连白峤，南则环以大溪，北则土沃田广，足资积聚可谓擅一邑之胜矣，城之延袤一千五百四十一丈高二丈四尺，广一丈八尺，赢於东西（自东门至西门共五百五十丈七尺六寸）而缩于南北（自大南门至大北门共三百二十六丈二尺四寸）为门六四周凿池，每跨以石桥，此城池所由名也。城内之水俗曰淮河曰玉带河，而治当其中，河水为之环绕，水门在北门西偏，内为蒲湖会二河之水以入北河，武营卫於治之北学宫峙乎治之南其民居坊巷，昨罗棋布以大街为最高，街之北则渐低水流乎北街之南则更低，由南出其山则自天台入境，分为四干水在城北则入蜃海，在城东南则会五屿洋而此诸洋面实踞甯台之要冲盖东北际海，而县北之水惟蜃楼门与峡山为门户，所以防西垫黄墩雨港也，县东北六十里，有海口（阔十余里）以镇之{吖}{哚}象之钱仓为门户，又东三十里，至定海则外洋也。县东南水港口不一，有岳井港、车奥港以澜头山为门户，胡陈港、石桥头港，以前横青为门户，沥洋港、茶院港以石墙头古渡为门户，白轿港以越溪亭头为门户，沙窭港以旗门渡为门户，海游港以窦奥司为门户而要皆总辖於建跳之海口也，建跳所辖有五屿洋蛇蟠洋，为众港水所会，洋面阔二三十里不等是甯海之要害也，其东四十里为大佛头山下即南田为外海口之重要地（日人攻甯先注意于此）又南六十里西南六十七里之牛头青塘诸洋，至海门皆外洋也，溯甯海防海之制，至明初御倭寇而始备。洪武时命汤和及方鸣谦度地审形，建城池置海门卫（领前千户新河桃渚建跳四所）所以防外洋也，设建跳所以防海口也，又设司以巡之其城有五曰长亭曰蔓奥，所以卫县东南之内港也。曰铁场，所以卫县北之内港也，县北之海口则在象山镇海境内，置{吖}{哚}钱仓二所而定海一镇专防外洋者也，满清入关至康熙年间设海游越溪二塞共置烽台二十一处，各遣兵守望，今皆裁去，特建跳一所自雍正八年将海游左营守备改驻所城，光绪一年，又将建跳营改归海标左营游击管辖，属海门镇（现虽派守备巡防建跳洋面，而驻札海门，故建跳之防守甚疏）所辖洋面，内自白峤港之鸡笼屿，至南之中营交界青塘门北之象山九龙港，洋面辽阔设大钧船三只每只驻水战兵二十五人，所辖沿海各泛，曰建跳道头泛（属于本境）赤狗骸⒋笥蚍骸⒀亟泛、牛头门泛、白岱门泛（皆属临海境）故今绘海防图，必自海门始也，本营参府及中军守备皆驻县城，又设游海泛、大湖泛（千总）大横渡泛、亭头泛、朱奥泛、西垫泛（把总）、亭旁泛、窦奥泛、黄墩泛、桑洲泛（外委）岳井泛（额外）巡守沿海等处，十年前王令瑞成以县之南北，洋面较阔难于制守又团南乡海游镇兵船二只，助巡蛇蟠一带团北乡硖山村兵船一只，巡守蜃楼门一带，此亦防海之急图也，至论甯海幅员，东至象山，西界新昌天台南极临海，北接奉化而邑之东北，环以大海余则皆崇山峻岭厄塞险阻，诚御外侮之天障也。
    ○风俗之状态
    民俗勤俭民气强悍，惟信鬼神设祀赛会，掷黄金而不惜，甚至闹事伤人，而尤以南北为最盛。
    男子业农商者最多，士次之（半耕半读之人家甚多）工又次之（佣工四方者亦不少）然类皆安土重迁，即为商者亦少交通竞争之志。
    妇女尚贞节于归一月后，未尝傅粉静居闺内不事游冶。
    子弟八岁就学贫者学至十岁而止，富者或延师或走读，而皆囿于家乡，其有志在远游之青年，父兄必横加阻力，故甯海人之游学者不甚多。
    间有士林败类，日夕读经义史论，以为弋取功名之计一入泮即出入公门，罗讼事理公款，以渔私利，至地方公益之事如教育，如工艺，无一人顾而问之悲夫。
    ○官场之活剧
    甯海分县也，本无知府坐任，今因闹教事起，徐承礼到甯海，日坐在知县衙中，故亦调查在内。
    一知府徐承礼
    莅任已三年无一善事可称，去岁叠被宪饬，始改三台书院为府学堂延顽固老学究二人仅课汉文别无分科，今秋闹教事起，欲拿巨首而不可得，遂乱杀无辜视同草芥民始群起大哗争索人命闻徐某已龟首而不敢出矣。
    一知县萧庆增
    庸庸无能，既不敢仇教（天主教）亦不敢虐民，现已被黜，承其后者为李炳坤，接任后民案及种种地方公益事，一无所理，惟拿王某（闹教巨首）为第一事。
    一教谕王锡秋
    莅任二十余年，一惟货利是嗜，门生入册或犯规，必竭力敲剥人皆呼为王毒云。
    一训导刘文镳
    年少学浅人皆轻之。
    一县丞陈某
    碌碌无可称。
    一典史颜泽训年少好利，禁赌拿花会等事，均可以贿免也。
    一参府孙绍发
    年已六十余，嗜酒嗜财尸居无事，所统三百人，皆是疲敝之卒，近已黜任候讯继之者为刘洛书亦一无事事，惟拿王某甚严紧云。
    一守府周翰
    无善无恶，今亦已被黜，继任者曰陈庆华亦一木偶也。
    一哨官刘朝焯
    辛丑岁调驻宁海，统二百五十人，枪用后瞠，一岁或会操一次，皆是旧法。
    ○学堂书院之概略
    县学堂
    以西门清节堂文昌阁两处废改，始於今年九月告竣，其经费由各公款各书院提集，常年约有二千金，拟收学生四十人，延教习二员总理无，有事则集城中老茂才以商议之。
    蒙学堂
    设在南乡海游镇经费由地方捐出，常年约千余金，总理一人教习五人办事三人，学生八十八人，分四班课目八普通学尚称备云。
    城中缑城书院
    在城东门里，经费年约八百金，现拨五百金归县学堂。
    东乡文正书院
    在大湖泛，经费年约四百余金。
    西乡拱台书院
    在柘湖洋，经费年约四百余金。
    又
    庄士讲舍
    在上下张两村之间，经费年约二百余金，今拨归县学堂者百金。
    南乡龙山书院
    在海游镇，经费年约二百五十金，现尽拨充南乡蒙学堂。
    又
    亭山书院
    在亭旁泛，经费年约二百金。
    北乡逊志书院
    在王溪口，经费年约三百金。
    ○产物之特色
    宁海全邑，山海居十之八九，而田地则什一焉，故出产亦以山海为钜。
    （甲）山货
    茶
    偏西南两路
    年产十余万金
    
    山药
    约有十余种
    年产十余万金
    竹
    毛竹
    年产万余金
    
    笋
    年产六七千金
    柴
    年产十余万金
    
    炭
    年产二十万金
    木
    松柏杉Ａ９梓桐枫桕为最
    年产五十万金
    铁
    年产五六万金
    矿苗有十余处，均未开采，惟黄坛坑银矿，已亥岁镇海刘某已开办，木坑煤矿辛丑岁意大利人已开办，两处皆有成效。
    （乙）海产
    盐
    公司设海游镇  年产五百余万金  天台新昌东阳三县皆仰宁海以为生也。
    鱼
    黄鱼鲤鱼居多  年产六十万金  台鳌亦出于此
    苔菜
    上海宁波皆待给焉
    年产五十余万金
    蜃蛤
    年产七千余金
    （待查）
    海产甚繁，每年出息亦琐碎难查，近海居者，均资以生活。
    ○游学人数
    江南陆师学堂已毕业者四人，未毕业者二人。
    浙江大学堂未毕业而告退者一人。
    杭州府学堂未毕业而告退者一人。
    浙江武备学堂未毕业者一人。
    留学日本成城学校已毕业者二人（现在联队年内可入士官学校）。
    又二人
    ○历史上之人物
    宋
    罗适
    舒阆风
    明
    章朴
    叶适
    上四人皆以文学兼理学著
    宋
    叶梦鼎
    明
    方正学
    上二人皆以政才兼文学著
    ◎浙江全省壬寅年房捐酒捐膏捐总数
    房捐
    收墨银十九万三千四百八十三元二角七分零
    酒捐
    收墨银二十六万一千八百八十一元又尾钱十千六百四十文
    膏捐
    收墨银十五万九百九十元零又钱八十五千零
    各属局用已除，省局局用未除。
    ●第九期・浙江文献录
    是录所搜先贤遗墨於世罕觏或藏之宗系，或传自异国劫灰未灭毅魄犹灵世有读者，若论文字此是美感若论性觉此是恶声。
    ◎北征录
    一作北征得失纪略
    ☆张煌言
    余自乙酉倡大义於甬东，距今已亥十有五载矣，其间栖山蹈海艰险备尝，俱无足论犹忆丁亥岁持节监定西侯军，西征，遭飓风覆舟陷卤中，七日得闲行归海上，嗣后三入长江，登金山略瓜仪，而师徒单弱迄鲜成绩，至戊戍追随赐姓延平藩，北伐抵羊山复遇风碎舟返旆逾年岁在已亥仲夏延平藩全军北指，以余练习江上形势，惟余前驱抵崇明余谓延平崇沙乃江海门户，且悬洲可守不若先定之为老营不听既济江，议首取瓜步，时虏于金焦间，铁索横江夹岸置西洋大炮数百位，欲遏我舟师，延平属余领袖水军，先陆师入余念国事敢爱躯命遂扬帆逆流而上，次炮口风急流迅，舟不得前诸艘鳞次，且进且却两岸炮声如雷，弹如雨诸艘或折樯或裂帆水军之伤矢石者，且骨飞肉舞也，余叱舟人鼓棹逆入金山，同鲎谑百艘得入者仅十七舟，而本辖则十三嘻危哉，次早藩师始薄瓜城一鼓而歼满汉诸虏殆尽乘胜而克其城延平即欲直取石头，余以润州实长江门户若不先下则虏舟出没主客之势殊矣，力赞济师铁瓮。而延平犹虑留都援骑，可朝发夕至也，余谓何不遣师先捣观音门，则建业震动虏将自守不暇何能分援他郡延平意悟，即属余督水师往，且以直达芜湖为约，夫芜关固七省孔道，商贾毕集，居江楚下流，为江界锁钥重地，况逾金陵历采石，悬军深入此不可居之功也。余一书生耳，兵复单弱，何能胜任，虽然倡义之谓何顾入中原而不图恢复耶，余何敢辞，於是江湖缩肉水下如驶，海舟行迟余易沙船牵挽而前，未至仪真五十里，吏民赍版图迎王师，盖彼都人土知余姓氏有素，故遮道来归迄余抵仪先一夕，延平先遣李将军单舸往抚，余辄欲引去阖郡土民焚香长跪雨中，固邀余登岸不获已登江滨公署延见慰谕之，众以李将军无兵，恐虏骑突至，则无以捍牧圉，咸稽首留余保障，余迄不可遂行，嗍姿向遗民无不具瓣香相送者，而江滨小艇载果窳来贸易者如织，若不知有兵者余顾而乐之以为俨然王师气象矣，舟次六合得报，藩师已於六月二十四日复润洲，余计润城已下，藩师繇陆逐北，虽步卒皆铁铠难疾趋，日行三十里五日亦当达石头城下，即作书致张茂之，即所号为五军者谓兵贵神速若从水道进师巨舰逆流迟拙非策余恐后期，因昼夜牵缆，土卒瑟瑟行芦荻中兼程而进，抵观音门，乃六月二十八日也，不意藩师竟从水道来，故金陵是严为之备，余舣棹观音门两宿，藩师战船无一至者，余乃发轻舟数十，先上芜湖而身为殿泊浦口。七月朔虏侦我大鲎谏性端旆⒖齑百余载劲虏侵晨出上新河，顺流而下击船棹如飞，余左右不满十舟，且无风战不利几困忽一帆至，则余辖下犁艚也。余既乘之复战，后鲎谛至，虏始遁去而日已曛矣。诘朝整师前进，虏匿不出，余部曲驰报江浦已破，盖余方与虏对垒也，先一哨越浦口旁掠，止七卒抵江城，城中虏骑百余，开北门遁，七卒遂由南城入亦一奇也，捷闻延平止余毋往芜关，而且扼浦口以抚江邑此七月初四日事也。翌日延平大军亦抵七里洲，正商量攻取建康，而余所遣先往芜湖诸将，捷书至芜湖已降矣。尔时土游声灵不振而留都守御亦坚延平谓余芜城又上游门户倘留都不旦夕下，则江楚之援日至知非公不足办此余谦让至再延平，但促予旋，于是率本辖戈船以行而幕府之谋自此不得与闻矣。七日抵芜城，传檄诸郡邑，江之南北相率来归郡则太平、宁国、池州、徽州县则当涂、芜湖、繁昌、宣城、宁国、南宁、南陵、太平、旌德、贵池、铜陵、东流、建德、青阳、石埭、泾县、巢县、含山、舒城、卢江、高淳、溧阳、建平州则广德、无为以及和阳或招降或克复，凡得府四州三县二十四焉，先是余之按芜也。兵不满千，船不勇百，惟以先声相号召，大义为感孕，腾书缙绅驰檄守令所过地方秋毫不犯，有游兵闯入扌栗掠者，余擒治如法，以故远迩壶浆恐后即江楚鲁卫豪雄多诣军门受约束，请归礻马旗相应余相度形势一军出溧阳以窥广德一军镇池郡以扼上游一军拔和阳以固采石一军入宁国以逼新安而身往来姑熟间名为驻节鸠兹而其实席不暇暖也，余日夜部署诸军，正思取九江，然延平大军围石头城者已半月，初不闻发一镞射城中而镇守润江将帅，亦未尝出兵取旁邑，如句容丹阳实南畿咽喉地尚未扼塞，故苏常援虏得长驱入石头余闻之，即上书延平，大略谓顿兵坚城，师老易生他变亟宜分遣诸师尽取畿辅诸郡若留都出兵他援我可以邀击歼之，否则不过自守虏耳俟四面克复方可以全力注之，彼直槛羊阱兽耳，无何石头师挫缘士卒释戈而嬉，樵苏四出，营垒为空虏谍知用轻骑袭破前营延平仓卒移帐质明军灶未就，虏倾城出战，军无斗志竟大败时余在宁国府，受新都降报至，遽返芜时已七月廿九日矣。初意石头师即偶挫未必遽登舟，即登舟亦未必遽扬帆，即扬帆必且复守镇江余故弹压上游不少退而虏酋郎廷佐，哈哈木管效忠等遣书相招余峻词答之，太平守将叛降于虏，余又遣兵复取太平，生擒叛将伏诛，然江中虏舟密布，上下音信阻绝，途遣一僧赍吊书，由间道访延平行营。书云，兵家胜负何常，今日所恃者民心耳，况上游诸郡邑，俱为我守，若能益百艘相助天下事尚可图也，倘遽舍之而去如百万生灵何讵意延平不但舍石头城去，且弃铁瓮城行矣，留都诸虏始专意于余，百计截余归路，以为余必受缚各将士始稍稍色变，然刁斗犹肃然，余欲据城邑与虏格斗存亡共之，复念援绝势孤，终不能守，则虏必屠城，余名则成于士民何辜而辖下将士家属俱在舟，拟沈舟破釜势难疾驰，欲冲突出江，则池州守兵，又调未集，谍忽报虏艘千余，已渡安庆，余虑其与虏值，众寡不敌，因部勒全军指上游，次繁昌旧县，池兵亦至，共议进退咸言石头师即挫江楚尚未闻也，我以艨艟竟趋鄱阳号召义勇何不可者，若江西略定回旗再取四郡发蒙振落耳，乃决计西上初七次铜陵，海舟与江舡参错而行，未免先后失序，予一军将抵乌沙峡，而后队尚维三山所，与楚来虏舡果相值余横流奋击，沈其四舟，溺死女真兵无算，以天暮各停舟，夜半虏舟遁往下流，炮声轰然，辖下官兵误为劫营，断帆解缆一时惊散，或有转芜湖者，或有入焦湖者西江之役已成画饼矣，余进退维谷遂沈巨舰于江中，易沙船，由小港至无为州，拟走焦湖聚散亡为再举计，适英霍山义士来遮说，焦湖入冬水涸未可停舟，不若入英霍山寨，可持久，余然之。因尽焚舟，提师登岸，至桐城之黄金锱笥邪睬炻脖驻守，此地乃入山隘口，余选锐骑驰击之夺马数十匹，杀虏殆尽，遂由奇岭进山一望在危峰峭壁矣，余辖下将士，素不山行，行数日皆趼且多携眷挈辎，日行三十里，余禁令焚弃辎重，而甲士涉远多罢，余虽知必有长阪之败，而赴义之众，何忍弃置亦按辔徐行，八月十七日，已入霍山界去县治七十里之遥，而所称阳山寨者，直咫尺间耳，寨在山巅可容万人，饶水泉向多义旅，近为虏始抚有一褚良甫者亦义师受虏符据寨中，余令将佐，先以书往通欲借寨屯众，而彼已闻石头师挫有向背心坚不纳，然寨居险万夫莫能仰攻，余遂移札东溪岭思走英山，入将军寨，但将士疲甚偶语沙中，俱以穷途为忧，余强起报行，占一数四课俱空陷，余大惊，因申令诘朝早发，是日余率骑兵前驱，但虏前有敌人而岂意追骑之蹑其后哉，余方逾岭后军忽报虏奄至，急回马而旗靡辙乱，士卒皆惊窜山谷中，虏骑已当面矣，余顾左右止二十余骑，步卒不满百，因勒马高坡以待后军稍集而击之，讵料后军以为截断，首尾不相顾矣，虏骑复合余念斗死无名，单骑突围走，止一僮携印相随焉，嗟乎余之入山非避死也，尚图控连江楚收河南之大侠云扰中原天下事未可知也，奈何孤军无援鼓声不振卒以溃败东溪不为控扼者几希天耶，人耶。余去敌稍远，而土人利散兵财，皆手挟鸟铳游奕四山，余牙门将逃而复返与余值呼之偕行纡回山冈间，迷失道土人在山麓觇知，即趋至山阻去路，余出百金为寿，土人即送余山广，期以日暮导余出山，三人始变服，而余将欲趋行下，惟恐土人之叵测也，余曰死固我分也，藉土人叵测吾当明言姓氏令升至建康从容就义耳，不然者脱虎穴矣，是盖有命焉，及酉土人果来导余，复裹脱粟相饷食毕乘月而去，一夜行七十里，皆羊肠鸟道，崎岖特甚初余在马上着靴后舍骑而徒偶得双舄纳之实不容足中宵涉水履益加窄迨晓十指血殷踵尽裂，余尚竭蹶奔趋，而腹且馁乃望门投止，谋朝炊主人问所从来导者答余为馆师，已则贾客也，皆以兵难避去，而导为之送往，因具盘飧余为之进一七，复行适余散兵十许遇诸涂见余惊喜，欲相劳苦而导者恐耳目，大骇疾走余恐迷失道亦蹑导疾走而村中豪杰观者如堵竟相遮问，盖村中惟闻余兵入山风鹤甚，见蹶者趋者必谓兵之蹑其后也，故执途之人而问之，导者见村中之遮余，疑必事露计不返顾并余ゎ被亦负之而趋回顾余之将与僮，尚鹄立隔溪余既失道复失导，不得不返就余将与僮步履仓皇，乡音复异，村中复疑余为虏卒败遁，益环拥索金钱，余恐村中或有他变妄应之，且倾囊分赠。诸人始稍稍解去余视其中貌厚者俾之导行强而后可其人姓胡，昆季三貌厚者其伯氏也，特余但欲导出山达康庄，他不遑计是日又行三十里托宿焉，逆旅主人胡族属也，忽胡之季猝至，招其兄出耳语，已而主人咸出，余意其识余行踪，必行甘心於余，然已无可如何，胡却入语余曰，君从海上来，非虏卒也，余曰然子何从知之，然则奈何，胡曰君适在村中，不有十数人过我门乎，避予旁舍，予季问之知君亦海上人也，恐吾等导不力，是以来耳，然胡终不知余为何许人也，胡之老人重具鸡黍为余言此村中豪杰，向年亦举义旗卒不成受虏残虐故今莫敢有窥左足而动者，不料此番石头师挫君辈又败续，吾侪不复睹汉官威仪矣，嗟泣久之复前要盟余易姓名里居相告，兼谋所向佥云当从安庆渡江当余之离芜关而趋江上也，余旧时宾从歙人朱君来谒，叩其近状，云变姓名卖药于安庆之高河埠市中，仍欲从余戎行，余谓事已裂矣，此行利钝未卜赠以金麾之使去至是余忆前语，遂令胡导之高河，而胡亦云导之高河能事毕矣，余益不得不访朱君而问道焉，信宿达高埠已薄暮，余令导与童子先之，问朱君药室所在，讵知朱君别余后他往，尚未返高河，市人见童子之问朱君也，觉有异咸踪迹之，市中豪杰徐某金某，皆歙产与朱善偶从桥上闻童子之问朱君，市人之踪迹童子亦觉有异，竟以数语解散市人，故余得无恙然朱君未返，无居停主，转投逆旅，逆旅妪亦歙人，闻余为朱君来，故止余宿而胡之导余者，将于次早别，余怅怅无所问津，益无聊晨兴忽忆安庆向有卖稻舡，往来江南北必取道枞阳湖而高河之枞阳一水可通，遂令胡代余觅便帆，将渡江出池州，登九华山，徐图归计买舟既定，舟人期亭午鼓棹，余故暂止逆旅而徐某金某自外入与余联榻坐问余何来，余告以馆谷归江南，便道访朱君逆旅中无赖子，遂诘予访朱君胡为者，余亦谬为应对，而金与徐素昧平生语言时阴左右余顷之金目起余，余起金引入空仓中，问余曰，君得毋姓张乎，余诡曰吴姓金曰不然，日者吾同朱某来江上，从邻舟窥见丰采，君固司马公也业提师入山矣，何以至是将何之。盖金同朱至江上，余方焚舟，计事旁午，金无从晋谒而朱别去金亦踉跄归，以故朱君与余交谊，金稔知之而金与朱君行踪徐固熟闻也，先一夕余过市金固疑之，与徐谋曰兹二客之访朱君，得非山中使者乎，盍往物色焉，故是晚之解市人及是晨之过逆旅殆有天幸及见余，徐不识也，金识之余亦不讳，告以故，金转告徐徐曰，江上未解严，谁能为芦中丈人者倘疏虞可若何因要余至其家匿之，始通姓名，备道夜来与朝来事如此二君其诚有心人哉，适安庆虏兵经高河士民畏虏如虎尽室避村野，余不得已，亦相随避兵，至一何姓家，亦金徐密友也。翌日余去，金徐二人，另买卖稻舟藏舟次，令何某伴余由枞阳出江，渡黄盆，抵张家滩，登岸。而金与徐别从安庆来相会于张家滩，滩属池之东流，徐之兄卖药于村中，故问律焉，于是由建德祁门两山中，走休宁羊肠鸟道，较罗霍山尤甚，余复病疟扶疾而行，头涔涔汗下如雨形容枯槁，几作沟中瘠矣，东达延袤高山，多小寇出没，或乘夜剽掠，土人相率持兵守岭头，凡遇客皆榷金名为御寇，实为寇也，余冒险奔驰道路以目，将次祁门江右义旅陈九思屯朱桥村舍逋逃，商旅裹足，而独余行行不止，人多怪之赖导皆歙人，得无他计程两日可抵休邑买棹溪行，即可达严陵，未至休邑三舍，辄闻有兵阻抵郭外果蜂屯蚁聚辐站”眨盖虏之叛将新复归，伪长吏虑有变登陴余缘是不得入，止郭外招提戢羽潜鳞虽子胥吹篪不是过也，而耳目渐集乘闲抵城中，寓徐之诸父家其诸父善岐黄，有隐君子风余至盛为治具，然亦谓余馆师，与其犹子善不知为余也，兵退买棹严陵，过新安亭，亭长呵止之，索篙师金，始放行达街口，有巡司廨逻卒登舟讥察，见余将北音魁梧，疑为亡虏持之急，徐起而与逻卒斗，而巡司适之郡不在廨是以事得解，解维过淳安，已入浙矣，省会有文符插民艇载虏兵绝浮梁，余舡藏他港不获进，卒为所司插去，行路难一至是哉，余乃纡道走遂安，凡两买棹才达严郡，余既入浙，晦迹益难计惟山行可无恐乃自婺之东义，出天台以赴海ヂ，然羊肠鸟道，较徽州更甚时余将已令取道于杭，而金徐诸人，皆不谙浙道里，向者导导余而兹则余导导然余实茫然，问途已经得至海滨，滨海居民咸来问讯，远近哄然，知余得生还矣。回思霍山奔止以来之安庆之池之徽之严之婺之浦江之义乌之天台之宁海计程二千余里间关百折何其穷也，复追思何崇明进师而瓜步、而润江、而和阳、而太平、而宁国、而徽、而池、而卢之诸邑州乘胜长驱又何其壮也，然而转瞬成败异势荣瘁殊形是又戏也，梦也。余自丁亥迄已亥，前后入江，岂岁在双鱼而一再踬疑若有数焉，然以十五载之简练揣摩既得之而复失之人寿几何河清难俟不亦重可慨也夫。
    ●第十期・社说
    ◎驳正刘铁云之矿事启及呈晋抚禀
    十月初六日，某等於中外日报之附张内，见登有刘铁云因浙矿事一启，翌日又於附张内，见登有刘铁云呈晋抚一禀，两年哓哓数千言稍明事理者，均发指眦裂，同声愤激，然某等一般意见以为足令吾浙谈矿事者警醒，并足令河南山西之谈矿事者警醒，实赖此一启一禀力也。凡科罪於刘者，亦当从末减，盖刘已不啻囚首垢面而自招口供於我国民前也，初某等仅知私卖我浙江全省矿产者，惟高绅尔伊一人而已，继而微闻刘实与谋，来告者纷纷，愈曰为刘之傀儡耳，苟深究其事刘为首高为从，然卒不能尽廉得其实情天诱其衷，使自行披露在刘之意中，则自谓其巧在某等之眼中则转怜，其拙所谓欲盖而弥彰者非欤，且夫刘之利令智昏昕夕思所以攘三千年蕴蓄之宝藏，夺四亿人共同之产业，自必竭尽智虑，紧竖一义以荧惑我政府以颠倒我国民，然后得惟所欲为以遂其开门揖盗，垄断图利之私，求之不得乃创一引商力以御兵力之谬说，哆唇弄舌簧鼓一时，彼之其他一切议论，一切设施因得由此一线递转而来，呜呼刘铁云休矣，夫刘本不足与辨所惧者某等思稍缓须臾之瓜分，而刘偏为之助焰扬波，犹腼颜不知耻，暴其丑曰学售其谲曰宗旨苟以彼之学为学，彼之宗旨为宗旨，麇起而效其所为诚恐锦绣河山劫灰飞扬神明裔胄奴籍堕落三稔五稔跷足可待至，此乃始知刘之因谋矿利而立谬说以祸中国岂不晚哉，以故某等今日非好辨也，不得已也，某等闻之西人自十六世纪发见美洲新世界印度新航路以来，殖民事业，捷足争先，所至赍美术雕琢绘画品绐土人，赚重利不转瞬间，墟其土矣，奴其人矣得一殖民地相贺矣，非商力之明效大验欤，请言印度英人以七万磅之小资本组织一东印度会社，缮练土兵建置砦堡东岸一片土横仅五里纵仅三十里经营二十七年印度，居主人翁地位阳如平常绝不知有人之将制其死命，而覆其宗祀洎至一千八百五十七年实逼处此一试暴动庸讵知巴力门，竟因此决议置事务宰相举百八十万方里二亿九千万人口而拱手於人哉，是为西人商力入印度之明证请言非洲英人初至非洲时，即创立南亚非利加公司东亚非利加公司及亚非利加湖公司，一千八百八十六年皇加尼，盖公司奏准在非洲辟土，一千八百八十九年十月南亚非利加公司亦蒙恩准以七十万方英里归其管辖，一千八百九十一年亚非利加公司兼并亚非利加湖公司共得五十万方英里而东亚非利加公司，据有七十万方英里商力所至地即归之非洲瓜分因之结局是为西人商力入非洲之明证，请言埃及，埃及财政紊乱募借外债英法商人中之善於投机者，竞挟巨额资本以应其求当时土耳其见埃及新旧外债日益坌涌，以有碍租税阻之而英法商人会议借入之策，至以四百五十万元赂土帝及其左右，迄一千八百七十五年债主逼迫上下束手，欧人乃进握财政权虽有千百亚刺飞将无以善，其后是为西人商力入埃及之明证请言檀香山自加喇古亚第一，即位后旋与美国定约免税开通商务未几凫中主权，悉入美人掌握因之致大乱一千八百八十三年，卒以美人铎尔为总统是为西人商力入檀香山之明证引而近之以论，则何以葡至澳门通商而澳门遂为葡领也，则何以英至香港通商而香港遂为英领也，五口通商后上海一隅为商力荟萃区犹忆曩年庚子和约成英军驻於此，德军驻於此法军日本军驻於此逍遥何上若谵若呓之至於斯极也。呜呼，以刘之谬说充类至尽某等直不知死所矣，夫刘之意岂仅仅欲举一矿事以陷我大陆哉，商力二字就广义言之苟各国商人纷入内地设厂备机制造土货敲骨剥髓以罔大利，如戊戌年赫德所拟内地机器制造货物征税章程，即主张是职者痛之，然而刘必赞成之曰是商力非兵力上年谣传汇丰华俄各银行钞票将通行各省内地稍有知识者，咸惴惴以外人欲以一纸竭我现银祸，且不测是惧然而刘必赞成之，曰是商力非兵力铁路敷设权航路交通极，以及承办电灯自来水等种种贸易权，彼族汗血经营已得其泰半失之东隅收之桑榆时不再来，所恨者尚有多数西崽刚白度为虎作伥耳，然而刘必赞成之曰是商力非兵力充刘之意，岂不然欤岂不然欤某等以为刘如因矿利而故为此言也，则亦已矣，若果自负其学悍然迷主中毒於一已势必流毒於海内无疑，刘又谓一国商力所及即各国兵力所不及云云，此尤属骇人听闻，今无论刘之说实未必尽然，果如其言将引甲国商力入甲省乙国商力入乙省择十八国，以支配十八省乎，将平均本部各省为几份为各国划定一商力区乎，抑专欲选择一强，且大者之国使各省官民绅商引其商力充物中国全部以代我御他国兵力乎，凡此皆百思而不能得一确解。虽然，某等所最易得一决定义者，刘非直卖矿抑将卖国是殆欲巩固现在势力范围之基础，而促成将来瓜分之局者也，甲午以来长江一带与英订不割与他国之约，云南广西与法订不割与他国之约，山东与德订不割与他国之约福建与日订不割与他国之约，我浙江与英国意大利均订一不割与他国之约，所谓二重不割与者是见诸报章，见诸论著屡书大书不一书，除凉血部动物外Ф眙相顾久矣，盖列国之在亚东利害虽不相侔要，其於各省势力范围之规定，实为欧洲各强外交上公认之一共同政策，是故势力范围规定各国於各圈线中，只知奋勇相扑求种种实际问题，与下手方法以扶植范围内之势力为尽天职就表面观之，彼此似尚相妒嫉就里面观之彼此已默为承认亚东大势固如斯耳，刘试於平旦天良萌动时一为自省，何以各国中可引入我浙江之商力，祗有一意大利，意大利者在浙江有一半之势力范围者也，三门湾之哀的美敦书我浙人能忘之乎，盖犹前日事也，刘之祖宗丘陇暨将来生长子孙固无藉乎，浙然同是中国人奈何贪一已之小利竟为秦人之视，越人肥瘠漠然不加欣戚於其中要之某等可决言，刘实全无心肝者，彼不引德之商力入吾浙，法之商力入吾浙英俄之商力入吾浙，则是明知将来领有浙地者非意，即英英意相比较英已得长江而意或庶几是一为揭破如见其隐自信与深文罗织者有间，呜呼，某等今日因此痛心疾首而正意大利脱帽相庆崇拜祝福刘铁云之秋也，事果成意其自今以往於吾浙之势力范围已确有根据他日实行瓜分政策，吾浙自得藉意国之商力以得意国之兵力为之，拒他国兵力之来蹂躏我浙十一府七十二州县，吾浙有六十年外人承办之矿业，即吾浙有六十年鼓舞太平坐视他省糜烂绝不相关之盛事，父老扶杖子女，加额吾浙人所当没齿不忘，馨香而尸祝之之人非刘铁云其谁与归夫如是刘固快心满意，又岂料千虑之中犹有一失刘非阂晦淅嵛湖南痛哭流涕者乎，则是本其所学与宗旨确知中国商力卒无救於外国兵力，然何以与意人订约又杂入如有华人筹午钜款立刻可以收回一条中国今日之经济上至危极险固无虑此条实行，然万一绅商协力蹈湖南覆辙，吾浙人援此条以与刘言，刘又援此条以与意人言，刘应如何自疚失策以痛流涕，湖南者复痛哭流涕我浙江也，刘又奚用此条之骈指赘疣为也，学有时有进退宗旨不应矛盾而刘竟若是将何以自解，虽然某等剌剌不休，不惮烦劳，愿再以仁人君子之心待刘而为庄言正论以进之曰，某等诚不欲以朱仙镇之书生待公，姑如公意援得赍赐福泽谕吉范文正以相期则於主权二字尤不能无辨公实一好言主权之人也，惜乎公实一不学术之人也，故不得不将主权二字之字义，一解释之主权者国家成立之要素也，其区别有二，一曰国法上之主权，一曰国际法上之主权国法上之主权，又名对内主权国际法上之主权，又名对外主权，主权之由来欧洲硕学亦难得一确证浮师脱罗氏曰，吾辈可以揣度知之者实滥觞於古时人人么有财产时，故财产权者主权之母也，要之同为最高唯一之权，则罔有间说今且据国际法学者之学说为之臆断，凡得保存国家之独立权自卫权交通权以及其他种种特权等曰惟有主权，故主权有完全者焉有不完全者焉不完全者，则被保护国之主权也忍哉，公乎奈何欲以被保护国处置我禹域也，公或未必作是念，然以公之志行公之事，我中国能仅为被保护国而止耶，西哲有恒言曰，贸易者随国旗而行，又曰贸易权产业权常从主权为推移，苟世有稍涉经济学藩篱者，类能道之。夫贸易权即商力也，公今日非止以贸易权赠人是并举产业权而赠之何也，彼此各以其物交换而退而其时以货币为易中是曰，贸易若有人焉盘踞我土地利用我劳工彼仅出其有限资本以罄我莫大利源又安得谓之为商力是公於商力二字认之犹不确切惜哉，尤有说者任何土地之生产力则无一定限制而独於矿之生产力，则有一定限制中国一线之望仅在乎，矿吾恐六十年后罗掘者已空捆载者，已去彼时欲供无求束手待毙无俟蓍龟矣。公果贤者则从此应悟主权之在，彼不在此，且悟开矿一事为改良首务之说之纰缪而别筹他策以求开通为要矣，不然，公之所以崛强不服者，必仍曰是可藉此分利以救目前之急者也，姑举澳洲事以质公何如，一入百五十年之顷澳洲之发见金矿也，采金利大厚其盛时矿工日得银五打拉於是农舍耒耜工弃准绳争先从事於采金之业木材则远取之於瑞典那威食品则仰给於欧美二洲，夫澳洲新辟之地林木非不多食物非不产，然此等物之供给所以远取诸外国者无他利害权其轻重而已，公盍不一细思之不伦不类引出韩观察一事，公何重视一候补道之权力，反在军机大臣外务部尚书及各省督抚之上，去年有一日本理发师，穷极无聊赖航海莅闽乘舆往谒闽督，闽督即为之鸣炮开辕门鞠躬以迓之，盖势力有不得已也，以彼例此某等实不能贸然相信，况福公司挟国家势力不能拒其敷设权於先而欲拒其输运权於后，彼之暂时听命或别有深意谓福公司肯俯首下气谨遵国宪，则又谁欺公其休矣，公毋以为欲与公为敌者，仅我浙江人而已也，某等犹忆今年春间，有一山西冀甯道吴观察匡者以晋省得公力向福公司借款，办矿旋得部覆举平孟潞泽平阳各矿，尽入於福公司掌中，吴观察恫利权一失，制命在人作一致各州县招股开矿启词旨沈痛中有今日既有一福公司后日必有无数福公司地随路亡种与矿尽，将永为奴隶而不得云云，新闻报从而论之以为吴观察此启，真泪随笔下是皆出於公之所赐公其知之否，呜呼，而今而后公所服膺之学说顾犹可冒昧尝试而以全国人之性命财产为经验场耶，外人以加里福尼澳大利亚之采取金矿造福世界不浅我中国，今日将为之续法人某曾著中国现势论一书，谈矿事甚详，其要旨言今世界之煤产出额每岁几达六万万吨，使地球各国之蕴藏既尽，则此六万万吨之钜产不於中国求之而谁属耶，其图侬如此且公亦知喀西尼条约乎，是盖一千八百九十六年李鸿章与俄使喀西尼所订定者也，其第三条曰俄国修筑铁道及采掘矿产之附近地俄人可屯驻步骑兵队以资保卫由此观之吾浙得公引意人来采掘矿产，吾浙即得公引意人来屯驻兵队矣。尚何方哉，沿何方哉，总之某等自问，绝非深拒固闭因妒生恨，阻挠矿事之人也。亦知中国实逼处此，决不能援如日本之所谓非帝国臣民，不得为矿业人之条例也，北洋官报之方岂有无因而至，安得以传闻之讹一语含糊了之公仅知遵外务章程而已，公不知其奏摺中又有勾结外人，辗转售卖其弊必至利权尽失，为今之计惟有明定一划一章程之言也，然则某等於此，谓为公之诤友焉可也，谓为外务部之坐探委员焉，可也，公如毅然决然一国非之，天下非之而勿顾，则某等必有处之各自努力毋再哓哓。
    ○附刘铁云原稿
    近来读各报纸，痛责仆与浙绅高子衡，私卖全省矿产，云得银三百万两，每百万两与高十二万，继又谓贾四府云云，致动留学日本学生之众怒，有指仆为罪魁者，且逐日登报，冀激动全省绅商与高为难，此事仆本可不辨，因其论说，有害大局，故不得不详陈始末，俾天下明哲，共决此案，以定是非仆自丙申年即与义商罗沙第君定交，帮同办理各项事宜，福公司惠工公司皆所创也，沙彪纳君系罗沙第之代表人，於今九年矣。山西河南浙江三处，借款办矿，皆仆经手无庸讳也。借款办矿，意见书借商还，六十年后全矿报效国家，若有华人筹得钜款，立刻可以收回，非卖也。浙江事，浙江抚台奏之，中国事，中国皇上许之，非擅也。至云得贿三百万，每百万高子衡得十二万，其余八十八万必为仆所有矣。夫三百万钜款也，非可提挈而至者，由义汇华由华转入各处，必有银行汇号钱庄等处经过，皆有底帐可稽，诸公未必随意捏造，自当有所见闻，款既由仆分派，仆即有此款之主权，请诸君明查暗访，如查有实据，仆愿将此款罚出充公，如查无实据，诸君其何以教我，不但三百万也，无论或百万，或十万或一万，如果查出系仆与高子衡因浙矿所得之贿，皆愿悉数充公，断无怨悔，古人云以已之心，度人之心未尝不同实有不尽然者焉，德国之兴也，以得赍赐，日本之兴也，以福泽谕吉，往往以一二人之力挽回国运，范文正公曰，天下之兴亡匹夫与有责焉，诚至论也。仆自甲午以后，痛中国之衰弱，虑列强之瓜分，未可听其自然，思亟求防御之方非种种改良不可欲求改良必先开风气欲开风气，必先通铁路，欲通铁路必先筹养路之费，舍农工商矿更有何赖而家工商三者之利，其兴也必在风气大开之后缓不济急，只有开矿一事见功易而收效速为当务之首矣。然二十年前，开矿者不下三四十处率皆半途而废，盖以华人非所专长，故易败也。又思凡外国商力所到之地即为各国兵力所不到之地，则莫若用洋商之款，以兴路矿，目前可以御各强兵力之侵逐，渐可以开通风气鼓舞农工，卒之数十年期满，路矿仍为我有计之至善者也，故毅然决然为之一国非之，天下非之所不顾也，其中有利无害情形，前上山西抚帅禀稿言之甚详，附呈请鉴。
    诸君之误，误在不知商力兵力之分，所以如此，请再以实事证之。福公司道口铁路，豫抚派韩观察总办一切，韩於去年禀抚宪云，福公司所造，系运矿铁路，因请外部照会英使，不准载客装货，夫铁路而不准载客装货，犹人扼其吭而绝其饮食也不死何待，英使回文，力言断不能遵云云，然以外部尚未有准其装客载货明文，迄今半年有余，仍不敢装载人货，夫以一候补道之所言，即不敢违如此，况督抚乎，此崃λ限，不能不遵国宪之证也，倘增将军饿俄国铁路，不准装客载货周中丞饬德国铁路，不准装客载货二国遵乎不遵，兵力商力固判若天渊矣，中国地方紧富，长江绾其要冲，然旅顺可去，胶州可去，而长江一带，独晏然无事者，各国商力所在也，旅顺不如营口，旅顺去而营口留，胶州不如烟台，胶州去而烟台留，非兵力之不足，商力阻之也，商力之功岂浅鲜哉。假使东三省有高子衡刘铁云其人者，早引商力於内地，俄人虽强亦断无今日之事不待智者可知也，况矿路与租界犹大有别，租界系永远租与洋人，主权在彼借款办路矿，系我借洋人之款，我请洋人办事主横在我，若云既谓主权在我，何以工程师矿师不能听我高度，譬如使缝工裁衣不能任主人之横下刀剪其理一也，总之人各有学，学各有宗旨仆之宗旨在广引商力以御兵力，俾我得休息数十年，以极力整顿农工商务，庶几自强之势可成，而国本可立抚念时局蚤夜彷徨，捧土塞河诚自知其不量竭愚尽瘁要无非忠君爱国之忱，知我罪我，惟诸君裁之，诸君又以湖南之举为善，不知此举只可以拒商力不足以拒兵力，庄子所谓为大盗守也，将来设遇教案恐举全省而畀人矣，诸君所欣羡者，仆所痛哭流涕者耳，仆之宗旨如此，高子衡信仆之言，激动爱国公义，愿任其事顾少兰系局外，与此毫无干涉，北洋官报，乃传闻之讹理合附白。
    ○刘铁云呈晋抚禀
    敬禀者窃某於前月接商务局函称拟向福公司筹借洋债一千万两，章程必须拟妥，利息必须最轻等情，嘱拟大略章程，恭呈宪鉴，当将此意与西人罗沙第商之，据云无所不可谨案洋债计有两种办法，并山西现在情形，敢据实直陈，如有可采之处，某当驰赴太原，面求训诲，一曰国家借款法官借官还以海关作抵，先定合同，奏准之后，洋商即将款项交官，任凭若何派员开办，一切盈亏，洋商概不过问，本利到期自向海关支付，此与国债无异，所谓全权借款，然现在海关余款甚少，国家尚须留作不时之需，恐未必能资山西路矿之用也。二曰官商借款法不用海关作抵，亦不用国家作保，但银钱出入洋商主之，如何办法可行不可行，仍决之於官，洋商不能擅主也，若官饬以必不能遵之事亦只得陈明款曲，性返互商，不敢显抗官府所办之事定以限期，至期则全产报效国家，盈余酌提充公亏折与官无涉，此所谓半权办法也，而半权办法之中又有官借商借之别，官借则由商务局出名，与立合同商借则由商家出名与立合同，其半权情节，虽似无殊实则出入甚大，何也，官借则洋商与官直接商借则一切须商人转禀，商禀批驳申饬，无所不可若与洋商直接以施之华商者施诸洋商，恐诸多窒碍矣。况犹不止此，官未必皆久任，原办之人既去，后来者虽极精明，难免不受其蒙蔽，若华商业之所在即身家之所在，慎其始更图其终朝夕审计，其利害奥窃知之较详，故其操纵之术，必胜官家十倍，或虑华商与洋商有通同作弊之患，此说近是而实未深思者也，夫作弊者果何为乎，必为利矣。利之与权，不能暂离者也，有权即有利，路也矿也。利之所生也，利在路矿不在官家，华商欲攘路矿之利，必争路矿之权，争权利於路矿之中，则不得不与洋商相持相挤矣，人或不忠於国家断无不厚於已身者，与洋商通同作弊，则自失其利权，虽愚者必不出此，可以不必多虑者也，此借两种洋债办法之实在情形也，至於路之与矿虽属并称，其情形又迥有不同者，铁路之事大纲只有二端，一曰修造之难易，二曰人货之多寡修造易则资本轻，人货多则获利厚。故盈亏之数，可预决也，不必洋人之精於，核算，即华人亦可得其梗概焉，果为易修之路而人货亦丰，则可用官借官还，官认盈亏之法办理将来若无意外之损伤，不过三数十年资本还清，其路即可收回，此上策也。如现在芦汉办法是也，若矿则大不然矣，其盈亏之数，断难预决，近十余年来，由李中堂批准办矿者，不下二三十处，除漠河开平外无一处得法，即开平之矿，倘非李中堂屡次济以官款，亦倾仆久矣。可见办矿之难，某曾访之西人云，欧洲矿股资本，全覆者亦不一而足，虽头等矿师，亦不能如操左券也。故办矿一事，总以半权借款商借商还者为无流弊，此路矿办法不同之实在情形也，或曰章程所载，不过除去开销，以四分之一报效国家，其四分之三固皆为洋人所得也，取我山西之利而洋人所得，转三倍於国家，至於地方百姓，则毫无利益，夫何乐而为此哉，此说亦近理，故不可不早为辨明也，夫利之所属当审其在人在地，若在人是粝魑抑脂膏以畀外人断不可为者也，若在地则大有辨矣，在地而为吾人之力之所及者亦不可为，盖既为吾人力之所及，今虽不为后犹可为，仍不必畀诸外人也，若为吾力之所不可及，又为将来必被他人之所攘者，则不如早自为之之为愈也，况我早自为之，固阳为利益归人而实则利益归我者，恒数倍於人，更何所顾忌而不为哉，请以其赀本用项考之，可以明矣。今所借赀本一千万两，大概用凡三项，一曰造铁路，二曰建矿厂，三曰资转运。造铁路姑以五百万计，取之外洋者，仅铁轨车头一事而已，所费不过十分之一，其余大守买地，土工石工实占十分之九，是有四百九十万散在中国也，建矿厂姑以二百万计，机器等件不足百万，其余买地土木人工，约百余万是销於中国者，又三分之二也。资转运作为三百万，则全在中国何也，姑以开平比之，开平每日工人，约三万余名泽潞两府，断不止两开平也，即以每日六万人，每人一日工银一钱五分计之，每日计销九千两，其余工人以上一切司事等人，作一千两每日实耗银一万两，一年三百六十万，皆耗於中国也，工人所得之资，不能无用也，又将耗於衣食，食则仰给於庖人，衣则仰给於缝工，庖人不能自偈吖纫玻又转仰给於农圃，缝工不能自织布帛也，又转抑给於织人，如是辗转相资，山西由此分利者，不下十余万人矣。我国今日之患，在民失其养一事，而得养者十余万人，善政有又过於此者乎，况有矿必有运矿之路，年丰谷可以出，岁饥谷可以入，隐相酌剂，利益於农民者，更不知凡几，我国出口货值，每不敌进口货之多，病在运路不通，运路既通土产之销场可旺，工艺之进步可速，倘能风气大开民富国强，屈指可计也。而开矿实为之基矣，更有一事不忍言而不能不言者，古人云慢藏诲盗，今我山西媒铁之富甲於天下，西人啧啧称之久矣，必欲闭关自守，将来无知愚民烧一两处教堂，杀三五名教士，衅端一开全省矿路随和约去矣，其中犹有绝大之关键存焉，则主权是也。兵力所得者，主权在彼商力所得者，主权在我万国之公例也，然有一国商力所到之处，则别国兵力即不能到，今日亟亟欲引商权入内者正恐他日有不幸而为兵权所迫之事，必早杜其西渐之萌，为忠君爱国者当今之急务矣，知蒙宪台奏准，无识者或群起而谤之窃虑数年之内，设有因兵权而得之路矿，两者相形稍有人心者，必转谤为颂矣。尝闻人述曾文正公之言曰，今日事君较古人难甚，古人事君，能致其身其事已毕，今日事君致其身尤当捐其名誉，达哉大臣之言也，今日借外款以兴内利，引商力以御兵力，举中国风气未开天下能明其理者，尚无多人欲其止谤岂可得乎，收利在十年之后，使节不知几更，兴谤在一年之中只身独受其咎，巧宦断不为也，窃谓非定识伟议如文正者，计必不出於死，此昨日伏读宪台奏稿，大义懔然文正不能专美於前，韩昌黎云，至於举世非之，力行而不惑者，则千百年乃一人而已耳，舍宪台吾谁与归，狂瞽之言伏乞裁察。
    ●第十期・论说
    ◎儒教国之变法
    ☆愿云
    今中国之言救时者，举其概要之事，曰办报也、译书也、电争也，而最鄙之一说，则曰运动官场也，夫办报译书电争以震荡昏睡遇蒙之世已耳，知之事也过此以往则非知之事而为行之事设也，长此办报译书电争而曰中国其不亡也，其孰信之，然则所谓办报译书电争者以为有效数年以来其效亦已睹矣，此后必当更进一境焉，而以观我国人所能为者仍不外乎办报译书电争而已。呜呼，吾见办报译书电争数十年而坐见中国之亡与夫不办报不译书不电争者，其相去固几何也，此当促吾人之一反省者也，运动官场宁曰做官则其言为近实，夫新党之入官场者多矣，吾见其一入鲍鱼之肆与之俱臭焉耳。虽然彼热中富贵者既假运动官场之一说以为帜志惧其言与和之不符而无以对人，则又变其说曰吾有待何待乎，待有权焉而已，夫待者无尽之辞也，进一阶焉，而曰有待更进一阶焉而犹曰有待待之又待黄河有时清而变法无是期何其为此炫术以欺人也，夫人亦孰不欲富贵凡有血气皆知有金玉绵绣之可乐而饥寒枯窘之可悲，然而一二志士以气节道义之心与富贵利达之心战而终不以彼易此者诚以处甲乙两途有所得，则必有所失而不欲自汨其本志耳，而运动官场者欲身安逸乐而心夸矜势利之荣而又欲不失为变法之功臣维新之元老何其贪也，休矣，亦姑取貂蝉簪缨以为君荣幸已矣，惟夫旧党之人为此事也，则曰做官新党之人恶其名之不美而曰吾将运动官场以办事而甚者或且翻五色立宪之旗以引炫人之耳目亦太以人为易欺矣，琳咚潲量种沼卸聪て浼苛┲一时而不甘为尾生高也，夫各国皆有在野党，在野党之精神不动如山岳不变如金石以与在朝党战博最后之一胜，而国事乃能有济若利欲薰心而变幻其言辞暖昧。其宗旨以取利便者适足自伤其守而已，固在野党之所羞而不为也，然而数我国救时之士，其方法大抵不出上述二类，即不尽然，而此固已居其多半，吾且无暇举他辞以相难，而询以变法之事，而为平和而得之乎，抑非平和而能得之乎，吾见各国之变法者血也泪也头颅也心胆也，其所用之器械枪弹也炮火也匕首也，而中国之变法者文字也议论也谈笑也，其所用之器具笔墨也纸片也（办报译书者）手版也翎顶也舆马也（运动官场者），噫何其各国劳而中国逸各国愚而中国智抑何其各国难而中国易也，夫世间一货一物必拂若干之代价而后能得之其物愈珍者，其价愈贵，今也希望文明之幸福而欲於啸傲琴书之侧（办报译书者）辉煌履舄之场（运动官场者）而日月重秀河山再清之景象已傥乎，其若来其亦梦矣，彼方昏酣而长歌微吟於其侧亦视为妖言恶声为彼所驱逐而已矣（办报译书者）。彼方抗厉而拜手稽首於其下亦供其颐指气使为彼所豢畜而已矣（运动官场者），拯鹫咔髡溺者濡此人情之常而一则从容而理冠发一则徘徊而待篙戢则鸸毯斡啥止而溺且何自而援也，然而我国之士於上两途，若蛾之绕灯若牛之旌磨辗转回翔而不能出此途，其他或不及为或虽欲为之其力不集而其事亦不成，此於人心风俗之间，必有一绝大之原因与各国异者而后乃有此现象也，是果何也，曰中国之言变法者，皆中等社会读书之士，无上等社会人亦无下等社会人，上等社会人入利禄之途离乎，读书之境者也，下等社会人求衣食之辈不入读书之界者也，而得读书以养其智识，且不迷於仕宦之途尚能保其清明在躬者，惟一二中等社会中读书之士，故试分权力智为三等上等社会人得其权下等社会人得其力中等社会人得其智三者暌膈各不相通，而后成今日瘫痪疲恭之状，夫既以中等社会人为变法之枢纽而中等社会人之本领又止於止而毫无绝特殊常之可言是又何也，曰彼其所立之地望与其平日所以养成之性情而习练之手腕者一言以蔽之曰不出儒教之范围而已矣，儒教者穷居一室则谈道读书发抒其胸中所欲言而著之篇什冀俗之一悟而世之一悔而其出也，必假当世诸侯王尺寸之柄，一旦离乎人君而即有不得行其道之忧，故有用舍之殊（用之则行舍之则藏）有穷达之分（穷则独善其身达则兼善天下）与夫耶之以流血行教（耶苏教敢死由耶苏杀身为榜样故）回之以武力行教（回教及身建国以穆牢默特用武力主义故）佛之以出家行教（佛陀弃太子而不为以不藉国家故）不待南面之力而特然自张其一军者，其质性能力迥异故儒教者上仰性（近世学者称中国道德为一种上仰之道德）之教而非独立性之教多文性之教而非实力之教，夫一教之行於其地也，其渐渍渲染於人心风俗之间每能为人类造成第二之天性世或习焉，而不察驯焉而不究而试取而研究之无不可得其元分子之所在是故删订六经穷老著书变而为今日之面目，则办报译书是也，一车两马周流列国变而为今日之面目，则运动官场是也，夫时变之来所以试验一国人之性质也，而我国人之经试验其组织之成因乃如是，如是呜呼吾滋惧矣。
    ◎日俄开战与中国之地位
    ☆明心
    ○发端
    我同胞其谛听！日俄开战中国之地位何若！日俄开战中国之地位何若！！
    吾言中国之地位吾不能不骂北京之政府，非不知其无益也，罪孽深重虽欲赦之不可得也。
    自旅顺一战，日本胜利，满朝之大官亲俄者蹙然而惧何以惧，惧其昔之与俄廷订秘密条约冀得分其余利以自肥者之无效也，惧其昔之存款于道胜银行以预备亡国民之资格者之又无效也，忧愁幽思殆难卒岁亲日者色，然而喜何以喜，喜其将为朝鲜之金宏集郑秉夏也，喜其不至如增祺之被囚杨儒之被毙也，近日北京日本公使馆之门首拖花翎者累累如蛆，然无不捧一纸胜祝词以献媚於内田康哉，而那拉氏向之以出奔西安迢迢数千里乌知无博浪之椎爆裂之弹之致其老命也，今亦高枕无忧矣，乃宣言曰中立中立。呜呼，独不思日俄开战以前中国之地位何若日俄开战之中中国之地位何若日俄开战以后中国之地位，又何若罔顾大局徒计偷安而犹自以为计之熟虑之深可责亦可怜矣，夫中立者贵具有中立之资格战可也，和可也而后乃可中立。今既不能开战于第二次撤兵之期，又不敢明割满洲奉之俄人，则所谓中立者果安所恃耶，然则中立者非中立也，中立其名速亡其实也，夫日俄之胜负无论矣。而满洲则非我有可决他日满洲或隶于俄或属于日又无论矣，而今日满洲之民将安所适从耶，按国际公法中立之国不得干与版图以外一切之事既以满洲为战场，则生长于其间者将坐以饱两国之锋镝乎，抑或托庇于俄乎隶属於日乎，稍有所偏即触一国之怒，呜呼，率民而至於箪食壶浆待於两境以迎旭旗之来或鹫旗之来者政府之罪尚可赎乎。
    虽然当今年四月，俄国提约七条，横肆要挟政府不与以最后通牒相见於炮火之中者固政府之罪也，然迁延复迁延因循复因循而我国民亦无一人焉，声政府之罪起义愤之军先倒政府转而迫俄国撤兵，则我国民之耻又焉可自饰哉，盖日俄自四月以来其各探访列国之态度也，不知其几何次其各元老大臣之秘商也，又不知其几何次其各海陆将官之秘议也，又不知其几何次而军事上之事实历历在人耳目者俄则有若大连旅顺各地军队之南移有若太平洋舰队之增遣有若旅顺要塞炮台之建筑日，则有若京釜铁道之速成有若春日日进舰之添购有若炮兵工厂之忙迫，而二国战时财政之计画尤为累篇连牍看不胜看是皆运筹於惟幄布置于平日岂如我国之痿痹不起一无预备者乎，虽然日俄开战以前时已去矣，后悔无及所可椎心而泣血者，惟今日以后而已国民国民同胞同胞其亦知中国中立发表之原为自动乎，为他动乎，谁指挥之谁嗾使之，谁玩弄之乎，其亦知中国中立发表以来列强无一异言者果深信吾国实力足以中立乎，抑别有用意存乎，其间乎，其亦知中国中立发表之果政府蒙其利，吾民受其害政府可以安恬如故沈睡如故，而战争之炮灰之兵费皆若吾民当之乎言念及此我心伤矣。
    且我国奄奄待毙之内情为日俄两国勘破也久矣，日本知东亚大局不可与支那相提携乃取直接交涉之方针而今夏之日俄协商起，虽然俄亦非懵懵者也，彼自租借旅大占据满洲以来侮蔑我国体残虐我人民其眼球中尚有我中国之片影乎，然对於日本偏置满洲问题于协商之外不容日人置一喙此亦交涉破裂之一大原因也，交涉既破战云方密，则二国对我之方法已如烛照而数计矣。日本知与我结攻守同盟之无益而反惹法国之注意贻俄人以口实也，乃冀北京政府之中立，此日本诸新闻之所一致者也，而俄则反是，上海停泊炮舰孟齐由尔之不退去也，东清铁道强要政府之保护也，皆欲破中国之中立者也，而所谓政府者直如木偶傀儡听人玩要一面受推一面受拖一欲南行一欲北向，呜呼中立如是如是虽然吾於政府吾复何责，惟有祷告上天俾吾国民早有醒悟奋起之一日而已，早有醒悟奋起之一日而已。
    ○第一节
    开战原因与中国之关系
    日俄战争者酝酿于十年爆裂於一旦何其畜之久而发之暴也，曰是战也日俄两国生死存亡之大战争也，何以言之请先言俄罗斯，俄罗斯负穷北之大野封於冰雪曝於风霜气候严寒，土地硗瘠人民生活艰苦异常，其不能不采南方侵略之策求不冻港以试其自由活动者势也，然一败于黑海，再败于中亚，不得已而略万里不毛之西伯利亚，以期雄飞于二十世纪之太平洋，乃敷设大铁道，以缩本国与太平洋之距离，更强夺满洲，以为根据地一面创大海军于黄海，一面备大陆军于关东，以制我中国之死命，虽然不得朝鲜弗济也，于是朝鲜之安全危矣，此对於日本之根本的冲突也，又言日本，日本岛国也，其不能不握海上力者无待言矣，而其人口之繁殖年增五十万以此递推，日本人口七十年后当达一亿，百年以后，当达二亿增殖无穷，而区区岛屿之物产有限，乃膨胀而移殖於外，然一斥於美再斥於澳，世界之中足以为日本人口之增殖地者仅兹朝鲜而朝鲜之为日本利益范围者，又英美诸国之所默认者也，此对於俄国之根本的冲突也，根本如是宜其蓄之久而发之暴也，然寻其总因实起於甲午中日之役，今试将甲午以后日俄危局史与夫中国之关系，约略言之。
    一在韩之角逐
    中日之战局定，而朝鲜之独立成，日本政府亟欲扩张势力干涉韩廷是时井上馨为驻韩公使，手定施政纲领二十条，以中央政府为枢纽，而渐及於地方订正法律，改革制度。朝野人士，咸怖其威，而闵妃一派之怨恨，已蒂固而不可拔矣，及井上归日闵妃一派，遂崛起而演乙未七月七日之政变。
    政变之报达日本，井上公使匆匆返京城，党日派复得势力，越二月，三浦梧楼为驻韩公使，党日派之势力益增，至十月八日，日本派遣之顾问一派，拥大院君，率训练兵第二大队闯入王宫，剑光截暗殿里有声而闵妃之血早罹于白刃之灰印
    闵妃虽死于白刃，而党日派之势力不特无所增而反见其减何也，以闵妃一派之余党，悉依俄公使，以谋颠覆党日派之势力故也，至丙申一月国王及世子捧国玺，脱宫殿逃入于俄国公使馆，即日发诏解内阁，捕杀害闵妃之首谋者而讯之党日派为之一网打尽一切政事遂皆落於俄人之手。
    自是以后，虽有协商以均分势力，而俄之专横，渐已暴露佣兵问题，财政顾问问题，陆续提出，大有不握尽实权不止之意，然卒以物议沸腾排俄之念炎炎而不可抑，俄公使斯配埃乃取退让态度离朝鲜之舞台一转而谋我矣，时戊戌四月也。盖自丁酉十一月十四日德意志强借我胶州湾，翌年（即戊戌）三月，俄国亦租借旅顺大连湾，至是将殚精竭虑以经营满洲无暇兼顾朝鲜，故不惜以已成之局而让之日人而不知今日战争之因实播种於是也。（此节未完）
    ●第十期・学术
    ◎政法
    ○法律上人民之自由权
    ☆支那子
    自由权者人民对国家所有权利之一也，考欧罗巴之历史，国家不知经几番之革命人民不知流若干之热血始争得有此权利，盖野蛮专制之国家唯恐人民之自由有以制限其专制之权力也，当人民智识薄弱之时智力腕力不足以反抗，故不能不俯首而听命迨其文明程度渐高加以时势之所趋社会变迁之所迫，乃不甘受其愚弄，於是反抗运动以图恢复应享之权利，试观现世文明国之人其得熙攘于宪法之下国家不敢任意侵涉，且特别而保护之者孰非当时惨澹经营之所致哉。
    嗟我国民恒曰自由自由，夫自由之权利果为何物自由之界限，由何以分恐吾国民尚梦梦然未之知也，吾欲言自由权，吾不得不先释权利之定义。
    权利者何，泰西学者，学说不一，兹举其四大说焉。
    第一说，谓权利者，法律所创定之物，有强制之力也，此说倡于德国哲学派康德氏，法律家从而附和之，其代表者启博氏也。
    第二说，谓权利者，乃人民之意思，为法律所认许者也，此说亦倡于德之哲学派黑智儿氏，法律家亦从而附和之，其代表为维德西亚咸民，顾反对其说者不少，谓若以意思为权利，则未成年者及法人等，将不得为权利之主体矣，於是利益主义之说出。
    第三说，谓权利者，法律所保护之利益也，此说由来甚久，德之法律家伊欧灵克氏昌言之，驳之者曰，利益者能满足人之欲望，对吾人而最有价值者也，利益有金钱上之价值，有金钱以外之价值，权利者何种之价值乎，权利即利益之谓，斯言也。盖以利益与权利混合而言之者也，罗马法之格言，尝有权利与利益相伴，无利益即无诉权之语，虽然此当时罗马立法之理由，而不能以此所定利益即权利也。
    第四说，谓权利者实力也，此说为窦林伯黎西氏所倡，以为权利乃法律所与之实力也，驳之者不少，今略之。
    以上所列四说，各有偏畸之处，未可为确实不磨之论，今据吾人所深信不疑可奉为圭臬者而言之。
    权利者一人格对国家或个人而有之利益为法律所许可者也。
    权利之本质盖如此，虽然，何者谓公权，何者谓私权，亦学者聚讼之点，甲论乙驳，莫宗一是。吾人不遑一一枚举，据今日法律界所论定一致者而言，个人与个人关系之权利谓之私权国家机关与个人关系之权利谓之公权自由权者，公权中之一也，然而反对之说亦复不少，略举于下，以资参考。
    斋伊窦尔之言曰，自由权者，规定国权之作用，非规定人民之权利也，盖谓自由者不过法律所不禁之自由，非特别之自由也。
    腊巴忒之言曰，自由权者，非定人民之权利也，盖以自由权无一定之目的物也。
    倭德迈爱尔之言曰，自由权者，非真正之权利，不过制限国家，支配权而已。
    以上诸说，皆宗自然法派，不以自由权为权利，不知自由权者决非若自然法派所谓未有国家以前天赋之自由又非若生理学上所言人间动作之自由，盖自由权之实质范围无不由法律规定而成个人对国家之自由经国家之承认而成为法律上之自由，故特载于神圣不可侵犯之宪法，苟其国家宪法一日不亡，即人民之自由权利一日不灭，盖国家负不可侵犯之义务者也，夫权利对义务而谓国家对之而负义务，非权利而何欤东西学者，若纪尔克楼尼克、倭乐克、麻伊尔、窦智奈尔，副岛义一诸氏，无不赞成此说，可深信无疑者矣，兹将自由权之种类，条列于下。
    第一住居及移转之自由
    人民自由权中最切要者，住居权是也，国家乃人民组织而成，凡居国家领土之内者，无非国家之臣民，故国家于领土内，许人民自由迁徙不制限之也。
    第二身体保全之自由
    文明国人格高尚，虽一发一毛，不受无理之拘束，故国家不敢妄加以逮捕监禁处罚之举动，但违犯法律有罪之时，不在此例。
    第三住所安全之自由
    住所者，人之日常据以生活之所也，法律上所谓住所者，不妨害其家内安全之谓，故人民苟无犯罪之嫌疑，国家不得于其家内无故侵入之搜索之，以保其安全也。
    第四书信秘密之自由
    书信者一定之人，以文字达其意思于他一定之人，封缄严密，非若一般公众广告，欲使人人尽知之者也。故国家行政之官府，无论其函内所言何事，除法律者规定之外，不得任意开拆，或泄漏于他人。
    第五集会结社之自由
    集会者以共同之目的，聚合多数之人也，结社者契约上之关系，为达其共同之目的，聚多数之人，结契约以期永久继续其目的也，此项权利当古代专制之时国家甚行严禁，竭力防备，唯恐人民有反抗之举动，至近世法治国立法之例，苟不妨害国家社会之安宁秩序，国家决不得干涉。
    第六思想发表之自由
    凡人内部之思想，法律固无从于涉之，及其发表于外之后，始成为法律上之目的物，国家得而制限之，或保护之以言语发表者，谓之言论，以文字图画发表者，谓之著作以石版木版铅版发表者，谓之印刷本，苟其不侵犯法律之权限，国家不得无故干涉之也。
    第七所有之自由
    所有权者民法上私人与私人之关系也，宪法所谓所有权者，其用意有二，一则制定国权之作用，使不可侵害人民所有之自由，一则保护人民之自由，若国家行政有侵犯之者许其以行政诉讼之方法，而补救之也。
    第八信教之自由
    十八世纪以前罗马法王之权无限，欧洲各国之君主，亦羁服其权力之下，故政治与宗教往往不分，而其威力得压制人民使不信奉他教，嗣径屡次革命，文明进步以来至近世纪，国政与宗教绝然分立，不相关系，故国家于人民之宗教，任其自由信仰不干涉之，但不得出于安宁秩序范围之外。
    概而计之，都凡八种定为法典表诸宪章共矢遵循无敢违背其重视此权利为何处也耶。
    呜呼吾Ａ１０此，吾不禁喟然而叹也，试思吾中国所谓四万万之人民其有完全享有此权利者乎，我国民若欲行其集会结社之自由聚合多人连结团体而政府必指为乱党也谋反也暴动也，用其专制之威力以解散之逮捕之监禁之，扑灭殆尽而后已我国民若欲行其思想发表之自由发挥世界人类公共之原理，而政府必以为流言邪说侮蔑朝廷侵犯神圣也，封禁之销毁之使其说绝于人耳而后快。
    虽然，吾不怪政府之专横而独怪吾国民之愚蒙也，夫近之所谓文明政府其未改革以前谁不野蛮而专制吾国民何以脑筋中权利思想若是之薄弱何以视权利，若是之等闲不奋发振作改革法律明定权限以恢复其应有之权利。
    吾尤不得不怪今之所谓自命为自由者也，无公共心无自治力以破坏团体为目的，以不守规则为自由逞个人利我之心以侵害公共之权利乃至身败名裂犹侈口于人曰自由，自由而使自由之价值扫地盍亦知文明国所谓自由所谓权利经国民公共赞成之法律所认可者乎，国家者积人民而成使国家之分子，皆如前者所言则国民永无恢复自由之一日皆如后者所言，则国民永无安享自由之一日，夫文明国无独尽义务之人民亦无独享权利之政府，天下最能尽义务而不享权利者奴隶犬马牛羊是也，吾国民若愿为奴隶犬马牛羊任牧御者呵责之鞭挞之斯亦已矣，不然当蹶然而起。（完）
    ◎实业
    ○植物与人生之关系（续第九期）
    ☆黄孙
    ▲第三节一之续
    其他有以之制糖者以之制油者以之制煤气者以之制染色者以之为西服之襟者以之为妇人之饰者以之制橡皮者以之制粘性之柔软体者以之雕字印书者亦有分解材木而纺绵织布者迩来新发明，又有以之制酒者，凡此需用不遑枚举以学术之进步而种种工艺上原料为几有悉仰供给於材木之势，西国学者有言他日工业发达地必为产此原料最富之区，回观吾国固产此原料最富之区也，同胞同胞尔有最大之富源在尔最亲爱之乡国尔须自觉尔勿伤大国民之品性，二十世纪上以工业战胜地球拥莫大之巨资享莫大之幸福尔之资格，尔之地位，尔曾有望也，尔曾有望也。
    森林植物比之栽培植物，则彼以生产淀粉蛋白素糖分为主，而此以生产纤维及纤维之化合物树脂为主，尚有异於彼而为森林植物所特长者，则肥料是也，彼谷物与他栽培植物年年於其生产上须多分之磷酸，与加里培壅之马龄薯欲得相当之收获，平均一平方步其须磷酸肥料五倍，於同面积之桧林九倍於松林加里，则十三倍乃至十七倍不等，森林之费肥料固甚少也，其原因盖以制造纤维树脂不必如制造，淀粉蛋白素者之多费炭分，且秋末叶脱堕地而府，翌年启蛰仍归原树，树根入土深至下层吸资养物较栽培物为多，肥料减少之原因不外是矣。
    ▲二
    间接之效益
    森林以学术进步而需用日繁其关系，曾大矣哉，然此仅直接之关系而已，尚有间接之关系，在其影响被于他物转以被之人生其重要更有可惊者。
    森林者雨量之调节器也，水旱最大之原因，其操纵全在於林木，自林学者之研究而知森林地雨量，全量二分之五不降于地，而蒸发于树叶栎叶含本重七倍之水苔藓含十倍之水倘川河之安源地，树木郁茂，则雨之大分洒于树叶而蒸发残发之水徐徐落地，更经落叶苔藓透地而为水源以故，雨量多时能杀其势使汇源於地不捷而徐雨量少时能保存湿气于地中，使地脉不燥烈倘滥伐之，则夏秋之交大雨澎渤悉落地面汇而为源其出峡也，排山倒海而来大则山崩川裂，小则田园庐舍一洗而空者有之矣，其水势奋激必挟上流中流之砂土而来至下流水势衰，则砂土沈积而起河床使他日易於涨溢已洪水矣，又种洪水之果推原其故何一非无森林阶之厉哉，既易罹水灾又易遇旱魃倘苍苍者数十日不雨，则水源即有告绝之忧渐，至赤地千里鱼虾上陆一盂泥水粱肉同价其惨有不忍言者，而其大原因皆在于无森林。
    水乎旱乎直接而被其影响者为农业，洪水荡荡赤日杲杲食粟之民，遂槁饿不能终日矣，吾国庚子年陕西大饥人相，食问其故曰不雨者一年嗟乎，此特其近因耳入其野黄沙白日一望无既山，皆穷山地尽赤地童童濯濯寸植不生，此即致旱之大原因也，若不加意森林恐饥馑之灾，方兴未艾而吾民昏昏不知叩其中因果以为此水也，旱也。皆有冥冥者主宰其中以播弄之时而旱也，则向龙王以求雨时而水也，则问土地以要晴其愚一至於此岂不可痛，然而小民何责也，有士君子读书数十年置身朝右而竟为此庸恶陋劣举昏昧无知之举者，庚子联军驻津时时方苦旱官吏，率农民击鼓祷城隍欧米贱卒皆目笑之，而当事者意气扬扬以为吾支那疗水旱之灾无有出此上者，其可痛恨有过于此者乎，然而津吏何责也，试观二十一行省中自官吏以至农民，有不以祈祷为疗水旱独一无二之法门者，能有几人语曰国将亡听命于神意者，吾中国之运命果不远乎。
    森林与渔业自外观之若风马牛之不相及也，然而细察里面则又有重大之关系在彼调和河水之分量，豫防河水之混浊种种作用影响直及于鱼类尚其次也，有特别之效益而为鱼类所必需者其一为鱼类之食料鱼类之食料，须植物之寄生虫不观之钓客乎。取植物寄生虫以为饵而鱼易受钓於，以知植物虫於鱼类生活上为必要矣，其一为鱼类之栖息此中关系可观之海岸而知之者也，海岸多森林则鱼族蕞处于其旁易遭捕捉旁人渔子出入於其间，胡不逃之远海隐诸深潭而必择是地而居之，盖森林苍郁倒映海中沈沈暗绿居其中者可以避敌鱼之截击一也，傍近森林易得抛弃之寄生虫二也，鱼族孵卵必求易得食物，且须海藻丛生易藏其子地而上有森影海藻，自易怒生为鱼类播种最适地三也，以此种种原因，故遂不期而至或以产卵或以求食或以避敌或以休憩，森林倒映之海滨实鱼类以遨以游之乐土也，影响所及渔业遂获丰收老渔相传有言曰，蔽林海岸之鱼多而裸出海岸之鱼少是，则森林之影响超陆入海，而为鱼虾之网龟鳖之笼矣，岂不奇哉。
    ▲第四节
    植物与人生之精神
    植物之效益於人生不特物质之一方面而已又有精神之一方面，在吾且沈沈以思舍吾山明水秀柳暗花明，故乡之乐土悬想平沙万里，黄尘扑面人烟断绝寸草不生亚非利加之砂漠外，蒙古之荒野东西无以别其方寒暑无以表其节一种苍苍凉凉凄凄切切之情景不觉跃然於吾目中，吾又腾吾之脑电超黄海越印度洋而游瑞士之滨巴黎之野，则见柳映宫墙花迎人面红黄青紫陆离彩粲，虽下至一草一木亦点缀得宜吾之心，目不觉豁然开朗眉飞色舞，嗟乎世界非植物不芳吾人之精神非植物不活植物，现亿万化身以点缀此世界或处高山，或临大海或立清溪之巅或植小园之里以颠倒吾人之感情，而人之感之无论贵者贱者逸者劳者哀者乐者得意者失意者，皆有以娱乐其灵魂使之夷然，自得而不为外物所东缚大矣哉，植物之感化力也，今特举其感化力之有效于吾人者於下。
    一曰涵养德性
    人类者具道德根性之动物也，种种善的美的高尚的伟大的沈雄的坚苦的赋於自然蕴於心藏于脑，以为吾人一生行事之标准而非有外物以触之使动助之使长，则日久销沈无以表见其能力彼植物最能培养，此种种性质使渐滋暗长以日进于高明者也，其交涉于人也，有二曰天然之现象天然之作用植物现种种相以映吾人之眼帘，其大者合抱连枝其高者干宵蔽日，其老者盘根错节立久不迁人之见之，自然而然起一种浩浩乎周八荒，而包六合穷宵汉而薄云霓之思想久之久之英雄之气概，贤圣之精神由观感而兴起由致知而力行矣，此天然现象之影响于德性者也，植物自根而干自枝而叶自花而果皆有一定之组织，即一可以统万由偏可以知全，而又类异族别不相凌杂仿佛一部天然之章程供人摹仿，对之者于以起秩序之思想也，当春而花至秋而实蛰启而芽萌霜降，而叶落因气候之影响营种种生活以度，此时间对之者于以起勤劬事业之心爱惜光阴之感老冉冉其将至兮，恐修名之不立此中感叹，盖必起於杨柳抽芽梧桐落叶之时无疑焉，其他师竹之空中而虚怀若谷感松柏之后雕，而坚忍不拔效寒梅之耐冷而刻苦自励其例实多不遑枚举，皆天然作用之影响于德性者也。嗟乎，自由种子出于日耳曼之森林，吾今思之盖知其非[B220]言。
    一曰陶融感情
    吾人闭目而思无物有物出没于吾脑者名之曰，心放眼而观形形色色杂陈于吾前者之曰物心与物相接而感情生也，物之大者曰世界曰人类曰国家曰民族，下而至于一家一身一事一物每不能副吾心界之所期望，而常为缺陷的罪恶的愁苦的危险的种种烦恼纷至沓来，一日十二时能使吾情怡心悦者几何植物，虽不能尽驱吾人之烦恼使归无何有之乡，然能稍杀其势以归於和善试思，吾人当困顿劳弊之时抑郁无聊之际，一度散步郊外则心旷神怡，盖植物能以其美的丽的张罗蜂蝶掩映山川以引动，吾人审美之感情吾人感之从前种种不觉爽然，若失而转赏其叶之丽花之红香之馥馥果之累累，欢娱之情於焉勃发嗟嗟造物者，殆恐吾人处生存竞争之世界有生之苦无生之乐而思解脱之方，故特生此玩弄物娱魂品以羁縻之安慰之乎，就中感情深挚者之尤，笃人类中之女子学界中之诗人爱植物尤深者也，诗人对植物发一种奇趣以供其诗料，读陆剑南海堂之诗观，林君复梅花之作其感情之奇绝可考见矣。
    ▲第五节
    植物与文化
    既知植物於人生心物两方面有诸种之关系，则植物于社会之文化有绝大之势力可知高原为游牧之场，而居之者皆蛮族沃土为农业之地，而居之者尽农民为文化之发起点，推其基本之原因无非适於其地植物种类之影响，夫均是平原也，亦因繁茂之植物而住民，或为谷农或为果农或就他业，吾人无烦深考而能知之者，由是观之则就其地所最繁之植物种类，可决定其原始住民营若何之生活，其文化若何迄逦至於今日已为文明国民所占领矣，尚可以卜其营业之为何若也。
    植物种类与文化之关系，若是则其各种及全体之分量有大影响于文化可知，然吾人不可因植物之大分，皆有用于人生而谓植物分量之多寡，即可决定文化程度之高下，何则植物非常繁富热带及暖带地，亦与植物稀少之地同而文化终古不发达，吾人一翻地图而即能发见之者也，盖植物甚少之处不足以供人类衣食之需，人类精神全消耗于物质的生活而不能为开发文明之举，吾人所容易首肯者也，反之而植物过多之处可无患矣，然有代之而为患者有利有害之植物杂然丛生于一处，妨农民栽培有益之植物一也，供给衣食之资料过多能压抑住民不起新欲望新努力，而安于无为逸乐之生涯二也，以此二因其结果焉亦与植物稀少之地同一不能达文明之域，然若植物之分量其多寡皆不达于极端，其种类之配置与多寡均调，则不可付之等间而为宜注意之问题矣，盖植物之分量多不足以压抑住民之劳力，少不足以耗尽人类之精神，此种程度断为最适于文明发达之所意者其不远于真理矣，第此程度亦随时势之发达而变化，即初代文化起于此，界限多量之地方渐次迁移于少量之地方是也。
    ▲结论
    植物与人生既有如此重大之关系，参午交错不可卒解大，而至一国之文明小而至鄙夫之衣食无不有关于植物是，则吾人之对植物宜如何郑重，如何究心上而奖励农业保护森林下，而讲明栽培之法讨论管理之方以增益国家之财富勉进国民之幸福乎，回观吾国其对于植物一般之观念果何，若食肉者鄙未能远谋腐败之官吏何责也，独怪士大夫以日日所食所衣一生命脉悠关之地，而竟漠然置之不足重轻，竟有不辨菽麦为何状松杉为何物者，更何望其有研究植物学森林学之举哉，其结果也遂於农事日窳墨守成法而不知改进，他人能收五倍六倍之利者吾民仅收其一森林，则更无论矣，遍地童童今日议兴铁道其枕木远贩之於日本北海道可耻孰甚也，农业之不振其害直及于工商吾国民而无大希望也，则已若有大希望愿我国民一致意于农业森林业也，况二万万方里中除一二砂漠不能耕植外，其他不宜于农业者尚宜於森林业，固我黄族於二十世纪战胜外族之绝好根据地也，嗟嗟，同胞魂而有知盍归乎来。（完）
    ◎哲理
    ○希腊古代哲学史概论（绩第七期）
    ☆公猛
    ▲第四
    物理学派
    物理学派者，反对从前专於王观之学说，而观察万有即其状态以求原理之学派也，考其性质知埃黎亚祖意大利而物理派近密理图，其讲明一源万变不相背而相成之理，则超越密理图而为此派之所特长，其主要人物为额拉吉来图磁铎黎安那萨哥拉三氏。
    额拉吉来图
    Ｈｅｒａｃｌｉｔｕｓ（５３５
    ＢＣ。―４７５ＢＣ。）
    氏与巴弥匿智同时代之人也，富於哲理有深思感世事之不如意常流涕而长太息以有泣癖称。
    埃黎亚学派之说以为世界唯一，而唯一者不动种种变化皆迷罔也，额氏反对于此以为世界原本于一由一而起变化随成世界，此世界乎，如水之流如火之。然循环流转息息无间天地之所以成天地万物之，所以为万物实在于此一息不变化，而天地万物亦几乎，息乎。然此变化因何而起，则以物常具反对之倾向有反对，故有竞争，有竞争故生活动由活动而成变化，而此反对焉竞争焉活动焉变化焉，皆所以调和世界使之圆满无缺，譬之弓与琴愈紧张愈保其均调可以方之矣。
    一以万成而万自一出，然则一果何物额氏以‘火’当之火失热而为水，又失热而为地是为‘上道’地增热而为水，又增热而为火是为‘下道’天地万物无不由此自上自下而上之常道以构成之，其原力原物厥惟此火大哉，火也。盖世界非自天造，非由人为，惟此不生不灭之火由一定之量息息以，然之又息息以消之之物也。
    吾人之精神为纯粹无精微之火气充是，则聪慧而活泼不足，则冥顽而不灵欲长保此精神之活力，须由五官呼吸外来之火气以补助之氏，又视火如神明名火曰神火意谓天地万物皆赖火以指挥，而於世俗崇拜伪像供奉牺牲大非笑之继氏而起者为磁铎黎氏。
    磁铎黎
    Ｅｎｐｅｄａｃｌｅｓ（４９０Ｂ，Ｃ。―４３０  Ｂ，  Ｃ。）
    氏长於辩论达於事理常置身政海，然尤长于无形上之理论，自奋而讲哲学，晚年失人望被放於外国。
    氏之说曰成万物之元素毫不生灭变化者也，万物之生灭变化不外不生灭变化，诸元素相溶合分离而已，其合焉成也生也，其离焉坏也灭也，其实无一物之能生无一物之能灭不过诸元素之作用人，因从而名之曰生曰灭而已，氏又定诸元素为‘地水风火’之四者万物皆因此地水风火四者之元素溶合分离，而以之生以之灭，然而地水风火四元素皆具有恒久不变之性质不能自溶合之，而分离之也於是氏又添以‘爱憎’之二力，爱为溶合之原动力憎为分离之原动力，以此二力即地水风火四元素而溶合之分离之，遂成世界比之额氏，则彼以火为大原，而其变化也出于循环氏，以地水风火爱憎六者为大原而其变化也，由于离合虽小有不同，然不以变化为非是则同也。
    安那萨哥拉
    Ａｎａｘａｇｏｒａｓ（５００Ｂ，Ｃ。―４２８Ｂ，Ｃ。）
    氏以万物之元素为无生灭变化，而悉归生灭变化於诸元素之溶合分离与词现说同，然词弦栽素为仅地水风火之四者，而氏以为有无数更名日种子，其性质千差万别可分之为若何小，又可聚之为若何大，此千差万别之种子相聚而成一浑合物埋没其各各性，反若单纯之一物其实异性之各各种子相聚而成者也，大初世界一切种子全相浑融成一大团，其后异性之种子相分同性之种子相合，遂生各各物迁流至今其分其合尚未完了，故各各物中尚含诸多之异种就中最多量之种子性质，最易显于外人因名之曰某某非物其中专有是一种种子也。
    大初世界一切种子全相浑融以何因缘而生分离，安氏又与词贤其见以为不动之种子外，有动之者名曰‘怒士’译言精灵其为物也，最精最纯具智慧而有大力能动物而不为物所动其首事旋转也，分清轻温燥与重浊寒热者为二前者名亚胎尔后者名空气，前者散之四围后者引居中央居中者排泄水土与石，遂成大地复因旋转而飞去之，石人亚台尔境而热织遂成日星由此以往动，动不已世界以成安氏学说大略，如此其所云怒士比之词现爱憎较为灵智，然究其归宿要与词现爱憎同不可谓其全非物质的者也。
    ▲第五
    分子学派或名阿屯学派
    安那萨哥拉之说，种子以外别有‘怒士’磁铎黎之说，元素以外又有爱憎，皆二元论也，循唯物说之倾向尚未十分发达主分子学派，则成一完善之唯物说矣，取安氏词现二元论，而统一之其首唱者为黎乌揭菩（Ｌｅｕｄｉｐｐｏｓ。５００Ｂ，Ｃ。）氏德谟吉利图（Ｄｅｍｏｃｒｉｔｕｓ  ４６０  Ｂ，Ｃ。―３５７Ｂ，Ｃ。）氏继之其说大张，然其学说何者为黎氏之所创，何者为德氏之所创，至今无从分别，以意揣之诸说皆胚胎於黎氏，德氏则发辉而光大之使成一完全学说，其功固较黎氏为多也，然黎氏创始之劳要亦不可没。
    此派起于历史，而非突如其来者也，取埃黎亚之实，有变为‘分子’而实有者唯一分子，则杂多实有者常住，分子则能动实有者有外无物，分子则更认虚空之存在，与之交流对峙此其根本思想之异于埃黎亚者也，至不生不灭平等一如之点与埃黎亚之实有无以异以比安氏词现种子元素，则彼可分至至小，而此则不能分割，此即分子之真相也。
    分子之为物也，又常充保其本体而毫不变化，然则此世界万物种种变化因何而起，则解之曰以分子原态之各异位置之不同因各异之原态而时时变其位置，世界之所以万变也，变之大者莫如万物之生灭，然而其生也，非生不外分子之相附丽其灭也，非灭不外分子之相距离而此离附丽也，距也，非化合溶解循化学之作用不过分子与分子相联属分散，向已于本性毫不被以变化者也。
    关于世界而立说曰分子自无始以来下降于无涯之空间，其所具重各各不同速率因之有异重者，速而轻者迟重者追及轻者，而生冲突起斜射之运动遇更轻者，又生冲突又起斜射循此以往遂成旋涡，因旋涡而类似之分子相集合，大且重如水土之分子引居中小，而轻如火空气之分子周于外引居中者成天周乎，外者成地作一团体即一世界也，太忠广漠分子无量其相结合之团体无量，即世界无量吾人俯仰之天地不过诸世界中之一分而已，而此团体与彼团体有相冲突之时，故世界终有破坏之日，其下降也，即分子之运动非如安氏所云有‘怒士’者，主宰于中实分子自具之能力不期然而然者也，无以名之名之曰‘运命’。
    人之灵魂亦分子也，其质为圆滑微薄而易动之火以故易散失于体外，须时吸空气中之新分子以补助之，此分子乎弥漫全世界人得之以为灵魂一旦消失，则能力灭亡吾人之知觉实此分子之作用也，外物之分子自五官流入与吾灵魂之分子相触而知觉生也，有如声色与吾体固相隔也，以其至微之分子流入吾耳目与吾灵魂之分子相触吾人於以知之，然而五官之知物能知物之外形而已，物之真相不能知也，能知物之真相厥唯理性之作用而此理性之作用，究其所论仍不外分子之运动，夫同此分子之运动而或为五官之知觉或为理性之知解其分别若何，且物质之分子能具精神之作用，其故若何此实唯物论之难点而不易解释者也。
    德氏之道德主义以快乐为标准别为肉体上之快乐与精神上之快乐，肉体上之快乐以医欲求上之痛苦而已无是道者要以精神上之快乐为贵，然欲求精神上之快乐其道唯何德氏以为在节制与知足欲望者无限，无以节之虽穷贵极富亦不能饱其欲壑而终身在失望愁苦之场矣，苟其不然虽贪贱亦足自娱，故君子乐已之所有而不忄戚已之所无又曰克已者胜利之最高尚者也，又曰，人之快乐在内界而不在外界苟向外界而来之其道误矣，欢喜与安宁实吾人之快乐也，又曰真正之快乐舍正义自觉外其道无由略举一二可以见德氏快乐说之真髓矣。
    ▲第六
    诡辩学派
    竭人智以讨义理创新见立异论鼓踔一世待至思想告罄喧一处，遂悟人智谫短宇宙之原则，世界之大道终非人智所得窥驯，至万事万物无所不容其疑者实古来历世所数数见其反覆者也，希腊哲学盛极一时驯至思想涸尽，亦遭遇此不可免之运命以待新气力之发生。
    此学派尚辩论主应用，末流竞为空谭风靡一世，其中最知名者，为普罗特哥拉（Ｐｒｏｔａｇｏｒａｓ４８１  Ｂ，Ｄ。―４１１  Ｂ。Ｃ。）氏哥智亚（Ｇａｇｉａｓ  ４８５  Ｂ。Ｃ。―３８０Ｂ。Ｃ。）氏希亚比（Ｈｉｐｐａｓ  （ｄｉｅｄ  ａｂｕｔ  ４９０  Ｂ。Ｃ））氏，普罗狄加（Ｄｒｏｄｉｃｕｓ）氏等。
    普罗特氏之根本思想在‘人者宇宙之权衡也’之一言，其意盖谓宇宙之真理悉在人之判断，由人之思想而成主观的相对的而非绝对的不易的者，吾人之知觉不外外物触吾五官时之关系，若吾人之感官变则知觉不能不变以故同一理也，甲以为真理乙以为非真理，前日以为真理今日以为非真理，其是其非实悬於其人其时感官与外物相触之关系，若何而不能定何者为真理何者非真理，盖真理实为主观的相对的一人的一时的，皆是而皆非也，哥氏继之创虚无论其说曰（第一）实在者不在（第二）假今实在而存在，吾人不能知之（第三）即使实在而存在，吾人能知之吾人不能通知於他人其（第一）证曰，使实在而存在将永存的者抑降生的者使为降生的，此则不能不自不在生，然而不在不能生在使为永存的者是无始也，无始即无穷无限，此无穷无限之物即欲存在恐无处可以存在，盖不能有比无穷无限再大之物以为此无穷无限存在之卿也（第二）证曰，夫实在与吾人之思想为别物也，明矣，实在于思想上未必实在于事，实上使思想所实在必为事实上所实在，则种种差廖之事实必不容在吾思想上，而何以海上驾车空中飞艇诸事实事实上所必无於思想上固确乎，其实在也。故实在之存在于各别之思想上无从知之（第三）证曰，夫真理与各种记号其相别也，明矣言语者记号也，如何能以言语之记号将吾人认识之真理达之他人，譬之色之智识在于吾心中者何法能移至人他人之心中甲心中，所有之观念欲使乙心中仝时，亦有此观念必有所不能，此实自明之理而不容疑者也，希氏普罗狄氏又继氏而创种种怀疑记，其先仅於及宇宙之大道者，终至宗教道德法律无所不容，其疑於宗教，则创无神论於道德则以为吾人无事不可为而皆合於理，於法律则以为压制人类之具使吾人反乎自然实法律阶之厉也，似此暴行邪说蜂起猬集，希腊之风俗人心遂汲汲不可终日矣。
    当此学说风行之日，人失真实之思想，陷於空诞浮华风教堕落仁义坠地，实自然之势也，於是苏格拉底起矣，救已溺之人心挽狂澜于实倒，希腊哲学复放光明离空想而涉实际，自天下而下人间。（未完下续）
    ◎教育
    ○铁血主义之教育
    ☆霖苍
    德相毕士马克之言曰，天下可恃者非公法，惟有黑铁耳，赤血耳，请本其主义以谈今日中国之教育。
    中国无教育有之旧教育非新教育奴隶教育，非国民教育古昔孔孟虽倡新王民贵之学说呼号於教育界，然不能离立於时君势力范围以外，故於社会之影响殊觉简单汉唐宋明来教育更晦，虽谈经讲学狳嶙巫危而局於个人无关社会况加以专制政体历代相沿毋，或贵族有教育平民无教育男子有教育，女子无教育国家思想，且消灭尚何种族思想之有故，当其受本民族之教育也，其现象也，则为四十八万人之颂新莽，及其受异民族之教育也，其现象也则为大江南北士人之争，习蒙古文由前以观是刘裕之移晋祚朱温之篡唐统於民，可谓有功由后以观，是王猛之事符秦崔浩之官后魏於已未为失德也，教育世界长此黑暗沈沈奴籍万劫不复任教育者罪奚以辞。
    而论者曰此旧教育然也，则请言新教育戊戌以来，自政府官吏，以至乡老士人，无不知教育为急务，然而学堂虽立管理无方，所谓大学中学小学蒙学者所定学制不相系统，且查办学生有之封闭学社有之，此固野蛮举动不足论论任教育者之内容，则又教授无术训练无法如庸医，然古方杂用百药并进医之原理病之现象，皆所不察略胜一筹者形式似矣，而精神嗒然教者既无确定之宗旨学者安有共同之志愿，徒虚耗青年学生之黄金时刻而已，日本加纳治五郎曰古之教人以入官也，今之教人以保国也斯言也，可为中国司教育者警又波多野贞之助曰，凡观学堂中教育之善否须视其师弟之感情，若何斯言也，可为中国任教育者警。
    而或则诿之曰此奴隶教育非国民教育，夫国民教育诚善矣，然所谓国民教育者乃以自古特殊之种性风习能力道德保存本民族之血统也，故国民以国家为民族之范围，凡异民族则必以非种而锄之，今不分解元素而被异民族之吸力受其同化渐失种性，而贸贸然言国民教育，试问国是谁主民为何族主奴，倒置种族杂糅辱莫大焉，耻莫甚焉，故国民无种族思想不足与之言教育也。
    法儒李般之言曰，无种族精神者不可以立国，若是乎，我同胞欲有国民资格当先有种族思想溯自春秋，以前犹有所谓河流民族江流民族塞外民族岭外民族者，何独於今而此义熄焉，岂人格之果不全欤抑天良之或尽丧欤，然思夫开辟最早文明最先有四千余年之历史，有二万万方里之大陆之一大民族，其势力之雄厚出於天然度必不至消沈阒寂竟无豪杰之士演出伟大事业以发扬黄裔也，而卒不闻有光复旧物以奠我同胞者无富於种族精神之教育家以教育之故。
    今日教育之目的在合道德之特性智力之特性，以振起我同胞种族之精神而已，传曰非我族类其心必异，盖种族同则心性同，种族异则心性异，惟其异也。故不惜残杀我殄灭我，以逞其水草游牧之欲残杀不足殄灭不尽，於是举我三代以来固有之教育，而败坏之建学宫以诱之以设学官以董之，而制造奴才岁不下数百万，近知腐败教育之不足以锢汉人之心也，於是有所谓学堂者以奴隶教育蛊之惑之钳之制之有不受此愚者逮捕之勒死之，使终不能发达文明之教育，彼果何为者，盖惟恐种族精神之团结而将有不利也。
    夫处此至危至急之秋而嚣嚣然昌言教育，欲於迂缓渐进者而收功焉，而获效焉不无有河清难俟之感，然而必基本於此者，盖有所鉴也，当夫金田倡义揭大复雠之主义而挟其如潮如焰之气，概拥百万同胞以临之何魁不歼何残不取，乃卒败坏於自残同种之二三同类，夫此二三者其文学政略彪炳人间顾何以戮同种媚异族甘心，使同胞世世为奴隶无超升日如此曰不受教育故，故无种族思想故无国民资格。
    教育之关系既如是之大，且要吾党焉得不主张此义教之诲之发挥而光大之，此非一人之私言也，世界文明国已有行之者，日本当明治初年有新政府无新社会教育家福泽谕吉者，创办庆应义塾以独立自尊之主义教育社会卒成维新之功法，当十八世纪君权极盛，教育家卢骚著民约论大唱导天赋人权之说，以自然主义提倡教育卒成革命之功，故掀天揭地之事业未有不出於教育也。
    种子既播结果自成，但教育之方法尤不可不研究之，昔法军人学校以普法战纪为教科书，英之牛津大学食室及休息室中遍悬伟人照相，日之小学校施以元寇油绘图，此所谓感情的教育也，故论今日中国之兴学当以无形之感化为要毋惑，於帝王之谬论而放弃天职毋囿以道德之范围而煽飘奴性斯为此主义之教授法。
    世界民族主义之膨胀往往发起於教育，而各国即利用此膨胀力以抵制外人，故按其教育之程度即可知其国力之虚实是教育者保国之要物也，今日者瓜分之议将实行之哀，我中国沦胥以亡，然与其为随主被虏之奴隶而亡，何若为独立自主之国民而死孔子之教育也，曰杀身成仁孟子之教育也，曰以道殉身孰主张是请自隗始。
    是故波兰之亡亡於无教育也，非亡於党争也，印度之亡亡於无教育也，非亡於公司也，安南之亡亡於无教育也，非亡於法人也，岂真无教育无种族思想之教育也，若我黄裔昔尝一怒而苗蛮鬼蜮迁徙深山再怒而胡羯腥膻遁逃塞外，虽中世以还尝为北方人种所蹂躏所蟠据所压制，而我同胞之不忘祖国者所在多有诚能如马志尼之力排异族作少年意大利令以教育国人，如卢骚反对政府作爱弥尔以教育国人，吾党小子必有知所裁者。
    俄人何以攘蒙古西班牙人何以逐沙兰生人，对异族也，俄人有种族思想，故能称雄於世界，西班牙有种族思想，故能并峙於列强，日本以大和民族自尊日耳曼以森林民族自别，故能称帝国於东亚立联邦於欧洲，彼保为者而能若此入其国境，则学校普及考其典籍，则学制秩然，然后知彼民族知识支能道德程度之高，皆教育之力为之也，嗟彼犹太溯祖宗，故国而无从缅想安南睹父母旧邦而非昔由，是观之无教育即无国无教育即无民。
    今试洄溯黄河流域扬子江流域珠江流域，白河流域纵横东亚大陆遍布此主义之教育优游浸滋而灌溉之，而陶熔之激刺以外界之时事浸润以内界之感情安知汉种之不为，菲律宾不为杜兰斯哇异日者，光复旧物宏我汉京执牛酒以告轩辕氏之灵未始，非教育之功也，而或不然宗旨不定精神不存忘大仇耻，以听命异族冀全性命以献媚外人，虽昔昔研究教育舌敝唇焦以谈教育学，吾乌知夫此教育者不又为杀我同胞之一新美器也，是故有誓流赤血之宗旨而后，可以言教育有不畏黑铁之精神而后可以任教育。
    怒发冲冠凭栏处，
    萧萧雨歇抬望眼。
    仰天长啸壮怀激，
    烈三十功名尘与。
    土八千里路云和，
    月莫等间白了少。
    年头空悲切靖，
    康耻犹未雪臣子。
    恨何时灭驾长车，
    踏破贺兰山缺壮。
    志饥餐胡虏肉笑，
    谈渴饮匈奴血待。
    从头收拾旧山河，
    朝天阙。
    ◎地理
    ○地人学（续第七期）
    ☆壮夫
    ▲第二章之续
    △海国
    吾述至此眼光为之一移感觉为之一变宛若鹄立于海滨，见夫淼渺无涯云烟万里白鸥静宿碧海磨青铜倏忽飓台一袭天地冥冥狂涛澎湃帆折樯倾，此奇容此妙趣此豪观净我灵台舒我怀抱，壮我英气扩我胆量。呜呼，此殆海国之特色欤，吾今请先言海洋与人生之关系，一海洋与呼吸器之关系也。寒暖之剧变易致肺患，而海洋善能调和之，故肺患者航海可以治之，然则海洋者肺患之良医也，二海洋与视官之关系也，渔翁之视力锐敏而能远望，盖终日极目于水天彷佛之际与夫埋身于黄尘万丈之中者，固有大不同者在焉，此二者关於卫生者也，三海洋与渔业之关系也，海之生产物既无须如陆种者之烦耕耘施肥料而其收获，则远胜于陆种，故现今列国之不遗余力汲汲乎，惟得制海权是谋者渔业其亦一重要部分也，四海洋与盐业之关系也，大海之水平均含三分五厘之盐量有此无限之原料，苟能讲采取之方法，则利益实有不胜言者，此二者关于产业者也，他如利用波动，则电界起一大革新，利用潮汐则盐田之注入可以不劳人力，综观上之所举其有一事无关系于人生者乎，然要皆属於有形者也，更有影响于无形者，则心情是也。一影响于精神之自由者睹海鸥之逍遥’狳之飞力能不生羡慕之念，而转恨身无双翅以脱奴境之牢笼以破恶风之阱槛乎，压迫狭隘吾何以堪二影响乎，心灵之清净者浩浩乎，如冯虚御风而不知其所止飘飘乎，如遗世独立羽化而登仙，此苏东坡泛舟于赤壁之感赋也，江水犹然，况於广大无边之巨洋乎，气清风畅恐天堂之乐亦不是过污秽腐败，吾何以堪三影响于气魄之刚毅也，惯居於怒涛汹涌乾坤颠覆之际者，其气魄必与寻常异，无恐怖无畏惧乘风以壮我气破巨浪，以固我魄涉足重洋有如履平地者，软弱畏约定俗成，吾何以堪四影响於美感之愉快也，大鲸出没於潮头暾朝灿烂於水平线外孤帆，归鸟点缀於残霞渔火标灯隐见于夜景变迁瞬息气象万千，有如画图之卷舒而不已者荒陋鄙野，吾何以堪噫特色如是宜其山国人民，惊倒吓倒平原国人民羡极而妒极也。
    虽然此犹理论未证之以历史者也，则请以历史证之，夫防御与交通立国于竞争世界之二大机关也，而与海洋有极大极密之关系，埃及自古以来受外敌之攻伐较少，於他国而又能大启文明於太古时代者何也，曰惟东控红海北临地中海，故当希腊文明方在萌孽亚细亚大王泽耳，士挟其雷霆之威而终不能摧折者何也，曰惟海故英吉兰孤立於北海一岛国耳，何以西王腓立布二世之舰队，不假人手而散乱於四方何以，以拿破仑大帝之兵略而不得占六时间之海峡擅有权曰是惟海。故蒙古忽必烈之盗有我神州也，犬羊入主天地腥膻轩辕遗裔皆俯伏於其足下而不敢动顾，何以独不能逞志於恭尔三岛之日本，曰是惟海故，由此观之护国家之独立泯夷狄之来，侵海之价值固不下於山也，此为海洋与防御之关系，一千英里之沙漠需六十里之旅程，然风帆船虽迟笨半百日可以横断大西洋（大西洋横长二千五百英里）矣，陆行有铁道可谓便利矣，然一吨货物运百英里运资非三圆不为功，若汽船则仅课十五圆可以渡过世界莫大之太平洋（太平洋横长四千三百英里）而有余裕矣，然则海路之迂回终不至，若山路之险恶难行而海水不通之处必为荒陬僻壤无疑也，海也者非围锁我而开放我者也，非障害之物，而最便交通之物也，此为海洋与交通之关系。
    要之海之历史进取之历史也，扩张之历史也，独不见夫腓尼西亚乎，惟据于海，故能以长二十八英里广平均一英里强地味瘠恶不适农作之低隰，而通商贸易卷地中海波罗的海沿岸诸国而有之，又不见夫雅典乎，惟滨於海故能以弹丸小国执牛耳，於希腊垂文化於后世又不见夫文尼斯乎，惟浮於海故能以一市而握全欧诸大国之富之权以待其操纵，又不见夫荷兰乎，惟突出于海故土地虽小，而犹不失为欧洲第二等国又不见夫不列颠乎，不列颠之所以雄视环球辉国旗于大阳出入处者一言括之曰，利用海而已矣，回首而顾印度，惟不据于海故印度之文明遂为世界绝种之文明，又顾奥大利惟滨海之地少，故不得伸羽翼于欧洲天地以外，而内部且有腐败之虞又顾俄罗斯惟不便於海，故乃毅然集全国之财力兵力以注入于极东夺我旅大占我满洲之营，犹以为未足更着手于韩半岛有不得朝鲜海峡不止之势，野心勃发诚可嫉恶，然亦由其本部之广漠而不适于用使之不得不向外攻也。
    观于此，有不可不注意者一事焉，则今日世界之趣势与夫吾中国之危机是也，英国先哲威尔泰曰‘统制海洋者可以独擅贸易者，可以专握世界之富利，专握世界之富利者，可以管辖全球。’又德皇威廉曰‘吾国之前途，在乎水上，吾德人宜热心于海事，或于快舸竞争，或于远洋航驶或于海军操练吾德人之热心于海事者愈多，则吾德国将来之希望亦愈多，何者，吾国之前途，在乎水上也。’又德国弗荔特立曰‘海洋者世界之大路也，国民活动之场所也，万国民表实力角胜负之战地也，是故国民而无船舶，犹鸟之无翅鱼之无鳍，狮之无牙军人之无武器者也，国无船舶，终为异国之奴隶而已。’呜呼，明哲之言，诚有验也，为问二十世纪之最大舞台非吾国所滨之太平洋乎，澳洲之勃兴，日本之发达欧洲诸民族之移植于亚细亚大陆之东岸非明证乎，今年五月十三日美国大总领罗斯福鼓舞其国民之演说滔滔万言（大至谓中国将永无存立之日，美国益当增进商业与陆海军之势力以连结太平大西两洋岸，以扩张其帝国领域）吾国民其亦闻乎，溯自白人之用殖民商业二政策以开世界之趋势也，于南北美洲而南北美洲白于澳洲而澳洲亦白于非洲，而非洲亦白撒哈连之沙漠无一粒不白于是白支那之问题起矣，同一白也，而方法不同不以陆军，而以铁道不以海军而以航业势力范围既定而支那大陆白于无形矣，即全世界之大陆亦白于无形矣（日本於我国固亦有势力范围，然较之白人，其广狭相差甚远，故有白世界之名）。
    是故支那大陆之处分实世界大陆最后之处分也，处分既当列强对外之磁针突然起一大变，则二十世纪之制海权问题是也，制海权问题起而绝海孤岛之问题亦随之而起矣，而水产业振兴之问题亦随之而起矣（虽绝海中之无动物无植物之小岛，亦相竞而占领之，而水产业问题，尤为注意，例如俄国于去年春有万国水产大博览会之设，奥国于去年秋亦有万国水产大博览会之设，德则有海洋学博物馆之特设，美则拟创水产大学校，其余海洋调查会指不胜屈。）而海峡港湾防护之问题亦随之而起矣（海峡港湾之于制海，犹人身之于生理系统，海峡其咽喉也，港湾其脏腑也。）而最可椎心泣血者，则以与我中国有生死存亡之大关系也。呜呼，我国，呜呼，我国民试翻地图而哀志之制海上之紧要区域割弃者，几何被领者几何势力范围圈定者又几何，仅就地理上观之我中国尚有雄飞之望乎，观云氏中国兴亡一问题之地理篇，言之恺切甚可观，今特录一节，附於左方。
    （上略）使我民族而万动不复，永无立国之期也则已，设也有立国之一日，而国于太平洋之上，不能不有太平洋之权力，欲有太平洋之权力不能不有太平洋之海军，欲有太平洋之海军，不能不有太平洋中国岸良港之根据地，而此若干天造地设，山环水匝祖宗留遗之地，若所谓香港舟山秦皇岛威海卫胶湾琼州三门湾澳门旅顺大连湾诸处者，岂能返之自英自德自俄自法自意大利自葡萄牙诸国之手乎，即偶有留遗之处，可为重立海军之所，而厕於英於俄於法於德於美於日诸强国之间，又岂能分其势力不为其所压抑，而能自成立乎，曰占领、曰割弃、曰租借、曰毋让与他国、曰势力范围，又岂有还我主人，复见归来之一日乎。呜呼，噫嘻，平日之弃一港，让一地以为无关大局，而乌知已并我子孙立国之根本，断送于浑沌政府写条约盖御印之一日，以数十处海港为铁案，而中国真无回复之一日矣，当轮舶所经瞻望云山，又乌能不悲从中来洒万斛之泪以送此残山剩水也。
    
    
      （此章已完）
    ◎科学
    ○说合金
    ▲定义
    凡数种异类之金属或金属与非金属合成之物质具有金属性，而其成分之分柝又兼可以用物理上及化学上之法处之者曰合金。
    ▲合定之研究
    自十六世纪至十八世纪之间，以研究合金著於世者得四人，而其所研究之目的各如左。
    一、牢姆儿氏，研究金属如热时其分子间起如何变化之关系。
    二、盖娄儿脱氏，阐发金属熔熔时能互为之溶媒之故乡。
    三、麦思亨勃娄氏，说明合金之器械的结合力。
    四、亚楷儿特氏，推衍金属之电气作用。
    牢姆儿之坚钢说，创於一千七百二十二年，其说明分子间之关系，与现今之学说甚近，其言曰凡钢铁一经加热，则其分子间所含有之硫黄，暨他盐类与铁之分子互相斥逐而分离，致失其本来之位置遂生一种极微之细隙於分子与分子之间，故钢铁热至极高温度徐冷之分子自复其本位，然骤冷之，则硫黄暨他盐类不及复归本位而常留於此空隙间，故已受此作用之钢铁其物理上之性质较前所谓软钢者迥异，此牢姆儿以分子变化之关系而说明坚钢之理者也。
    盖娄脱氏曾以种种实验，证明金属熔融时，能互相溶解之关系，并举一例以说明之，曰金与银之混合物虽能以铁与硫黄之作用柝出之，而铜与铁之合金不能以金或银之作用使铜与铁分离者，因铜与金银俱有互相溶解之性故也，氏所著之治金化学中，曾载有各金属互相溶解之溶解度表一篇以表其所研究之结果。
    十八世纪之始麦世享勃娄脱氏，始着手研究合金之物理性质，并著一书，以专论各金属之凝结力与外力相对之关系，现今之炼钢学能如此发达者，氏提倡之功实为不小也。
    千七百八十四年，亚楷儿特氏复出一书论各金属之导电度与导热度俱有密接之关系，亦为后世电气冶金学之鼻祖，亚氏所研究之范围甚广，而其最要点则电气与金属之关系也。
    至十九世纪之始，研究金学辈出，如杜哈美儿氏、来格拿儿脱氏、欧曼氏等，俱有功於斯学不少，至麦脱亚生氏之书出，而合金学斯大备也。
    研究合金分及之组织，决非易事，然可以下诸法间接证明三。
    一、以合金之性质与其所合成者各金属相比较。
    二、细究各合金之由液体而为固体，并由固体而为液体之作用。
    三、测定其固体时所有物理性质之恒数，如熔融点、比重、比热、电气抵抗力、电动力，并其器械的性质，如韧性，扩张性等。
    ▲合金之制法
    合金之制法，理论上可分为三种。
    一、熔解法
    二、压榨法
    三、电合法
    右第一法后制合金最便之法，如一种金属熔融之后，再加他种金属，或为液体或为固体俱可，而如此所得之合金，其性质与本来所组成之成分金属全异。
    各种金属俱有一定之熔融点，则其熔融时所需之热量亦为一定，然数种金种熔融而为合金时往往有发热，而其度高於所需之熔融热者或收热而其度降於所需之熔融热者今举例如左。
    铅＋锡
    此两种金属相加而为合金时，吸收热。
    故温度下降
    铅＋铜
    白金＋锡
    银＋锑
    铜＋方熔之锡
    此四种合金，相加时俱生热，故温度上升此外又有发热极少者，非极精密之温度计，不能测知也。
    又锡铅铋各等，分加水银八分，则能使摄氏一七度之温度，降至摄氏度零下一○度，故利用其温度下降之性质，有时亦可作生寒剂用也。
    凡各种金属之极细粉末加大压力，即能合成一块，而此时所需压力之度各如左。
    铅
    一三顿（每一平方英寸之压力）
    锡
    一九顿（仝上）
    亚铅
    
    三八顿（仝上）
    锑
    三八顿
    铅
    三八顿
    铋
    三八顿（仝上）
    铜
    三三顿（仝上）
    又铅如加压力三三顿，则成液体流出锡，则为四四顿。
    依上理斯拍林氏即推得一法，以为金属之细末既压之能为一块，则以此法制合金亦无不可，因此而求一实验之结果如左。
    铋一五分
    铅八分
    锡四分
    镉三分
    依上配合量，先以上类种金属之细末混合，压之使为一块，复取出之而挫为粉末，再压之使为一块，如此反复行之，务使其金体均一，则其所得之合金，与第一法所制者无异也。
    除上二法外，更有所谓电合法者，如黄铜、青铜、绿金，暨他各金银铜之各金，俱可以此法制之，现今之电金治金学，皆应用此理者也。
    合金凝固时之现象
    凡数种金属熔解时虽可互相混合就徐冷之或骤冷之，则其混合中之各金属俱有互相析出之性质，其作用正如含不纯之水，然一经冰结即将其所含有之不纯物柝出合金凝因时亦如此，其疑固点高者先自其凝固点低之金属分出，反之其熔融时熔融点低者亦先自其熔融点高之金属分出，如铅与亚铅之混合物，徐冷之此两金属殆全然分离，其聚於一边者，碎之其性甚碎，故知其为亚铅，聚於反对之一边者，展之其性甚软，故知其为铅也。又铜与锑及铅之三种金属混合物，熔解之而注於圆筒状模型中，铜与锑互合结合，而铅自分出聚於圆筒中心，故待其既冷后，取出而横断之，其外面包紫色环状一层者，即铜与锑之合金，而在中心者因其颜色性质易知其为铅也，铜与银之混合物，其作用亦颇类此，惟依铜与银分量之多寡或铜包银在内或银包铜在内，则为其固有之现象也，以上之事实虽如此，然究不能全然分出，故铅与亚铅之混合物依凝结法所得之铅块中，约含百分之一六为亚铅，亚铅块中，约含百分之一二为铅也。
    据现今之学说，则银与铜之混合愧，其内部之构造实非均一来伏儿氏，曾以直径五○耗之球形铁模型，试铸种种配合量各异之铜银合金，而得一结论曰，凡各种配合量之铜银合金，惟内含银七一八九分者，其内部之构造实为均一云，故来氏以为如此合金，可视为有一定化合式之化合物，由此外各配合量所混合而得者，即此有一定化合式之化合物与过多之金属之混合物也，至一千八百七十五年，络拓儿志、奥斯登氏，复经各种实验，遂确认来氏之说为精当不易，就铜银之合金，其内部之构造均一与否与其冷结时之方法，亦大有关系，故因其冷结时情状之异，其构造亦必略有变动也。
    铅与各种贵金属混合时，如贵金属甚少，则冷结后贵金属常聚於中心，又白金一○○分，与黄金九○○分之混合物，冷结后，其中心殆全为白金，而其四周，则为黄金九○○分与白金九八分之混合物，可知互相分离之性，不独贵金属与寻常金属如此即贵金属与贵金属亦然也。
    要之两种式两种以上之金属互相混合，其结合时非如化合物之，有一定比例，而其结合力亦不能如化合力之强，故时有析出之虞，然合金虽可以任意比例混合之，其恰好之配合量亦常若有一定，则为合金应用时之最要点也。
    ▲合金之物理性质
    △一、熔融点
    凡数种金属之合金，其熔融点必低於其本来合成金属之平均温度，且有较平均温度相差甚大者如锡之熔融点本为一三○度，铅之熔融点为三三○度，而锡六三分与铅三九分合成金之熔融点乃为一八○度，又如玟块金之熔融点为九五度，木金之熔融为六八度，则远较其成分金属之熔融点为低也，其成分各如左。
    玟块金
    
    铅八分
      锡三分
      铋三分
    木金
    铅八分
    锡四分
    铋十五分
    镉三分
    此等现象，皆合金中所宜注目者也。
    △二、颜色
    数种金属结合常生一种特殊之颜色灰色与白色之金属相合，其色虽不大变而红黄白灰等如相合，则变色之性甚著，如铜（红）亚铅（灰）相混合，或成黄金色，或为棕色各视其配合量而异，又黄金如含铅一○○分之一，则为白色，含铅一○○分之二二，则为红色等，皆其例也。
    △三、凝结力
    合金之凝结力常较纯粹金属为大，如纯铁其性甚软，不堪供用，略加炭素，其凝结即甚大也。
    △四、坚性
    合金之坚性亦较纯粹金属为大，故金银等货币，常与铜为合金制之。
    △五、脆性
    物质坚者其性必脆，故合金之脆性亦必与其坚性之增相对待，如钢铁等即其例也。
    △六、密度
    合金之密度常为成分金属平均之密度，然有时如其容积或有增减，则其密度因之而变。
    △七、电气抗抵力
    纯粹之金属其电气抵抗力常与温度成比例合金，则不然，故合金电导度之曲线，可分作之部（一）Ｂ字形（二）Ｌ字形（三）直线。（完）
    ●第十期・大势
    ◎各国内情
    ○德意志之新政策
    ☆维曾
    嘻，条顿民族之新建国！嘻条顿民族新建国之新政策！！
    夫德意志自组织联邦以来，至今不过三十余年耳，挟其蓬蓬勃勃进取之气象，一跃而为世界之陆军国，则其国力之膨胀国势之开展，固无时而不动世界列强之注视也，德意志现代之政治家立於国际政局之关系间往往以挑唆离间为唯一之方针，故其於形式上示好意者，即於隐微中含敌意也，虽欧洲之觇国者或认德意志为紊乱秩序之媒介人或认德意志为破坏平和之张，本人（如伦敦泰晤士报之伯林通信员尝言‘吾滞在伯林七八年间观察欧洲政局不断之纷扰其主动力盖无一不从伯林出也’）而德意志之抱此政策驰逐於欧洲之中原而竟游刃有余者，其果操何术耶，其果操何术耶。
    英国之外交家，间尝揣摩德国外交家之行动，而终不克操胜算，於是英国恒信用德国，德国恒利用英国当南阿战争之局之初起也，德意志国民憎英之心油然而生，盖三十年前霍尔斯登事件之复雠心，德国国民固深入脑中而无时敢忘也，及英国於南阿战争，渐见成功，德国之新闻纸忽隐其攻击英国之锋以求英国之欢心，而英国果堕其术中而不悟，呜呼德国外交家之手段，诚有不可思议者，然而德国国民对英之感情亦於是乎见。
    德国所以欲使英国之取亲德政策者，其故有二，一驱除英国对德国之危险也。二疏隔英国与俄法间之亲交也，然由英国而论与德国亲则不得不与俄法疏是得一国，而失二国终系不利之政策也，况德国决非信赖之友邦耶，不意法国外务省之机关新闻，忽现一论说曰‘英德之感情，虽一时不能相善，然终久必能融和也，故英与德，终为相提携之国，吾人希望英法之亲和，亦多见其不知量耳。’呜呼，法国又陷於德国外交家之术中矣，夫法国非常注意於英德之亲交乎，盖德国之憎英心炽，则法国安英国之亲德心盛，则法国危而奈何以英德提携之语扬播於新闻，则是英法之间隔必益益进行，德国默窥其旁方窃笑其诡计之得售，而英国国民之欢迎亲德政策至是而举国若狂矣。
    英德既接近，两国间之感情相融和，两国间之利害，似犹不能一致之点，於是英国基普尔马克於（隔周评论）论列国之关系曰‘英与德满足（指领土言）之国也，法与俄不满足之国也，故英德之亲和，却非意外之事。’（参照本志大势门欧洲国际政局之推移篇）斯真单纯的议论也，夫基氏以毕公后英德关系之根本的事情尤未变化耶，而岂知今日之实际已大谬不然矣，盖毕公时代德国对英国之态度，与维廉二世之世界政策对英国帝国主义之态度固能同一否耶，历史家脱拉依克之言曰‘白人之世界统御之提携虽德意志不可不加入其中，况德意志固有加入之运命耶。’是故德国而不欲膨胀其国力也，德国而欲膨胀其国力，则安得不亟亟扩大其势力范围耶，环顾宇内有所谓孟鲁主义者，有所谓支那保全者，有所谓俄国之要求者，有所谓英帝国之存在者。呜呼，孰谓条顿民族之新建国国民肯郁郁久居於此小天地中而不思破壁而飞耶。
    基氏之立论也，以德国得一鲁林，而即信其为满足之国，然则德国何以固守其民族统一主义而威胁近邻诸邦耶，然则德国何以扩张其势力范围，而占据吾国之胶州耶，然则德国何以欲逞野心於小亚细亚而与列强冲突耶，要之德国虽不必抱领土的饥渴之病，而执定其世界政策，以与列强相维系，固无往而不见其有纷扰秩序之行动也。
    英国斯基阿脱大佐於其近著中，主张英德提携之说，曼亨大佐亦唱和之。曼氏之言曰‘於近东欲排斥俄国武装的行动，舍德国其谁与归，若英国以其海军，扶助与英国无关利益之德国经营地，则德国亦必不辞为英国之应援者，他日於亚细亚洲英德不难一致，而各各遂行其政策也。’噫，曼氏之说不过欲希望德国援助英国於波斯之经营耳，不知其误会德国政略之动机与斯氏基氏，若出一辙然则德国政略上之根本的动机果何在耶，曰德国政略上根本的动机，欲使英俄相冲突，各各疲于奔命而德国坐收渔人之利耳，故无论由经济上观，由军事上观，由历史上观由时局上观，德意志者终非英国可信赖之国也。
    是故德国之向英国求亲交也，识者早深信其无隔绝俄国之意也，夫不见德国於一方求英国之亲近者即於他方向俄国温友情耶，观德俄两帝於兰维尔之会见可以悟英德相结足当俄国之涉於空想也，不然波兰分割何以俄德不相冲突，而反见亲厚耶，呜呼，俄德之利害一致之关系有非英德提携所能间绝也。
    近时德国显一新著，题曰‘德意志及外交政略’教授西孟氏所著也，其书中所论，有和兰并吞说，瑞西分割说，澳匈分割说小亚细亚征服说，及对英国海权打击说等，虽区区一小册子，即足以见德国对外思想之真面目也，此书连载於德国军队及官吏社会之机关克鲁意达依敦中，而成为一最新之外交论，盖著者於俄国事情，无一不研究故其对俄德之关系亦最亲切，惟关於英德之议论，则不免有多少之谬见耳。
    又著者对卡普利维伯之辞职，及霍亨路易公之就任，尝有论议曰‘卡伯之政略是全失信用也，卡伯弃德国固有之政略而与英国相亲和因之有圣齐勃尔之失败，有俄法之提携，呜呼卡伯不能固守德国之外交主义而成危险不利之显象，皆其亲英政策之所致也，迨霍公就任而德国之政略一变昔之主张亲英政策者，今又回复亲俄政策矣，德国既著其与俄法提携之行动而英国乃离去，如皇帝送祝电於科路格尔其一例也，德国与俄法既亲密而德国之地位乃安全。’
    及现宰相比罗伯为外务大臣时，德国国民益益希望亲俄排英政策之，遂行比伯挥其经验之手腕深遂国民之希望，於是霍公之亲俄排英政策当比伯时代而更复确定，教授西孟氏尝言曰‘俄法德三国於世界之政治舞台当专心一致以当英国’然后知千八百九十九年之各各外交事件无一不由此关系也，诱俄法以逼迫英国是近年德国於外交上所操持之主义也。
    千八百九十八年，德国政府有海军扩张案，此案之成立固由中央党首领利培尔博士之尽力而实，则即此排英主义之张本也，是故利培尔之主张扩张海军案实系大陆联合对盎格撒逊人种之主义也，教授西孟氏复述德国所以合大陆诸国以当英国之理由曰‘英国於美洲排斥西班牙人法兰西人於印度排斥法兰西人，荷兰人葡萄牙人於澳洲及南阿排斥荷兰人而当拿破仑战争之时，又自恃其海军之雄壮横行世界竭力扩张其势力，即今日犹执守其强权的政策漫无限制遂与吾大陆诸国之政略，不能相容故德国不得不联合诸国与英国一决雌雄也。
    
    
    
    
    （未完）
    ◎国际政局
    ○欧洲国际政局之推移（续第九期）
    ☆韦尘
    千八百九十五年，法国欲加妨害於伊大利及希尼司之通商条约屡试狡黠之手段，於是科里斯比之排法政策，益形剧烈，当此时伊大利关税战争之影响已渐渐回复，盖自千八百九十一年，与德澳缔结通商条约颇得效果，故对法国阴挚之运动毫不加意於其间，然伊大利政府设於是时与英国结海军同盟及利用三国同盟之力，则国权扩张论者必能见满足之成功，而一般国民对三国同盟之信仰及与英国之交情益益坚固又何虑亲法派之重振旗鼓耶，然而国威宣扬之政策未见成就，而亲法派之势力，亦未见挫抑也，呜呼，此伊大利之外交，所以终不能操纵自如欤。
    伊大利既不能得三国同盟之援助，而於阿比西尼亚，又大归失败，至是伊大利之野心终不得逞，即其外交上之政略渐陷说困难之境，於是科里斯比之内阁倒亲法派路基尼为首相，其时伊太利对三国同盟不平之声已达烧点，然破坏之时机犹未成熟，而况同盟反对论者之意见殆不一致，故亲法派之政策终未见其遂行也，法兰西与伊大利之恶感情始终不能消灭，于是伊大利之政治家不得不企望先与俄国相提携，盖彼等之政策以为吾虽失之於希尼司而犹可得之於澳国及巴尔干半岛也，故竭力运动欲结成拉丁及斯拉夫两民族之大同盟此派首领为谁，则伊国皇帝及皇太子是也。
    伊大利虽为三国同盟中之一国，然伊皇却未尝表真实之热情於此同盟也，而皇太子则为俄帝之亲友孟德尼古拉公之婿，因此关系而皇太子之亲俄主义遂一成而不变，虽然伊大利既久立於三国同盟之中，今日即唱反对同盟之说，而与法国或俄国协洽却非咄嗟之事矧一般现状维持之论者纷起一时，以攻击政府政策之变更，而德意志之政府默窥其旁忽然有三国同盟七年间继续之提议，伊大利於仓卒之间不知所措，遂不得不勉强赞同之。
    未几有非三国同盟一派之运动出现於伊国，当继续同盟交涉中内阁员之非三国派猛加打击於英伊同盟，欲使法国消灭其旧时之感情，而渐渐与伊大利融各此派最初之手段，有蓝皮书三卷出版搜集科里斯比时代失策之书类，及伦敦罗马间往复之秘密文书，而路基尼并不求英国外务省之许可公然发表於世，於是英国对伊大利无真实之友谊，及伊大利於阿比西尼亚之失败，因沙士勃雷侯之踌躇迁延之原因，皆暴露当时伊大利，所以公刊此种之蓝皮书者无非欲破坏英伊之同盟而已，而路基尼以此等排英排三国之行动尚介立於三国同盟之中，则伊国内阁瓦解之势必日亟一日矣，而果也，路基尼不久即辞职而纯非三国派之政治家遂组织新内阁。
    其时为千八百九十六年俄法两国，见伊国内阁之变更以为分离，伊大利於三国同盟之中此其时矣，乃各各执定此方针，於外交界中试行种种之手段，俄国乘巴尔干半岛之事情稍稍活动，普尔哥利亚新服从俄国塞尔维亚，又与澳匈两国相战争而孟德尼古拉则与伊国结亲姻，因此种之原因而俄伊之亲交觉渐引渐近至於伊大利，则路基尼内阁之亲法政策益益成功，伊法之感情亦大相融和乃於皇太子结婚以前，由巴里罗马两政府之直接协议得决定希尼司条约问题，既而又由俄法之尽力使伊大利於阿比西尼亚得调印，有名誉之和平条约至是而伊大利益与三国同盟相分离。
    法国欲分离伊大利於三国同盟之中，不恤捐弃旧时之惑情而融化之而亲近之，则有名之外交家巴兰尔氏与有力焉，氏由新闻社会入外交界，非若初进外交官者可比，当时法国有二外交家，一笛卡塞，一即巴兰尔也。二者皆尽力攻击比公之事业在‘大法兰西’之编辑局挥外交之论笔几能左右国际之关系未几，为斐西尼公使馆之书记官急速升进至千八百九十四年，为瑞西国公使时称为法国未曾有之幼年公使氏，又精通时事问题，判断健全手腕机敏盖望而知为有名之外交家也，然而氏一生功业之最著者实在罗马。
    氏之初至罗马也先否认前任者之恐喝政策，而统以温和政略以对伊国，使伊大利人皆知法兰西为可信可赖之友邦，故以温和之情意联之，而伊人知受三国同盟之痛苦以怀柔之政策临之，而伊人知与法国冲突为损害，呜呼，巴兰尔氏之外交手段真可谓机敏也矣。虽然氏之得以自由行其政策者，则全赖同僚记者笛卡塞之为外务卿也，千八百九十八年之终希尼司之关税问题起，伊法之利益大相冲突巴兰尔氏默使法国政府非常让步，於是与伊大利缔结平和的通商条约。
    自巴兰尔氏运用其灵敏之外交，伊法间之恶感情遂消灭於无何有之乡，而法国於半岛之人望乃得回复此法国外交家左右伊大利国际关系之大政策也，氏尝以直接攻击三国同盟为非计，盖其时距三国同盟条约消灭之期，尚余五年果使直接攻击势必激起人心而收恐怖之结果，则不如倾其全力以破坏英伊之海上同盟何，则英伊分离即间接使伊国分离於三国同盟也，不然英国果守援助伊国之约，则伊大利早於千八百八十七年脱三国同盟之羁束矣，而何以至今尚畏首畏尾不敢显然超越此范围耶，是故英伊之结合即三国同盟之结合英伊之隔离，即三国同盟之隔离其间实不容毫发者也而幸也，亲法派之路基尼内阁忽然有公表蓝皮书之举，使英伊两国政府间不得不各怀疏隔之情意，然而英相沙士勃雷侯何以不谋回复两国之亲交驻蚵蘼碇英公使卡利卿，何以不思融洽两国之感情，吾得而断之曰法国外交家手腕之机敏政略之狡猾，非英国所能及也不然巴兰尔，何以能使伊大利思以前之失败皆由英国之不亲切耶。不然巴兰尔何以能使伊大利思阿比西亚尼事件，皆由於英国之不信义耶，又不然，何以伊大利不能偿要索吾浙三门湾之奢愿，不归咎於自国之失策而反迁怒於英国耶。呜呼法国之外交家诚非英国所能比矣，然而英国不求於伊大利不孚人望之原因，而犹於千八百九十九年结英法之协约，以割除两国於东苏丹之葛藤，而伊大利对英国之恶感情至是遂日甚一日，及阿非利加事件起法国外交之机敏，英国外交之迟钝几不可以道里，计而伊大利国民轻信英国之心乃达极点。
    英法冲突之起，起於埃及之尼罗河，尼罗河上流为两国势力范围所必争之点也。英国於尼罗之流域欲排斥他国之势力，由是与法国之葛藤遂生至千八百九十九年三月，两国缔结条约各各划定界线，於是英国於其势力范围之外始与法国之自由行动，然此条约订立后英国既不承认脱里巴列之背境，为法国之领土何以又许法国在彼地之行动自由，盖法国自占领希尼司以后，其野心全倾向於脱里巴列方面，於是伊大利乃大恐谓英国苟确守地中海现状维持之英伊条约，不应与法国立约之际允许，其在脱里巴列背境之自由行动，然英国则谓千八百八十七年之英伊条约，原约维持脱里巴列之现状非约维持其背境之现状，故今日英国之行为不得认为违背条约也，呜呼英国虽如是讳言其能轻减伊大利国民之憎英心耶。
    而蟠踞於外交界之法国巴兰尔及笛卡塞默窥英伊之龃龉乃莞然笑蹶，然起曰离间英伊之亲交而使伊大利得法国之欢心者其今日乎，其今日乎。
    而果也，伊大利以英法条约来问巴氏笛氏佯示以惊愕之状目，对伊大利表恳切之同情而答之曰‘敝国之意志岂有欲妨害贵国之利益耶，敝国今日扩张势力於脱利巴列之背境原受英国之许诺而始缔结条约，且英国为贵国之同盟国，故与敝国谈判之际必与贵国相协议，既与贵国既相协议则敝国扩势力范围於脱利巴利之背境，即英伊协议之结果也，是故英法条约贵国必能表满足之同意是敝国所无疑者也。’法国之外交家，伪设此种之回答，使伊大利益疑与英国同盟为不足信赖，而巴氏笛氏乘机复提言曰，‘法国经营脱里巴列之南方及东苏丹也，不过欲障害脱里巴列与中央阿非利加之商业通路，使不加损害於伊大利也。’於是伊大利喜法国之好意而怒英国之不义，及英相沙士勃雷侯觉察急证言不侵伊大利之商业通路，以冀回复伊大利之人望，虽然时机已逸其如法国之长袖善舞，何而况伊大利已疑英国对脱里巴列之野心英国政府虽欲竭力解释之伊大利终觉不能信任其言也。呜呼，疏隔英伊之亲交於无形之间是法国外交家之巧滑也，而伊大利深入牢笼而不一悟也，而英国虽能觉察而无如之何也，噫神乎技矣。
    千九百年，伊国皇帝芬倍尔德崩英伊协约废弃之最后障害，始行除去新皇爱马尼尔三世，俄法派之首领也，於是俄法提携之议纷起，一时且遂行伊大利之野心，於阿德利亚海之东岸及安全伊大利之地位，於地中海之沿岸皆新帝素所抱持之政见也，故即位以后益益接近俄法及千九百一年四月，伊大利舰队遂有访问脱伦（法国海港）之举逾数月两国间之地中海协约，成法国许伊大利於希尼司以东之自由行动，伊大利许法国於阿尔塞利亚以西之自由行动，於是千八百八十七年之英法协定全归消灭。
    ○附言
    吾试略述最近十一年间欧洲列国外交上之事实，以明国际政局之推移，呜呼，种族竞争其对外也，势力竞争其对内也，不然何以三国同盟既公表第四次之继续，而欧洲和平之局之效力今竟不可见耶，不然何以毕公组织欧洲各国国际之关系，所谓对法大同盟者於千八百九十一年竟公然破裂耶，不然何以二大同盟之均势（即三国同盟与俄法同盟之势力平均）竟有名无实耶，不然何以伊太利於地中海与西班牙之协约竟与英伊协约同归消灭耶。不然何以於巴尔干半岛，若塞尔维亚若普尔哥利亚竟深入俄国之牢笼耶，不然何以罗马尼亚与澳大利亚结军事协约，罗马尼亚既无履行条约义务之实力，而犹结此无意义之协约耶，不然何以伊大利已与继续同盟相调印，又为俄法运动而反成为三国同盟之敌耶，据今日欧洲之情势而论伊大利虽为三国同盟之一员，而其实际固已有消灭久矣，而况乎向之运动伊大利列於三国同盟之中之，故不过欲其对抗法国之教权主义及法国於地中海之攻势耳，今日此二大理由果尚存焉，否耶夫不见伊大利与法国已缔结地中海之条约乎，且伊大利之西境既安全其於东境又得俄国之保证，同伊大利之不即脱於三国同盟之范围也几希。
    且二大同盟之性质不同，则其影响所及亦必大异毕公之结合各国，全尽力於现状之维持，故三国同盟为欧洲平和之证，若新同盟则异是，俄法伊三国，各各怀抱其野心固未尝有现状维持之真意，法国且欲利用同盟之势力，以一洗鲁林之旧耻，故其复雠之心益益激动，呜呼，英伊之旧协约，则以地中海之现状维持为目的，法伊之新协约，则以北阿非利加之分割为目的，由此观之欧洲将来之情势虽无大战争其不安宁不平和之状态可断言也。（完）
    ●第十期・谈丛
    ◎野获一夕话
    ☆匪石
    ○剃发
    中国人惯性以中国风俗纯美能化异族不受异族化，故外族入主中国但顺其性利用之，则未有不安者自五胡乱晋以来莫不皆然，近如法人之於安南尚留科举日人之於台湾不改服色，而中国人犹曰吾风俗美彼恶乎，能改之，呜呼，是所谓堕其术中而不自知者矣，独清军入关首下剃发之令，时燕朔久苦流寇无力复抗自江以南，未遭兵革，于是纷纷起义无宁日矣，乃余观野史所载，当时豫王下法已深得处置吾中国人之道，豫王既得南都贴示各城门云。
    剃头一事本国相沿成俗，今大兵所到剃武不剃文剃兵不剃民，尔等毋和不遵法度自行剃之前有无耻官员先剃求见本国已经唾骂。
    但握术未固，旋又有‘留头不留发留发不留头’之谕，于是兵事益固结不可解，西人之于我中国也术巧于清人矣，或威之或饵之因其俗以行其术犹养由基习射未有不中者也，愿以此警告我国民。
    永历士子
    今岁以西后寿，特开恩乎，吾料八月初八日，十八省试院前，其声哄哄其状离离，怪奇诡谲殆呈百戏，因忆三百四十年前，永历僻居西粤时，开科取士，据三山何是非所著风倒梧桐记，其所谓今古合状者矣，记中有云：
    时下考贡之旨，村师巫童以及缁衣黄冠，凡能搦管出黑字於纸上者，悉投一呈曰，山东山西某府某县生员，然必取其极远者，以无可证也，曳裾就道弥漫如蚁，曾经出仕佥曰迎銮游手白丁，诡称原任六曹两侍旬日间，驻列济济相遇道左各不举手，为内有一二科甲，故凌气质以自尊，又以博得二三势力，当豪元以自高也，此外菜佣屠夫卓役倡优捣卒等类，亦居然进贤冠矣，行行队队若不欲以面示人，但见有无故穿吉服者，无故穿素服者，独自锦绣者或脚下之靴，而天蓝剪绒者或快靴郎当，取其形似，或天晴地乾，而油钉皮靴，相将于道，章服补带恒未完备，亦未合式补鹤而带银，则服不合其带带金而雀补，则带不合其服，乃至人不如其带，人不如其服，人不如其站立位次人不如其称呼礼貌，满朝皆无等威攘臂脱肩，牛襟马裾新创朝廷，遂成墟市。
    呜呼，此区区小如巢囚如笼之小天地乃中国人才所自出乎，人才而出于是也，则其国亦可知也。
    ○秘密党
    西国秘密党会，大都原於工社，势力所及，虽以君主之全力，不能御之，余当搜考东籍得二三矣，以篇幅甚长不能备载，略述一二，以资谈助。
    ○其位阶
    凡阶级三曰子分阶同役阶新方阶
    子分阶又谓物学阶其仪曰，凡志愿入工社者不裸体不被服（（）一）毋许携金类物，乃导之于暗冥一小室，是室装置髑髅若干具，凸壁有铭，铭为禁令导者乃曰若尔心诈伪，其恐惧矣。若尔心感恐惧，其勿进，若尔尚恋恋于人间世，其速出又曰将期尔身以献身之一大事业，其以生命乎，其以事乎。则答曰，余对于神人之义务如何，对于他人之义务如何，对于自己之义务如何，导者乃缚其目绳其颈以叩于第三门，门者问故，曰有一俗客，欲求光明门辟导者引之于两柱之间，堂上三问则三答称之为空水火三试云，乃挥器示飞霰扬风轰雷状毕入其左手于满水器，曰水试以松纷扑其面，曰火试示贵忍也乃复缚目盲行，自东自西自南自北，约五六周曰入德域矣。食具甚苦，足外皆浮板，不能动示苦辛也，乃告曰，今有以要子其尽瘁吾社乎，乃烙工社印于其体，遂示记号接触教养习例惯行一切义，面缚既解党员以剑绕其四围而告之曰尔勿恐，是剑也。所以加于破誓者之身者也，尔能尽瘁于吾自由工社则此剑供尔用矣，又持是复仇之武器假尔避难于大地者也，于是志愿者受通行名号曰求勃鲁葛隐译名矿物也，谓之曰矿物界言为万物之第一界，以当自由工社之第一阶也。
    同役阶又谓同僚阶受者不复面缚，入门尊者设数问答，引巡于工社凡五周，第一周则持槌凿行，次以两脚规与角定规，次以铁杠杆与角定规，次以三角定规及角定规，第五周则无所持焉，毕以槌击未磨石者三，于此工社之装饰，中画一‘Ｇ’字与齿形系遂宣誓于其前，称为同役工社员，其通行号曰，西薄拉德译言穗也，谓之曰植物界以当自由工社第二阶云。
    亲方阶又谓先进阶，集会之地无光，设髑髅数具以烛入之，使光自目口鼻出，中置棺，棺内盛以木制或纸制人像，皆先进故形也，尊者乃问曰，吾辈何为而会于兹，社员答曰，将以承先进之遗志也。又问曰，今何时矣，则答曰，其中夜矣，于时受阶者素足叩门，露左腕裸左胸手三角规，以绳绕其身三周社友持其端以叩门，声作会员皆震惊，检其人为安同拉姆否安同拉姆者绝对的自由之敌也，社员受尊者命再检之无验，乃导之于室中央，皆逆行以吊故先进焉，言悲自由之死也，毕受阶者行礼如前受阶式，徘徊数巡，乃以两脚规当其两尖端于胸，跪而宣誓焉，其通名曰玛哥倍纳哥译言肉骨也，谓之曰动物界以当自由工社第三阶云。
    凡自由工社之实质，在此三阶，而其最上者，则又有上位阶设玄奥堂焉，惟修业者乃得入，又以验修者革命的教育之进步及其信服之强弱心气之刚柔焉。
    上位阶无完数，自四以至三十有奇，故称前三阶曰记号的位阶言但习记号而已，自余上位阶级曰哲学的位阶其玄义以次递深以终达于真理光明之域，故曰哲学的也。（此节未完）
    ●第十期・所闻录
    ◎敬告宁海之闹教者并以声徐承礼之罪
    吾甫闻宁海教案之起齿为之战背为之汗曰，吾同胞何翻此风波以招外讧自蹙其财产戕其身命耶，继而跃然以起色，然以喜曰吾同胞何幸有独立性质而不甘为异族奴耶，终且拍案而呼拂衣而号曰吾同胞何多此一举，适为彼媚外顽吏得以逞其残毒使吾民益不堪其痛耶，呜呼，事已至此夫复何言，然民敢於闹教官敢於虐民，此中谳狱果何断耶。
    夫闹教憨名也，吾民何甘受之而不悔耶，血气之勇欤义理之勇欤，吾不得而知其举动，吾诚厌其暴乱，而其性质吾转嘉其卓越矣，而为地方官者以保护为名不惮墟民之屋戕民之命，用其最最毒竦之手段，何其忍而不顾耶，夫保护教民诚为地方官应尽之责任，而非教民者独非圆其颅方其趾乎，然何以入彼即为神圣不可犯而在此则直草芥之不若耶，彼得毋谓吾所保护者惟教民外，此则非吾所保护也。然不但不保护且从是芟夷之扑灭之彼心目中惟知奉“保护教民”四字为金科玉律，直以吾民之头颅之财产为实行保护之资料施行保护之手段奇矣哉。保护之资料伟矣哉，保护之手段以朝廷视之，则曰是善为我防贼宜加以顶戴以西人视之，则曰是甘为我走狗宜收为奴籍而以我民视之果何若乎，吾敢曰是题为我公敌盍加以斧钺，呜呼若是官吏岂徒宁海受其祸哉，吾恐今之官吏曰，曰以保护为言者其心之忍毒，则有过之无不及也，而民之敢愤於闹教宁独一宁海哉，彼欲发而未敢发欲忍而不能忍者，恐十八省之中十居其八九也，吾请论宁海之闹教而为与宁海同情者告，吾敢诛宁海官吏之罪而为与宁海官吏同气者警乌可以不言，乌可以不言。
    宁海之民，何以闹教曰天主教倚势凶横，北乡人王锡彤仗义不平，焚毁教堂宁海之官何以虐民曰，教案既作，而徐守承礼纵兵焚杀，被焚数百家，被杀数千人。呜呼，民何其愤召此浩劫官何其毒造新蘖果夫王锡彤敢，於发难不避强御岂愍不畏死而轻於从事哉，吾知其必忍无可忍诉无可诉挺而走险，急何暇择负隅之计或亦迫於势不得已乎，吾非袒王锡彤其举动轻躁诚为隐痛，然使结成忿恨发於一旦者虽教士之暴行，抑未始非不肖之官吏有以酿成之也，然则徐守平日既无调和之术事后，遽施虎狼之毒其罪尚可诛耶，即王锡彤迹同顽民大逆不道，徐守当分别首从以科其罪，何至纵民焚毁以一王锡彤而累及良民，若谓其结党成群无别首从是必恨之已深无可控告，而后有是团结而后有是魄力目之为难民可也，尊之为义士可也，为徐守者方且哀矜之不暇念慕之不已何敢人其人庐其庐，即徐守以事关交涉非痛加剿洗不足以塞外人之口保一已之位，然试问焚烧数百家焚杀数千人，遂能禁外人之不干预上游之不追问耶，此实百思不得其解者也，虽然徐守何人，直狗彘不食其余，何知公理所可痛者吾宁海之同胞既饱教士之虺毒复遭顽吏之虎噬，胡天不仁为反为侧山之巅耶，水之涯耶为鬼为蜮孰是乐土，嗟我小民安有宁处夫饱教士之虺毒者，犹得尚其气奋其力小泄一旦之坌至遭顽吏之虎噬勿可言也。吾不知被焚之数百家被杀之数千人，其财产取偿於谁耶，其性命索抵於谁耶，死若有知当为厉鬼生者犹存宁无侠士徐守徐守，何以待同胞同胞同胞何以处徐守徐守盍为答一语同胞盍为筹一策。
    而我犹有言者，诸君抱排外思想，而敢与碧眼红髯者抗岂不知处必败之势耶，果其无知也，是谓无意识之争义和团之流也，吾何取焉，明知其不能胜且为官所制而仍不馁其气灰，其志敢牺牲其财产性命掷说一哄吾壮其气吾怜其心吾悲其逆势，吾服其达理无以哭之吊之曰国殇无以表之尊之曰国魂。
    或者曰子之诛徐守诚当矣严矣，而回护王锡彤，反尊以美名得毋张意气之勇扬野蛮之焰，以招外人于涉，而速瓜分实祸耶。子何昧欤，曰然哉然哉，吾何敢党王锡彤吾何敢轻言排外，然排外之言论固未敢轻发而排外之思想宁可消灭耶，今日最足亡我国者排外乎，媚外乎吾敢决之曰必不亡於排外而亡於媚外之庚子之役，虽败於排外而庚子以后不可无排外何也，自排外一转於媚外上而官吏下而士庶势必至奴其颜婢其膝非仗其势以横行即入其籍以藏身伊川之痛宁有已乎，吾方悲继此以往无有敢倡言排外者矣，果其有之吾必尸之祝之表之扬之曰，是民族主义之所由生也，吾所以表王锡彤者职是故耳非嘉王锡彤凡与王锡彤同具是心者吾方祷之非徒祷，且欲规之曰同胞同胞亦敢言排外乎，岂非以“不自由无宁死”不得不出於此耶，呜呼伟哉同胞之志扬哉，同胞之气他日能为民族飞扬者惟是心，然速今日之外侮者亦惟是心，然则国家兴亡之所系种族存亡之所寄可不慎欤可不勉欤，吾何以告同胞惟以无急於小忿母轻於嚣张陶熔其志鼓铸其气天下无难事，只怕有心人神而用之是在同胞不然，则吾言适足以助其焰招其祸，吾将扪我舌洒我血而痛哭，我同胞之误解我说以我为戎首而自投陷阱也，是亦同胞急宜研究者也，吾尤进一解曰彼教士凶暴诚如彼之痛恨矣，然试思孕成今日之果者其因果何在耶，诸君曾亦思外人敢产制我手足吸引我脂血岂偶然哉，盖有为之绍介焉，为之招待焉而后酿成今日之大剧，呜呼，谁实为之至於斯极斯民何辜奴之，又奴奴根欤盍拔之奴性欤，盍汰之欲脱第二重之奴，先革第一重之奴诸君无排外思想，则已若其有之吾敢请诸君移其闹教之心而为排满思想，毋苟安毋畏难群其力萃其心炼其骨达其愿先脱家庭之丰蓓，进为地方之自治继由地方之自治进为国家之建设，终由国家之建设膨胀为民族主义斯时虽有千万教士，吾不惧虽有千万徐守吾不畏，呜呼，狂言欤忠告欤，惟同胞察之同胞敢怒而不敢言欤，敢言而不敢为欤，吾同胞奋之勉之。
    ◎呜呼云南休矣
    吾观支那现势图，某省铁道是革国计画，某省矿路是某国垂涎鸬呼是图也，尚得冠以支那二字乎，则谓之各国联合图可也，吾为是言诚无心肝其如我同胞不但不敢言，且未之见未之闻何，必至中我言而后已呜呼，吾何忍言，吾乌敢不言。
    夫曰计画也，垂涎也，则犹可曰是理想上之扩张而实际上则未见其膨胀也，为主人者宜及时猛省群聚其力以固我圉，无使他族实逼处此而后能绝其觊觎还我权利，不然向之所谓计画者终必变为建设向之所谓垂涎者，终必变为其领有观於法之经营云南铁道益知我言之不诬矣。
    法之垂涎云南也，始於一千八百九十八年，至今已七阅寒暑矣，此七寒暑中，彼法人者，岂能一日忘云南耶，不知费几许心血几次考察，而始偿其素愿也，而独怪云南人未尝一日计及法国并云南而亦忌之耶，设当日者云南人以云南为念以法国为虑则相与告曰，吾云南铁道云南人自主之盍发大力盍树公司毋吞於强邻毋卖於政府果是，则法国虽欲逞吞食之志其敢撄众怒何政府虽欲为馈献之礼，其敢为公敌乎，然则云南孕成今日之果者於法国何尤於政府何咎，呜呼是亦云南人自招之耳，他日汽笛一声瞬息千里轨之所至地，即为墟过其境者临风吊古山变其色路异，其辙得毋俯仰太息悲从中来，曰恨吾祖吾父不早为之备酿成斯祸以奴隶我子孙牛马我子孙也。呜呼，吾非敢苛责云南人特恐欲来未来之云南，将为云南之绩不得不论云南以为非云南者告。
    倡各省独立之说者，已如电掣雷驰而不可遏矣。夫独立者贵具有独立之资格独立之地位耳，铁道者一省之命脉也，矿路者一省之血液也，若命脉已断血液已竭虽有华盛顿其人者安有所用哉，呜呼，中国不自立则已若言自立，其惟保护此二者而已，然而外人窥伺我国者如蚁之附膻兽之走旷，一寸地一坏土无不在其势力圈伸张之内，若芦汉粤汉其次焉者也，其甫建设而未成者或甫计画而未建设者，恐继此以往日进未有艾也，可不惧欤可不警欤。虽然物必先腐而后虫生焉，吾同胞果有组织之能力建设之方法安知权利之不我还乎，顷闻成都铁道之将设，蜀省绅商起为之抗斯真可嘉可喜云南人闻之得，毋一鼓作气步其后尘耶，呜呼，今日无别抵制外人之策，惟有筑造铁道开通铁道以绝其凯觎之心为上策，吾用是翘首以羡湖南安徽吾益用是益痛心而吊云南，且以吊我浙江之矿路为高氏所盗页及今未有筹一策以抵之者。
    ◎异哉奉化之学界
    欲新其地方必先新其教育本杂志第一号，载有“新奉化歌”近阅内地日报，论宁波学界以奉化龙津学堂为最有名誉，噫，吾为新奉化前途贺，虽然一龙津学堂生徒不过数十，经费不逾千余，教育普及之盛轨，岂易哉所望有闻风踵起步其后尘者，则龙津之势不孤而奉化之要途乃大有影响，然吾闻龙津以外，虽有倡办小学堂者，而苦於经费不能果行，得与龙津并列者，则有凤麓学堂，闻凤麓经费，较龙津为充足，或者凤麓之势力超越於龙津之上乎，不然必其师龙津之长相辅而行者也，孰知其竟出於意料之外耶，其规则不完全姑不具论而独骇其攫取经费横行乡里致有“奉化宁少受教育不愿多受此茶毒”之谤，呜呼，斯何言欤果何来欤静而思之泪随笔下。
    夫学堂者，铸造人材之机关也，一邑多设一学堂即一邑多一铸造人材之厂稍有识者，未有不祝之祷之歌之舞之惟恐其设之不速何诋为何怨，为且收财於地方而仍公於地方文明，各国组织学校莫不如是何独凤麓以是招谤乎，岂真奉化人不明斯理以学堂为不足设乎，然何以於龙津则德之於凤麓则怨之，呜呼，此中因果果何在耶，吾思之吾重思之益为奉化吊益为凤麓告。
    诸君既有志於斯矣，必深明学堂之性质教育之原理而后，敢以改良社会为已任斯真我所膜拜所尸视矣，然原诸君之心志，吾复何言而论诸君之手段吾诚不解诸君，岂不以欲办学堂必筹经费乎，夫学堂必藉乎经费经费必收於地方斯固然矣，然既取地方一分之财即应还地方一分之利斯民，虽愚何敢置喙此不可解者一也，或者诸君谓非常之原黎民所惧可为图成，难为谋初不惮运强硬手段宁受一时之谤将偿以他日之福乎，斯亦办事者之苦衷吾党所深谅也，然课备矣生徒招矣，果其良也，向之虽出谤议者吾知其必感而不敢再渎矣，此不解者二也，然则诸君衣冠其身鬼蜮其心乎，非以学堂为培人材之地而以学堂为敛资财之薮，夫诸君果欲为敛财计也，攫取地方之财亦多术矣，何必假文明之招牌实行野蛮之手段以最高尚，最尊美学堂之名称而招社会之公敌为守旧之口实以公理例之，不但关诸君之名誉即社会添一障碍进化之器揆诸於心安乎，不安吾知诸君必不至若是忍毒也，此不可解者三也，诸君诸君盍为下一解。
    要之吾非敢好为诡言以难，诸君吾冀诸君或有改良之一日以尽诸君之天职以完学堂之名誉，以息地方之浮议，则不得不贡区区以为忠告凤麓学堂盍谛听凡类於凤麓学堂者盍谛听。
    ◎诸君曾闻美国赛会之亵视华人否
    呜呼，诸君诸君亦知近日有最可痛哭最难忍受之奇辱乎，以国体言则谓无国以种族言，则谓孽种言之痛心闻者竖发稍有血气能不愧死，吾请述斯为诸君共哭之共愤之共争之以定国体以光种族，吾阅中外日报，载有“闽海关英某，代购办闽省物品，运送美国赛会而其中制有人物之事，探访闽中恶习劣俗以形容之一系缠足处女，一系赤脚处女一系新嫁娘，置於人类馆以辱华人。”之一事悲不能仰泣将谁诉，呜呼，我国虽存而已亡吾种虽在而若灭，岂真四千年神明遗裔仅足供博物馆陈列品耶，抑何吾国民不速改良社会忍令铸成腐败形状适为万国亵玩具耶，诸君诸君，毋以此事为不足轻重淡然，若忘吾敢断之曰是我国体上之大奇丑种族上之大污点，吾国亡则已吾种灭，则已若未亡也，未灭也忍乎不忍争乎不争。
    夫赛会者所以振兴工艺鼓励商务国之强弱，盛衰所由判焉，闽省既有志於斯，则宜简选其人，经理其事若以谓不足注意斯亦已耳，则何多此一举假手於英人耶，夫英人何羡夫闽省之物产何亲夫闽省之官吏而不惮为之代庖耶，彼英某直视闽之官吏，若沐猴闽之士民若鹿豕不妨假此以侮辱我国同胞腾笑於万国耳，闽之官吏何能知此而若士若农若工若商非尽瞽，且聋者岂未之见未之闻耶，吾言及是心滋痛矣。
    抑吾尝阅日本博览会之人类馆矣，而列其中者一虾夷人，一黑奴一台湾人，然则人类馆者，一亡国遗民之栖流所也，英某以闽人置於人类馆是直以虾夷黑奴台湾待闽人，然吾国虽弱而闽省版图犹未改色，彼英某者何公然为之而不疑耶，岂以闽省已在各国势力圈内形式，虽具而精神已脱则不妨置诸虾夷黑奴台湾之列耶，不然必其以此试闽人之感情，何如及各省之舆论而用以为操纵之定南针耳，呜呼由前之说是谓虐待是可忍则国可亡种可灭安留此遗种而扬丑於世界耶，由后之说是谓侦探是可忘则头可断足可刖安腼此面目含羞於人间耶，诸君日日言爱国言保种盍注意焉，盍奋兴焉，而吾尤有劝，且告者不见夫日本之博览会乎，当时人类馆中，欲雇我中国人，留学生闻之大为愤恨，群起争於日本事遂中止，今日之事毋乃类是欤英某如未赴美，吾请闽人以全力争之所雇三人毙之以铳试之以剑可也，若已赴美则吾国官商人士栖息於彼土者不乏其人，公使姑勿论而若学生，若商人岂一无爱国心忍视而不顾含怒而不敢乎，吾决其运动之势力义愤之形色必不亚於日本之留学生也，吾从是翘首以望焚香以待而祝我国人士寄居於美土者为吾国吐气为吾种洗耻。
    ◎呜呼吾国又多一外国银行矣
    呜呼，西人之墟人家国剥人膏血以工商为利器，以航路为侦探以铁道为军队，以矿山为辎重而能利用此四者礴磅其气运转其力散之，则贯於万有归之，则纳於一圈，惟银行是系银行者国家命脉之所寄百般政治之所仰，故视其国之强弱以银行势力之广狭为比例，呜呼，即此一端则已决吾国之必亡矣。
    不观天津日商近又运动设立日清银行，上意见书於政府，已与我国合约乎。呜呼，贫小如日本，京釜铁道历数年而不成，又何余力谋及此耶，然不惮其难毅然任之是必有所恃有所冀者在也，吾谓日清银行设立之日即为日本实行殖民政策之元旦邻之肥，即我瘠邻之厚即我薄自今以往，吾国又铸一缩地之仪器增一吮血之利口矣，可不恫欤可不惧欤。吾间日人之言曰“支那人性质，吾知之矣，富商大贾稍有资财者，无不寄存於外国银行，以其本国钱庄不足信也。”呜呼，是言也，何诋毁我国民若是甚耶，抑何其描写吾国民情状真且切耶，然则日清银行股本岂取诸官中耶，直利用吾国商人运转吾国资财羁靡之操纵之以我为沐猴，而彼为神明以我为奴隶而彼为主人日本诚黠矣哉，所可痛者已有财力不能创举让人唯命是听，明知为彼所用适为彼所笑而仍柔其气谦，其貌唯恐其不容斯诚吾国民之劣性恶根流传而莫替欤，且日人又尝谓‘支那有此性质，吾日本不利用之是谓逆天，我国民决不受此恶名弃其天职也。’吾请以此言诘诸同胞曰日本之蔑视吾国如是，而吾国民仍甘被其诈，则谓逆天乎顺天乎受恶名乎美名乎弃天职乎尽天职乎，同胞同胞盍为下一断语。
    抑又闻华俄银行司帐某君之言曰“华俄银行之组织，中国股本八百万，俄仅四百万，而操其权者俄人吾国无一毫利权。”每念斯言，肠断心酸何我国之甘为人役者驯，且恭耶，夫就实以论吾国居三之二俄居其一以普通贸易公例推之，则吾为主彼为附庸何以理也，如斯事竟违焉，天下最不平等最无公理之事孰有加耶，即就名以论既曰华俄银行虽不得操其全权而并享其利，亦理所应许孰料辨并此而亦不可得耶，呜呼，华俄如是日清亦无不如是，然则吾国之名称殆惟辉映於招牌上已耶，权利何寄焉，顾名思义泪涔涔下。
    呜呼，吾国虽弱而能群心协力组织银行吾决其易易也，他勿暇论若宁帮广帮有资财者不下数百万有权力，亦不下数千人倘合其力萃其气，则我国银行将林立於地球与白人角逐竞争场上，观於今日中国邮船会社可知吾国之价值焉，特惜其不计及此耳。呜呼是亦不能为吾同胞恕也，虽然是有由焉，吾国商人宁一无洞悉时势者乎，每举一事创一业非经顽吏之节制，即索以报效数十万无怪乎，商人裹足不前也，然则有障碍我运动自由之庞物在势不至驱而入洋股为洋奴，不已欲清其源当筹何策请质同胞。
    ◎记大阪公司大元丸日人殴人事
    十一月念六九时顷，买办浙江人张正也之皮憋被窃去，而去舟解缆时已四时间矣，翌日验票，见有二人无票张遂挟忿，诬其为盗执之上甲板，送交船主日人系其辫于船棚之柱一等运转士堀启一郎因张之言，遂杖击之血流被面，同舟人冷眼坐视无敢过问，某忿不能平遂出而责问堀启，以何事故而杖此二人，一致於是渠谓以其为盗故，又问有何证据渠答因无证据，故杖问某即谓日本有此问贼之法否渠谓我见贵国问贼皆以此法，某谓有则有之，但须有原告渠即扬言曰买办张正也也，某谓如疑其为贼，可闭之室内细问，或送县或交妥保，断无因信一面之词，而可乱杖之理渠乃曰杖贼系贼问贼，是其职务客人不得干涉，某竟无如之何，往复辩论渠终置之不理而适岳州某运动同舟人与买办理论，晓以本国人不应借外人势力欺本国人之大义而张词穷，又恐肇事，遂请于日人而释之。
    呜呼，自庚子以来，此种事实，一岁之中不知凡几，滔滔之洪水，将有布满全国之势矣。所谓上行下效其然乎，岂其然乎爱国男儿，其亦思挽此狂澜否乎。
    ◎祝丽泽学校与中华学堂
    数日以来吾国教育界上有二大可喜事，一在海内一在海外，此何事曰上海之丽泽学校横滨之中华学堂是也。
    通中国之小学校，无虑数百而求其组织其精神可称完备者实百不得一有志少年受家庭之干涉，既不克负笈远游留学异国，而乃无一完全之学校以教育之斯非吾国教育者之大耻乎，近海内海外既各设一校，吾知数年以内闻风而踵起者将不知，凡几是则此二校者有表率全国普通学校之责也，丽泽学校勉之中华学堂勉之。
    丽泽分普通专修二部，附设蒙学，皆四年卒业，学科完备且教员办事闻皆学来优裕，热心教育，则其将来之有福于我祖国吾敢预贺中华并非初创，为在留横滨商人所共同组织，其总理向系公举，明年总理已举定郭氏外峰郭氏素热心于教育自被学后，改订章程延聘教习竞竞焉以改良扩充为志，闻已就绪，明年正月定可开办吾为横滨商人贺吾为我祖国贺。
    昔德将毛奇归战功于小学校之生徒，诚以小学校之生徒实国家将来之主人翁也，丽泽学校勉之中华学堂勉之。
    ●第十期・专件
    ◎公立杭州女学校章程
    ○宗旨
    第一条
    本校以开通女子智识并普及女学为宗旨。
    ○职员
    第二条
    本校现拟定之职员如左。
    校长一人
    教员四人
    监督一人
    内庶务一人
    外庶务一人
    第三条
    以上各职员皆聘请女士能胜职任者充之，惟外庶务公举一老成干练之士充之。
    ○仆役
    第四条
    本校现拟定之仆役如左。
    司阍二人
    
    女仆十人
    
    司厨二人
    ○款项
    第五条
    本校草创伊始经费支绌全赖众力捐助相与维持兹将捐项之大别列左。
    （甲）创办捐
    捐纳款项以充本校开办经费者为创办捐输创办捐者为发起员。
    （乙）常年捐
    每年认捐若干为常年捐输常年捐者为本校赞成员。
    （丙）特别捐
    临时捐纳一次非永远继续者为特别捐输特别捐者为名誉赞成员。
    第六条
    干创办捐常年捐特别捐外本校更愿有人捐入图书仪器及本校诮用诸物。
    ○教科
    第七条
    本校教科分寻常小学高等小学两级，平日未曾识字读书或粗通文理者入寻常科读书，有年程度较高者入高等科。
    第八条
    寻常科之科目修身国文算术图画裁缝唱歌体操高等科之科目，修身国文英语算术中国历史地理理科图画唱歌裁缝体操。
    第九条
    寻常科之科目以三年卒业高等科之科目以二年卒业。
    第十条
    本校俟经费宽足后再拟干寻常高等科外别设师范科。
    ○定额
    第十一条
    学生定额如左
    （甲）寻常小学科
    三十名
    （乙）高等小学科
    二十名
    第十二条
    走读学生不住校者无定额
    ○假期
    第十三条
    除星期令节以外之假期如左
    夏季假期
    自小暑节起至处暑节止
    冬期假期
    自十二月二十日起至正月二十日止
    第十四条
    星期及例假外学生如有事须请假者须有家中信据方准出校入校资格
    第十五条
    学生入校资格如左
    （甲）举止娴雅身体健全
    （乙）不得缠足（已缠足者入校后须渐解放）
    （丙）年龄十一岁以上二十岁以下
    入校规约
    第十六条
    学生入校须得公正绅士之保证入校后先试读一月，是为试读期如期满留校须由保证人协同学生填写入学证书。
    第十七条
    学生每年须缴膳资二十四元即于填写证书之时，由保证人预缴半年之数，如试读期满不留扣除缴还以后分春秋两季缴纳。
    第十八条
    学生不得着艳丽衣服及涂抹脂粉。
    ○附则
    第十九条
    本校设於杭州城内积善坊巷
    奉化教育研究会开会简章
    第一章
    宗旨
    以兴起通县教育为宗旨
    第二章
    命名
    为现在身任教育者改良适宜教授法起见，故名曰奉化教育研究会。
    第三章
    规则
    （一）总部附设龙津学堂内（日后宜设支部再商）。
    （二）部中公举会长一员副会长一员干事员数员（因事而设无定）。
    （三）会长俱以任义务论不支薪水。
    （四）举会员开会期俱遵普通文明社会规则办理。
    （五）常会期岁定四次正月四月七月十月，其临时特别会无定均由会长先期报告同人。
    （六）开会时供馔及一切支费所需由同人量力捐助，正月会期报告一次。
    （七）会内提及条目。
    （甲）教科书
    已经决议认可者会内人须一律遵用。
    （乙）教授法
    
    
    或纯然学堂规模，或由学馆变通改良，其教授法不无或异亻且已经议决者须照章遵行。
    （丙）学校组织法
    私立学馆之改良总不如纯然公立学校之美，备各地方如何组织法会内人须并力合图。
    （丁）凡关教育会之义务如诸种学会青年演说会及一切风俗改良，诸事皆是唯必须次第兴办务有实际。
    （八）会友研究及实验所得报告会长以便妥议。
    （九）已入会之各学校每岁暑假大考，由会长副会长或临地特别选举会员亲到该校考察一次，以便比较以求精进。
    （十）凡在公立学校或私立学馆任教育者，及虽未任教育之责而有志于教育者均可入会。
    （十一）有不守本会规约者本会有不认其为会友之权。
    （十二）其有未尽事宜或应行改良者可续行会议订定。
    附第一次提议各会员应任义务要目
    （一）调查现有学馆限年底缴册式如左
    学馆名
    品格
    地趾
    学师
    学生
    学费
    教科用书
    某氏蒙馆
    公立或私立
    某乡某村
    姓名何地
    共几人几
    共计几
    何种
    人年几岁
    岁至几岁
    何银圆
    （二）组织公立学校
    改良教授法如黑板、卓、椅、及读本书，必备是其先着责之私家或多窒碍各会员有本地公款，可拨充者当设法筹之多，则公立学校少则能补以上诸件亦妙。
    （三）研究教科书及教授法
    
    由举定研究员会同会长鉴定。
    附体育部简章
    （一）（宗旨）以激发国民精神为宗旨。
    （二）（定名）德力智三育学堂本应具备，兹以龙津学堂仅有体操而无种种运动，特另行组织一部以备其不足，故不曰体育会而曰体育部。
    （三）（职员）（甲）部长一人任布置一切事宜（乙）会计一人司财务之出入兼任购办事宜（丙）书记二人任纪录事宜（丁）检查二人任检查器具事宜（戊）教习若干人任引导事宜。
    （四）（经费）凡购置器具费，先由各员量力捐助不足则行公摊。
    （五）（议事）每月开议一次崧垡淮危其有应改革而经多数许可者改革之（议事细章另载）。
    （六）（课程）课程分普通特别二科普通科，尽人皆习特别科各就性之所近任择一科，或数科择定者为专门科员余为随意科员（课程表另载）。
    （七）（赞成员）如有热心赞成本部之举而以事故，冗杂或地势远隔不能躬预作课者，亦可列名本部作为赞成员，其权利义务一律平等，惟入部时须由本部人员介绍开议时赴部与否听其自便。
    ●第十期・杂录
    ◎东报随译
    ○英国之西藏远征
    俄国不撤满洲之兵，其永久占领之意，不言可知，英国以利益之不能让人独得也，遂出兵西藏取亚细亚大陆矿藏最富之区以自足，而俄国又欲对此而求相当之利益，乃着手於乌什呵罗克两地兵营之建筑，为人藏之先声，藏民惧为外人之鱼肉也，人心忄匈忄匈蠢然思动，驻藏大臣始电四川总督转请英公使饬远征队之中止，并求俄公使停止建筑兵营，而风说云英清间已立对俄维持西藏之密约，徵之军机处覆驻藏大臣之电曰务主平和，不可开衅，由此而观则英清密约成立之言，当非虚语从此两大强国逐鹿于世界第一高原马首，而东得建瓴之势而德法诸国又不得不向胶州谅山各方面内进支那大陆，其将为历史上之名词也必矣。
    ○日俄交涉之进行
    满洲问题之解决，系於日俄交涉之结果（我国民闻之有羞色否）而交涉之进行，至今尚依然如暗中探索，据各报报告谓欧人之预想，皆以为可望平和的结果，巴黎之舆论，更以为日俄之争不独可信为平和之解决，且必进而为合意之协商，胡惟德之电达清廷也，亦谓俄国廷议倾向於平和之说，将召还亚东总督使不反对满洲开放云云，然其真状以吾观之不然也。十一月十一日小村外相与罗笙公使（驻日之俄使）为第八回之会见，其结果也。罗笙电促本国政府从速决定，而俄政府答以俄帝旅行不能为确实之训令，俄外相对於栗野氏（驻俄之日公使）之催告，亦不能决答，交涉之进行，因之迁延为清廷计，盍乘此而整其武备，联盟英日发最后通牒迫俄人出兵，不然则相见以戎衣庶几东亚大局，籍以安宁是所谓失之东隅收之柔榆也，虽然吾信支那，必不能如是。
    ○俄人在满洲之行动
    俄人之出兵满洲也，以镇定马贼为名，其撤兵延期也，亦利用此术，乃於十一月下旬煽动在满洲各地之马贼，冀遂其计又遣兵派兵，日有增加，据十一月廿七日之所报，输送于东三省，兵数又有两师团，其海军四分之三亦悉集于太平洋面，回航中之战斗舰，巡洋舰二只，亦以十二月二日入旅顺港，一面要求清兵之团练解散，一面借镇定马贼之名增派大兵，更要求各衙门之库银交付且不仅此，更百计图占满洲之商权，设通商一部为东清铁道中俄银行之共同事业，贩卖石油麦粉绵布绵丝等，近又有俄兵七千六百人，入安东县凤凰城，盖俄国以商兵二者并吞满洲者也。
    ○俄之处置满洲
    当日俄战机危迫之时，亚历且夫以满州全土，将为逐鹿之场，欲利其防御，故不得不弃前日之假面，而编入此土于俄国版图以统治之，今将其谕盛京将军增祺吉林将军长顺黑龙江将军萨保，及其他在留满洲之清国官吏之文件如左。
    （一）关於满州三省之统治全权，以俄皇所敕派之极东总督管理之。
    （二）清国地方官吏，受极东总督之命令，始能从事于其事务，违者处重刑。
    （三）从来清国之军队，悉编入俄国军队。
    （四）若匪徒逢起，妨害治安俄国军队当殄灭之。
    （五）清国官吏，欲维持秩序安宁，编制巡逻队，以资稽察氵页得极东总督之命方可。
    （六）清国官吏，对凡关系于军事上，及俄之军人，氵页供给营舍食料，勤加优待并与以他之便利。
    （七）清国官吏，氵页顺极东总督之命令，对於敌国为适机之行动，如有谋为不轨者处以重刑。
    （八）满州在留清国人民，为避难而迁移至俄之他领土内者，俄国保护之。
    ○满州之利源节泽
    满州沃野一洗千里，利源之广非寒瘠不毛之土可比也，其居民汉人较满人多十之七八（此汉人中以山东人居大半），故虽偏僻之处，亦无非汉人之足迹，而其语言亦不得不以汉语为主矣，间有满州遗老能操满语者，然奈不能应用于普通社会何，然人烟稀少，殖产未兴遗利满地，不知利用以吉林哈达长岭子千山及锦州之松岭子言之多弥望不可测之大森林，凡寒热二带之植物无不繁殖而葡萄之丰产，实堪凌驾五州者也。若吾日人能务其耕获以酿造美酒，或精制乾果其原料可收之不竭用之无穷，又以锦州海城辽阳盖平等州言之良好之绵冠于环球，吉林烟草亦为佳物，而吾日人乃以仅产大豆之地诬满州者，殆观於牛庄之贸易，不过大豆与牛皮而云然耶，然试进而求之即可悟矣。
    犹有一莫大之利源，则矿产是也。盛京全省，蜿蜒盘结无处无之，然北人大抵钝鲁，不如南人之俊捷，故多有以巨万之资，委之外人，而已则甘受其颐使也，然则吾日人虽未得森林采伐矿山开掘之权利，可怂恿此愚物，以起事业，假其名器收其实权，开物成务之特利，不难胜屈也，吾日人其勿懈。
    ○日俄交涉颠末之发表
    小村外相对各新闻社员之言曰，维持韩国之独立，及拥护帝国（日本自称）之利益，实紧要之事，故苟有使韩国处於不安之地位者，帝国政府不能坐视之，然俄人不守公约，久占满洲，更进而於韩国境域，为侵略之行动，一旦若满洲为俄人所有，则韩国之独立必不可保，於是帝国政府急与俄国交涉，两国利害接触点之满韩两地，以相互之利益，为友谊的调理，东亚大局永久维持，昨年七月下旬发通牒於俄国，求其赞同俄政府欣然表同意，因之帝国政府於八月十二日使驻俄栗野公使，送左之协商条件，
    一清韩两国之独立及领土保全之事。
    二在清韩两国之各国公商业维持均等之主义。
    三俄国承认日本在韩国优越之利益，日本承认俄国在满洲经营铁道之特殊利益，但限于不反对第一项之主义，为保护上记之利益，执必要之处置，两国互相承认。
    四韩国改革助言助力，属于日本之专权，露国当承认之。
    五今后韩国铁道延长，至满洲南部与东清铁道及山海关牛庄线接续露国不可阻碍之。
    当时帝国政府，欲时局之速解决，希望在俄都直接与俄国当局者商议便交涉之进行，而俄国政府以俄帝之出游及他种种之故，竭力相拒遂不得已在东京商议至十月三日，始从俄政府提出其对案该对案之声明，於尊重清国之主权及领土保全，并在清国各国之工商业维持均等之约，悉行拒绝，而满洲及其沿岸皆属日本之利益范围外，求日本承认，且於韩国，日本之自由行动权加种种之限制，例如日本为保护在韩之利益，虽认有出兵之权，而韩国领域之一部，不许使用军略上之目的，更欲以北纬三十九度以北之韩国领域，为中立之地带，因之帝国念俄国若无并吞满洲之意，何以俄国累次自所声明之尊重清国主权及保全领土之主义，难以加之约款中耶，此中理由殊不可解，是以俄政府所拒绝者益使帝国政府觉加入之必要，且帝国之於满洲不仅现在有商业上之利益，将来益益发达之期望亦不鲜，加之在政治上与韩国之关系有紧切之利益今谓此地，全然在我利益范围之外断所不能，故断然拒绝之，而仍以右之意见树於俄之提案，提出必要之修正意见，至於中立地带若设之，当於满韩之两侧，划一定之距离，各以五十基罗迈当之地充之，此提议在东京经数次折冲，终以十月三十日将我确定修正案，通牒於俄国政府尔后数回促其回答，直迁延至十二月十一日，始接其复牒，然该回答中，关於满洲条项，悉行削除以此协商为全然关於韩国者，且韩国领土不得行军略上之使用，及中立地带之议，仍维持其原所主张，若置满洲於本协商之外，实非当初开交涉之主旨，盖帝国政府於满韩两地，日俄之利益，为友谊的调理，欲两国冲突之原因，一扫而空特於十二月二十一日向俄政府求其再思，又关於韩国前记如领土使用之限制，要求其削除中立地带之事，在俄国既不同意于韩国亦不当设，其提议全废可也。俄国政府对於右之复案，以一月六日与我以回答上记二项，依然主张露国之原提议，条件中声明日本及其他各国在满洲之利权及特权，得之於与清国现行条约之下者，不阻碍其享有（但除居留地设定）以此加入协约中，俄国当承诺之，然关於满洲领土之保全，毫不言及而不伴领土保全之确约，前记之保证，似於实际上无丝毫价值者何以言之，条约上之权利与主权共存亡者也。若俄国并吞满洲，则列国与清国条约所享有之权利与特权，亦同时消灭矣。故帝国政府愈俄使国尊重满洲之领土保全，为协商之必要，关於居留地设定之限制，以缔结日清间通商航海条约相抵触，削除之，又关於韩国之事亦不能让步，决意坚持我之修正案，以一月十三日求俄之再思，尔来数次促其回答，而俄国绝无指定回答之时期，此事帝国政府始终以稳和公平为政纲，向於俄国政府毫无责难，而俄政府峻意拒我，累次迁延不答，一面充实海陆军备，其大兵已压於韩国境上，帝国政府实衷心念切平和，故隐忍以至今日，然俄国之行动如是，故帝国政府终於协商绝望，谈判断绝已。
    ◎琐谈片片
    ○德国皇室之侍者三千人
    德国皇帝维廉陛下雇使侍者，较他国皇室为多，其总数过三千人，而其三分之二为女子，故各皇室之女子侍者，最多者莫德国皇帝若也。
    ○无烟火药之大发明
    英国陆军大佐呵迫氏，积十年余之苦心，经一万余回之试验，而发明一安全坚固之无烟火药，近据大佐所言，谓此火药，较旧英所取使用之无烟火药强十分之二，而毫不含有硝酸化合物，硫黄磷格鲁儿酸盐等，且无危险之成分，其发火点约在千二百度即置此药于铁砧之上，虽以铁槌破碎之，亦不爆烈，盖以无危险之成分，故有安全之结果也，虽经气候变化，亦不失其本质，且制造易而价廉，大炮小铳皆得使用，此药之特点有如此者。
    ○世界最大铁桥之落成
    纽约奴司河上架设中之铁桥现已落成，此桥费七年三时间，八百万两之巨款而成者也。其长七千二百英尺，广百十八英尺，其上有复杂电车道二条，复线汽车道一条，人道二条，车马道二条，自转车道一条云云。
    ○美国女子之成功者
    前年美国现今人名字典中所载男女人数合一万千五百五十一人，女子九百五十四人，以其职业上区别之，则著作者最多，有四百八十七人，次之美术家，百三人，教育家九十一人，新闻记者六十五人，女优五十九人，音乐家四十三人，社会改良运动家二十七人医士二十一人，科学家十七人，宗教家十三人，慈善家十二人，法律家发人，其平均年龄皆不过五十岁。
    ○世界最年少之将官
    故波斯王之甥，实世界中之最年少之将官也，其年龄仅十四岁而已为波斯陆军将官，占重要之地位，亦奇事也。
    ○世界最大之小学校
    美国纽约市中现拟设一世界最大之小学校，据其计画谓此小学校有百二十四个教室，足收学生四千五百人，其中最大之讲堂，可容儿童一千六百人，其房屋高六层，有多数之升降机，多数之食堂浴室裁缝室等，而贫民子弟之来学者，皆得无资饮食并缝缮衣服等云云。
    ○以四个马铃署分配五人
    某国某村之某小学校长，向其生徒发一问索答曰，家有小儿五人，然其母所有之马铃薯仅四个，其公平分配之法如何，各生徒均静坐默思，忽一生徒突然向校长曰，先生将所有马铃署捣碎，分配诸儿，何难之有哉。
    ○肝油一瓶能静浪
    漂荡於气候险恶风波猛烈中之一船客，忽自甲板来向船长曰肝油能静此浪否？船长问以故，曰吾有肝油一瓶，若能平静此浪，则不但吾一人之名誉亦满船客之幸福也。
    ◎留学界记事
    ○记清华开校日犬养氏之演说
    东京旧有清华学校，为吾国海外教育之一部，其后经同人重订功课，加意改良，西历正月八日，学业开姑，公请名誉校长日本前文部大臣犬养毅君，及名誉监督柏原文太郎君来校行开校式，中国公使馆随员到者二人，一参赞马公，一监督梁公，钟鸣九下，犬养氏登台演说，由教习何君译以华语，记者以其语之痛快真切也，撮而录之以告我同胞，吾不知阅者至此果动如何之感情乎。
    今日清华开校，得与诸君相见，余深喜近年贵国来游之盛，与诸君求学之殷，但诸君远道数千里，来此海外留学，岂不以时局危急发於爱国思想，欲求世界学问以补救危<辶入>於万一，诸君既有爱国之心当知之世界为何如现象，今日之中国对於列强处何等之地位日俄开战之说，与黄白两人种有如何之关系诸君苟念及此，当无不痛哭流涕寝寐不安者矣。
    余近顷以观察东亚大势，从远东归来，见俄国虐待华民情状，惨不可言俄之经营满洲，德之经营山东於军事上布置，着着利害，西比利亚铁道，达於旅顺，德国新建设之铁路亦将及於山东省城双螯相斗，京师已成坐困之局而况胶州湾据於德，旅顺大连租於俄，威海卫占於英，四面受敌而中国海军无立足之地，仅仅芝罘一区尚可停泊兵舰数艘，但此处波涛险恶风势稍大，停泊难稳是贵国即有海军亦苦无位置处矣，今世界列强群尚兵力各谋保护其国权而海军尤为扩张国势之根要。今贵国於海军之现象有如此至於陆军直线一省，仅有五万，而用洋式操练，器械齐整可为战备者不过二万，余皆不足用，此外各省余虽不甚深悉，大约亦不出此数，若用以剿灭野蛮土匪，或可一用欲与各国战争，则决不可恃今俄国雄据北方，惟强蔑理再占奉天省城，贵国政府恐惧不敢置问，近且鸣眉办度毡荆妨碍朝鲜主权，吾政府决计反对之势将开战，战事一起两国胜败自不可定，幸而日本胜，则贵国或尚可以支持不幸而日本败，则在日本犹有可以自保之道，而朝鲜之灭亡满洲之割据，此自无恃言者，即如直隶山西一带恐亦在俄国势力范围以内矣，俄既如此德占山东英据长江法夺云贵两粤均在意计之中，而中国乃立见瓜分余试问诸君於此时，果作何等思想余意语君自九发愤归国，集合团体，以与外人并命，此等思想余甚钦佩在贵国亦属难得，但自余观之，恐仍无济可也，贵国之就义只能自寻短见不能杀敌致勇，此其故因贵国人只有一人进退出处之思想，并无国家存亡利害之观念，吾自历史上观之如明末时殉难尽忠者非不多，或闭户自尽或投河奔井甚，则骂贼而死绝不有一致命於敌人者此与国家有何利益，且多死一人即少一杀敌之人无益於已国，而反利於敌人我日本人民决无如此思想如此行为之人。
    余今更举例以证之君其勿怪，余读扬州十日记，嘉定屠城记余深叹支那人种是天生在应行淘汰之列，盖当时扬州城内尚有人民八十万人，清兵来者不过数千两人敌一人可以杀死四十万，即以十人敌一人亦可杀死八万人，而其时人心涣散尚各希冀免死，祗思鼠走兔奔不想集合大群同心御侮至刀斧临头，则惟有引颈就戮而已，故往往聚数千百男女令一兵驱之如驱羊豕莫敢发一声者，夫人类究非牛马猫犬何以驯服，一至於此试问今日列强竞争天演淘汰地球上尚能容此等人种以占据一席地耶，今诸君苟大发义愤不惜一死以救国亡余敢以一言正告诸君，诸君决不可如前之为一身进退出处，而死要当为一国存亡利害而死为一身进退出处而死死不免为匹夫为一国存亡利害而死，死乃无愧为国民。
    余久承本校推为名誉校长，余实深愿诸君勤学好问，勉成世界学者，诸君为求学而来，亦不愿勤学好问以成世界学者，但至国家存亡一发之际又不愿诸君，仅以求学之心置国事於不问贵国开明者，少诸君对於本国实负绝大之责任诸君而不问更有谁问国事者幸而无事，诸君在此读书，亦应注意尚武精神使一面为学生，一面即有军人资格贵国习於文弱向以执兵为耻亦一亡国之原因也，不幸而俄日竟至决裂，诸君留待学成，缓不济急余劝诸君各归本省集结团体各自保其土地尽力与外人抵抗，使人人能杀敌致勇有身可杀家可破土地不可失之意，则贵国四万万人虽甚贪弱谁能亡之乎，余希望贵国自立甚切，故不觉与诸君言之过挈诸君其善思之。
    ○记浙江冬季同乡大会
    中历十月十八日，吾浙开冬季同乡大会于东京曲町富士见轩，到者百有五人，是日兼为张君世杓经君亨颐王君梦龄速成师范卒业送别钟九，下集于演说堂先述开会词并横滨同乡会成立之快报，合座狂喜击掌如雷次选举职员，次报告一庶务二会计三书记四招待五杂志部，报告毕适钟十二下，赴食室暖炉梅香，酒肴盛列食卓马蹄形，椅鳞鳞相接无意之中见团栾亲睦意也，坐整首进酒于卒业诸君以志别离次进酒于初入士官学校诸君（共十七人），以表期望三进酒於寓滨同乡诸先生以欢迎滨会之成立，四由寓滨同乡进酒于东京同乡以预报明年新正开第一次大会钟一下半退席，摄影于庭中复集演说堂，提议诸事及维持杂志，事至四下尽欢而散。
    ◎绍介新著
    ○Ｈａｎｄ－ｂｏｏｋ
    ｏｆ
    Ｇｏｍｍｅｒｃｉａｌ
    Ｇｅａｇｒａｐｈｙ
    袖珍商务地图
    价约龙银六元五角
    其斯花姆氏Ｃｈｅｓｈｏｌｍ著计，图二十九幅彩色鲜明记载清晰展卷一览，凡口岸商场军屯矿山都邑航路铁道电线险要之处，皆历历如数罗纹并附出产制造等图，中国各图搜括尤富，而於矿场尤三致意焉，吾国学子於数十年前之旧图，犹未尝一寓目，今展斯图能无挢舌失色耶，闻其氏为伦敦地学会会员曾游吾国，一切情形，皆若观火览其东亚各图，彼英人经营之手段已可概见矣，有志斯学者盍置一编以较日捧小方壶舆地丛钞等书，其所得为何如。
    ○Ｃｈｉｎａ
    ▲中国
    价约龙银十元
    马克劳拘Ｍａｃｕｌｌｏｃｈ氏著，凡四卷出版於阳历今年八月间，西人之论中国时事者，以此书为最新马氏不知何人，据自谓居中国二十余年深知中国情形，测之殆传教士也，其文虽不甚畅达而所论议，则多中肯紊第四卷论汉族襄弱之种种原因吾亲爱之同胞，不可不读。
    ○Ｃｏｎｃｉｓｅ  Ｇａｚｅｔｔｅａｒ  ｏｆ  ｔｈｅ  Ｗｏｒｌｄ
    ▲简便万国地名字泄
    价约龙银五元
    清白Ｃｈａｍｂｅｒ氏著，内容极佳，为研究地理者必备之书，凡世界要地，搜罗详尽而於河源尤详，后附地图三十二页，与前相对照，留心方舆之学者允宜置此。
    ○Ｆｒｏｍ
    ｔｈｅ
    Ｃａｓｔｅｒ
    Ｓｅａ
    英诗集
    价约龙银四角
    日本野口米次郎氏著，欧洲诗趣与东亚殊，性情既岐造语斯异，其思想性情多为吾国学子之涅伏中所未具，故研钻之际，劳瘁实多野口氏久游欧美深於文学，且娴诗歌乃以欧洲之韵言，写东亚之思想得三十余首出版后，欧洲文人学士，皆击节叹赏谓为往古所无，别开生面刻意摸仿者不可胜数，而欧美各报则至以诗学新发明家称野口氏云，观此足知此书在英文学中，实能发一种特别之光辉者，研究英学人士尤宜讽颂一周加以同属亚人，思想相似其趣味或反深於欧人之作欤，然吾国习英文者大都以译澄绝大志愿，吾未知可有间情读此书也。
    ◎问答
    （问）贵志第八期论说中，引有观云氏民习论一节，民习论究於何时出版，上海各书坊有售卖否定价若干统，乞示知。（狂叟）
    （答）民习论为中国兴亡一问题之第四章，见新民丛报第三十一号，坊间并无单行本。
    （问）讲生物进化者，必言遗传变迁之序，其理安在乞示知。（西桥勇夫）
    （答）凡生物之子孙，必肖宗祖，如子必肖亲是也，是曰遗传，然缔亲之又必有毫厘之差而其孙亦然是曰变迁或曰变成，令试据水鸟言之，水鸟之足生於体之中部与他鸟同，其子孙因变迁之故遂有生於前者，生於中者生於后者，在后者利於游泳，得优胜之位置适於生存，不适者灭亡乃成生存竞争之结果，至今得占水产动物之一席，由是观之讲生物进化者，必究其遗传变迁之序也。
    （问）贵志四期科学中所用符号如Ａ'Ｂ'等如何读法，并如何缀法，为何国语言有何意义，均希详示。（冠东）
    （答）读作Ａ达许（ｄａｓｈ）Ｂ达许者英语也，其意即‘一’形之记号也，Ａ’’读作道勃儿达许（ｄｏｕｂｌｅ－ｄａｓｈ）Ａ’’’读作曲理迫儿达许（ｔｒｅｐｌｅ－ｄａｓｈ）是也，读作迫蜡因时亦英语也Ａ''则读作Ａ吐迫蜡因（ｔｗｏ－ｐｒｉｍｅ）Ａ’’’读作Ａ色利迫蜡因（ｔｈｒｅｅ－ｐｒｉｍｅ）
    （问）近时传述能不假光线作用，而得简易之照相复照法，请将其原理略示一二。
    （答）此法系有名物理学专家爱司氏所创意，而其门人爱司加里氏所实验而明者也，其法主在接触作用，由乾片复照无须光泽，故晴雨昼夜皆得照之以其所用药品，无碍於触接光线，且无须暗室便利真不少。
    ●第十期・小说
    ◎地底旅行
    ☆英国威勇著
    之江索子译
    ○第一回
    奇书照眼九地路通
    流光逼人尺波电谢
    溯学术初胎文明肇辟以来，那欧洲人士皆沥血剖心凝神竭智，与天为战无有已时渐而得万汇之秘机，窥宇宙之大法人间品位日以益尊，所惜天下地上人类所居，而地球内部情形却至今犹聚讼盈庭，究不知谁非谁是，从前有个学者工石力子曾说地球中心全为液体一般学子翕然从之，迨波灵氏出竟驳击不留余地，其说道设地球中心是沸热的液体，则其强大之力必将膨胀地壳，难免有破裂之患犹汽罐，然蒸汽既达极度，则訇然作声忽至龟坼然我等所居的地球为甚，至今还是完全的呢？波氏之说出这班随声附和的学上先生也，只得闭口攒眉逡巡退去了，今且不说单说地壳厚薄仍然是学说纷纭莫综一是，有的说是十万尺有的说是三十七万尺有的说是十六万尺，而有名的英国硕儒迦布庚，则说是自百七十至二百十五万尺，唉好了好了，不必说了，理想难凭贵在实行终至假电气之光辉探地府之秘密者，其势有不容已者欤。
    却说开明之欧土中有技术秀，出学问渊深大为欧美人士所钦仰之国曰，德意志鸿儒硕士蔚若牛毛而中有一畸人焉，名亚蓠士幼即居其叔父列曼家研究矿山及测地之学，列曼为博物学士，甚有盛名矿物地质两科，尤为生平得意之学，故常屏绝家事蛰居书斋，几上罗列着无数光怪陆离的金石，穷日比较研钻，视为至乐，且年逾五十体力不衰，骨格魁梧精神矍铄，隆准班发双眸炯炯有光，其明敏活泼的性质便是青年也。不免要让他几步，一日独居书斋涉猎古籍不知有何得意忽然大笑几声虾蟆似的四处乱跳，亚蓠士正从对面走来，见如此情形不觉惊甚忙问傍边的灶下婢道，叔父何故如是，灶下婢摇首答道不知，主人没吃午餐，并命晚餐也不必备，停了片刻便跳跃起来，谅是不吃饭的高兴了亚蓠士越加惊疑，暗想此必发狂无疑，惟呼洛因来或可稍解其烦闷仰首吐息涉想方殷不图列曼学士早经瞥见大声叫道，亚蓠士亚蓠士来来亚蓠士闻言，连忙入室列曼命他坐下，徐说道余顷读腊丁奇书知衣兰岬岛的斯捺弗黎山，有最高峰曰斯恺忒列每年七月顷喷火以后其巅留一巨穴，余欢喜无量不觉雀跃余覃思大念欲旅行地底者久矣，今幸获新知可偿夙愿故决计一行汝将如何行乎，抑居乎这亚蓠士本有献身为学术的牺牲之志今闻列曼言也，不觉手舞足蹈不待说完便拍手大呼道赞成！赞成！！愿从愿从列曼笑道事不深思便呼赞成迨欲实行必至畏缩尔须再三思，惟不可如是草率若一闻创论想也，不想即满口答应到后来却踌蹰不进是要贻笑于大方的亚蓠士子细一想，果然有点危险然丈夫作事宁惧艰危为学术的牺牲，固当尔尔便把决心之故告知了列曼起身辞出万端感想，倏涌心头意大地中心必有无穷蓰藁蛴隹崛热凼为河，或遭冱寒坚冰成陆怕比风灾鬼难之域更当艰辛万倍哩唉，行路难行路难想去想来那明月丽光已辉屋脊只见洛因已从门外款款而入，黛眼波澄蜷发金灿微笑问道君气色大恶遮莫有烦恼麽亚蓠士道，洛因洛因长为别矣，不及黄泉不能相见这人间，界是卿的领分子了洛因见亚蓠士如醉如狂满口呓语愕然道君何故吓妾，今愿速闻其详亚蓠士道我忧吾叔父狂耳洛因道狂？妾今晨殊不见有狂态亚蓠士道真的君试与谭便知狂态洛因道究竟何事呢，说毕双眸灼灼促其速答亚蓠士便从虾蛤似的跳跃说起自头至尾细细讲了一遍洛因，且听且思不觉乐甚反安慰亚蓠士道叔父安排必无错误君可勿忧并说了许多闲话从容而去。
    原来这洛因是列曼的亲戚生得蕙心兰质楚楚可怜与亚蓠士极相契合，然洛因虽是女子却具有冒险的精神敌天的豪气，所以得知此番地底旅行却比亚蓠士更为欢喜，而亚蓠士则自洛因去后敛心抑气徘徊房中久之久之。洛因含笑入室两道视线直射亚蓠士之面说道，妾适聆叔父之言极有义理决无不虞，且知君当时极力赞成今后甚背地里如此为难呢，噫行矣。男儿亚蓠士君雄赳赳的说了几句返身归房去了，亚蓠士转想果然不错大丈夫不当如是么，便制定心猿展衾就睡。无奈三尸作怪梦中不是见熔岩喷溢的火山便是遇怪石嵯峨的深谷结逅墓思盼抟蝗宋Ｔ瘴Ｔ眨悲声成嗄及大呼出险，醒来才知是自己的声音探首望玻璃窗已有初日的美丽光线闪闪然作红蔷薇色也。
    亚蓠士急推衾披衣惟窗一望见已有许多人，夫蚂蚁似的盘旋中庭列曼屹立其间指挥收拾行李亚蓠士失声道呀，迟了，这位老叔父不知又要唠叨多少话哩，便匆匆出房。这列老先生果然大有嘲笑之色，冷笑道哼你真勤极睡至此时你是做什么的呢，此刻不是十点钟么，亚蓠士漫应道是十点钟了，然叔父为甚匆促至是呢，列曼道你还不晓得么，我等是明天要动身的，亚蓠士闻言惊其过速问了一句为甚明天就要动身而列老先生又发起恨来了，他说道我等是优游卒岁的人么，你怕死么，如此推托你惜别么，同那洛因有长图大念的人是可以惜别的么，列曼絮絮叨叨说个不了，亚蓠士没法只得装着悠然的样子强辩道我是一无所惧的有谁说我是怕事的谅未必有罢，我的意思不过以谓从容办事才能完善，后面又没催促的何必像逃难一般汲汲如是呢，列曼道没有催促的么，这光阴不是么，亚蓠士还说道，今日是五月廿九日，至六月杪，尚有……列曼道，你开口便说尚有这‘尚有’两字便足为你是懦夫之证了，须知我等往衣兰岬岛是遥遥远道与赴，巴黎不同你以为同往巴黎一样么，若非我昨日终日奔驰你连那从可奔哈侃至雷加惠克（衣兰岬之首府）的汽船只在每月廿二展轮一次的事情还设晓得呢，亚蓠士不能辩。期期答道，原来如此，我却未曾留神，列曼又道，若待廿二，惟恐后时我等须早往可奔哈侃才是，此时一切行李如绳梯、卷索、火绳、铁键、铁柄的木棍、铁锤等，都已停妥重复细心调查了几遍，装入行箧中把螺旋捻紧只待翌日启行，亚蓠士也神气发皇奋力理事，盖自趋绝地壮士或为逡巡然死迫目前懦夫亦能强项亚蓠士之奋迅雄毅一变，故态者如是乎，抑非如是乎。
    青年亚蓠士于一刹那顷大悟彻底舍身决志以赴冥冥不测之黄泉，洛因亦来百方慰籍亚蓠士为之奋然生踏天踔地之概时长夜迢迢更漏淅淅雄风凛凛私语切切残月上窗万籁俱绝而亚蓠士眠矣，而洛因去矣不知何时忽闻有弹窗以呼者曰亚蓠士君！亚蓠士君！亚蓠士心中一跳，跃然而起。
    ○第二回
    
    割爱情挥手上征途
    
    致冒险登高吓游子
    却说亚蓠士梦中听得叫声吓了一跳，幸而子细听取是平日常来惊梦的洛因在外扣窗说道亚蓠士君再不起来又要讨叔父的骂了，亚蓠士连声称是，急忙起床洗盥毕，已是朝餐时候，走进食堂见叔父列曼笑容可掬的已吃得腹笥便便还拿乳羔炙鸡张着口大啖不止瞥见亚蓠士进来招手命坐满口含着食物含糊问道你一切事都豫备了没有，亚蓠士答道都妥当了我本来没有豫备的事，列曼拍手笑道好好，既如此你快吃朝餐那驿马已在门外等久了，遂回过首向洛因道亚蓠士远行你要寂寞了，然我望你善自摄卫与时相宜，洛因微笑道这自然多谢叔父列曼点点头又对灶下婢说了许多看守门户的要领，侍奉洛因的规矩才说完便把两目直注在亚蓠士吃饭的口上呆呆立着，亚蓠士虽才半饱然没奈何也，只得投匕而起列曼口里嚷道走罢走罢便橐橐的先自出去。亚蓠士见叔父先行便来仝洛因握了一握手，洛因还说什么前途保重努力加餐这些话，亚蓠士却说不出一句话来装着笑容返身便走上了马车，在列曼对面坐下驭者加上一鞭黄尘拥轮去如激箭亚蓠士眼中惟彷佛见亭亭倩影遥望车尘，而马车一转正被列曼遮着暗忖道予欲望洛兮叔父蔽之……然马车已抵迦修荆士汽车驿了两人即换坐锍抵校未几汽笛一声车动蠕蠕，既而如风行电掣一般，自驿间驰出，亚蓠士检点过行李，列曼从怀中取出一封绍介信说道这是我故乡刚勃迦府的驻扎领事丁抹国的芬烈谦，然氏写的便要读给亚蓠士听什么‘有博物学上列曼君’又是什么‘有地底旅行之大志’亚蓠士虽随口答应，其实并没听得半分，只见四围景色都如过眼烟云一带高原倏在锍抵后不多时竟到吉黎海岸也。
    列曼学士说一声我觅汽船去早已报废杖下车亚蓠士招呼行李毕，急到船坞见这老叔父已面红耳赤在汽船上乱跳口里说道其实可恨，你们总喜欢待岂非浪费光阴么，我看你们待到什么时候，原来这艘汽船必待夜中方能出发非静俟九时间不能启行他性质本来褊急越想越气，所以寻着船长又在那里大加教训了船长却悠然答道阁下何必着急如是呢荒村景色处处宜人策杖寻幽，岂不大佳么。亚蓠士亦在傍笑道终日奔驰独未探得此事此刻有什么法子呢，列曼没法只得走到平原瞻眺风景，但见茅屋参差，远林如荠晚禾黄处小鸟欢鸣，乳羊成群，牧童偷睡亚蓠士亦为之心旷神怡，大赏旅行的佳趣渐而晚山争赭慕霭苍然，两人便入村中饮了几瓶啤酒徐步登舟，已将夜半少顷汽船“埃雷”已吐烟排浪，向哥逐尔庐进发，翌日十点钟，到了可奔哈侃府郭外，遂舍舟登陆，在“芬尼士”旅亭解了行李，小憩片时列曼呼使仆问道此地的北方博物馆何在，使仆答道，此去不远，列曼遂偕亚蓠士出门，向博物馆而行，此博物馆虽基础不宽，构造甚质，然经干事汤珊氏多年辛苦经营，故北方的名产古物，无不搜罗荟萃，每年观客实繁有徒汤珊闻二人来游，欢喜不迭，待遇极为优渥，列曼将调查往衣兰岬汽船的出发日期一事托了汤珊，汤珊道六月二日恰有丁抹国的“华利吉猎”舰向雷加惠克府进发列曼大喜谢了，汤珊又拉亚蓠士同去拜会舰长说明来意，舰长拔伦道二君可於礼拜五午前七时来，此列曼也不再责他待时唯唯作别归了，旅馆豫计行期尚距数日，二人旅居大都纵览名胜还不至十分寂寞，惟亚蓠士虽历览雄都终不免时生遐想望伊人兮天一方挑灯偶语联袂游行都如昨梦不可得矣，亚蓠士方支颐驰思巳粲型龆好事的叔父却偏惠，然肯来早立其侧问道亚蓠士你想甚么想上这谯楼一游么，我陪你去一面说一面向空中乱指亚蓠士连忙答道不是不是，我登高时要昏眩的。列曼笑道晕眩这种事情都不能习惯么，不行不行亚蓠士还不肯无奈列曼苦劝不已只得懒懒的同到谯楼。但见古壁图云飞甍入汉真好个所在，列曼令门守开了门偕亚蓠士拾级而上，其中冷气森然昏不见掌亚蓠士已浑身寒栗不能复耐行了，几百级目眩头晕几欲仆地大叫道我不上去了，列曼怒叱道你如此懦弱是个支那学校请安装烟科学生的胚子能旅行地底的么，亚蓠士不得已捶着列曼衣襟战战竞竞竭力向上，不一时竟达绝顶开眸一望则飞云如瀑御风而驰轻帆疑鸥浮游波际瑞士的海岸正返照入两目之中。其景色之高尚伟大为生平未曾梦见，约一时后乃徐步下楼亚蓠士才觉筋骨爽然如释重负，然年龄方幼未涉征途受了一点钟的冒险教育不免又生游子天涯之感幸而得了一个朋友是法国人渐相契合或探古迹或游梨园拿这人作了拄杖始免羁旅之苦，盖丁抹梨园华丽甲天下优人之尊世无其匹有入大学兼修数种学科而卒业者有出入宫禁王公大臣争来交欢愿为其义子从仆而不可得者云。
    ●第十期・文苑
    ◎刺时（并序）
    ☆君木
    自欧化主义行，而中国学界之风气一变，自由平权权利竟争诸公理，互相发明文，发达亦进化之公例然也，然风会所趋薰莸混器一时佻达儇薄之子彳生彳生标举新说，缘饰臆解借新学之假面以济其种种亏损私德之非，以是因缘遂使欧美鸿硕之学说，益贻耆旧老师以口实不其恫欤，昔卢梭氏鉴於法兰西民族之虚浮，於是有非开化论之作夫开化何足非托开化之名以沮，夫开化之实斯诚文明之公敌而孔氏所恶为乡愿乱德者也，不能默默赋诗刺之以见新学之真相固自有在而非顽固保守者所得藉口而诋讠其也。
    世界有同胞家族无伦理爱国忘其亲大哉，志士志抵掌谈合群肝胆映人热一言不相中刀光起同室，男子有血性奈何以忧死金尊檀板中不忍谈厌世敦品与立行锁锁非公德廉耻何足论国民有天职。
    自由复自由自由肯放弃醇酒与妇人甘为自由死。
    昂头詈科举低头盼乡榜今朝新贵人昨日革命党。
    ◎读楞严
    万古毗罗城烟蒿莽萧瑟弹指隔人天了了见明月。
    埃尘淹盖缠震旦墨若夜愿以慧之花普向十方洒。
    ◎塞上曲
    塞草西风飒飒号传闻胡马过临洮将军自有安边策落月营门夜会高。
    ◎送家晦<广今>北上
    录二
    迷茫小劫感人天猿鹤虫沙一惘然策马幽州台下过不堪满目是山川。
    笳鼓津门不忍听南天回望感漂零丁沽海色横秋黛不及家山一发青。
    ◎燕京怀古
    群侠
    雄关高控帝王州，隐隐金台百尺留，此日无人收骏骨当年有恨誓乌头蓟门烟合参差树易水风寒日夜流屠狗卖浆，今寂寞谁将游侠动王侯。
    ●第十期・调查会稿
    ◎浙江省防调查表
    ☆本会调查员稿
    营名
    中营常备军
    中哨
    前哨
    左哨
    右哨
    后哨
    前营巡察军
    中哨
    前哨
    左哨
    右哨
    后哨
    左营常备军
    中哨
    前哨
    左哨
    右哨
    后哨
    右营常备军
    中哨
    前哨
    左哨
    右哨
    后哨
    后营巡察军兼办诸义浦缉私事
    中哨
    前哨
    左哨
    右哨
    后哨
    驻札地
    省城梅东高桥
    严州府桐庐县
    杭州拱宸桥
    严州府桐庐县
    杭州府新城县
    严州府分水县及桐庐县
    驻富阳县
    驻省城凤山门外南星桥营垒
    与中哨同
    与中哨同
    与中哨同
    一三四五棚扎绍兴校士馆
    二棚扎省城凤山门
    平水镇仓前赭山馒头山等处
    艮山门外火药局下菩萨尧典桥三处
    杭州省城内
    柯桥镇油车埠龛山镇五里街馒头山等
    诸暨县城内及城外江东
    临安县城及黄畈镇徐家坞等处
    钱唐瓶窑镇及诸属枫桥闹桥
    余杭县城及东关横湖益堡等处
    诸暨东门外塘王庙及安华镇
    离城方向里数
    省城内迤北
    离城凤山门外西南二里
    校士馆在绍兴城内东馒头山在省城凤山门外离城半里
    平水镇在会稽县南三十里
    仓前在萧山县北七十里
    馒头山在省城凤山门外半里赭山在萧山县北七十里
    火药局在城北五里下菩萨在城八里尧典桥在城北六里
    上城
    柯桥镇在山阴西
    油车埠在萧山北
    龛山镇在萧山北
    五里街在萧山北
    诸暨城北
    临安扎城隍庙离城半里
    黄畈镇徐家坞在临安县西离十五里二十里不等距诸暨二百七十里
    钱唐离城五十里
    枫桥离城五十里
    闹桥离城五十里
    离余杭县城三四十里离诸暨二百七十里
    塘王庙在县东离城一里
    安华镇在县南离城五十五里
    部下总数
    正哨四员副哨四员什长三十四名亲兵四十八名护兵二十名正勇二百二十四名伙勇三十八名枪匠一名营教习一名哨教习一名
    中哨六棚营官一员副哨一名亲兵四十八名什长六名伙勇六名巡查三名
    前哨八棚正哨一名副哨一名护勇五名正勇五十六名什长七名伙勇八名
    与前哨同
    与前哨同
    与前哨同
    正哨四员副哨四员营教习一名哨教习五名枪匠一名什长三十四名亲兵四十八名护兵二十名正勇二百二十四名伙勇三十八名
    正哨四员副哨四员营教习一名哨教习五名枪匠一名什长三十四名亲兵四十八名
    护兵二十名正勇二百廿四名伙勇三十四名
    中哨一员正哨四员副哨四员枪匠一名什长二十四名
    护兵廿名亲兵四十八名
    正勇二百二十四名伙勇三十八名
    分扎处
    正哨驻水星阁副哨驻师古桥什长驻肃仪巷什长驻天汉桥
    副哨驻扎金冠巷什长驻红门局什长驻大方伯什长驻马所巷什长驻塔儿巷
    副哨驻报国寺什长驻小营西
    营官同中哨三四五六队驻桐庐县西南半里许半坛什长同中哨一队驻桐庐县北二十里横村埠什长同中哨二队驻桐庐北十里旧邑镇
    正副哨率一二四五七队扎拱宸桥三官殿什长同三队扎陆家坞什长同六队扎板桥八队归入武备学堂
    正哨率一二五队扎桐庐城隍庙副哨率七队扎新城新安会馆巡查率三队扎新城万市桥什长率四队扎新城草鞋岭什长率六队扎新城三里溪八队归武备学堂
    正哨率一二五六队扎分水玉华书院什长率七队扎分水浦台镇副哨率三四队扎桐庐枫埠八队入武备
    正哨率三四队扎富阳城隍庙副哨率五六队扎富阳南十五里高桥一二队扎富阳西十五里青云桥七队扎富阳北唐家坞八队归武备学堂
    五队亲兵分扎会稽县之曹娥营
    八队归武备学堂全哨驻临浦
    八队归武备学堂全哨驻本营
    八队归武备学堂正哨带一二队驻会稽之阳浦副哨带五六七队驻黄坛青坛巡查带四队驻上浦
    八队归武备学堂正哨带一二一三队驻上虞章镇副哨带五六七队驻曹娥四队驻蒿坝
    营官带一三四五六棚驻绍兴二棚驻省城
    正哨带一五七棚扎平水镇
    副哨带六棚扎仓前三四棚扎赭山二棚扎馒头山
    正哨带一二三四六七棚扎火药局四棚扎尧典桥五棚扎下菩萨
    正哨带二三四棚看守杭府狱副哨带六七棚看守钱唐狱一五棚看守仁和狱
    正哨带一三棚扎柯桥六棚扎油车五棚扎龛山二棚扎五里四棚扎馒头山
    中哨一二三四棚驻诸邑城内火神庙
    五六棚驻诸邑城外江东
    正哨带四七棚驻临安副哨带一二三棚驻黄畈镇徐家坞五队驻青山六队驻武林门看守火药
    五六七棚驻瓶窑镇一二棚驻枫三四棚驻闹桥
    一二三五棚驻余城内关帝庙及城外东关长桥镇等处四六七棚驻横湖镇益堡三川潭
    四五六七棚驻塘王庙三棚驻城内教堂侧一二棚驻安华镇
    汛守界
    驻防省城
    自南星桥一带地方至钱江为界
    驻防绍兴及馒头山营垒
    保护茧行弹压平粜
    防护火药局并巡辑
    看守府县监狱
    保护茧行弹压平粜
    巡防义乌浦江东阳三县来之要道
    青山黄畈镇徐家坞设有教堂分驻保护
    毗连邻营方向
    与本军右营毗连
    西九十余里有精胜军右旗扎建德县
    西南一百八十余里有精胜军扎兰县东南一百五十里有后巡察军扎诸暨县
    东南三里有湘军后营炮船驻大关崇善庙东北一里有湘军水师后营炮船驻拱宸桥
    西三里有楚军水师二号舢板驻桐庐县毛家埠
    东三里有楚军水师头号舢板驻桐庐县码头
    南七十里有精胜军右旗扎建德县
    北十里有新后军前营左哨扎於潜县印堵埠
    由富阳西北七十里有省防后营巡察军分哨扎临安县
    又东三里有钱江水师前哨扎该县码头
    东邻钱江水师炮艇西邻馒头山右营常备军南北无邻营
    山阴县西一百里临浦扎有省防后营巡察军会稽县东八十里曹娥扎有省防左营常备军
    临安南五十里至於潜观音岭驻有湖防西三十里至临属花街驻有湖防
    瓶窑镇东四十里有省防前营西至临安四十里有本军前哨
    西向二十里驻有湖防东向四十五里驻有省防
    西向七十里至浦江县驻有前营巡察军
    月支饷需
    月饷每月大建一千七百四十九两六钱
    军装
    来福枪一百六十八杆毛瑟枪一百五十杆洋抬枪四十杆
    军火每季领枪药一千斤炮药四十八斤铜帽六万颗铅丸一百八十七斤八两皮纸五十刀火绳一百根更香三千枝
    月饷每月大建一千六百二十一两六钱故每月小建一千五百七十四两四钱
    军火每季应领枪药六百斤铜帽三万六千颗铅丸一百零八斤皮纸三十刀更香五百枝
    月饷每月大建一千六百六十九两六钱每月小建一千六百二十二两四钱
    军装来福枪二百六十八杆毛瑟枪一百五十杆劈山炮四尊
    军火每月应用枪药三百三十筋铜火两万颗铅丸六十一筋炮药十六筋皮纸十六刀更香一千枝
    月饷每月大建一千六百六十九两四钱小建一千六百二十二两四钱
    军装毛瑟枪一百五十杆来福枪二百六十八杆
    军火未详
    月饷每月大建一千六百二十一两六钱小建一千五百七十四两四钱
    军装后膛枪一百五十杆前膛枪二百六十八杆
    军火每月应用枪药二百筋铜帽一万二千颗铅丸三十七筋八两皮纸十刀
    ●第十期・上监国鲁王启庚子
    右臣某启窃臣万里孤踪一军特立睽违潜邸，屡易星霜虽倾日有心，而瞻云无路又惧旁疑他妒未敢轻达封章，已亥夏于东瓯晤锦衣指挥陈贵曾附疏转达，岂意陈贵随踪北上后因南师挫衄流落江上闻今已往山东矣，若臣自入长江先驱直夺镇江炮口即复孤提本辖船兵深入上游传檄而下徽宁太池四郡和州无为二州及招降溧水溧阳高淳建平庐江巢县舒城含山诸邑通计得南北府州县三十余城遂驻蛭吆，且抚且恢水陆兵至万余，岂意延平藩师溃於金陵仓卒南还臣之孤军竟陷重地虏诱百计，阻截归路贻书招诱臣遂焚舟登陆思入英霍山寨以图震荡中原提三千余众与虏转战千里相持二十七日屡有斩获楚豫之间蠢蠢欲应终以势孤援绝士卒罢倦而败，臣单骑突陈遁伏山谷中，由间道徒步二千余里赖义士扶卫始得生还海上，皆赖主上福庇也，然志犹未已力图收烬以冀桑榆之效，幸而散亡渐集，正在整棚俟时而动奈囊空釜倾力不如心兹仗延平藩同仇谊笃分地给兵，或可望后效于将来耳，其如虏警频仍，窥伺日迫倘浙海决不可支亦当南帆一觐睿颜也，昨差官自思明州回，始知主上有移跸金门之信当此汉厄未回即遵养时晦尚无地是臣所为日夕结逭咭玻臣垂翅之余百事艰难芹曝之献容俟后期窃有锦衣张士魁杨澄亦经患难，俱得生还现在左营合并具报兹因便帆具启上候睿安臣曷胜悚惶瞻依之至。
    ●第十期・上监国鲁王启壬寅
    右臣某启为国难已极天命宜还，伏乞早定大计以存正统，以图中兴事春末阅虏邸抄知去年十一月缅夷内变道虏入缅致我永历皇帝蒙尘一时卮从宗室官员无一得免，惟吉王自缢以殉而晋藩李定国入海巩昌王白文选亦遁深山，臣闻变之日肝肠寸裂犹谓狡虏诈传疑信参半及四月中旬闻官眷竟从镇江北辕矣，思惟我太祖高皇帝圣德神功，岂意后王祸等徽钦辱同怀愍，或者剥极而复天意有归，故虏亦厚其毒而速之亡也，但中华正统岂可久虚只今虏以诸夏无君偏张伪檄荧惑视听四顾敷天止海上尚留左袒臣以为延平藩必当速定大计以伸大义亟誓大师以报大仇，而至今寂寂道路谣传又有可惊之事，臣中夜彷徨窃恐孤岛孤军难以持久况复加以他故，譬裸≈夫胸胃转增杂疾，其能久乎。只今虏遣招抚于浙闽广每省二人以解散海上若不及早经营则报韩之士气渐衰思汉之人情将辍臣惟有以致命以了生平独所拳拳者主上羁旅岛屿不独与闽人休戚相关亦且与闽海存亡相倚，万一变生肘腋进无所依退无所往有不忍言者矣。既恨臣力太绵不敢轻为迎驾，复顾臣心独苦，又不敢辄行趋卮计惟在闽勋镇正在危疑之际不若急用收罗之术以为拥卫之资，然后速正大号，俾天下晓然知本朝尚有真主中国自有正统在屯之称建侯在涣之言享帝正此义也，於是传檄省直刻期出师虽强弱悬殊利钝莫必而声灵宣布响应可期倘皇天鉴怜明德则兴灭继绝端在主上此非欲邀福也免祸亦宜然即未暇雪耻也，图存亦宜然臣今拟上诏书一道，伏乞主上密与宁靖王及诸缙绅谋之发愤为雄以慰遐迩臣曷胜激切翘望之至。
    ●第十期・上监国鲁王启壬寅
    右臣某启八月初八日，御史臣陈修捧纶音至臣营，臣焚香开读知主上薪胆忧危，较昔倍甚臣南望仓皇罔知所措独念臣违颜以来，忽经十载百折千磨雄心未已原非动念勋名特以越国义旅鲁邸侍从止臣一人尚在军次虽乖哭庭之志尚图扫境之功，苟食会可乘则迎銮岂远大命克集则奠鼎非难向以皇上当阳，故讴歌有缺且以主上养晦，故潜跃有权臣何敢妄思推载以启嫌猜区区之情盟之幽腑何期行阙氵存染胡氛攀髯莫逮而延平王忽捐宾客，秉钺无人论国势疑兴汉益艰察人心幸尊周转切近来虏中亦喧传主上亲征北发，故臣於七月中，具有密启９俪圩嘧荣忝涣颁倍增感奋但臣以孤军孑处荒壤虏艘星列十倍於臣而臣又无蚁子之援臣日夜枕戈与死为邻亦以死为誓，若轻为移跸则风鹤频惊臣罪难诿倘仍栖梧岛窃恐号召既远复与臣呼应不灵伏乞主上与诸缙绅勋镇熟筹之或扬帆海上或保据沙关，结纳忠义联合勋爵俟羽翼已成然后旌旗四出仍乞敛锷韬光以绝敌人窥伺臣亦得趋觐睿颜稍将芹曝也，犹有虑者倘魏绛之策得行，则华戎错杂尤宜戒备不虞，主上必得劲旅数千，巨舰近百常相拥卫方为万全鹭门牙纛累累相望，就中岂无耿纹淙朔乞主上并览前疏深思臣言，臣愚幸甚为此具启附奏可胜踊跃翘企之至。
    ●第十期・上延平王书辛丑
    举大事者在人和，立大业者在地利，晋武以独断而平吴，苻坚又以独断而败於晋，尉佗以僻处而据粤，刘禅又以僻处而亡於魏，则人和地利审之不可不精也，即如殿下东宁之役，岂诚谓外岛可以创业开基不过於安插文武将吏家室使无内顾忧庶得专意征剿。但自古未闻以辎重眷属置之外夷而后经营中原者所以识者危之或者谓女直亦起于沙漠我何不可起於岛屿不知女直原生长穷荒入我中国如适乐郊悦以犯难人忘其死，若以中国师徒委之波涛浩渺之中拘之风土犭丕榛之地真乃入于幽谷，其间感离恨别思归苦穷种种情怀皆足以堕士气而顿军威况欲其用命於矢石改业於艹胡可得也，故当用师之始兵情将意先多疑畏，兹历暑徂寒弹丸之地攻围未下是无他人和乖而地利失宜也，语云与众同欲者罔不兴，与从异欲者罔不败诚哉是言也，今虏□□短折□□继立所云主少国疑者此其时矣，满党分权离叛叠见所云将骄兵懦者又其时矣，且灾异非常征科繁急所云人怨天怒者又其时矣，兼之虏势已居强弩之末畏海如虎不得已迁徙沿海为坚壁清野之计致万室弃田园焚庐舍宵啼露处蠢蠢思动望我师何异饥渴我若稍为激发此并起亡秦之候也，惜乎殿下东征各泛守兵力绵难恃，然且东避西移不从伪令则情亦大可见矣，殿下诚能因将士之思归，乘士民之思乱回旗北指百万雄师可得，百十名城可收矣，又何必与红夷较雌雄於海外哉，况大明之倚重於殿下者以殿下之能雪耻复仇也，区区台湾何与赤县神州，而暴师半载使壮士涂肝脑於火轮，宿将破肢体於沙碛生既非智死亦非忠亦大可惜已矧普天之下，止思明州一块干净土，四海所属望，万代所瞻仰者何啻桐江一丝系汉九鼎，故虏之虎视匪伊朝夕，而今守御单弱兼闻红夷构虏乞师万一乘虚窥伺胜负未可知也，夫思明者根柢也，台湾者枝叶也，无思明是无根柢矣，能有枝叶乎，此时进退失据噬脐何及，古人云宁进一寸死毋退一尺生使殿下奄有台湾亦不免为退步孰若早返思明别图所以进步哉，昔年长江之役虽败犹荣，已足流芳百世，若卷土重来岂直汾阳临淮，不足Ｃ兰辞Α窦融亦不足并驾矣，傥寻徐福之行踪，思卢敖之故迹，纵偷安一时必贻讥千古，即观史载陈宜中张世杰两人褒贬可为明鉴，九仞一篑殿下宁不自爱乎，夫虬髯一剧，只是传奇滥说岂真有扶余足王乎，若箕子之君朝鲜，又非可语於今日也，某倡义破家以来恨才力谫薄不能灭虏恢明所仗殿下发愤为雄，俾日月幽而复明，山河毁而复完，某得全发归故里，于愿足矣，乃殿下挟有为之资值可为之势，而所为若此，则某将何所依倚，故不敢坐观胜败，冒角威严，词多激切唯愿殿下俯垂鉴纳，有利于国亦死无所恨。
    ●第十期・海师恢复镇江一路檄
    昔五胡乱华，仅一再传而灭，今东虏应谶适二八秋之期，诚哉天道好还况也人心思汉，慨自李贼倡叛神京陆沈建酋为我属夷，屡生反侧为乘多难窃据中原，衣冠变为犬羊江山沦於夷狄凡有血气未有不腐心切齿於奴酋者也，本藩奉天倡义讨罪吊民卧薪尝胆法古用兵，生聚教训已逾十年正朔虽存仅存一线兹者亲统大师首取金陵出小民於水火复汉官之威仪尔伪署文武将吏皆系大明赤子谁非中国绅纟今时穷势委质虏廷察其本怀宁无隐忍，天经地义华夏之辨甚明不本水源，忠孝之良自在至如辽人受我明三百年之豢养遭逆虏三十载之摧残祖父既罹其骈戮母妻尽被其宣淫尔二三孤儿尚为旗下之奴百千弱女竟作胡中之妇报仇雪耻岂待异时归正反邪端在今日则张良报韩先挥博浪之椎，朱序归晋遂成淮淝之捷，诚先机革面或临敌改图以全省全部来归者，不惜分茅裂土以一镇一邑来归者定与度地纪勋，或率兵而至，则论其多寡而计功抡升，或洁身而来则就其职掌而量才超擢若蒙古女真人等世受国家抚赏之恩原非一类共在天地覆载之内亦有同仇无怀二心视之一体不特休屠归汉名高日┣胰缁劓扶唐烈光叶护矣，本藩仁义素著，赏罚久明先机者有不次之赏，后至者有不测之诛一身祸福介在毫芒千古勋名争在顷刻师不再举，时不再来布告遐迩咸使闻知敬哉特谕永历十三年七月二十日给。
    ●第十期・复曹监军书
    徐兄来接有手教，想徐兄挂帆时敝差官尚未到台城，故杜翁不审北方消息耳，然敝差官去后，浙事又一变及徐兄至弟已移师寄寓沙关矣，种种虏情已具在前日。
    
    
    
    
    
    
       2002.12.17  尹小林整理
    =☆= 

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
