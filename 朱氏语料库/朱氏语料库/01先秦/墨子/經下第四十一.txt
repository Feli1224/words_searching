　　经下第四十一

　　止，类以行人，说在同。所存与者，于存与孰存。驷异说，推类之难，说在之大小。五行毋常胜，说在宜。物尽同名，爱，食与招，白与视，丽与，夫与履。一，偏弃之，谓而固是也，说在因。不可偏去而二，说在见与俱、一与二、广与修。无欲恶之为益损也，说在宜。不能而不害，说在害。损而不害，说在余，异类不□，说在量。知而不以五路，说在久。偏去莫加少，说在顿，说在故。必热，假必R，说在不然。知其所以不知，说在以名取。物之所以然，与所以知之，与所以使人知之，不必同，说在病。无不必待有，说在所谓。疑，说在逢。循、遇、过。擢虑不疑，说在有无。合与一，或复否，说在拒。且然，不可正，而不害用工，说在宜欧。物一体也，说在俱一惟是。均之绝不，说在所均。宇或徙，说在长宇久。尧之义也，生于今而处于古，而异时，说在所义。二，临鉴而立，景到，多而若少，说在寡区。狗，犬也，而杀狗非杀犬也，可，鉴位，景一小而易，一大而□，说在中之外内。使，殷、美，说在使。鉴团景一。不坚白，说在。荆之大，其沈浅也，说在具。无久与宇。坚白，说在因。以槛为抟，于以为无知也，说在意。在诸其所然未者然，说在于是推之。
　　意未可知，说在可用过仵。景不徙，说在改为。一少于二，而多于五，说在建。住景二，说在重。非半弗伲则不动，说在端。景到，在午有端与景长，说在端。可无也，有之而不可去，说在尝然。景迎日，说在抟。□而不可担，说在抟。景之小大，说在地□远近。宇进无近，说在敷。天而必□，说在得。行循以久，说在先后。贞而不挠，说在胜。一法者之相与也尽，若方之相合也，说在方。契与枝板，说在薄。狂举不可以知异，说在有不可。牛马之非牛，与可之同，说在兼。倚者不可正，说在剃。循此循此与彼此同，说在异。推之必往，说在废材。唱和同患，说在功。买无贵，说在粽其贾。闻所不知，若所知，则两知之，说在告。贾宜则□，说在尽。以言为尽R，R，说在其言。无说而惧，说在弗心。唯吾谓，非名也则不可，说在粽。
　　或过名也，说在实。无穷不害兼，说在盈否知。知之，否之，足用也谆，说在无以也。不知其数而知其尽也，说在明者。谓辩无胜，必不当，说在辩。不知其所处，不害爱之，说在丧子者。无不让也，不可，说在始。仁义之为内外也，内，说在仵颜。于一有知焉，有不知焉，说在存。学之益也，说在诽者。有指于二，而不可逃，说在以二t。诽之可否，不以众寡，说在可非。所知而弗能指，说在春也、逃臣、狗犬、贵者。非诽者谆，说在弗非。知狗而自谓不知犬，过也，说在重。物甚不甚，说在若是。通意后对，说在不知其谁谓也。取下以求上也，说在泽。是是与是同，说在不州。

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
