#篇名:荀子
#类型:论;战国
#时代:2

                         《荀子》

    §《劝学第一》 君子曰∶学不可以已。青、取之於蓝，而青於蓝；冰、水为之，而寒於水。木直中绳，¤以为轮，其曲中规，虽有槁暴，不复挺者，¤使之然也。故木受绳则直，金就砺则利，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰∶「嗟尔君子，无迹安息。靖其尔位，好是正直。神之听之，介尔景福。」神莫大於化道，福莫长於无祸。<劝学>443
    吾尝终日而思矣，不如须臾之所学也。吾尝¤而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假於物也。<劝学>444
    南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生於高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之¤，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。<劝学>445
    物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群居，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而¤聚焉。故言有招祸也，行有招辱也，君子慎其所立乎！<劝学>446
    积土成山，风雨兴焉；积水成渊，蛟龙生焉；积善成德，而神明自得，圣心备焉。故不积¤步，无以致千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。¤无爪牙之利，筋骨之强，上食埃土，下饮黄泉，用心一也。蟹八跪而二螯，非蛇蟮之穴，无可寄托者，用心躁也。是故无冥冥之志者，无昭昭之明；无¤¤之事者，无赫赫之功。行衢道者不至，事两君者不容。目不能两视而明，耳不能两听而聪。¤蛇无足而飞，梧鼠五技而穷。诗曰∶「尸鸠在桑，其子七兮。淑人君子，其仪一兮。其仪一兮，心如结兮。」故君子结於一也。<劝学>447
    昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪，安有不闻者乎！<劝学>448
    学恶乎始？恶乎终？曰∶其数则始乎诵经，终乎读礼；其义则始乎为士，终乎为圣人。真积力久则入。学至乎没而後止也。故学数有终，若其义则不可须臾舍也。为之人也，舍之禽兽也。故书者、政事之纪也；诗者、中声之所止也；礼者、法之大分，类之纲纪也。故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。<劝学>449
    君子之学也，入乎耳，箸乎心，布乎四体，形乎动静。端而言，蠕而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之¤。傲、非也，¤、非也；君子如向矣。<劝学>450
    学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周於世矣。故曰∶学莫便乎近其人。
    学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。<劝学>451
    问¤者，勿告也；告¤者，勿问也；说梏者，勿听也。有争气者，勿与辩也。故必由其道至，然後接之；非其道则避之。故礼恭，而後可与言道之方；辞顺，而後可与言道之理；色从而後可与言道之致。故未可与言而言，谓之傲；可与言而不言，谓之隐；不观气色而言，谓之瞽。故君子不傲、不隐、不瞽，谨顺其身。诗曰∶「匪交匪舒，天子所予。」此之谓也。<劝学>452
    百发失一，不足谓善射；千里¤步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然後学者也。<劝学>453
    君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳无非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然後能定，能定然後能应。能定能应，夫是之谓成人。天见其明，地见其光，君子贵其全也。<劝学>454

    §《修身第二》 见善，修然必以自存也；见不善，愀然必以自省也。善在身，介然必以自好也；不善在身，灾然必以自恶也。故非我而当者，吾师也；是我而当者，吾友也；谄谀我者，吾贼也。故君子隆师而亲友，以致恶其贼。好善无厌，受谏而能诫，虽欲无进，得乎哉！小人反是∶致乱而恶人之非己也；致不肖而欲人之贤己也；心如虎狼，行如禽兽，而又恶人之贼己也。谄谀者亲，谏争者疏，修正为笑，至忠为贼，虽欲无灭亡，得乎哉！诗曰∶「¤¤¤¤，亦孔之哀。谋之其臧，则具是违；谋之不臧，则具是依。」此之谓也。<修身>309
    扁善之度──以治气养生，则後彭祖；以修身自强，则配尧禹。宜於时通，利以处穷，礼信是也。凡用血气、志意、知虑，由礼则治通，不由礼则勃乱提¤；食饮，衣服、居处、动静，由礼则和节，不由礼则触陷生疾；容貌、态度、进退、趋行，由礼则雅，不由礼则夷固、僻违、庸众而野。故人无礼则不生，事无礼则不成，国家无礼则不宁。诗曰∶「礼仪卒度，笑语卒获。」此之谓也。<修身>310
    以善先人者谓之教，以善和人者谓之顺；以不善先人者谓之谄，以不善和人者谓之谀。是是非非谓之知，非是是非谓之愚。伤良曰谗，害良曰贼。是谓是，非谓非曰直。窃货曰盗，匿行曰诈，易言曰诞。趣舍无定谓之无常。保利弃义谓之至贼。多闻曰博，少闻曰浅。多见曰闲，少见曰陋。难进曰¤，易忘曰漏。少而理曰治，多而乱日¤。<修身>311
    治气养心之术∶血气刚强，则柔之以调和；知虑渐深，则一之以易良；勇胆猛戾，则辅之以道顺；齐给便利，则节之以动止；狭隘褊小，则廓之以广大；卑湿重迟贪利，则抗之以高志；庸众驽散，则劫之以师友；怠慢¤弃，则照之以祸灾；愚款端悫，则合之以礼乐，通之以思索。凡治气养心之术，莫径由礼，莫要得师，莫神一好。夫是之谓治气养心之术也。<修身>312
    志意修则骄富贵，道义重则轻王公；内省而外物轻矣。传曰∶「君子役物，小人役於物。」此之谓矣。身劳而心安，为之；利少而义多，为之；事乱君而通，不如事穷君而顺焉。故良农不为水旱不耕，良贾不为折阅不市，士君子不为贫穷怠乎道。<修身>313
    体恭敬而心忠信，术礼义而情爱人；横行天下，虽困四夷，人莫不贵。劳苦之事则争先，饶乐之事则能让，端悫诚信，拘守而详∶横行天下，虽困四夷，人莫不任。体倨固而心¤诈，术顺墨而精杂污∶横行天下，虽达四方，人莫不贱。劳苦之事则偷儒转脱，饶乐之事则佞兑而不曲，辟违而不悫，程役而不录∶横行天下，虽达四方，人莫不弃。<修身>314
    行而供翼，非渍淖也；行而俯项，非击戾也；偶视而先俯，非恐惧也。然夫士欲独修其身，不以得罪於比俗之人也。<修身>315
    夫骥一日而千里，驽马十驾，则亦及之矣。将以穷无穷，逐无极与？其折骨绝筋，终身不可以相及也。将有所止之，则千里虽远，亦或迟、或速、或先、或後，胡为乎其不可以相及也！不识步道者，将以穷无穷，逐无极与？意亦有所止之与？夫「坚白」、「同异」、「有厚无厚」之察，非不察也，然而君子不辩，止之也。倚魁之行，非不难也，然而君子不行，止之也。故学曰迟。彼止而待我，我行而就之，则亦或迟、或速、或先、或後，胡为乎其不可以同至也！故¤步而不休，跛¤千里；累土而不辍，丘山崇成。厌其源，开其渎，江河可竭。一进一退，一左一右，六骥不致。彼人之才性之相县也，岂若跛¤之与六骥足哉！然而跛¤致之，六骥不致，是无它故焉，或为之，或不为尔！道虽迩，不行不至；事虽小，不为不成。其为人也多暇日者，其出入不远矣。<修身>316
    好法而行，士也；笃志而体，君子也；齐明而不竭，圣人也。人无法，则伥伥然；有法而无志其义，则渠渠然；依乎法，而又深其类，然後温温然。<修身>317
    礼者、所以正身也，师者、所以正礼也。无礼何以正身？无师吾安知礼之为是也？礼然而然，则是情安礼也；师云而云，则是知若师也。情安礼，知若师，则是圣人也。故非礼，是无法也；非师，是无师也。不是师法，而好自用，譬之是犹以盲辨色，以聋辨声也，舍乱妄无为也。故学也者，礼法也。夫师、以身为正仪，而贵自安者也。诗云∶「不识不知，顺帝之则。」此之谓也。<修身>318
    端悫顺弟，则可谓善少者矣；加好学逊敏焉，则有钧无上，可以为君子者矣。偷儒惮事，无廉耻而嗜乎饮食，则可谓恶少者矣；加¤悍而不顺，险贼而不弟焉，则可谓不详少者矣，虽陷刑戮可也。老老而壮者归焉，不穷穷而通者积焉，行乎冥冥而施乎无报，而贤不肖一焉。人有此三行，虽有大过，天其不遂乎！<修身>319
    君子之求利也略，其远害也早，其避辱也惧，其行道理也勇。君子贫穷而志广，富贵而体恭，安燕而血气不惰，劳倦而容貌不枯，怒不过夺，喜不过予。君子贫穷而志广，隆仁也；富贵而体恭，杀¤也；安燕而血气不衰，柬理也；劳倦而容貌不枯，好交也；怒不过夺，喜不过予，是法胜私也。书曰∶「无有作好，遵王之道。无有作恶，遵王之路。」此言君子之能以公义胜私欲也。<修身>320

    §《不苟第三》 君子行不贵苟难，说不贵苟察，名不贵苟传，唯其当之为贵。故怀负石而投河，是行之难为者也，而申徒狄能之；然而君子不贵者，非礼义之中也。「山渊平」，「天地比」，「齐秦袭」，「入乎耳，出乎口」，「钩有须」，「卵有毛」，是说之难持者也，而惠施邓析能之。然而君子不贵者，非礼义之中也。盗跖贪凶，名声若日月，与舜禹俱传而不息；然而君子不贵者，非礼义之中也。故曰∶君子行不贵苟难，说不贵苟察，名不贵苟传，唯其当之为贵。诗曰∶「物其有矣，惟其时矣。」此之谓也。<不苟>74
    君子易知而难狎，易惧而难胁，畏患而不避义死，欲利而不为所非，交亲而不比，言辩而不辞，荡荡乎其有以殊於世也。君子能亦好，不能亦好；小人能亦丑，不能亦丑。君子能则宽容易直以开道人，不能则恭敬¤绌以畏事人；小人能则倨傲僻违以骄溢人，不能则妒嫉怨诽以倾覆人。故曰∶君子能则人荣学焉，不能则人乐告之；小人能则人贱学焉，不能则人羞告之。是君子小人之分也。<不苟>75
    君子宽而不¤，廉而不刿，辩而不争，察而不激，直立而不胜，坚强而不暴，柔从而不流，恭敬谨慎而容。夫是之谓至文。诗曰∶「温温恭人，惟德之基。」此之谓矣。<不苟>76
    君子崇人之德，扬人之美，非谄谀也；正义直指，举人之过，非毁疵也；言己之光美，拟於舜禹，参於天地，非夸诞也；与时屈伸，柔从若蒲苇，非慑怯也；刚强猛毅，靡所不信，非骄暴也；以义变应，知当曲直故也。诗曰∶「左之左之，君子宜之；右之右之，君子有之。」此言君子以义屈信变应故也。<不苟>77
    君子小人之反也∶君子大心则敬天而道，小心则畏义而节；知则明通而类，愚则端悫而法；见由则恭而止，见闭则敬而齐；喜则和而理，忧则静而理；通则文而明，穷则约而详。小人则不然∶大心则慢而暴，小心则淫而倾；知则攫盗而渐，愚则毒贼而乱；见由则兑而倨，见闭则怨而险；喜则轻而¤，忧则挫而慑；通则骄而偏，穷则弃而¤。传曰∶「君子两进，小人两废。」此之谓也。<不苟>78
    君子治治，非治乱也。曷谓邪？曰∶礼义之谓治，非礼义之谓乱也。故君子者，治礼义者也，非治非礼义者也。然则国乱将弗治与？曰∶国乱而治之者，非案乱而治之之谓也。去乱而被之以治。人污而修之者，非案污而修之之谓也，去污而易之以修。故去乱而非治乱也，去污而非修污也。治之为名，犹曰君子为治而不为乱，为修而不为污也。<不苟>79
    君子洁其身而同焉者合矣，善其言而类焉者应矣。故马鸣而马应之，牛鸣而牛应之，非知也，其¤然也。故新浴者振其衣，新沐者弹其冠，人之情也。其谁能以己之¤¤，受人之¤¤者哉！<不苟>80
    君子养心莫善於诚，致诚则无它事矣。惟仁之为守，惟义之为行。诚心守仁则形，形则神，神则能化矣。诚心行义则理，理则明，明则能变矣。变化代兴，谓之天德。天不言而人推其高焉，地不言而人推其厚焉，四时不言而百姓期焉。夫此有常，以至其诚者也。君子至德，嘿然而喻，未施而亲，不怒而威∶夫此顺命，以慎其独者也。善之为道者，不诚则不独，不独则不形，不形则虽作於心，见於色，出於言，民犹若未从也；虽从必疑。天地为大矣，不诚则不能化万物；圣人为知矣，不诚则不能化万民；父子为亲矣，不诚则疏；君上为尊矣，不诚则卑。夫诚者，君子之所守也，而政事之本也，唯所居以其类至。操之则得之，舍之则失之。操而得之则轻，轻则独行，独行而不舍，则济矣。济而材尽，长迁而不反其初，则化矣。<不苟>81
    君子位尊而志恭，心小而道大；所听视者近，而所闻见者远。是何邪？则操术然也。故千人万人之情，一人之情是也。天地始者，今日是也。百王之道，後王是也。君子审後王之道，而论於百王之前，若端拜而议。推礼义之统，分是非之分，总天下之要，治海内之众，若使一人。故操弥约，而事弥大。五寸之矩，尽天下之方也。故君子不下室堂，而海内之情举积此者，则操术然也。<不苟>82
    有通士者，有公士者，有直士者，有悫士者，有小人者。上则能尊君，下则能爱民，物至而应，事起而辨，若是则可谓通士矣。不下比以暗上，不上同以疾下，分争於中，不以私害之，若是则可谓公士矣。身之所长，上虽不知，不以悖君；身之所短，上虽不知，不以取赏；长短不饰，以情自竭，若是则可谓直士矣。庸言必信之，庸行必慎之，畏法流俗，而不敢以其所独甚，若是则可谓悫士矣。言无常信，行无常贞，唯利所在，无所不倾，若是则可谓小人矣。<不苟>83
    公生明，偏生暗，端悫生通，诈伪生塞，诚信生神，夸诞生惑。此六生者，君子慎之，而禹桀所以分也。<不苟>84
    欲恶取舍之权∶见其可欲也，则必前後虑其可恶也者；见其可利也，则必前後虑其可害也者，而兼权之，孰计之，然後定其欲恶取舍。如是则常不失陷矣。凡人之患，偏伤之也。见其可欲也，则不虑其可恶也者；见其可利也，则不虑其可害也者。是以动则必陷，为则必辱，是偏伤之患也。<不苟>85
    人之所恶者，吾亦恶之。夫富贵者，则类傲之；夫贫贱者，则求柔之。是非仁人之情也，是奸人将以盗名於暗世者也，险莫大焉。故曰∶盗名不如盗货。田仲史¤不如盗也。<不苟>86 

    §《荣辱第四》 ¤泄者，人之殃也；恭俭者，¤五兵也。虽有戈矛之刺，不如恭俭之利也。故与人善言，暖於布帛；伤人之言，深於矛戟。故薄薄之地，不得履之，非地不安也，危足无所履者，凡在言也。巨涂则让，小涂则殆，虽欲不谨，若云不使。<荣辱>362
    快快而亡者、怒也，察察而残者、忮也，博而穷者、訾也，清之而俞浊者、口也，豢之而俞瘠者、交也，辩而不说者、争也，直立而不见知者、胜也，廉而不见贵者、刿也，勇而不见惮者、贪也，信而不见敬者、好¤行也。此小人之所务，而君子之所不为也。<荣辱>363
    斗者，忘其身者也，忘其亲者也，忘其君者也。行其少顷之怒，而丧终身之躯，然且为之，是忘其身也；室家立残，亲戚不免乎刑戮，然且为之，是忘其亲也；君上之所恶也，刑法之所大禁也，然且为之，是忘其君也。忧忘其身，内忘其亲，上忘其君，是刑法之所不舍也，圣王之所不畜也。乳彘不触虎，乳狗不远游，不忘其亲也。人也，忧忘其身，内忘其亲，上忘其君，则是人也，而曾狗彘之不若也。<荣辱>364
    凡斗者，必自以为是，而以人为非也。己诚是也，人诚非也，则是己君子，而人小人也；以君子与小人相贼害也，忧以忘其身，内以忘其亲，上以忘其君，岂不过甚矣哉！是人也，所谓以狐父之戈¤牛矢也。将以为智邪？则愚莫大焉；将以为利邪？则害莫大焉；将以为荣邪？则辱莫大焉；将以为安邪？则危莫大焉。人之有斗，何哉？我欲属之狂惑疾病邪？则不可，圣王又诛之。我欲属之鸟鼠禽兽邪？则又不可，其形体又人，而好恶多同。人之有斗，何哉？我甚丑之。<荣辱>365
    有狗彘之勇者，有贾盗之勇者，有小人之勇者，有士君子之勇者。争饮食，无廉耻，不知是非，不辟死伤，不畏众强，¤¤然惟利饮食之见，是狗彘之勇也。为事利，争货财，无辞让，果敢而振，猛贪而戾，¤¤然惟利之见，是贾盗之勇也。轻死而暴，是小人之勇也。义之所在，不倾於权，不顾其利，举国而与之不为改视，重死持义而不桡，是士君子之勇也。<荣辱>366
    ¤¤者，浮阳之鱼也，¤於沙而思水，则无逮矣。挂於患而思谨，则无益矣。自知者不怨人，知命者不怨天；怨人者穷，怨天者无志。失之己，反之人，岂不迂乎哉！<荣辱>367
    荣辱之大分，安危利害之常体∶先义而後利者荣，先利而後义者辱；荣者常通，辱者常穷；通者常制人，穷者常制於人∶是荣辱之大分也。材悫者常安利，荡悍者常危害；安利者常乐易，危害者常忧险；乐易者常寿长，忧险者常夭折∶是安危利害之常体也。<荣辱>368
    夫天生蒸民，有所以取之∶志意致修，德行致厚，智虑致明，是天子之所以取天下也。政令法，举措时，听断公，上则能顺天子之命，下则能保百姓，是诸侯之所以取国家也。志行修，临官治，上则能顺上，下则能保其职，是士大夫之所以取田邑也。循法则、度量、刑辟、图籍、不知其义，谨守其数，慎不敢损益也；父子相传，以持王公，是G三代虽亡，治法犹存，是官人百吏之所以取禄职也。孝弟原悫，¤录疾力，以敦比其事业，而不敢怠傲，是庶人之所以取暖衣饱食，长生久视，以免於刑戮也。饰邪说，文奸言，为倚事，陶诞突盗，¤悍¤暴，以偷生反侧於乱世之间，是奸人之所以取危辱死刑也。其虑之不深，其择之不谨，其定取舍¤¤，是其所以危也。<荣辱>369
    材性知能，君子小人一也；好荣恶辱，好利恶害，是君子小人之所同也；若其所以求之之道则异矣∶小人也者，疾为诞而欲人之信己也，疾为诈而欲人之亲己也，禽兽之行而欲人之善己也；虑之难知也，行之难安也，持之难立也，成则必不得其所好，必遇其所恶焉。故君子者，信矣，而亦欲人之信己也；忠矣，而亦欲人之亲己也；修正治辨矣，而亦欲人之善己也；虑之易知也，行之易安也，持之易立也，成则必得其所好，必不遇其所恶焉。是故穷则不隐，通则大明，身死而名弥白，小人莫不延颈举踵而愿曰∶「知虑材性，固有以贤人矣。」夫不知其与己无以异也。则君子注错之当，而小人注错之过也。故孰察小人之知能，足以知其有馀，可以为君子之所为也。譬之越人安越，楚人安楚，君子安雅。是非知能材性然也，是注错习俗之节异也。仁义德行，常安之术也，然而未必不危也；污¤突盗，常危之术也，然而未必不安也。故君子道其常，而小人道其怪。<荣辱>370
    凡人有所一同∶饥而欲食，寒而欲暖，劳而欲息，好利而恶害，是人之所生而有也，是无待而然者也，是禹桀之所同也。目辨白黑美恶，耳辨声音清浊，口辨酸咸甘苦，鼻辨芬芳腥臊，骨体肤理辨寒暑疾养，是又人之所常生而有也，是无待而然者也，是禹桀之所同也。可以为尧禹，可以为桀跖，可以为工匠，可以为农贾，在注错习俗之所积耳。为尧禹则常安荣，为桀跖则常危辱；为尧禹则常愉佚，为工匠农贾则常烦劳；然而人力为此，而寡为彼，何也？曰∶陋也。尧禹者，非生而具者也，夫起於变故，成乎修为，待尽而後备者也。人之生固小人，无师无法则唯利之见耳。人之生固小人，又以遇乱世，得乱俗，是以小重小也，以乱得乱也。君子非得¤以临之，则无由得开内焉。今是人之口腹，安知礼义？安知辞让？安知廉耻隅积？亦¤¤而¤，乡乡而饱已矣。人无师无法，则其心正其口腹也。今使人生而未尝睹刍豢稻粱也，惟菽藿糟糠之为睹，则以至足为在此也，俄而粲然有秉刍豢稻粱而至者，则¤然视之曰∶此何怪也？彼臭之而¤於鼻，尝之而甘於口，食之而安於体，则莫不弃此而取彼矣。今以夫先王之道，仁义之统，以相群居，以相持养，以相藩饰，以相安固邪。以夫桀跖之道，是其为相县也，几直夫刍稻粱之县糟糠尔哉！然而人力为此，而寡为彼，何也？曰∶陋也。陋也者，天下之公患也，人之大殃大害也。故曰∶仁者好告示人。告之、示之、靡之、儇之、¤之、重之，则夫塞者俄且通也，陋者俄且¤也，愚者俄且知也。是若不行，则汤武在上曷益？桀纣在上曷损？汤武存，则天下从而治，桀纣存，则天下从而乱。如是者，岂非人之情，固可与如此，可与如彼也哉！<荣辱>371
    人之情，食欲有刍豢，衣欲有文绣，行欲有舆马，又欲夫馀财蓄积之富也；然而穷年累世不知不足，是人之情也。今人之生也，方知畜鸡狗猪彘，又蓄牛羊，然而食不敢有酒肉；馀刀布，有¤¤，然而衣不敢有丝帛；约者有筐箧之藏，然而行不敢有舆马。是何也？非不欲也，几不长虑顾後，而恐无以继之故也？於是又节用御欲，收敛蓄藏以继之也。是於己长虑顾後，几不甚善矣哉！今夫偷生浅知之属，曾此而不知也，粮食大侈，不顾其後，俄则屈安穷矣。是其所以不免於冻饿，操瓢囊为沟壑中瘠者也。况夫先王之道，仁义之统，诗书礼乐之分乎！彼固为天下之大虑也，将为天下生民之属，长虑顾後而保万世也。其流长矣，其温厚矣，其功盛姚远矣，非顺孰修为之君子，莫之能知也。故曰∶短绠不可以汲深井之泉，知不几者不可与及圣人之言。夫诗书礼乐之分，固非庸人之所知也。故曰∶一之而可再也，有之而可久也，广之而可通也，虑之而可安也，反¤察之而俞可好也。以治情则利，以为名则荣，以群则和，以独则足，乐意者其是邪！<荣辱>372
    夫贵为天子，富有天下，是人情之所同欲也；然则从人之欲，则¤不能容，物不能赡也。故先王案为之制礼义以分之，使有贵贱之等，长幼之差，知愚能不能之分，皆使人载其事，而各得其宜。然後使谷禄多少厚薄之称，是夫群居和一之道也。故仁人在上，则农以力尽田，贾以察尽财，百工以巧尽械器，士大夫以上至於公侯，莫不以仁厚知能尽官职。夫是之谓至平。故或禄天下，而不自以为多，或监门御旅，抱关击柝，而不共，为下国骏蒙。」此之谓也。自以为寡。故曰∶「斩而齐，枉而顺，不同而一。」夫是之谓人伦。诗曰∶「受小共大<荣辱>373 

    §《非相第五》 相人，古之人无有也，学者不道也。古者有姑布子卿，今之世梁有唐举，相人之形状颜色，而知其吉凶妖祥，世俗称之。古之人无有也，学者不道也。故相形不如论心，论心不如择术；形不胜心，心不胜术；术正而心顺之，则形相虽恶而心术善，无害为君子也。形相虽善而心术恶，无害为小人也。君子之谓吉，小人之谓凶。故长短小大，善恶形相，非吉凶也。古之人无有也，学者不道也。<非相>273
    盖帝尧长，帝舜短；文王长，周公短；仲尼长，子弓短。昔者卫灵公有臣曰公孙吕，身长七尺，面长三尺，焉广三寸，鼻目耳具，而名动天下。楚之孙叔敖，期思之鄙人也，突秃长左，轩较之下，而以楚霸。叶公子高，微小短瘠，行若将不胜其衣然。白公之乱也，令尹子西，司马子期，皆死焉，叶公子高入据楚，诛白公，定楚国，如反手尔，仁义功名善於後世。故事不揣长，不¤大，不权轻重，亦将志乎尔。长短小大，美恶形相，岂论也哉！且徐偃王之状，目可瞻马。仲尼之状，面如蒙¤。周公之状，身如断灾。皋陶之状，色如削瓜。闳夭之状，面无见肤。傅说之状，身如植鳍。伊尹之状，面无须麋。禹跳汤偏。尧舜参牟子。从者将论志意，比类文学邪？直将差长短，辨美恶，而相欺傲邪？<非相>274
    古者桀纣长巨姣美，天下之杰也。筋力越劲，百人之敌也，然而身死国亡，为天下大戮，後世言恶，则必稽焉。是非容貌之患也，闻见之不众，论议之卑尔。今世俗之乱君，乡曲之儇子，莫不美丽姚冶，奇衣妇饰，血气态度拟於女子；妇人莫不愿得以为夫，处女莫不愿得以为士，弃其亲家而欲奔之者，比肩并起；然而中君羞以为臣，中父羞以为子，中兄羞以为弟，中人羞以为友；俄则束乎有司，而戮乎大市，莫不呼天啼哭，苦伤其今，而後悔其始，是非容貌之患也，闻见之不众，论议之卑尔！然则，从者将孰可也！<非相>275
    人有三不祥∶幼而不肯事长，贱而不肯事贵，不肖而不肯事贤，是人之三不祥也。人有三必穷∶为上则不能爱下，为下则好非其上，是人之一必穷也；乡则不若，¤则谩之，是人之二必穷也；知行浅薄，曲直有以相县矣，然而仁人不能推，知士不能明，是人之三必穷也。──人有此三数行者，以为上则必危，为下则必灭。诗曰∶「雨雪¤¤，宴然聿消，莫肯下隧，式居屡骄。」此之谓也。<非相>276
    人之所以为人者何已也？曰∶以其有辨也。饥而欲食，寒而欲暖，劳而欲息，好利而恶害，是人之所生而有也，是无待而然者也，是禹桀之所同也。然则人之所以为人者，非特以二足而无毛也，以其有辨也。今夫¤¤形相亦二足而无毛也，然而君子啜其羹，食其¤。故人之所以为人者，非特以其二足而无毛也，以其有辨也。夫禽兽有父子，而无父子之亲，有牝牡而无男女之别。故人道莫不有辨。<非相>277
    辨莫大於分，分莫大於礼，礼莫大於圣王；圣王有百，吾孰法焉？曰∶文久而灭，节族久而绝，守法数之有司，极礼而褫。故曰∶欲观圣王之迹，则於其粲然者矣，後王是也。彼後王者，天下之君也；舍後王而道上古，譬之是犹舍己之君，而¤之君也。故曰∶欲观千岁，则数今日；欲知亿万，则审一二；欲知上世，则审周道；欲知周道，则审其人所贵君子。故曰∶以近知远，以一知万，以微知明，此之谓也。<非相>278
    夫妄人曰∶「古今异情，其所以治乱者异道。」而众人惑焉。彼众人者，愚而无说，陋而无度者也。其所见焉，犹可欺也，而况於千世之传也？妄人者，门庭之间，犹可诬欺也，而况於千世之上乎？圣人何以不可欺？曰∶圣人者，以己度者也。故以人度人，以情度情，以类度类，以说度功，以道观尽，古今一也。类不悖，虽久同理，故乡乎邪曲而不迷，观乎杂物而不惑，以此度之。五帝之外无传人，非无贤人也，久故也。五帝之中无传政，非无善政也，久故也。禹汤有传政而不若周之察也，非无善政也，久故也。传者久则论略，近则论详，略则举大，详则举小。愚者闻其略而不知其详，闻其小而不知其大也。是以文久而灭，节族久而绝。<非相>279
    凡言不合先王，不顺礼义，谓之奸言；虽辩，君子不听。法先王，顺礼义，党学者，然而不好言，不乐言，则必非诚士也。故君子之於言也，志好之，行安之，乐言之，故君子必辩。凡人莫不好言其所善，而君子为甚。故赠人以言，重於金石珠玉；观人以言，美於黼黻文章；听人以言，乐於锺鼓琴瑟。故君子之於言无厌。鄙夫反是∶好其实不恤其文，是以终身不免埤污佣俗。故易曰∶「括囊无咎无誉。」腐儒之谓也。<非相>280
    凡说之难，以至高遇至卑，以至治接至乱。未可直至也，远举则病缪，近世则病佣。善者於是间也，亦必远举而不缪，近世而不佣，与时迁徙，与世偃仰，缓急嬴绌，府然若渠¤¤栝之於己也。曲得所谓焉，然而不折伤。故君子之度己则以绳，接人则用曳。度己以绳，故足以为天下法则矣；接人用曳，故能宽容，因众以成天下之大事矣。故君子贤而能容罢，知而能容愚，博而能容浅，粹而能容杂，夫是之谓兼术。诗曰∶「徐方既同，天子之功。」此之谓也。<非相>281
    谈说之术∶矜庄以莅之，端诚以处之，坚强以持之，譬称以喻之，分别以明之，欣欢芬芗以送之，宝之，珍之，贵之，神之。如是则说常无不受。虽不说人，人莫不贵。夫是之谓能贵其所贵。传曰∶「唯君子为能贵其所贵。」此之谓也。<非相>282
    君子必辩。凡人莫不好言其所善，而君子为甚焉。是以小人辩言险，而君子辩言仁也。言而非仁之中也，则其言不若其默也，其辩不若其呐也。言而仁之中也，则好言者上矣，不好言者下也。故仁言大矣∶起於上所以道於下，政令是也；起於下所以忠於上，谋救是也。故君子之行仁也无厌、志好之、行安之，乐言之F故言君子必辩。小辩不如见端，见端不如见本分。小辩而察，见端而明，本分而理；圣人士君子之分具矣。有小人之辩者，有士君子之辩者，有圣人之辩者∶不先虑，不早谋，发之而当，成文而类，居错迁徙，应变不穷，是圣人之辩者也。先虑之，早谋之，斯须之言而足听，文而致实，博而党正，是士君子之辩者也。听其言则辞辩而无统，用其身则多诈而无功，上不足以顺明王，下不足以和齐百姓，然而口舌之均，谵唯则节，足以为奇伟偃却之属，夫是之谓奸人之雄，圣王起，所以先诛也，然後盗贼次之。盗贼得变，此不得变也。<非相>283

    §《非十二子第六》 假今之世，饰邪说，文奸言，以枭乱天下，¤宇嵬琐使天下混然不知是非治乱之所存者，有人矣。<非十二子>256
    纵情性，安恣睢，禽兽行，不足以合文通治；然而其持之有故，其言之成理，足以欺惑愚众；是它¤魏牟也。<非十二子>257
    忍情性，綦溪利¤，苟以分异人为高，不足以合大众，明大分，然而其持之有故，其言之成理，足以欺惑愚众∶是陈仲史¤也。<非十二子>258
    不知壹天下建国家之v称，上功用，大俭约，而¤差等，曾不足以容辨异，县君臣；然而其持之有故，其言之成理，足以欺惑愚众∶是墨翟宋¤也。<非十二子>259
    尚法而无法，下修而好作，上则取听於上，下则取从於俗，终日言成文典，反¤察之，则倜然无所归宿，不可以经国定分；然而其持之有故，其言之成理，足以欺惑愚众∶是慎到田骈也。<非十二子>260
    不法先王，不是礼义，而好治怪说，玩琦辞，甚察而不惠，辩而无用，多事而寡功，不可以为治纲纪；然而其持之有故，其言之成理，足以欺惑愚众；是惠施邓析也。<非十二子>261
    略法先王而不知其统，然而犹材剧志大，闻见杂博。案往旧造说，谓之五行，其僻违而无类，幽隐而无说，闭约而无解。案饰其辞，而只敬之，曰∶此真先君子之言也。子思唱之，孟轲和之。世俗之沟犹瞀儒、¤¤然不知其所非也，遂受而传之，以为仲尼子弓为兹厚於後世∶是则子思孟轲之罪也。<非十二子>262
    若夫总方略，齐言行，壹统类，而群天下之英杰，而告之以大古，教之以至顺，奥¤之间，簟席之上，敛然圣王之文章具焉，佛然平世之俗起焉，六说者不能入也，十二子者不能亲也。无置锥之地，而王公不能与之争名，在一大夫之位，则一君不能独畜，一国不能独容，成名况乎诸侯，莫不愿以为臣，是圣人之不得¤者也，仲尼子弓是也。一天下，财万物，长养人民，兼利天下，通达之属莫不从服，六说者立息，十二子者迁化，则圣人之得¤者，舜禹是也。<非十二子>263
    今夫仁人也，将何务哉？上则法舜禹之制，下则法仲尼子弓之义，以务息十二子之说。如是则天下之害除，仁人之事毕，圣王之迹著矣。<非十二子>264
    信信、信也，疑疑、亦信也。贵贤、仁也，贱不肖、亦仁也。言而当、知也，默而当，亦知也，故知默犹知言也。故多言而类，圣人也；少言而法，君子也；多言无法，而流湎然，虽辩，小人也。故劳力而不当民务，谓之奸事，劳知而不律先王，谓之奸心；辩说譬谕，齐给便利，而不顺礼义，谓之奸说。此三奸者，圣王之所禁也。知而险，贼而神，为诈而巧，言无用而辩，辩不惠而察，治之大殃也。行辟而坚，饰非而好，玩奸而泽，言辩而逆，古之大禁也。知而无法，勇而无惮，察辩而操僻，淫大而用之，好奸而与众，利足而迷，负石而坠，是天下之所弃也。<非十二子>265
    兼服天下之心∶高上尊贵，不以骄人；聪明圣知，不以穷人；齐给速通，不争先人；刚毅勇敢，不以伤人；不知则问，不能则学，虽能必让，然後为德。遇君则修臣下之义，遇乡则修长幼之义，遇长则修子弟之义，遇友则修礼节辞让之义，遇贱而少者A则修告导宽容之义。无不爱也，无不敬也，无与人争也，恢然如天地之苞万物。如是，则贤者贵之，不肖者亲之；如是，而不服者，则可谓¤怪狡猾之人矣，虽则子弟之中，刑及之而宜。诗云∶「匪上帝不时，殷不用旧；虽无老成人，尚有典刑；曾是莫听，大命以倾。」此之谓也。<非十二子>266
    古之所谓仕士者，厚敦者也，合群者也，乐富贵者也，乐分施者也，远罪过者也，务事理者也，羞独富者也。今之所谓仕士者，污漫者也，贼乱者也，恣雎者也，贪利者也；触抵者也，无礼义而唯权¤之嗜者也。<非十二子>267
    古之所谓处士者，德盛者也，能静者也，修正者也，知命者也，箸是者也。今之所谓处士者，无能而云能者也，无知而云知者也，利心无足，而佯无欲者也，行伪险秽，而强高言谨悫者也，以不俗为俗，离纵而¤訾者也。<非十二子>268
    士君子之所能不能为∶君子能为可贵，而不能使人必贵己；能为可信，而不能使人必信己；能为可用，而不能使人必用己。故君子耻不修，不耻见污；耻不信，不耻不见信；耻不能，不耻不见用。是以不诱於誉，不恐於诽，率道而行，端然正己，不为物倾侧∶夫是之谓诚君子。诗云∶「温温恭人，维德之基。」此之谓也。<非十二子>269
    士君子之容∶其冠进，其衣逢，其容良；俨然，壮然，祺然，¤然，恢恢然，广广然，昭昭然，荡荡然──是父兄之容也。其冠进，其衣逢，其容悫；俭然，¤然，辅然，端然，訾然，洞然，缀缀然，瞀瞀然──是子弟之容也。<非十二子>270
    吾语汝学者之嵬容∶其冠¤，其缨禁缓，其容简连；填填然，狄狄然，莫莫然，¤¤然，瞿瞿然，尽尽然，盱盱然，酒食声色之中，则瞒瞒然，瞑瞑然；礼节之中，则疾疾然，訾訾然；劳苦事业之中，则¤¤然，离离然，偷儒而罔，无廉耻而忍¤诟──是学者之嵬也。<非十二子>271
    弟佗其冠，¤¤其辞，禹行而舜趋∶是子张氏之贱儒也。正其衣冠，齐其颜色，¤然而终日不言、是子夏氏之贱儒也。偷儒惮事，无廉耻而耆饮食，必曰君子固不用力∶是子游氏之贱儒也。彼君子则不然∶佚而不惰，劳而不¤，宗原应变，曲得其宜，如是然後圣人也。<非十二子>272

    §《仲尼第七 》 仲尼之门，五尺之竖子，言羞称乎五伯。是何也？曰∶然！彼诚可羞称也。齐桓五伯之盛者也，前事则杀兄而争国；内行则姑姊妹之不嫁者七人，闺门之内，般乐奢¤，以齐之分奉之而不足；外事则诈邾袭莒，并国三十五。──其事行也若是其险污淫¤也。彼固曷足称乎大君子之门哉！<仲尼>190
    若是而不亡，乃霸，何也？曰∶於乎！夫齐桓公有天下之大节焉，夫孰能亡之？¤然见管仲之能足以托国也，是天下之大知也。安忘其怒，出忘其雠，遂立为仲父，是天下之大决也。立以为仲父，而贵戚莫之敢妒也；与之高国之位，而本朝之臣莫之敢恶也；与之书社三百，而富人莫之敢距也；贵贱长少，秩秩焉，莫不从桓公而贵敬之，是天下之大节也。诸侯有一节如是，则莫之能亡也；桓公兼此数节者而尽有之，夫又何可亡也！其霸也，宜哉！非幸也，数也。<仲尼>191
    然而仲尼之门，五尺之竖子，言羞称五伯，是何也？曰∶然！彼非本政教也，非致隆高也，非綦文理也，非服人之心也。乡方略，审劳佚，畜积修斗，而能颠倒其敌者也。诈心以胜矣。彼以让饰争，依乎仁而蹈利者也，小人之杰也，彼固曷足称乎大君子之门哉！<仲尼>192
    彼王者则不然∶致贤而能以救不肖，致强而能以宽弱，战必能殆之而羞与之斗，委然成文，以示之天下，而暴国安自化矣。有灾缪者，然後诛之。故圣王之诛也綦省矣。文王诛四，武王诛二，周公卒业，至於成王，则安以无诛矣。故道岂不行矣哉！文王载百里地，而天下一；桀纣舍之，厚於有天下之¤，而不得以匹夫老。故善用之，则百里之国足以独立矣；不善用之，则楚六千里而为雠人役。故人主不务得道，而广有其¤，是其所以危也。<仲尼>193
    持宠处位，终身不厌之术∶主尊贵之，则恭敬而¤；主信爱之，则谨慎而¤；主专任之，则拘守而详；主安近之，则慎比而不邪；主疏远之，则全一而不倍；主损绌之，则恐惧而不怨。贵而不为夸，信而不处谦，任重而不敢专。财利至，则善而不及也，必将尽辞让之义，然後受。福事至则和而理，祸事至则静而理。富则广施，贫则用节。可贵可贱也，可富可贫也，可杀而不可使为奸也∶是持宠处位终身不厌之术也。虽在贫穷徒处之¤，亦取象於是矣。夫是之谓吉人。诗曰∶「媚兹一人，应侯顺德，永言孝思，昭哉嗣服。」此之谓也。<仲尼>194
    求善处大重，理任大事，擅宠於万乘之国，必无後患之术，莫若好同之，援贤博施，除怨而无妨害人。能耐任之，则慎行此道也；能而不耐任，且恐失宠，则莫若早同之，推贤让能，而安随其後。如是，有宠则必荣，失宠则必无罪。是事君者之宝，而必无後患之术也。故知者之举事也，满则虑¤，平则虑险，安则虑危，曲重其豫，犹恐及其祸，是以百举而不陷也。孔子曰∶「巧而好度，必节；勇而好同，必胜；知而好谦，必贤。」此之谓也。愚者反是∶处重擅权，则好专事而妒贤能，抑有功而挤有罪，志骄盈而轻旧怨，以吝啬而不行施，道乎上为重，招权於下以妨害人。虽欲无危，得乎哉！是以位尊则必危，任重则必废，擅宠则必辱，可立而待也，可炊而竟也。是何也？则堕之者众，而持之者寡矣。<仲尼>195
    天下之行术，以事君则必通，以为仁则必圣，立隆而勿贰也。然後恭敬以先之，忠信以统之，慎谨以行之，端悫以守之，顿穷则疾力以申重之。君虽不知，无怨疾之心；功虽甚大，无伐德之色；省求多功，爱敬不倦∶如是则常无不顺矣。以事君则必通，以为仁则必圣，夫之谓天下之行术。<仲尼>196
    少事长，贱事贵，不肖事贤，是天下之通义也。有人也，¤不在人上，而羞为人下，是奸人之心也。志不免乎奸心，行不免乎奸道，而求有君子圣人之名，辟之，是犹伏而¤天，救经而引其足也。说必不行矣，俞务而俞远。故君子时诎则诎，时伸则伸也。<仲尼>197

    §《儒效第八》 大儒之效∶武王崩，成王幼，周公屏成王而及武王，以属天下，恶天下之倍周也。履天子之籍，听天下之断，偃然如固有之，而天下不称贪焉。杀管叔，虚殷国，而天下不称戾焉。兼制天下，立七十一国，姬姓独居五十三人，而天下不称偏焉。教诲开导成王，使谕於道，而能¤迹於文武。周公归周，反籍於成王，而天下不辍事周；然而周公北面而朝之。天子也者，不可以少当也，不可以假摄为也；能则天下归之，不能则天下去之，是以周公屏成王而及武王，以属天下，恶天下之离周也。成王冠，成人，周公归周，反籍焉，明不灭主之义也。周公乡有天下，今无天下，非擅也；成王乡无天下，今有天下，非夺也；变¤次序节然也。故以枝代主而非越也；以弟诛兄而非暴也；君臣易位而非不顺也。因天下之和，遂文武之业，明枝主之义，抑亦变化矣，天下厌然犹一也。非圣人莫之能为。夫是之谓大儒之效。<儒效>392
    秦昭王问孙卿子曰∶「儒无益於人之国。」
    孙卿子曰∶「儒者法先王，隆礼义，谨乎臣子而致贵其上者也。人主用之，则¤在本朝而宜；不用，则退编百姓而悫；必为顺下矣。虽穷困冻喂，必不以邪道为贪。无置锥之地，而明於持社稷之大义。¤呼而莫之能应，然而通乎财万物，养百姓之经纪。¤在人上，则王公之材也；在人下，则社稷之臣，国君之宝也；虽隐於穷阎漏屋，人莫不贵之，道诚存也。<儒效>393
    「仲尼将为司寇，沈犹氏不敢朝饮其羊，公慎氏出其妻，慎溃氏逾境而徙，鲁之粥牛马者不豫贾，修正以待之也。居於阙党，阙党之子弟罔不分，有亲者取多，孝弟以化之也。儒者在本朝则美政，在下位则美俗。儒之为人下如是矣。」<儒效>394
    王曰∶「然则其为人上何如？」
    孙卿曰∶「其为人上也，广大矣！志意定乎内，礼节修乎朝，法则度量正乎官，忠信爱利形乎下。行一不义，杀一无罪，而得天下，不为也。此若义信乎人矣，通於四海，则天下应之如欢。是何也？则贵名白而天下治也。故近者歌讴而乐之，远者竭蹶而趋之，四海之内若一家，通达之属莫不从服。夫是之谓人师。诗曰∶『自西自东，自南自北，无思不服。』此之谓也。夫其为人下也如彼，其为人上也如此，何谓其无益於H之国也！」
    昭王曰∶「善！」<儒效>395
    先王之道，仁之隆也，比中而行之。曷谓中？曰∶礼义是也。道者，非天之道，非地之道，人之所以道也，君子之所道也。
    君子之所谓贤者，非能遍能人之所能之谓也；君子之所谓知者，非能遍知人之所知之谓也；君子之所谓辩者，非能遍辩人之所辩之谓也；君子之所谓察者，非能遍察人之所察之谓也；有所止矣。相高下，视¤肥，序五种，君子不如农人；通货财，相美恶，辩贵贱，君子不如贾人；设规矩，陈绳墨，便备用，君子不如工人；不恤是非然不然之情，以相荐樽，以相耻怍，君子不若惠施、邓析。若夫谲德而定次，量能而授官，使贤不肖皆得其位，能不能皆得其官，万物得其宜，事变得其应，慎墨不得进其谈，惠施、邓析不敢窜其察，言必当理，事必当务，是然後君子之所长也。<儒效>396
    凡事行，有益於理者，立之；无益於理者，废之。夫是之谓中事。凡知说，有益於理者，为之；无益於理者，舍之。夫是之谓中说。事行失中，谓之奸事；知说失中，谓之奸道。奸事、奸道，治世之所弃，而乱世之所从服也。若夫充虚之相施易也，「坚白」「同异」之分隔也，是聪耳之所不能听也，明目之所不能见也，辩士之所不能言也，虽有圣人之知，未能偻指也。不知无害为君子，知之无损为小人。工匠不知，无害为巧；君子不知，无害为治。王公好之则乱法，百姓好之则乱事。而狂惑戆陋之人，乃始率其群徒，辩其谈说，明其辟称，老身长子，不知恶也。夫是之谓上愚，曾不如相鸡狗之可以为名也。诗曰∶「为鬼为蜮，则不可得，有腼面目，视人罔极。作此好歌，以极反侧。」此之谓也。<儒效>397
    我欲贱而贵，愚而智，贫而富，可乎？
    曰∶其唯学乎。彼学者，行之，曰士也；敦慕焉，君子也；知之，圣人也。上为圣人，下为士、君子，孰禁我哉！乡也混然涂之人也，俄而并乎尧禹，岂不贱而贵矣哉！乡也效门室之辨，混然曾不能决也，俄而原仁义，分是非，¤回天下於掌上，而辩黑白，岂不愚而知矣哉！乡也胥靡之人，俄而治天下之大器举在此，岂不贫而富矣哉！今有人於此，屑然藏千溢之宝，虽行¤而食，人谓之富矣。彼宝也者，衣之不可衣也，食之不可食也，卖之不可偻售也，然而人谓之富，何也？岂不大富之器诚在此也？是¤¤亦富人已，岂不贫而富矣哉！故君子无爵而贵，无禄而富，不言而信，不怒而威，穷处而荣，独居而乐！岂不至尊、至富、至重、至严之情举积此哉！<儒效>398
    故曰∶贵名不可以比周争也，不可以夸诞有也，不可以¤重胁也，必将诚此然後就也。争之则失，让之则至；遵道则积
，夸诞则虚。故君子务修其内，而让之於外；务积德於身，而处之以遵道。如是，则贵名起如日月，天下应之如雷霆。故曰∶君子隐而显，微而明，辞让而胜。诗曰∶「鹤鸣于九皋，声闻于天。」此之谓也。鄙夫反是∶比周而誉俞少，鄙争而名俞辱，烦劳以求安利，其身俞危。诗曰∶「民之无良，相怨一方，受爵不让，至于己斯亡。」此之谓也。<儒效>399
    故能小而事大，辟之是犹力之少而任重也，舍粹折无适也。身不肖而诬贤，是犹伛伸而好升高也，指其顶者愈众。故明主谲德而序位，所以为不乱也；忠臣诚能然後敢受职，所以为不穷也。分不乱於上，能不穷於下，治辩之极也。诗曰∶「平平左右，亦是率从。」是言上下之交不相乱也。<儒效>400
    以从俗为善，以货财为宝，以养生为己至道，是民德也。行法至坚，不以私欲乱所闻∶如是，则可谓劲士矣。行法至坚，好修正其所闻，以桥饰其情性；其言多当矣，而未谕也；其行多当矣，而未安也；其知虑多当矣，而未周密也；上则能大其所隆，下则能开道不己若者∶如是，则可谓笃厚君子矣。修百王之法，若辨白黑；应当时之变，若数一二；行礼要节而安之，若生四枝；要时立功之巧，若诏四时；平正和民之善，亿万之众而抟若一人∶如是，则可谓圣人矣。<儒效>401
    井井兮其有理也，严严兮其能敬己也，分分兮其有终始也，¤¤兮其能长久也，乐乐兮其执道不殆也，照照兮其用知之明也，修修兮其用统类之行也，绥绥兮其有文章也，熙熙兮其乐人之臧也，隐隐兮其恐人不当也∶如是，则可谓圣人矣。此其道出乎一。曷谓一？曰∶执神而固。曷谓神？曰∶尽善挟治之谓神，万物莫足以倾之之谓固。神固之谓圣人。<儒效>402
    圣人也者，道之管也∶天下之道管是矣，百王之道一是矣。故诗书礼乐之道归是矣。诗言是其志也，书言是其事也，礼言是其行也，乐言是其和也，春秋言是其微也，故风之所以为不逐者，取是以节之也，小雅之所以为小雅者，取是而文之也，大雅之所以为大雅者，取是而光之也，颂之所以为至者，取是而通之也。天下之道毕是矣。乡是者臧，倍是者亡；乡是如不臧，倍是如不亡者，自古及今，未尝有也。<儒效>403
    客有道曰∶孔子曰∶「周公其盛乎！身贵而愈恭，家富而愈俭，胜敌而愈戒。」
    应之曰∶是殆非周公之行，非孔子之言也。武王崩，成王幼，周公屏成王而及武王，履天子之籍，负¤而立，诸侯趋走堂下。当是时也，夫又谁为恭矣哉！兼制天下立七十一国，姬姓独居五十三人焉；周之子孙，苟不狂惑者，莫不为天下之显诸侯。孰谓周公俭哉！武王之诛纣也，行之日以兵忌，东面而迎太岁，至泛而泛，至怀而坏，至共头而山隧。霍叔惧曰∶「出三日而五灾至，无乃不可乎？」周公曰∶「刳比干而囚箕子，飞廉、恶来知政，夫又恶有不可焉！」遂选马而进，朝食於戚，暮宿於百泉，旦厌於牧之野。鼓之而纣卒易乡，遂乘殷人而诛纣。盖杀者非周人，因殷人也。故无首虏之获，无蹈难之赏。反而定三革，偃五兵，合天下，立声乐，於是武象起而韶护废矣。四海之内，莫不变心易虑以化顺之。故外阖不闭，跨天下而无蕲。当是时也，夫又谁为戒矣哉！<儒效>404
    造父者，天下之善御者也，无舆马则无所见其能。羿者，天下之善射者也，无弓矢则无所见其巧。大儒者，善调一天下者也，无百里之地，则无所见其功。舆固马选矣，而不能以至远──一日而千里──则非造父也。弓调矢直矣，而不能射远中微，则非羿也。用百里之地，而不能以调一天下，制强暴，则非大儒也。<儒效>405
    彼大儒者，虽隐於穷阎漏屋，无置锥之地，而王公不能与之争名；用百里之地，而千里之国莫能与之争胜；笞棰暴国，齐一天下，而莫能倾也。是大儒之徵也。其言有类，其行有礼，其举事无悔，其持险应变曲当。与时迁徙，与世偃仰，千举万变，其道一也。是大儒之稽也。其穷也俗儒笑之；其通也英杰化之，嵬琐逃之，邪说畏之，众人愧之。通则一天下，穷则独立贵名，天不能死，地不能埋，桀跖之世不能污，非大儒莫之能立，仲尼、子弓是也。<儒效>406
    故有俗人者，有俗儒者，有雅儒者，有大儒者。不学问，无正义，以富利为隆，是俗人者也。逢衣浅带，解果其冠，略法先王而足乱世术，缪学杂举，不知法後王而一制度，不知隆礼义而杀诗书；其衣冠行伪已同於世俗矣，然而不知恶；其言议谈说已无异於墨子矣，然而明不能别；呼先王以欺愚者而求衣食焉；得委积足以¤其口，则扬扬如也；随其长子，事其便辟，举其上客，亿然若终身之虏而不敢有他志∶是俗儒者也。法後王，一制度，隆礼义而杀诗书；其言行已有大法矣，然而明不能齐法教之所不及，闻见之所未至，则知不能类也；知之曰知之，不知曰不知，内不自以诬，外不自以欺，以是尊贤畏法而不敢怠傲∶是雅儒者也。法先王，统礼义，一制度；以浅持博，以古持今，以一持万；苟仁义之类也，虽在鸟兽之中，若别白黑；倚物怪变，所未尝闻也，所未尝见也，卒然起一方，则举统类而应之，无所拟怍；张法而度之，则暗然若合符节∶是大儒者也。<儒效>407
    故人主用俗人，则万乘之国亡；用俗儒，则万乘之国存；用雅儒，则千乘之国安；用大儒，则百里之地，久而後三年，天下为一，诸侯为臣；用万乘之国，h举错而定，一朝而伯。<儒效>408
    不闻不若闻之，闻之不若见之，见之不若知之，知之不若行之。学至於行之而止矣。行之，明也；明之为圣人。圣人也者，本仁义，当是非，齐言行，不失豪厘，无他道焉，已乎行之矣。故闻之而不见，虽博必谬；见之而不知，虽识必妄；知之而不行，虽敦必困。不闻不见，则虽当，非仁也。其道百举而百陷也。<儒效>409
    故人无师无法，而知则必为盗，勇则必为贼，云能则必为乱，察则必为怪，辩则必为诞；人有师有法，而知则速通，勇则速畏，云能则速成，察则速尽，辩则速论。故有师法者，人之大宝也；无师法者，人之大殃也。人无师法，则隆性矣；有师法，则隆积矣。而师法者，所得乎积，非所受乎性。性不足以独立而治。性也者，吾所不能为也，然而可化也。积也者，非吾所有也，然而可为也。注错习俗，所以化性也；并一而不二，所以成积也。习俗移志，安久移质。并一而不二，则通於神明，参於天地矣。<儒效>410
    故积土而为山，积水而为海，旦暮积谓之岁，至高谓之天，至下谓之地，宇中六指谓之极，涂之人──百姓，积善而全尽，谓之圣人。彼求之而後得，为之而後成，积之而後高，尽之而後圣，故圣人也者，人之所积也。人积耨耕而为农夫，积斫削而为工匠，积反货而为商贾，积礼义而为君子。工匠之子，莫不继事，而都国之民安习其服，居楚而楚，居越而越，居夏而夏，是非天性也，积靡使然也。故人知谨注错，慎习俗，大积靡，则为君子矣。纵性情而不足问学，则为小人矣；为君子则常安荣矣，为小人则常危辱矣。凡人莫不欲安荣而恶危辱，故唯君子为能得其所好，小人则日徼其所恶。诗曰∶「维此良人，弗求弗迪；唯彼忍心，是顾是复。民之贪乱，宁为荼毒。」此之谓也。<儒效>411
    人论∶志不免於曲私，而冀人之以己为公也；行不免於污漫，而冀人之以己为修也；甚愚¤沟瞀，而冀人之以己为知也∶是众人也。志忍私，然後能公；行忍情性，然後能修；知而好问，然後能才；公修而才，可谓小儒矣。志安公，行安修，知通统类∶如是则可谓大儒矣。大儒者，天子三公也；小儒者，诸候、大夫、士也；众人者，工农商贾也。礼者、人主之所以为群臣寸尺寻丈检式也。人伦尽矣。<儒效>412
    君子言有坛宇，行有防表，道有一隆。言政治之求，不下於安存；言志意之求，不下於士；言道德之求，不二後王。道过三代谓之荡，法二後王谓之不雅。高之下之，小之巨之，不外是矣。是君子之所以骋志意於坛宇宫廷也。故诸候问政，不及安存，则不告也。匹夫问学，不及为士，则不教也。百家之说，不及後王，h不听也。夫是谓君子言有坛宇，行有防表也。<儒效>413

    §《王制第九》请问为政？曰∶贤能不待次而举，罢不能不待须而废，元恶不待教而诛，中庸不待政而化。分未定也，则有昭缪。虽王公士大夫之子孙也，不能属於礼义，则归之庶人。虽庶人之子孙也，积文学，正身行，能属於礼义，则归之卿相士大夫。故奸言，奸说，奸事，奸能，遁逃反侧之民，职而教之，须而待之，勉之以庆赏，惩之以刑罚。安职则畜，不安职则弃。五疾，上收而养之，材而事之，官施而衣食之，兼覆无遗。才行反时者死无赦。夫是之谓天德，王者之政也。<王制>102
    听政之大分∶以善至者待之以礼，以不善至者待之以刑。两者分别，则贤不肖不杂，是非不乱。贤不肖不杂，则英杰至，是非不乱，则国家治。若是，名声日闻，天下愿，令行禁止，王者之事毕矣。<王制>103
    凡听∶威严猛厉，而不好假道人，则下畏恐而不亲，周闭而不竭。若是，则大事殆乎弛，小事殆乎遂。和解调通，好假道人，而无所凝止之，则奸言并至，尝试之说锋起。若是，则听大事烦，是又伤之也。故法而不议，则法之所不至者必废。职而不通，则职之所不及者必队。故法而议，职而通，无隐谋，无遗善，而百事无过，非君子莫能。故公平者，听之衡也；中和者，听之绳也。其有法者以法行，无法者以类举，听之尽也。偏党而无经，听之辟也。故有良法而乱者，有之矣，有君子而乱者，自古及今，未尝闻也。传曰∶「治生乎君子，乱生乎小人。」此之谓也。<王制>104
    分均则不偏，¤齐则不壹，众齐则不使。有天有地，而上下有差；明王始立，而处国有制。夫两贵之不能相事，两贱之不能相使，是天数也。¤位齐，而欲恶同，物不能澹则必争；争则必乱，乱则穷矣。先王恶其乱也，故制礼义以分之，使有贫富贵贱之等，足以相兼临者，是养天下之本也。书曰∶「维齐非齐。」此之谓也。<王制>105
    马骇舆，则君子不安舆；庶人骇政，则君子不安位。马骇舆，则莫若静之；庶人骇政，则莫若惠之。选贤良，举笃敬，兴孝弟，收孤寡，补贫穷。如是，则庶人安政矣。庶人安政，然後君子安位。传曰∶「君者、舟也，庶人者、水也；水则载舟，水则覆舟。」此之谓也。故君人者，欲安、则莫若平政爱民矣；欲荣、则莫若隆礼敬士矣；欲立功名、则莫若尚贤使能矣。──是人君之大节也。三节者当，则其馀莫不当矣。三节者不当，则其馀虽曲当，犹将无益也。孔子曰∶「大节是也，小节是也，上君也；大节是也，小节一出焉，一入焉，中君也；大节非也，p节虽是也，吾无观其馀矣。」<王制>106
    成侯、嗣公聚敛计数之君也，未及取民也。子产取民者也，未及为政也。管仲为政者也，未及修礼也。故修礼者王，为政者强，取民者安，聚敛者亡。故王者富民，霸者富士，仅存之国富大夫，亡国富筐箧，实府库。筐箧已富，府库已实，而百姓贫∶夫是之谓上溢而下漏。入不可以守，出不可以战，则倾覆灭亡可立而待也。故我聚之以亡，敌得之以强。聚敛者，召寇、肥敌、亡国、危身之道也，故明君不蹈也。<王制>107
    王夺之人，霸夺之与，强夺之地。夺之人者臣诸侯，夺之与者友诸侯，夺之地者敌诸侯。臣诸侯者王，友诸侯者霸，敌诸侯者危。<王制>108
    用强者∶人之城守，人之出战，而我以力胜之也，则伤人之民必甚矣；伤人之民甚，则人之民必恶我甚矣；人之民恶我甚，则日欲与我斗。人之城守，人之出战，而我以力胜之，则伤吾民必甚矣；伤吾民甚，则吾民之恶我必甚矣；吾民之恶我甚，则日不欲为我斗。人之民日欲与我斗，吾民日不欲为我斗，是强者之所以反弱也。地来而民去，累多而功少，虽守者益，所以守者损，是以大者之所以反削也。诸侯莫不怀交接怨，而不忘其敌，伺强大之间，承强大之敝，此强大之殆时也。<王制>109
    知强大者不务强也，虑以王命，全其力，凝其德。力全则诸侯不能弱也，德凝则诸侯不能削也，天下无王霸主，则常胜矣∶是知强道者也。<王制>110
    彼霸者则不然∶辟田野，实仓廪，便备用，案谨募选阅材伎之士，然後渐庆赏以先之，严刑罚以纠之。存亡继绝，卫弱禁暴，而无兼并之心，则诸侯亲之矣。修友敌之道，以敬接诸侯，则诸侯说之矣。所以亲之者，以不并也；并之见，则诸侯疏矣。所以说之者，以友敌也；臣之见，则诸侯离矣。故明其不并之行，信其友敌之道，天下无王霸主，则常胜矣。是知霸道者也。<王制>111
    闵王毁於五国，桓公劫於鲁庄，无它故焉，非其道而虑之以王也。
    彼王者不然∶仁眇天下，义眇天下，威眇天下。仁眇天下，故天下莫不亲也；义眇天下，故天下莫不贵也；威眇天下，故天下莫敢敌也。以不敌之威，辅服人之道，故不战而胜，不攻而得，甲兵不劳而天下服，是知王道者也。知此三具者，欲王而王，欲霸而霸，欲强而强矣。<王制>112
    王者之人∶饰动以礼义，听断以类，明振毫末，举措应变而不穷，夫是之谓有原。是王者之人也。<王制>113
    王者之制∶道不过三代，法不二後王；道过三代谓之荡，法二後王谓之不雅。衣服有制，宫室有度，人徒有数，丧祭械用皆有等宜。声、则凡非雅声者举废，色、则凡非旧文者举息，械用，则凡非旧器者举毁，夫是之谓复古，是王者之制也。<王制>114
    王者之论∶无德不贵，无能不官，无功不赏，无罪不罚。朝无幸位，民无幸生。尚贤使能，而等位不遗；析愿禁捍，而刑罚不过。百姓晓然皆知夫为善於家，而取赏於朝也；为不善於幽，而蒙刑於显也。夫是之谓定论。是王者之论也。<王制>115
    王者之法∶等赋、政事、财万物，所以养万民也。田野什一，关市几而不征，山林泽梁，以时禁发而不税。相地而衰政。理道之远近而致贡。通流财物粟米，无有滞留，使相归移也，四海之内若一家。故近者不隐其能，远者不疾其劳，无幽闲隐僻之国，莫不趋使而安乐之。夫是之谓人师。是王者之法也。<王制>116
    北海则有走马吠犬焉，然而中国得而畜使之。南海则有羽翮、齿革、曾青、丹干焉，然而中国得而财之。东海则有紫¤、鱼盐焉，然而中国得而衣食之。西海则有皮革、文旄焉，然而中国得而用之。故泽人足乎木，山人足乎鱼，农夫不斫削、不陶冶而足械用，工贾不耕田而足菽粟。故虎豹为猛矣，然君子剥而用之。故天之所覆，地之所载，莫不尽其美，致其用，上以饰贤良，下以养百姓而安乐之。夫是之谓大神。诗曰∶「天作高山，大王荒之；彼作矣，文王康之。」此之谓也。<王制>117
    以类行杂，以一行万。始则终，终则始，若环之无端也，舍是而天下以衰矣。天地者，生之始也；礼义者，治之始也；君子者，礼义之始也，为之，贯之，积重之，致好之者，君子之始也。故天地生君子，君子理天地；君子者，天地之参也，万物之¤也，民之父母也。无君子，则天地不理，礼义无统，上无君师，下无父子，夫是之谓至乱。君臣、父子、兄弟、夫妇，始则终，终则始，与天地同理，与万世同久，夫是之谓大本。故丧祭、朝聘、师旅一也；贵贱、杀生、与夺一也；君君、臣臣、父父、子子、兄兄、弟弟一也；农农、士士、工工、商商一也。<王制>118
    水火有气而无生，草木有生而无知，禽兽有知而无义，人有气、有生、有知，亦且有义，故最为天下贵也。力不若牛，走不若马，而牛马为用，何也？曰∶人能群，彼不能群也。人何以能群？曰∶分。分何以能行？曰∶义。故义以分则和，和则一，一则多力，多力则强，强则胜物；故宫室可得而居也。故序四时，裁万物，兼利天下，无它故焉，得之分义也。<王制>119
    故人生不能无群，群而无分则争，争则乱，乱则离，离则弱，弱则不能胜物；故宫室不可得而居也，不可少顷舍礼义之谓也。能以事亲谓之孝，能以事兄谓之弟，能以事上谓之顺，能以使下谓之君。<王制>120
    君者，善群也。群道当，则万物皆得其宜，六畜皆得其长，群生皆得其命。故养长时，则六畜育；杀生时，则草木殖；政令时，则百姓一，贤良服。<王制>121
    圣王之制也∶草木荣华滋硕之时，则斧斤不入山林，不夭其生，不绝其长也。鼋鼍鱼¤¤¤孕别之时，罔罟毒药不入泽，不夭其生，不绝其长也。春耕、夏耘、秋收、冬藏，四者不失时，故五谷不绝，而百姓有馀食也。污池渊沼川泽，谨其时禁，故鱼¤优多，而百姓有馀用也。斩伐养长不失其时，故山林不童，而百姓有馀材也。<王制>122
    圣王之用也∶上察於天，下错於地，塞备天地之间，加施万物之上，微而明，短而长，狭而广，神明博大以至约。故曰∶一与一是为人者，谓之圣人。<王制>123
    序官∶宰爵知宾客、祭祀、飨食、牺牲之牢数。司徒知百宗、城郭、立器之数。司马知师旅、甲兵、乘白之数。修宪命，审诗商，禁淫声，以时顺修，使夷俗邪音不敢乱雅，大师之事也。修堤梁，通沟浍，行水潦，安水臧，以时决塞，岁虽凶败水旱，使民有所耘艾，司空之事也。相高下，视肥¤，序五种，省农功，谨蓄藏，以时顺修，使农夫朴力而寡能，治田之事也。修火宪，养山林薮泽草木、鱼¤、百索，以时禁发，使国家足用，而财物不屈，虞师之事也。顺州里，定廛宅，养六畜，闲树艺，劝教化，趋孝弟，以时顺修，使百姓顺命，安乐处乡，乡师之事也。论百工，审时事，辨功苦，尚完利，便备用，使雕琢文采不敢专造於家，工师之事也。相阴阳，占¤兆，钻龟陈卦，主攘择五卜，知其吉凶妖祥，伛巫跛击之事也。修采清，易道路，谨盗贼，平室律，以时顺修，使宾旅安而货财通，治市之事也。¤急禁悍，防淫除邪，戮之以五刑，使暴悍以变，奸邪不作，司寇之事也。本政教，正法则，兼听而时稽之，度其功劳，论其庆赏，以时慎修，使百吏免尽，而众庶不偷，冢宰之事也。论礼乐，正身行，广教化，美风俗，兼覆而调一之，辟公之事也。全道德，致隆高，綦文理，一天下，振毫末，使天下莫不顺比从服，天王之事也。故政事乱，则冢宰之罪也；国家失俗，则辟公之过也；天下不一，诸侯俗反，则天王非其人也。<王制>124
    具具而王，具具而霸，具具而存，具具而亡。用万乘之国者，威强之所以立也，名声之所美也，敌人之所以屈也，国之所以安危臧否也，制与在此，亡乎人。王、霸、安存、危殆、灭亡，制与在我，亡乎人。夫威强未足以殆邻敌也，名声未足以县天下也，则是国未能独立也，岂渠得免夫累乎？天下胁於暴国，而党为吾所不欲於是者，日与桀同事同行，无害为尧。是非功名所就也，非存亡安危之所堕也。功名之所就，存亡安危之所堕，必N於愉殷赤心之所。诚以其国为王者之所亦王，以其国为危殆灭亡之所亦危殆灭亡。殷之日，案以中立，无有所偏，而为纵横之事，偃然案兵无动，以观夫暴国之相卒也。案平政教，审节奏，砥砺百姓，为是之日，而兵¤天下劲矣。案然修仁义，伉隆高，正法则，选贤良，养百姓，为是之日，而名声¤天下之美矣。权者重之，兵者劲之，名声者美之。夫尧舜者一天下也，不能加毫末於是矣。<王制> 125
    权谋倾覆之人退，则贤良知圣之士案自进矣。刑政平，百姓和，国俗节，则兵劲城固，敌国案自诎矣。务本事，积财物，而勿忘栖迟薛越也，是使群臣百姓皆以制度行，则财物积，国家案自富矣。三者体此而天下服，暴国之君案自不能用其兵矣。何则？彼无与至也。彼其所与至者，必其民也。其民之亲我欢若父母，好我芳如芝兰，反顾其上则若灼黥，若仇雠；彼人之情性也虽桀跖，岂有肯为其所恶，贼其所好者哉！彼以夺矣。故古之人，有以一国取天下者，非往行之也，修政其所，天下莫不愿，如是而可以诛暴禁悍矣。故周公南征而北国怨，曰∶「何独不来也！」东征而西国怨，曰∶「何独後我也！」孰能有与是斗者与？安以其国为是者王。殷之日，安以静兵息民，慈爱百姓，辟田野，实仓廪，便备用，安谨募选阅材伎之士，然後渐赏庆以先之，严刑罚以防之，择士之知事者，使相率贯也，是以厌然畜积修饰，而物用之足也。兵革器械者，彼将日日暴露毁折之中原；我将修饰之，拊循之，掩盖之於府库。货财粟米者，彼将日日栖迟薛越之中野，我今将畜积并聚之於仓廪。材技股肱健勇爪牙之士，彼将日日挫顿竭之於仇敌，我今将来致之，并阅之，砥砺之於朝廷。如是，则彼日积敝，我日积完；彼日积贫，我日积富；彼日积劳，我日积佚。君臣上下之间者，彼将厉厉焉日日相离疾也，我将顿顿焉日日相亲爱也，以是待其敝。安以其国为是者霸。立身则从佣俗，事行则遵佣故，进退贵贱则举佣士，之所以接下之人百姓者则庸宽惠，如是者则安存。立身则轻¤，事行则蠲疑，进退贵贱则举佞¤，之所以接下之人百姓者则好取侵夺，如是者危殆。立身则¤暴，事行则倾覆，进退贵贱则举幽险诈故，之所以接下之人百姓者，则好用其死力矣，而慢其功劳，好用其籍敛矣，而忘其本务，如是者灭亡。──此五等者，不可不善择也，王、霸、安存、危殆、灭亡之具也。善择者制人，不善择者人制之。善择之者王，不善择之者亡。夫王者之与亡者，制人之与人制之也，是其为相县也亦远矣。<王制>126

    §《富国第十》 万物同宇而异体，无宜而有用为人，数也。人伦并处，同求而异道，同欲而异知，生也。皆有可也，知愚同；所可异也，知愚分。¤同而知异，行私而无祸，纵欲而不穷，则民心奋而不可说也。如是，则知者未得治也；知者未得治，则功名未成也；功名未成，则群众未县也；群众未县，则君臣未立也。无君以制臣，无上以制下，天下害生纵欲。欲恶同物，欲多而物寡，寡则必争矣。故百技所成，所以养一人也。而能不能兼技，人不能兼官。离居不相待则穷，群居而无分则争；穷者患也，争者祸也，救患除祸，则莫若明分使群矣。强胁弱也，知惧愚也，民下违上，少陵长，不以德为政∶如是，则老弱有失养之忧，而壮者有分争之祸矣。事业所恶也，功利所好也，职业无分∶如是，则人有树事之患，而有争功之祸矣。男女之合，夫妇之分，婚姻娉内，送逆无礼∶如是，则人有失合之忧，而有争色之祸矣。故知者为之分也。 *<富国>328
    足国之道∶节用裕民，而善臧其馀。节用以礼，裕民以政。彼裕民，故多馀。裕民则民富，民富则田肥以易，田肥以易则出实百倍。上以法取焉，而以礼节用之，馀若丘山，不时焚烧，无所臧之。夫君子奚患乎无馀？故知节用裕民，则必有仁圣贤良之名，而且有富厚丘山之积矣。此无他故焉，生於节用裕民也。不知节用裕民则民贫，民贫则田瘠以秽，田瘠以秽则出实不半；上虽好取侵夺，犹将寡获也。而或以无礼节用之，则必有贪利纠¤之名，而且有空虚穷乏之实矣。此无他故焉，不知节用裕民也。康诰曰∶「弘覆乎天，若德裕乃身。」此之谓也。 *<富国>329
    礼者，贵贱有等；长幼有差，贫富轻重皆有称者也。故天子¤¤衣冕，诸侯玄¤衣冕，大夫裨冕，士皮弁服。德必称位，位必称禄，禄必称用，由士以上则必以礼乐节之，众庶百姓则必以法数制之。量地而立国，计利而畜民，度人力而授事，使民必胜事，事必出利，利足以生民A皆使衣食百用出入相¤，必时臧馀，谓之称数。故自天子通於庶人，事无大小多少，由是推之。故曰∶「朝无幸位，民无幸生。」此之谓也。经田野之赋，平关市之征，省商贾之数，罕兴力役，无夺农时，如是则国富矣。夫是之谓以政裕民。 *<富国>330
    人之生不能无群，群而无分则争，争则乱，乱则穷矣。故无分者，人之大害也；有分者，天下之本利也；而人君者，所以管分之枢要也。故美之者，是美天下之本也；安之者，是安天下之本也；贵之者，是贵天下之本也。古者先王分割而等异之也，故使或美，或恶，或厚，或薄，或佚乐，或劬劳，非特以为淫泰夸丽之声，将以明仁之文，通仁之顺也。故为之雕琢、刻镂、黼黻文章，使足以辨贵贱而已，不求其观；为之锺鼓、管磬、琴瑟、竽笙，使足以辨吉凶、合欢、定和而已，不求其馀；为之宫室、台榭，使足以避燥湿，养德、辨轻重而已，不求其外。诗曰∶「雕琢其章，金玉其相，¤¤我王，纲纪四方。」此之谓也。<富国>331
    若夫重色而衣之，重味而食之，重财物而制之，合天下而君之，非特以为淫泰也，固以为一天下，治万变，材万物，养万民，兼制天下者，为莫若仁人之善也夫。故其知虑足以治之，其仁厚足以安之，其德音足以化，得之则治，失之则乱。百姓诚赖其知也，故相率而为之劳苦以务佚之，以养其知也；诚美其厚也，故为之出死断亡以覆救之，以养其厚也；诚美其德也，故为之雕琢、刻镂、黼黻、文章以藩饰之，以养其德也。故仁人在上，百姓贵之如帝，亲之如父母，为之出死断亡而愉者，无它故焉，其所是焉诚美，其所得焉诚大，其所利焉诚多。诗曰∶「我任我辇，我车我牛，我行既集，盖云归哉！」此之谓也。<富国>332
    故曰∶君子以德，小人以力；力者，德之役也。百姓之力，待之而後功；百姓之群，待之而後和；百姓之财，待之而後聚；百姓之¤，待之而後安；百姓之寿，待之而後长；父子不得不亲，兄弟不得不顺，男女不得不欢。少者以长，老者以养。故曰∶「天地生之，圣人成之。」此之谓也。
    今之世而不然∶厚刀布之敛，以夺之财；重田野之赋，以夺之食；苛关市之征，以难其事。不然而已矣∶有掎挈伺诈，权谋倾覆，以相颠倒，以靡敝之。百姓晓然皆知其污漫暴乱，而将大危亡也。是以臣或弑其君，下或杀其上，粥其城，倍其节，而不死其事者，无他故焉，人主自取之。诗曰∶「无言不雠，无德不报。」此之谓也。<富国>333
    兼足天下之道在明分∶掩地表亩，剌屮殖谷，多粪肥田，是农夫众庶之事也。守时力民，进事长功，和齐百姓，使人不偷，是将率之事也，高者不旱，下者不水，寒暑和节，而五谷以时孰，是天之事也。若夫兼而覆之，兼而爱之，兼而制之，岁虽凶败水旱，使百姓无冻喂之患，则是圣君贤相之事也。<富国>334
    墨子之言昭昭然为天下忧不足。夫不足非天下之公患也，特墨子之私忧过计也。今是土之生五谷也，人善治之，则亩数盆，一岁而再获之。然後瓜桃枣李一本数以盆鼓；然後荤菜百疏以泽量；然後六畜禽兽一而¤车；鼋、鼍、鱼、鳖、¤、¤以时别，一而成群，然後飞鸟、凫、雁若烟海；然後昆虫万物生其间，可以相食养者，不可胜数也。夫天地之生万物也，固有馀，足以食人矣；麻葛茧丝、鸟兽之羽毛齿革也，固有馀，足以衣人矣。夫有馀不足，非天下之公患也，特墨子私忧过计也。<富国>335
    天下之公患，乱伤之也。胡不尝试相与求乱之者谁也？我以墨子之「非乐」也，则使天下乱；墨子之「节用」也，则使天下贫，非将堕之也，说不免焉。墨子大有天下，小有一国，将蹙然衣粗食恶，忧戚而非乐。若是则瘠，瘠则不足欲；不足欲则赏不行。墨子大有天下，小有一国，将少人徒，省官职，上功劳苦，与百姓均事业，齐功劳。若是则不威；不威则罚不行。赏不行，则贤者不可得而进也；罚不行，则不肖者不可得而退也。贤者不可得而进也，不肖者不可得而退也，则能不能不可得而官也。若是，则万物失宜，事变失应，上失天时，下失地利，中失人和，天下敖然，若烧若焦，墨子虽为之衣褐带索，¤菽饮水，恶能足之乎？既以伐其本，竭其原，而焦天下矣。<富国>336
    故先王圣人为之不然∶知夫为人主上者，不美不饰之不足以一民也，不富不厚之不足以管下也，不威不强之不足以禁暴胜悍也，故必将撞大钟，击鸣鼓，吹笙竽，弹琴瑟，以塞其耳；必将¤琢刻镂，黼黻文章，以塞其目；必将刍豢稻粱，五味芬芳，以塞其口。然後众人徒，备官职，渐庆赏，严刑罚，以戒其心。使天下生民之属，皆知己之所愿欲之举在是于也，故其赏行；皆知己之所畏恐之举在是于也，故其罚威。赏行罚威，则贤者可得而进也，不肖者可得而退也，能不能可得而官也。若是则万物得宜，事变得应，上得天时，下得地利，中得人和，则财货浑浑如泉源，¤¤如河海，暴暴如丘山，不时焚烧，无所臧之。夫天下何患乎不足也？故儒术诚行，则天下大而富，使而功，撞钟击鼓而和。诗曰∶「钟鼓¤¤，管磬¤¤，降福穰穰，降福简简，威仪反反。既醉既饱，福禄来反。」此之谓也。故墨术诚行，则天下尚俭而弥贫，非斗而日争，劳苦顿萃，而愈无功，愀然忧戚非乐，而日不和。诗曰∶「天方荐瘥，丧乱弘多，民言无嘉，¤莫惩嗟。」此之谓也。<富国>337
    垂事养民，拊循之，¤呕之，冬日则为之¤粥，夏日则与之瓜¤，以偷取少顷之誉焉，是偷道也。可以少顷得奸民之誉，然而非长久之道也；事必不就，功必不立，是奸治者也。¤然要时务民，进事长功，轻非誉而恬失民，事进矣，而百姓疾之，是又偷偏者也。徙坏堕落，必反无功。故垂事养誉，不可；以遂功而忘民，亦不可。皆奸道也。<富国>338
    故古人为之不然∶使民夏不宛¤，冬不冻寒，急不伤力，缓不後时，事成功立，上下俱富；而百姓皆爱其上，人归之如流水，亲之欢如父母，为之出死断亡而愉者，无它故焉，忠信、调和、均辨之至也。故国君长民者，欲趋时遂功，则和调累解，速乎急疾；忠信均辨，说乎庆赏矣；必先修正其在我者，然後徐责其在人者，威乎刑罚。三德者诚乎上，则下应之如景向，虽欲无明达，得乎哉！书曰∶「乃大明服，惟民其力懋，和而有疾。」此之谓也。<富国>339
    故不教而诛，则刑繁而邪不胜；教而不诛，则奸民不惩；诛而不赏，则勤厉之民不劝，诛赏而不类，则下疑俗险而百姓不一。故先王明礼义以壹之，致忠信以爱之，尚贤使能以次之，爵服庆赏以申重之，时其事，轻其任，以调齐之，潢然兼覆之，养长之，如保赤子。若是，故奸邪不作，盗贼不起，而化善者劝勉矣。是何邪？则其道易，其塞固，其政令一，其防表明。故曰∶上一则下一矣，上二则下二矣。辟之若屮木枝叶必类本。此之谓也。<富国>340
    不利而利之，不如利而後利之之利也。不爱而用之，不如爱而後用之之功也。利而後利之，不如利而不利者之利也。爱而後用之，不如爱而不用者之功也。利而不利也，爱而不用也者，取天下者也。利而後利之，爱而後用之者，保社稷者也。不利而利之，不爱而用之者，危国家者也。<富国>341
    观国之治乱臧否，至於疆易而端已见矣。其候徼支缭，其竟关之政尽察──是乱国已。入其境，其田畴秽，都邑露──是贪主已。观其朝廷，则其贵者不贤；观其官职，则其治者不能；观其便嬖，则其信者不悫──是暗主已。凡主相臣下百吏之属，其於货财取与计数也，顺孰尽察；其礼义节奏也，芒轫¤¤──是辱国已。其耕者乐田，其战士安难，其百吏好法，其朝廷隆礼，其卿相调议──是治国已。观其朝廷，则其贵者贤；观其官职，则其治者能；观其便嬖，则其信者悫──是明主已。凡主相臣下百吏之属，其於货财取与计数也，宽饶简易；其於礼义节奏也，陵谨尽察──是荣国已。贤齐则其亲者先贵，能齐则其故者先官，其臣下百吏，污者皆化而修，悍者皆化而愿，躁者皆化而悫──是明主之功已。<富国>342
    观国妤j弱贫富有徵验∶上不隆礼则兵弱，上不爱民则兵弱，已诺不信则兵弱，庆赏不渐则兵弱，将率不能则兵弱。上好功则国贫，上好利则国贫，士大夫众则国贫，工商众则国贫，无制数度量则国贫。下贫则上贫，下富则上富。故田野县鄙者，财之本也；垣¤仓廪者，财之末也。百姓时和，事业得叙者，货之源也；等赋府库者，货之流也。故明主必谨养其和，节其流，开其源，而时斟酌焉。潢然使天下必有馀，而上不忧不足。如是，则上下俱富，交无所藏之。是知国计之极也。故禹十年水，汤七年旱，而天下无菜色者，十年之後，年谷复熟，而陈积有馀。是无它故焉，知本末源流之谓也。故田野荒而仓廪实，百姓虚而府库满，夫是之谓国蹶。伐其本，竭其源，而并之其末，然而主相不知恶也，则其倾覆灭亡可立而待也。以国持之，而不足以容其身，夫是之谓至贫，是愚主之极也。将以取富而丧其国，将以取利而危其身，古有万国，今有十数焉，是无它故焉，其所以失之一也。君人者亦可以觉矣。百里之国，足以独立矣。<富国>343
    凡攻人者，非以为名，则案以为利也；不然则忿之也。仁人之用国，将修志意，正身行，伉隆高，致忠信，期文理。布衣¤屦之士诚是，则虽在穷阎漏屋，而王公不能与之争名；以国载之，则天下莫之能隐匿也。若是则为名者不攻也。将辟田野，实仓廪，便备用，上下一心，三军同力，与之远举极战则不可；境内之聚也保固；视可，午其军，取其将，若拨¤。彼得之，不足以药伤补败。彼爱其爪牙，畏其仇敌，若是则为利者不攻也。将修小大强弱之义，以持慎之，礼节将甚文，¤璧将甚硕，货赂将甚厚，所以说之者，必将雅文辩慧之君子也。彼苟有人意焉，夫谁能忿之？若是，则忿之者不攻也。为名者否，为利者否，为忿者否，则国安於盘石，寿於旗翼。人皆乱，我独治；人皆危，我独安；人皆丧失之，我按起而制之。故仁人之用国，非特将持其有而已也，又将兼人。诗曰∶「淑人君子，其仪不忒；其仪不忒，正是四国。」此之谓也。<富国>344
    持国之难易∶事强暴之国难，使强暴之国事我易。事之以货宝，则货宝单，而交不结；约信盟誓，则约定而畔无日；割国之锱铢以赂之，则割定而欲无厌。事之弥烦，其侵人愈甚，必至於资单国举然後已。虽左尧而右舜，未有能以此道得免焉者也。譬之是犹使处女婴宝珠，佩宝玉，负戴黄金，而遇中山之盗也，虽为之逢蒙视，诎要桡¤，君卢屋妾，由将不足以免也。故非有一人之道也，直将巧繁拜请而畏事之，则不足以持国安身。故明君不道也。必将修礼以齐朝，正法以齐官，平政以齐民；然後节奏齐於朝，百事齐於官，众庶齐於下。如是，则近者竞亲，远方致愿，上下一心，三军同力，名声足以暴炙之，威强足以捶笞之，拱揖指挥，而强暴之国莫不趋使，譬之是犹乌获与焦侥搏也。故曰∶事强暴之国难，使强暴之国事我易。此之谓也。<富国>345

    §《王霸第十一》 国者，天下之利用也；人主者，天下之利¤也。得道以持之，则大安也，大荣也，积美之源也；ㄠo道以持之，则大危也，大累也，有之不如无之；及其綦也，索为匹夫不可得也，齐¤、宋献是也。故人主天下之利¤也，然而不能自安也，安之者必将道也。<王霸>127
    故用国者，义立而王，信立而霸，权谋立而亡。──三者明主之所谨择也，仁人之所务白也。挈国以呼礼义，而无以害之，行一不义，杀一无罪，而得天下，仁者不为也。¤然扶持心国，且若是其固也。之所与为之者，之人则举义士也；之所以为布陈於国家刑法者，则举义法也；主之所极然帅群臣而首乡之者，则举义志也。如是则下仰上以义矣，是綦定也；綦定而国定，国定而天下定。仲尼无置锥之地，诚义乎志意，加义乎身行，箸之言语，济之日，不隐乎天下，名垂乎後世。今亦以天下之显诸侯，诚义乎志意，加义乎法则度量，箸之以政事，案申重之以贵贱杀生，使袭然终始犹一也。如是，则夫名声之部发於天地之间也，岂不如日月雷霆然矣哉！故曰∶以国齐义，一日而白，汤武是也。汤以亳，武王以¤，皆百里之地也，天下为一，诸侯为臣，通达之属，莫不从服，无它故焉，以义济矣。──是所谓义立而王也。<王霸>128
    德虽未至也，义虽未济也，然而天下之理略奏矣，刑赏已诺信乎天下矣，臣下晓然皆知其可要也。政令已陈，虽睹利败，不欺其民；约结已定，虽睹利败，不欺其与。如是，则兵劲城固，敌国畏之；国一綦明，与国信之；虽在僻陋之国，威动天下，五伯是也。非本政教也，非致隆高也，非綦文理也，非服人之心也，乡方略，审劳佚，谨畜积，修战备，¤然上下相信，而天下莫之敢当。故齐桓、晋文、楚庄、吴阖闾、越勾践，是皆僻陋之国也，威动天下，强殆中国，无它故焉，略信也。──是所谓信立而霸也。<王霸>129
    挈国以呼功利，不务张其义，齐其信，唯利之求，内则不惮诈其民，而求小利焉；外则不惮诈其与，而求大利焉，内不修正其所以有，然常欲人之有。如是，则臣下百姓莫不以诈心待其上矣。上诈其下，下诈其上，则是上下析也。如是，则敌国轻之，与国疑之，权谋日行，而国不免危削，綦之而亡，齐闵、薛公是也。故用强齐，非以修礼义也，非以本政教也，非以一天下也，绵绵常以结引驰外为务。故强、南足以破楚，西足以诎秦，北足以败燕，中足以举宋。及以燕赵起而攻之，若振槁然，而身死国亡，为天下大戮，後世言恶，则必稽焉。是无它故焉，唯其不由礼义，而由权谋也。
    三者明主之所以谨择也，而仁人之所以务白也。善择者制人，不善择者人制之。<王霸>130
    国者、天下之大器也，重任也，不可不善为择所而後错之，错险则危；不可不善为择道然後道之，涂¤则塞；危塞则亡。彼国错者，非封焉之谓也，何法之道，谁子之与也。故道王者之法，与王者之人为之，则亦王；道霸者之法，与霸者之人为之，则亦霸；道亡国之法，与亡国之人为之，则亦亡。──三者明主之所以谨择也，而仁人之所以务白也。<王霸>131
    故国者、重任也，不以积持之则不立。故国者，世所以新者也，是惮，惮、非变也，改王改行也。故一朝之日也，一日之人也，然而厌焉有千岁之国，何也？曰∶援夫千岁之信法以持之也，安与夫千岁之信士为之也。人无百岁之寿，而有千岁之信士，何也？曰∶以夫千岁之法自持者，是乃千岁之信士矣。故与积礼义之君子为之则王，与端诚信全之士为之则霸，与权谋倾覆之人为之则亡。──三者明主之所以谨择也，仁人之所以务白也。善择之者制人，不善择之者人制之。<王霸>132
    彼持国者，必不可以独也，然则强固荣辱在於取相矣。身能相能，如是者王，身不能，知恐惧而求能者，如是者强；身不能，不知恐惧而求能者，安唯便僻左右亲比己者之用，如是者危削；綦之而亡。国者，巨用之则大，小用之则小；綦大而王，綦小而亡，小巨分流者存。巨用之者，先义而後利，安不恤亲疏，不恤贵贱，唯诚能之求，夫是之谓巨用之。小用之者，先利而後义，安不恤是非，不治曲直，唯便僻亲比己者之用，夫是之谓小用之。巨用之者若彼，小用之者若此，小巨分流者，亦一若彼，一若此也。故曰∶「粹而王，驳而霸，无一焉而亡。」此之谓也。<王霸>133
    国无礼则不正。礼之所以正国也，譬之∶犹衡之於轻重也，犹绳墨之於曲直也，犹规矩之於方圆也，既错之而人莫之能诬也。诗云∶「如霜雪之将将，如日月之光明，为之则存，不为则亡。」此之谓也。<王霸>134
    国危则无乐君，国安则无忧民。乱则国危，治则国安。今君人者，急逐乐而缓治国，岂不过甚矣哉！譬之是由好声色，而恬无耳目也，岂不哀哉！夫人之情，目欲綦色，耳欲綦声，口欲綦味，鼻欲綦臭，心欲綦佚。──此五綦者，人情之所必不免也。养五綦者有具，无其具，则五綦者不可得而致也。万乘之国，可谓广大富厚矣，加有治辨强固之道焉，若是则恬愉无患难矣，然後养五綦之具具也。故百乐者，生於治国者也；忧患者，生於乱国者也。急逐乐而缓治国者，非知乐者也。故明君者，必将先治其国，然後百乐得其中。暗君者，必将急逐乐而缓治国，故忧患不可胜校也，必至於身死国亡然後止也，岂不哀哉！将以为乐，乃得忧焉；将以为安，乃得危焉；将以为福，乃得死亡焉，岂不哀哉！於乎！君人者，亦可以察若言矣。故治国有道，人主有职。若¤e日而治详，一日而曲列之，是所使夫百吏官人为也，不足以是伤游玩安燕之乐。若夫论一相以兼率之，使臣下百吏莫不宿道乡方而务，是夫人主之职也。若是则一天下，名配尧禹。之主者，守至约而详，事至佚而功，垂衣裳，不下簟席之上，而海内之人莫不愿得以为帝王。夫是之谓至约，乐莫大焉。<王霸>135
    人主者，以官人为能者也；匹夫者，以自能为能者也。人主得使人为之，匹夫则无所移之。百亩一守，事业穷，无所移之也。今以一人兼听天下，日有馀而治不足者，使人为之也。大有天下，小有一国，必自为之然後可，则劳若¤¤莫甚焉。如是，则虽臧获不肯与天子易¤业。以是县天下，一四海，何故必自为之？为之者，役夫之道也，墨子之说也。论德使能而官施之者，圣王之道也，儒之所谨守也。传曰∶农分田而耕，贾分货而贩，百工分事而劝，士大夫分职而听，建国诸侯之君分土而守，三公¤方而议，则天子共己而已矣。出若入若，天下莫不平均，莫不治辨，是百王之所同也，而礼法之大分也。<王霸>136
    百里之地，可以取天下。──是不虚；其难者在人主之知也。取天下者，非负其土地而从之之谓也，道足以壹人而已矣。彼其人苟壹，则其土地且奚去我而适它？故百里之地，其等位爵服，足以容天下之贤士矣；其官职事业，足以容天下之能士矣；循其旧法，择其善者而明用之，足以顺服好利之人矣。贤士一焉，能士官焉，好利之人服焉，三者具而天下尽，无有是其外矣。故百里之地，足以竭¤矣。致忠信，箸仁义，足以竭人矣。两者合而天下取，诸侯後同者先危。诗曰∶「自西自东，自南自北，无思不服。」一人之谓也。<王霸>137
    羿、¤门者，善服射者也；王良、造父者，善服驭者也。聪明君子者，善服人者也。人服而¤从之，人不服而¤去之，故王者已於服人矣。故人主欲得善射──射远中微，则莫若羿、¤门矣；欲得善驭──及速致远，则莫若王良、造父矣。欲得调壹天下，制秦楚，则莫若聪明君子矣。其用知甚简，其为事不劳，而功名致大，甚易处而极可乐也。故明君以为宝，而愚者以为难。夫贵为天子，富有天下，名为圣王，兼制人，人莫得而制也，是人情之所同欲也，而王者兼而有是者也。重色而衣之，重味而食之，重财物而制之，合天下而君之，饮食甚厚，声乐甚大，台榭甚高，园囿甚广，臣使诸侯，一天下，是又人情之所同欲也，而天子之礼制如是者也。制度以陈，政令以挟，官人失要则死，公侯失礼则幽，四方之国，有侈离之德则必灭，名声若日月，功绩如天地，天下之人应之如景向，是又人情之所同欲也，而王者兼而有是者也。故H之情，口好味，而臭味莫美焉；耳好声，而声乐莫大焉；目好色，而文章致繁，妇女莫众焉；形体好佚，而安重闲静莫愉焉；心好利，而谷禄莫厚焉。合天下之所同愿兼而有之，睾牢天下而制之若制子孙，人苟不狂惑戆陋者，其谁能睹是而不乐也哉！欲是之主，并肩而存；能建是之士，不世绝；千岁而不合，何也？曰∶人主不公，人臣不忠也。人主则外贤而偏举，人臣则争职而妒贤，是其所以不合之故也。人主胡不广焉，无恤亲疏，无偏贵贱，惟诚能之求？若是，则人臣轻职业让贤，而安随其後。如是，则舜禹还至，王业还起；功壹天下，名配舜禹，物由有可乐，如是其美焉者乎！鸣呼！君人者，亦可以察若言矣。杨朱哭衢涂，曰∶「此夫过举¤步，而觉跌千里者夫！」哀哭之。此亦荣辱、安危、存亡之衢已，此其为可哀，甚於衢涂。鸣呼！哀哉！君人者，千岁而不觉也。<王霸>138
    无国而不有治法，无国而不有乱法；无国而不有贤士，无国而不有罢士；无国而不有愿民，无国而不有悍民；无国而不有美俗，无国而不有恶俗。两者并行而国在，上偏而国安，下偏而国危；上一而王，下一而亡。故其法治，其佐贤，其民愿，其俗美，而四者齐，夫是之谓上一。如是则不战而胜，不攻而得，甲兵不劳而天下服。故汤以亳，文王以¤，皆百里之地也，天下为一，诸侯为臣，通达之属，莫不从服，无它故焉，四者齐也。桀纣即厚於有天下之¤，索为匹夫而不可得也，是无它故焉，四者并亡也。故百王之法不同，若是所归者一也。  <王霸>139
    上莫不致爱其下，而制之以礼。上之於下，如保赤子，政令制度，所以接下之人百姓，有不理者如豪末，则虽孤独鳏寡必不加焉。故下之亲上，欢如父母，可杀而不可使不顺。君臣上下，贵贱长幼，至於庶人，莫不以是为隆正；然後皆内自省，以谨於分。是百王之所同也，而礼法之枢要也。然後农分田而耕，贾分货而贩，百工分事而劝，士大夫分职而听，建国诸侯之君分土而守，三公总方而议，则天子共己而止矣。出若入若，天下莫不均平，莫不治辨。是百王之所同，而礼法之大分也。若夫贯日而治平，权物而称用，使衣服有制，宫室有度，人徒有数，丧祭械用皆有等宜，以是用挟於万物，尺寸寻丈，莫得不循乎制度数量然後行，则是官人使吏之事也，不足数於大君子之前，故君人者，立隆政本朝而当，所使要百事者诚仁人也，则身佚而国治，功大而名美，上可以王，下可以霸。立隆正本朝而不当，所使要百事者非仁人也，则身劳而国乱，功废而名辱，社稷必危，是人君者之枢机也。故能当一人而天下取，失当一人而社稷危。不能当一人，而能当千人百人者，说无之有也。既能当一人，则身有何劳而为？垂衣裳而天下定。故汤用伊尹，文王用吕尚，武王用召公，成王用周公旦。卑者五伯，齐桓公闺门之内，县乐、奢泰、游¤之修，於天下不见谓修，然九合诸侯，一匡天下，为五伯长，是亦无他故焉，知一政於管仲也，是君人者之要守也。知者易为之兴力，而功名綦大。舍是而孰足为也？故古之人，有大功名者，必道是者也。丧其国危其身者，必反是者也。故孔子曰∶「知者之知，固以多矣，有以守少，能无察乎？愚者之知，固以少矣，有以守多，能无狂乎？」此之谓也。<王霸>140
    治国者分已定，则主相臣下百吏，各谨其所闻，不务听其所不闻；各谨其所见，不务视其所不见。所闻所见诚以齐矣。则虽幽闲隐辟，百姓莫敢不敬分安制，以化其上，是治国之徵也。<王霸>141
    主道治近不治远，治明不治幽，治一不治二。主能治近则远者理，主能治明则幽者化，主能当一则百事正。夫兼听天下，日有馀而治不足者，如此也，是治之极也。既能治近，又务治远；既能治明，又务见幽；既能当一，又务正百，是过者也，过犹不及也。辟之是犹立直木而求其影之枉也。不能治近，又务治远；不能察明，又务见幽；不能当一，又务正百，是悖者也。辟之是犹立枉木而求其影之直也。故明主好要，而暗主好详；主好要则百事详，主好详则百事荒。君者、论一相，陈一法，明一指，以兼覆之，兼照之，以观其盛者也。相者，论列百官之长，要百事之听，以饰朝廷臣下百吏之分，度其功劳，论其庆赏，岁终奉其成功以效於君。当则可，不当则废。故君人劳於索之，而佚於使之。<王霸>142
    用国者，得百姓之力者富，得百姓之死者强，得百姓之誉者荣。──三得者具而天下归之，三得者亡而天下去之；天下归之之谓王，天下去之之谓亡。汤武者，修其道，行其义，兴天下同利，除天下同害，天下归之。故厚德音以先之，明礼义以道之，致忠信以爱之，赏贤使能以次之，爵服赏庆以申重之，时其事，轻其任，以调齐之，潢然兼覆之，养长之，如保赤子。生民则致宽，使民则綦理，辩政令制度，所以接天下之人百姓，有非理者如豪末，则虽孤独鳏寡，必不加焉。是故百姓贵之如帝，亲之如父母，为之出死断亡而不愉者，无它故焉，道德诚明，利泽诚厚也。乱世则不然，污漫突盗以先之，权谋倾覆以示之，俳优、侏儒、妇女之请谒以悖之，使愚诏知，使不肖临贤，生民则致贫隘，使民则极劳苦。是故，百姓贱之如¤，恶之如鬼，日欲司间而相与投藉之，去逐之。卒有寇难之事，又望百姓之为己死，不可得也，说无以取之焉。孔子曰∶「审吾所以适人，适人之所以来我也。」此之谓也。<王霸>143
    伤国者，何也？曰∶以小人尚民而威，以非所取於民而巧，是伤国之大灾也。大国之主也，而好见小利，是伤国。其於声色、台榭、园囿也，愈厌而好新，是伤国。不好修正其所以有，啖啖常欲人之有，是伤国。三邪者在匈中，而又好以权谋倾覆之人，断事其外，若是，则权轻名辱，社稷必危，是伤国者也。大国之主也，不隆本行，不敬旧法，而好诈故，若是，则夫朝廷群臣，亦从而成俗於不隆礼义而好倾覆也。朝廷群臣之俗若是，则夫众庶百姓亦从而成俗於不隆礼义而好贪利矣。君臣上下之俗，莫不若是，则地虽广，权必轻，人虽众，兵必弱；刑罚虽繁，令不下通。夫是之谓危国，是伤国者也。<王霸>144
    儒者为之不然，必将曲辨∶朝廷必将隆礼义而审贵贱，若是、则士大夫莫不敬节死制者矣。百官则将齐其制度，重其官秩，若是、则百吏莫不畏法而遵绳矣。关市几而不征，质律禁止而不偏，如是、则商贾莫不敦悫而无诈矣。百工将时斩伐，佻其期日，而利其巧任，如是，则百工莫不忠信而不¤矣。县鄙则将轻田野之税，省刀布之敛，罕举力役，无夺农时，如是、农夫莫不朴力而寡能矣。士大夫务节死制，然而兵劲。百吏畏法循绳，然後国常不乱。商贾敦悫无诈，则商旅安，货通财，而国求给矣。百工忠信而不¤，则器用巧便而财不匮矣。农夫朴力而寡能，则上不失天时，下不失地利，中得人和，而百事不废。是之谓政令行，风俗美，以守则固，以征则强，居则有名，动则有功。此儒之所谓曲辨也。<王霸>145

    §《君道第十二》 有乱君，无乱国；有治人，无治法，羿之法非亡也，而羿不世中；禹之法犹存A而夏不世王。故法不能独立，类不能自行；得其人则存，失其人则亡。法者、治之端也；君子者、法之原也。故有君子，则法虽省，足以遍矣；无君子，则法虽具，失先後之施，不能应事之变，足以乱矣。不知法之义，而正法之数者，虽博临事必乱。故明主急得其人，而暗主急得其¤。急得其人，则身佚而国治，功大而名美，上可以王，下可以霸；不急得其人，而急得其¤，则身劳而国乱，功废而名辱，社稷必危。故君人者，劳於索之，而休於使之。书曰∶「惟文王敬忌，一人以择。」此之谓也。<君道>219
    合符节，别契券者，所以为信也；上好权谋，则臣下百吏诞诈之人乘是而後欺。探筹、投钩者，所以为公也；上好曲私，则臣下百吏乘是而後偏。衡石称县者，所以为平也；上好覆倾，则臣下百吏乘是而後险。斗斛敦概者，所以为啧也；上好贪利，则臣下百吏乘是而後丰取刻与，以无度取於民。故械数者，治之流也，非治之原也；君子者，治之原也。官人守数，君子养原；原清则流清，原浊则流浊。故上好礼义，尚贤使能，无贪利之心，则下亦将綦辞让，致忠信，而谨於臣子矣。如是则虽在小民，不待合符节，别契券而信，不待探筹投钩而公，不待衡石称县而平，不待斗斛敦概而啧。故赏不用而民劝，罚不用而民服，有司不劳而事治，政令不烦而俗美。百姓莫敢不顺上之法，象上之志，而劝上之事，而安乐之矣。故藉敛忘费，事业忘劳，寇难忘死，城郭不待饰而固，兵刃不待陵而劲，敌国不待服而诎，四海之民不待令而一，夫是之谓至平。诗曰∶「王犹允塞，徐方既来。」此之谓也。<君道>220
    请问为人君？曰∶以礼分施，均遍而不偏。请问为人臣？曰∶以礼侍君，忠顺而不懈。请问为人父？曰∶宽惠而有礼。请问为人子？曰∶敬爱而致文。请问为人兄？曰∶慈爱而见友。请问为人弟？曰∶敬诎而不苟。请问为人夫？曰∶致功而不流，致临而有辨。请问为人妻？曰∶夫有礼则柔从听侍，夫无礼则恐惧而自竦也。此道也，偏立而乱，俱立而治，其足以稽矣。请问兼能之奈何？曰∶审之礼也。古者先王审礼以方皇周浃於天下，动无不当也。故君子恭而不难，敬而不巩，贫穷而不约，富贵而不骄，并遇变态而不穷，审之礼也。故君子之於礼，敬而安之；其於事也，径而不失；其於人也，寡怨宽裕而无阿；其为身也，谨修饰而不危；其应变故也，齐给便捷而不惑；其於天地万物也，不务说其所以然，而致善用其材；其於百官之事伎艺之人也，不与之争能，而致善用其功；其待上也，忠顺而不懈；其使下也，均遍而不偏；其交游也，缘类而有义；其居乡里也，容而不乱。是故穷则必有名，达则必有功，仁厚兼覆天下而不闵，明达用天地理万变而不疑，血气和平，志意广大，行义塞於天地之间，仁智之极也。夫是之谓圣人；审之礼也。<君道>221
    请问为国？曰闻修身，未尝闻为国也。君者仪也，民者景也，仪正而景正。君者盘也，民者水也，盘圆而水圆。君射则臣决。楚庄王好细腰，故朝有饿人。故曰∶闻修身，未尝闻为国也。<君道>222
    君者，民之原也；原清则流清，原浊则流浊。故有社稷者而不能爱民，不能利民，而求民之亲爱己，不可得也。民不亲不爱，而求为己用，为己死，不可得也。民不为己用，不为己死，而求兵之劲，城之固，不可得也。兵不劲，城不固，而求敌之不至，不可得也。敌至而求无危削，不灭亡，不可得也。危削灭亡之情，举积此矣，而求安乐，是狂生者也。狂生者，不胥时而落。故人主欲强固安乐，则莫若反之民；欲附下一民，则莫若反之政；欲修政美俗，则莫若求其人。彼或蓄积而得之者不世绝。彼其人者，生乎今之世，而志乎古之道。以天下之王公莫好之也，然而是子独好之；以天下之民莫为之也，然而是子独为之。好之者贫，为之者穷，然而是子犹将为之也，不为少顷辍焉。晓然独明於先王之所以得之，所以失之，知国之安危臧否，若别白黑。是其人也，大用之，则天下为一，诸侯为臣；小用之，则威行邻敌；纵不能用，使无去其疆域，则国终身无故。故君人者，爱民而安，好士而荣，两者无一焉而亡。《诗》曰∶「介人维藩，大师为垣。」此之谓也。<君道>223
    道者，何也？曰∶君之所道也。君者，何也？曰∶能群也。能群也者，何也？曰∶善生养人者也，善班治人者也，善显设人者也，善藩饰人者也。善生养人者人亲之，善班治人者人安之，善显设人者人乐之，善藩饰人者人荣之。四统者具，而天下归之，夫是之谓能群。不能生养人者，人不亲也；不能班治人者，人不安也；不能显设人者，人不乐也；不能藩饰人者，人不荣也。四统者亡，而天下去之，夫是之谓匹夫。故曰∶道存则国存，道亡则国亡。省工贾，众农夫，禁盗贼，除奸邪∶是所以生养之也。天子三公，诸侯一相，大夫擅官，士保职，莫不法度而公∶是所以班治之也。论德而定次，量能而授官，皆使人载其事，而各得其所宜，上贤使之为三公，次贤使之为诸侯，下贤使之为士大夫∶是所以显设之也。修冠弁衣裳，黼黻文章，雕琢刻镂，皆有等差∶是所以藩饰之也。故由天子至於庶人也，莫不骋其能，得其志，安乐其事，是所同也；衣暖而食充，居安而游乐，事时制明而用足，是又所同也。若夫重色而成文章，重味而成珍备，是所衍也。圣王财衍，以明辨异，上以饰贤良而明贵贱，下以饰长幼而明亲疏。上在王公之朝，下在百姓之家，天下晓然皆知其所以为异也，将以明分达治而保万世也。故天子诸侯无靡费之用，士大夫无流淫之行，百吏官人无怠慢之事，众庶百姓无奸怪之俗，无盗贼之罪，其能以称义遍矣。故曰∶治则衍及百姓，乱则不足及王公。此之谓也。<君道>224
    至道大形∶隆礼至法则国有常，尚贤使能则民知方，纂论公察则民不疑，赏克罚偷则民不怠，兼听齐明则天下归之；然後明分职，序事业，材技官能，莫不治理，则公道达而私门塞矣，公义明而私事息矣∶如是，则德厚者进而佞说者止，贪利者退而廉节者起。《书》曰∶「先时者杀无赦，不逮时者杀无赦。」人习其事而固，人之百事，如耳目鼻口之不可以相借官也。故职分而民不探，次定而序不乱，兼听齐明而百姓不留∶如是，则臣下百吏至於庶人，莫不修己而後敢安止，诚能而後敢受职；百姓易俗，小人变心，奸怪之属莫不反悫∶夫是之谓政教之极。故天子不视而见，不听而聪，不虑而知，不动而功，块然独坐而天下从之如一体，如四¤之从心∶夫是之谓大形。《诗》曰∶「温温恭人，维德之基。」此之谓也。<君道>225
    为人主者，莫不欲强而恶弱，欲安而恶危，欲荣而恶辱，是禹桀之所同也。要此三欲，辟此三恶，果何道而便？曰∶在慎取相，道莫径是矣。故知而不仁，不可；仁而不知，不可；既知且仁，是人主之宝也，王霸之佐也。不急得，不知；得而不用，不仁。无其人而幸有其功，愚莫大焉。今人主有大患∶使贤者为之，则与不肖者规之；使知者虑之，则与愚者论之；使修士行之，则与污邪之人疑之，虽欲成功，得乎哉！譬之，是犹立直木而恐其景之枉也，惑莫大焉！语曰∶好女之色，恶者之孽也；公正之士，众人之痤也；修道之人，污邪之贼也。今使污邪之人，论其怨贼，而求其无偏，得乎哉！譬之，是犹立枉木而求其景之直也，乱莫大焉。<君道>226
    故古之人为之不然∶其取人有道，其用人有法。取人之道，参之以礼；用人之法，禁之以等。行义动静，度之以礼；知虑取舍，稽之以成；日月积久，校之以功，故卑不得以临尊，轻不得以县重，愚不得以谋知，是以万举而不过也。故校之以礼，而观其能安敬也；与之举措迁移，而观其能应变也；与之安燕，而观其能无流¤也；接之以声色、权利、忿怒、患险，而观其能无离守也。彼诚有之者，与诚无之者，若白黑然，可诎邪哉！故伯乐不可欺以马，而君子不可欺以人，此明王之道也。<君道>227
    人主欲得善射－－射远中微者，县贵爵重赏以招致之。内不可以阿子弟，外不可以隐远H，能中是者取之；是岂不必得之之道也哉！虽圣人不能易也。欲得善驭－－及速致远者，一日而千里，县贵爵重赏以招致之。内不可以阿子弟，外不可以隐远人，能致是者取之；是岂不必得之之道也哉！虽圣人不能易也。欲治国驭民，调壹上下，将内以固城，外以拒难，治则制人，人不能制也；乱则危辱灭亡，可立而待也。然而求卿相辅佐，则独不若是其公也，案唯便嬖亲比己者之用也，岂不过甚矣哉！故有社稷者，莫不欲强，俄则弱矣；莫不欲安，俄则危矣；莫不欲存，俄则亡矣。古有万国，今有十数焉，是无他故，莫不失之是也。故明主有私人以金石珠玉，无私人以官职事业，是何也？曰∶本不利於所私也。彼不能而主使之，则是主暗也；臣不能而诬能，则是臣诈也。主暗於上，臣诈於下，灭亡无日，俱害之道也。夫文王非无贵戚也，非无子弟也，非无便嬖也，倜然乃举太公於州人而用之，岂私之也哉！以为亲邪？则周姬姓也，而彼姜姓也；以为故邪？则未尝相识也；以为好丽邪？则夫人行年七十有二，¤然而齿堕矣。然而用之者，夫文王欲立贵道，欲白贵名，以惠天下，而不可以独也。非于是子莫足以举之，故举是子而用之。於是乎贵道果立，贵名果白，兼制天下，立七十一国姬姓独居五十三人。周之子孙，苟非狂惑者，莫不为天下之显诸侯，如是者能爱人也。故举天下之大道，立天下之大功，然後隐其所怜所爱，其下犹足以为天下之显诸侯。故曰∶唯明主为能爱其所爱，暗主则必危其所爱。此之谓也。<君道>228
    墙之外，目不见也；里之前，耳不闻也；而人主之守司，远者天下，近者境内，不可不略知也。天下之变，境内之事，有弛易¤差者矣，而人主无由知之，则是拘胁蔽塞之端也。耳目之明，如是其狭也；人主之守司，如是其广也；其中不可以不知也，如是其危也。然则人主将何以知之？曰∶便嬖左右者，人主之所以窥远收众之门户牖向也，不可不早具也。故人主必将有便嬖左右足信者，然後可。其知惠足使规物，其端诚足使定物，然後可；夫是之谓国具。人主不能不有游观安燕之时，则不得不有疾病物故之变焉。如是，国者，事物之至也如泉原，一物不应，乱之端也。故曰∶人主不可以独也。卿相辅佐，人主之基杖也，不可不早具也。故人主必将有卿相辅佐足任者，然後可。其德音足以填抚百姓，其知虑足以应待万变，然後可；夫是之谓国具。四邻诸侯之相与，不可以不相接也，然而不必相亲也，故人主必将有足使喻志决疑於远方者，然後可。其辩说足以解烦，其知虑足以决疑，其齐断足以距难，不还秩，不反君，然而应薄捍患，足以持社稷，然後可，夫是之¤¤¤C故人主无便嬖左右足信者，谓之暗；无卿相辅佐足任使者，谓之独；所使於四邻诸侯者非其人，谓之孤；孤独而暗，谓之危。国虽若存，古之人曰亡矣。《诗》曰∶「济济多士，文王以宁。」此之谓也。<君道>229
    材人∶愿悫拘录，计数纤啬，而无敢遗丧，是官人使吏之材也。修饬端正，尊法敬分，而无倾侧之心，守职修业，不敢损益，可传世也，而不可使侵夺，是士大夫官师之材也。知隆礼义之为尊君也，知好士之为美名也，知爱民之为安国也，知有常法之为一俗也，知尚贤使能之为长功也，知务本禁末之为多材也，知无与下争小利之为便於事也，知明制度，权物称用之为不泥也，是卿相辅佐之材也，未及君道也。能论官此三材者而无失其次，是谓人主之道也。若是则身佚而国治，功大而名美，上可以王，下可以霸，是人主之要守也。人主不能论此三材者，不知道此道，安值将卑¤出劳，并耳目之乐，而亲自贯日而治详，一日而曲辨之，虑与臣下争小察而綦偏能，自古及今，未有如此而不乱者也。是所谓视乎不可见，听乎不可闻，为乎不可成，此之谓也。<君道>230

    §《臣道第十三》 人臣之论∶有态臣者，有篡臣者，有功臣者，有圣臣者。──内不足使一民，外不足使距难，百姓不亲，诸侯不信；然而巧敏佞说，善取宠乎上，是态臣者也。上不忠乎君，下善取誉乎民，不恤公道通义，朋党比周，以环主图私为务，是篡臣者也。内足使以一民，外足使以距难，民亲之，士信之，上忠乎君，下爱百姓而不倦，是功臣者也。上则能尊君，下则能爱民，政令教化，刑下如影，应卒遇变，齐给如响，推类接誉，以待无方，曲成制象，是圣臣者也。故用圣臣者王，用功臣者强，用篡臣者危，用态臣者亡。态臣用则必死，篡臣用则必危，功臣用则必荣，圣臣用则必尊。故齐之苏秦，楚之州侯，秦之张仪，可谓态臣者也。韩之张去疾，赵之奉阳，齐之孟尝，可谓篡臣也。齐之管仲，晋之咎犯，楚之孙叔敖，可谓功臣矣。殷之伊尹，周之太公，可谓圣臣矣。──是人臣之论也，吉凶贤不肖之极也。必谨志之！而慎自为择取焉，足以稽矣。<臣道>206
    从命而利君谓之顺，从命而不利君谓之谄；逆命而利君谓之忠，逆命而不利君谓之篡；不恤君之荣辱，不恤国之臧否，偷合苟容以持禄养交而已耳，谓之国贼。君有过谋过事，将危国家陨社稷之惧也；大臣父兄，有能进言於君，用则可，不用则去，谓之谏；有能进言於君，用则可，不用则死，谓之争；有能比知同力，率群臣百吏而相与强君挢君，君虽不安，不能不听，遂以解国之大患，除国之大害，成於尊君安国，谓之辅；有能抗君之命，窃君之重，反君之事，以安国之危，除君之辱，功伐足以成国之大利，谓之拂。故谏争辅拂之人，社稷之臣也，国君之宝也，明君所尊厚也，而暗主惑君以为己贼也。故明君之所赏，暗君之所罚也；暗君之所赏，明君之所杀也。伊尹箕子可谓谏矣，比干子胥可谓争矣，平原君之於赵可谓辅矣，信陵君之於魏可谓拂矣。传曰∶「从道不从君。」此之谓也。故正义之臣设，则朝廷不颇；谏争辅拂之人信，则君过不远；爪牙之士施，则仇雠不作；边境之臣处，则疆垂不丧，故明主好同而暗主好独，明主尚贤使能而飨其盛，暗主妒贤畏能而灭其功，罚其忠，赏其贼，夫是之谓至暗，桀纣所以灭也。<臣道>207
    事圣君者，有听从无谏争；事中君者，有谏争无谄谀；事暴君者，有补削无挢拂。迫胁於乱时，穷居於暴国，而无所避之，则
崇其美，扬其善，违其恶，隐其败，言其所长，不称其所短，以为成俗。诗曰∶「国有大命，不可以告人，妨其躬身。」此之谓也。<臣道>208
    恭敬而逊，听从而敏，不敢有以私决择也，不敢有以私取与也，以顺上为志，是事圣君之义也。忠信而不谀，谏争而不谄，挢然刚折端志而无倾侧之心，是案曰是，非案曰非，是事中君之义也。调而不流，柔而不屈，宽容而不乱，晓然以至道而无不调和也，而能化易，时关内之，是事暴君之义也。若驭朴马，若养赤子，若食喂人。故因其惧也而改其过，因其忧也而辨其故，因其喜也而入其道，因其怒也而除其怨，曲得所谓焉。书曰∶「从命而不拂，微谏而不倦，为上则明，为下则逊。」此之谓也。<臣道>209
    事人而不顺者，不疾者也；疾而不顺者，不敬者也；敬而不顺者，不忠者也；忠而不顺者，无功者也；有功而不顺者，无德者也。故无德之为道也，伤疾、堕功、灭苦，故君子不为也。
    有大忠者，有次忠者，有下忠者，有国贼者∶以德覆君而化之，大忠也；以德调君而辅之，次忠也；以是谏非而怒之，下忠也；不恤君之荣辱，不恤国之臧否，偷合苟容以持禄养交而已耳，国贼也。若周公之於成王也，可谓大忠矣；若管仲之於桓公，可谓次忠矣；若子胥之於夫差，可谓下忠矣；若曹触龙之於纣者，可谓国贼矣。<臣道>210
    仁者必敬人。凡人非贤，则案不肖也。人贤而不敬，则是禽兽也；人不肖而不敬，则是狎虎也。禽兽则乱，狎虎则危，灾及其身矣。诗曰∶「不敢暴虎，不敢冯河。人知其一，莫知其它。战战兢兢──如临深渊，如履薄冰。」此之谓也。故仁者必敬人。敬人有道，贤者则贵而敬之，不肖者则畏而敬之；贤者则亲而敬之，不肖者则疏而敬之。其敬一也，其情二也。若夫忠信端悫，而不害伤，则无接而不然，是仁人之质也。忠信以为质，端悫以为统，礼义以为文，伦类以为理，喘而言，¤而动，而一可以为法则。诗曰∶「不僭不贼，鲜不为则。」此之谓也。<臣道>211
    恭敬、礼也；调和、乐也；谨慎、利也；斗怒、害也。故君子安礼乐利，谨慎而无斗怒，是以百举而不过也。──小人反是。<臣道>212
    通忠之顺，权险之平，祸乱之从声，三者非明主莫之能知也。争然後善，戾然後功，出死无私，致忠而公，夫是之谓通忠之顺，信陵君似之矣。夺然後义，杀然後仁，上下易位然後贞，功参天地，泽被生民，夫是之谓权险之平，汤武是也。过而通情，和而无经，不恤是非，不论曲宜，偷合苟容，迷乱狂生，夫是之谓祸乱之从声，飞廉恶来是也。传曰∶「斩而齐，枉而顺，不同而一。」诗曰∶「受小球大球，为下国缀旒。」此之谓也。<臣道>213

    §《致士第十四》 衡听、显幽、重明、退奸、进良之术∶朋党比周之誉，君子不听；残贼加累之谮，君子不用；隐忌雍蔽之人，君子不近；货财禽犊之请，君子不许。凡流言、流说、流事、流谋、流誉、流诉，不官而衡至者，君子慎之，闻听而明誉之，定其当而当，然後士其刑赏而还与之；如是则奸言、奸说、奸事、奸谋、奸誉、奸诉，莫之试也；忠言、忠说、忠事、忠谋、忠誉、忠诉、莫不明通，方起以尚尽矣。夫是之谓衡听、显幽、重明、退奸、进良之术。<致士>300
    川渊深而鱼¤归之，山林茂而禽兽归之，刑政平而百姓归之，礼义备而君子归之。故礼及身而行修，义及国而政明，能以礼挟而贵名白，天下愿，令行禁止，王者之事毕矣。诗曰∶「惠此中国，以绥四方。」此之谓也。川渊者，鱼龙之居也，山林者、鸟兽之居也，国家者、士民之居也。川渊枯、则鱼龙去之，山林险，则鸟兽去之，国家失政、则士民去之。无土则人不安居，无人则土不守，无道法则人不至，无君子则道不举。故土之与人也，道之与法也者，国家之本作也。君子也者，道法之¤要也，不可少顷旷也。得之则治，失之则乱；得之则安，失之则危；得之则存，失之则亡，故有良法而乱者有之矣，有君子而乱者，自古及今，未尝闻也，传曰∶「治生乎君子，乱生於小人。」此之谓也。<致士>301
    得众动天。美意延年。诚信如神，夸诞逐魂。<致士>302
    人主之害，不在乎不言用贤，而在乎不诚必用贤。夫言用贤者，口也；却贤者，行也，日行相反，而欲贤者之至，不肖者之退也，不亦难乎！夫耀蝉者，务在明其火，振其树而已；火不明，虽振其树，无益也。今人主有能明其德者，则天下归之，若蝉之归明火也。<致士>303
    临事接民，而以义变应，宽裕而多容，恭敬以先之，政之始也。然後中和察断以辅之，政之隆也。然後进退诛赏之，政之终也。故一年与之始，三年与之终。用其终为始，则政令不行，而上下怨疾，乱所以自作也。书曰∶「义刑义杀；勿庸以即，女惟曰∶未有顺事。」言先教也。<致士>304
    程者、物之准也，礼者、节之准也；程以立数，礼以定伦；德以叙位，能以授官。凡节奏欲陵，而生民欲宽；节奏陵而文，生民宽而安；上文下安，功名之极也，不可以加矣。<致士>305
    君者、国之隆也，父者、家之隆也。隆一而治，二而乱。自古及今，未有二隆争重，而能长久者。<致士>306
    师术有四──而博习不与焉∶尊严而惮，可以为师；耆艾而信，可以为师；诵说而不陵不犯，可以为师；知微而论，可以为师∶故师术有四──而博习不与焉。水深而回，树落则粪本，弟子通利则思师。诗曰∶「无言不雠，无德不报。」此之谓也。<致士>307
    赏不欲僭，刑不欲滥。赏僭则利及小人，刑滥则害及君子。若不幸而过，宁僭勿滥。与其害善，不若利淫。<致士>308

    §《议兵第十五》 临武君与孙卿子议兵於赵孝成王前，王曰∶请问兵要？
    临武君对曰∶上得天时，下得地利，观敌之变动，後之发，先之至，此用兵之要术也。
    孙卿子曰∶不然！臣所闻古之道，凡用兵攻战之本，在乎壹民。弓矢不调，则羿不能以中微；六马不和，则造父不能以致远；士民不亲附，则汤武不能以必胜也。故善附民者，是乃善用兵者也。故兵要在乎附民而已。<议兵>455
    临武君曰∶不然。兵之所贵者¤利也，所行者变诈也。善用兵者，感忽悠暗，莫知其所从出。孙吴用之无敌於天下，岂必待附民哉！
    孙卿子曰∶不然。臣之所道，仁者之兵，王者之志也。君之所贵，权谋¤利也；所行，攻夺变诈也；诸侯之事也。仁人之兵，不可诈也；彼可诈者，怠慢者也，路¤者也，君臣上下之间，涣然有离德者也。故以桀诈桀，犹巧拙有幸焉。以桀诈尧，譬之∶若以卵投石，以指挠沸；若赴水火，入焉焦没耳。故仁人上下，百将一心，三军同力；臣之於君也，下之於上也，若子之事父，弟之事兄，若手臂之捍头目而覆胸腹也，诈而袭之，与先惊而後击之，一也。且仁人之用十里之国，则将有百里之听；用百里之国，则将有千里之听；用千里之国，则将有四海之听，必将聪明警戒和传而一。故仁人之兵，聚则成卒，散则成列，延则若莫邪之长刃，婴之者断；兑则若莫邪之利锋，当之者溃，圜居而方止，则若盘石然，触之者角摧，案角鹿¤陇种东笼而退耳。且夫暴国之君，将谁与至哉？彼其所与至者，必其民也，而其民之亲我欢若父母，其好我芬若椒兰，彼反顾其上，则若灼黥，若雠仇；人之情，虽桀跖，岂又肯为其所恶，贼其所好者哉！是犹使人之子孙自贼其父母也，彼必将来告之，夫又何可诈也！故仁人用国日明，诸侯先顺者安，後顺者危，虑敌之者削，反之者亡。诗曰∶「武王载发，有虔秉钺；如火烈烈，则莫我敢遏。」此之谓也。<议兵>456
    孝成王、临武君曰∶善！请问王者之兵，设何道何行而可？
    孙卿子曰∶凡在大王，将率末事也。臣请遂道王者诸侯强弱存亡之效，安危之¤∶君贤者其国治，君不能者其国乱；隆礼贵义者其国治，简礼贱义者其国乱；治者强，乱者弱，是强弱之本也。上足¤则下可用也，上不¤则下不可用也；下可用则强，下不可用则弱，是强弱之常也。隆礼效功，上也；重禄贵节，次也；上功贱节，下也，是强弱之凡也。好士者强，不好士者弱；爱民者强，不爱民者弱；政令信者强，政令不信者弱；民齐者强，民不齐者弱；赏重者强，赏轻者弱；刑威者强，刑侮者弱；械用兵革攻完便利者强，械用兵革窳¤不便利者弱。重用兵者强，轻用兵者弱；权出一者强，权出二者弱，是强弱之常也。<议兵>457
    齐人隆技击，其技也，得一首者，则赐赎锱金，无本赏矣。是事小敌毳，则偷可用也，事大敌坚，则涣然离耳。若飞鸟然，倾侧反覆无日，是亡国之兵也，兵莫弱是矣。是其去赁市佣而战之几矣。<议兵>458
    魏氏之武卒，以度取之，衣三属之甲，操十二石之弩，负服矢五十个，置戈其上，冠¤带剑，赢三日之粮，日中而趋百里，中试则复其户，利其田宅，是数年而衰，而未可夺也，改造则不易周也，是故地虽大，其税必寡，是危国之兵也。<议兵>459
    秦人其生民狭隘，其使民也酷烈，劫之以¤，隐之以隘，忸之以庆赏，¤之以刑罚，使天下之民，所以要利於上者，非斗无由也。隘而用之，得而後功之，功赏相长也，五甲首而隶五家，是最为众强长久，多地以正，故四世有胜，非幸也，数也。<议兵>460
    故齐之技击，不可以遇魏氏之武卒；魏氏之武卒，不可以遇秦之锐士；秦之锐士，不可以当桓文之节制；桓文之节制，不可以敌汤武之仁义；有遇之者，若以焦熬投石焉。兼是数国者，皆干赏蹈利之兵也，佣徒鬻卖之道也，未有贵上安制綦节之理也。诸侯有能微妙之以节，则作而兼殆之耳。故招近募选，隆¤诈，尚功利，是渐之也；礼义教化，是齐之也。故以诈遇诈，犹有巧拙焉；以诈遇齐，辟之犹以锥刀堕太山也，非天下之愚人莫敢试。故王者之兵不试。汤武之诛桀纣也，拱挹指麾，而强暴之国莫不趋使，诛桀纣若诛独夫。故泰誓曰∶「独夫纣。」此之谓也。故兵大齐则制天下，小齐则治邻敌。若夫招近募选，隆¤诈，尚功利之兵，则胜不胜无常，代翕代张，代存代亡，相为雌雄耳矣。夫是之谓盗兵，君子不由也。<议兵>461
    故齐之田单，楚之庄跷，秦之卫鞅，燕之缪虮，是皆世俗所谓善用兵者也，是其巧拙强弱，则未有以相君也。若其道一也，未及和齐也；掎契司诈，权谋倾覆，未免盗兵也。齐桓、晋文、楚庄、吴阖闾、越勾践是皆和齐之兵也，可谓入其域矣，然而未有本统也，故可以霸而不可以王；是强弱之效也。<议兵>462
    孝成王、临武君曰∶善！请问为将？
    孙卿子曰∶知莫大乎弃疑，行莫大乎无过，事莫大乎无悔，事至无悔而止矣，成不可必也。故制号政令欲严以威A庆赏刑罚欲必以信，处舍收藏欲周以固，徙举进退欲安以重，欲疾以速；窥敌观变欲潜以深，欲伍以参；遇敌决战必道吾所明，无道吾所疑∶夫是之谓六术。无欲将而恶废，无急胜而忘败，无威内而轻外，无见其利而不顾其害，凡虑事欲孰而用财欲泰∶夫是之谓五权。所以不受命於主有三∶可杀而不可使处不完，可杀而不可使击不胜，可杀而不可使欺百姓∶夫是之谓三至。凡受命於主而行三军，三军既定，百官得序，群物皆正，则主不能喜，敌不能怒∶夫是之谓至臣。虑必先事，而申之以敬，慎终如始，终始如一∶夫是之谓大吉。凡百事之成也，必在敬之；其败也，必在慢之。故敬胜怠则吉，怠胜敬则灭；计胜欲则从，欲胜计则凶。战如守，行如战，有功如幸，敬谋无圹，敬事无圹，敬吏无圹，敬众无圹，敬敌无圹∶夫是之谓五无圹。慎行此六术、五权、三至，而处之以恭敬无圹，夫是之谓天下之将，则通於神明矣。<议兵>463
    临武君曰∶善！请问王者之军制？
    孙卿子曰∶将死鼓，御死辔，百吏死职，士大夫死行列。闻鼓声而进，闻金声而退，顺命为上，有功次之；令不进而进，犹令不退而退也，其罪惟均。不杀老弱，不猎禾稼，服者不禽，格者不舍，奔命者不获。凡诛，非诛其百姓也，诛其乱百姓者也；百姓有捍其贼，则是亦贼也。以故顺刃者生，苏刃者死，奔命者贡。微子开封於宋，曹触龙断於军，殷之服民，所以养生之者也，无异周人。故近者歌讴而乐之，远者竭蹶而趋之，无幽闲辟陋之国，莫不趋使而安乐之，四海之内若一家，通达之属莫不从服，夫是之谓人师。诗曰∶「自西自东，自南自北，无思不服。」此之谓也。王者有诛而无战，城守不攻，兵格不击，上下相喜则庆之，不屠城，不潜军，不留众，师不越时。故乱者乐其政，不安其上，欲其至也。
    临武君曰∶善！<议兵>464
    陈嚣问孙卿子曰∶先生议兵，常以仁义为本；仁者爱人，义者循理，然则又何以兵为？凡所为有兵者，为争夺也。
    孙卿子曰∶非汝所知也！彼仁者爱人，爱人故恶人之害之也；义者循理，循理故恶人之乱之也。彼兵者所以禁暴除害也，非争夺也。故仁者之兵，所存者神，所过者化，若时雨之降，莫不说喜。是以尧伐欢兜，舜伐有苗，禹伐共工，汤伐有夏，文王伐崇，武王伐纣，此四帝两王，皆以仁义之兵，行於天下也。故近者亲其善，远方慕其德，兵不血刃，远迩来服，德盛於此，施及四极。诗曰∶「淑人君子，其仪不忒，其仪不忒，正是四国。」此之谓也。<议兵>465
    李斯问孙卿子曰∶秦四世有胜，兵强海内，威行诸侯，非以仁义为之也，以便从事而已。
    孙卿子曰∶D汝所知也！汝所谓便者，不便之便也；吾所谓仁义者，大便之便也。彼仁义者，所以修政者也；政修则民亲其上，乐其君，而轻为之死。故曰∶凡在於军，将率末事也。秦四世有胜，¤¤然常恐天下之一合而轧己也，此所谓末世之兵，未有本统也。故汤之放桀也，非其逐之鸣条之时也；武王之诛纣也，非以甲子之朝而後胜之也，皆前行素修也，所谓仁义之兵也。今女不求之於本，而索之於末，此世之所以乱也。<议兵>466
    礼者、治辨之极也，强固之本也，威行之道也，功名之总也，王公由之所以得天下也，不由所以陨社稷也。故坚甲利兵不足以为胜，高城深池不足以为固，严令繁刑不足以为威。由其道则行，不由其道则废。<议兵>467
    楚人鲛革犀兕以为甲，坚如金石；宛钜铁¤，惨如¤虿，轻利¤速，卒如飘风；然而兵殆於垂沙，唐蔑死。庄跷起，楚分而为三四，是岂无坚甲利兵也哉！其所以统之者非其道故也。汝颍以为险，江汉以为池，限之以邓林，缘之以方城；然而秦师至，而鄢郢举，若振槁然，是岂无固塞隘阻也哉！其所以统之者非其道故也。纣刳比干，囚箕子，为炮烙刑，杀戮无时，臣下懔然莫必其命，然而周师至，而令不行乎下，不能用其民，是岂令不严，刑不繁也哉！其所以统之者非其道故也。<议兵>468
    古之兵，戈矛弓矢而已矣，然而敌国不待试而诎；城郭不辨，沟池不¤，固塞不树，机变不张；然而国晏然不畏外而固者，无它故焉，明道而钧分之，时使而诚爱之，下之和上也如影向，有不由令者，然後俟之以刑。故刑一人而天下服，罪人不邮其上，知罪之在己也。是故刑罚省而威流，无它故焉，由其道故也。古者帝尧之治天下也，盖杀一人，刑二人，而天下治。传曰∶「威厉而不试，刑错而不用。」此之谓也。<议兵>469
    凡人之动也，为赏庆为之，则见害伤焉止矣。故赏庆、刑罚、¤诈，不足以尽人之力，致人之死。为人主上者也，其所以接下之百姓者，无礼义忠信，焉虑率用赏庆，刑罚，¤诈，除隘其下，获其功用而已矣。大寇则至，使之持危城则必畔，遇敌处战则必北，劳苦烦辱则必奔，霍焉离耳，下反制其上。故赏庆、刑罚、¤诈之为道者，佣徒鬻卖之道也，不足以合大众，美国家，故古之人羞而不道也。故厚德音以先之，明礼义以道之，致忠信以爱之，尚贤使能以次之，爵服庆赏以申之，时其事，轻其任，以调齐之，长养之，如保赤子。政令以定，风俗以一，有离俗不顺其上，则百姓莫不敦恶，莫不毒孽，若祓不祥；然後刑於是起矣。是大刑之所加也，辱孰大焉！将以为利邪？则大刑加焉，身苟不狂惑戆陋，谁睹是而不改也哉！然後百姓晓然皆知循上之法，像上之志，而安乐之。於是有能化善、修身、正行、积礼义、尊道德，百姓莫不贵敬，莫不亲誉；然後赏於是起矣。是高爵丰禄之所加也，荣孰大焉！将以为害邪？则高爵丰禄以持养之；生民之属，孰不愿也！雕雕焉县贵爵重赏於其前，县明刑大辱於其後，虽欲无化，能乎哉！故民归之如流水，所存者神，所为者化。ｘｘｘ之属为之化而顺，暴悍勇力之属为之化而愿，旁辟曲私之属为之化而公，矜纠收缭之属为之化而调，夫是之谓大化至一。诗曰∶「王犹允塞，徐方既来。」此之谓也。<议兵>470
    凡兼人者有三术∶有以德兼人者，有以力兼人者，有以富兼人者，彼贵我名声，美我德行，欲为我民，故辟门除涂，以迎吾入。因其民，袭其处，而百姓皆安。立法施令，莫不顺比。是故得地而权弥重，兼人而兵俞强∶是以德兼人者也。非贵我名声也，非美我德行也，彼畏我威，劫我¤，故民虽有离心，不敢有畔虑，若是则戎甲俞众，奉养必费。是故得地而权弥轻，兼人而兵俞弱∶是以力兼人者也。非贵我名声也，非美我德行也，用贫求富，用饥求饱，虚腹张口，来归我食。若是，则必发夫掌¤之粟以食之，委之财货以富之，立良有司以接之，已綦三年，然後民可信也。是故得地而权弥轻，兼人而国俞贫∶是以富兼人者也。故曰∶以德兼人者王，以力兼人者弱，以富兼人者贫，古今一也。<议兵>471
    兼并易能也，唯坚凝之难焉。齐能并宋，而不能凝也，故魏夺之。燕能并齐，而不能凝也，故田单夺之。韩之上地，方数百里，完全富足而趋赵，赵不能凝也，故秦夺之。故能并之，而不能凝，则必夺；不能并之，又不能凝其有，则必亡。能凝之，则必能并之矣。得之则凝，兼并无强。古者汤以薄，武王以¤，皆百里之地也，天下为一，诸侯为臣，无他故焉，能凝之也。故凝士以礼，凝民以政；礼修而士服，政平而民安；士服民安，夫是之谓大凝。以守则固，以征则强，令行禁止，王者之事毕矣。<议兵>

    §《强国第十六》 刑范正，金锡美，工冶巧，火齐得，剖刑而莫邪已。然而不剥脱，不砥厉，则不可以断绳。剥脱之，砥厉之，则¤盘盂，刎牛马，忽然耳。彼国者，亦强国之剖刑已。然而不教诲，不调一，则入不可以守，出不可以战。教诲之，调一之，则兵劲城固，敌国不敢婴也。彼国者亦有砥厉，礼义节奏是也。故人之命在天，国之命在礼。人君者，隆礼尊贤而王，重法爱民而霸，好利多诈而危，权谋倾覆幽险而亡。<强国>414
    威有三∶有道德之威者，有暴察之威者，有狂妄之威者──此三威者，不可不孰察也。礼乐则修，分义则明，举错则时，爱利则形。如是，百姓贵之如帝，高之如天，亲之如父母，畏之如神明。故赏不用而民劝，罚不用而威行，夫是之谓道德之威。礼乐则不修，分义则不明，举错则不时，爱利则不形；然而其禁暴也察，其诛不服也审，其刑罚重而信，其诛杀猛而必，¤然而雷击之，如墙厌之。如是，百姓劫则致畏，嬴则敖上，执拘则聚，得间则散，敌中则夺，非劫之以形¤，非振之以诛杀，则无以有其下，夫是之谓暴察之威。无爱人之心，无利人之事，而日为乱人之道，百姓欢敖，则从而执缚之，刑灼之，不和人心。如是，下比周贲溃以离上矣，倾覆灭亡，可立而待也，夫是之谓狂妄之威。──此三威者，不可不孰察也。道德之威成乎安强，暴察之威成乎危弱，狂妄之威成乎灭亡也。<强国>415
    公孙子曰∶子发将西伐蔡，克蔡，获蔡侯，归致命曰∶「蔡侯奉其社稷，而归之楚；舍属二三子而治其地。」既，楚发其赏，子发辞曰∶「发诫布令而敌退，是主威也；徙举相攻而敌退，是将威也；合战用力而敌退，是众威也。臣舍不宜以众威受赏。」
    讥之曰∶子发之致命也恭，其辞赏也固。夫尚贤使能，赏有功，罚有罪，非独一人为之也，彼先王之道也，一人之本也，善善恶恶之应也，治必由之，古今一也。古者明主之举大事，立大功也，大事已博，大功已立，则君享其成，群臣享其功，士大夫益爵，官人益秩，庶人益禄。是以为善者劝，为不善者沮，上下一心，三军同力，是以百事成，而功名大也。今子发独不然∶反先王之道，乱楚国之法，堕兴功之臣，耻受赏之属，无戮乎族党，而抑卑其後世，案独以为私廉，岂不过甚矣哉！故曰∶子发之致命也恭，其辞赏也固。<强国>416
    荀卿子说齐相曰∶处胜人之¤，行胜人之道，天下莫忿，汤武是也。处胜人之¤，不以胜人之道，厚於有天下之¤，索为匹夫不可得也，桀纣是也。然则得胜人之¤者，其不如胜人之道远矣！夫主相者，胜人以¤也，是为是，非为非，能为能，不能为不能，并己之私欲，必以道，夫公道通义之可以相兼容者，是胜人之道也。今相国上则得专主，下则得专国，相国之於胜人之¤，¤有之矣。然则胡不驱此胜人之¤，赴胜人之道，求仁厚明通之君子而托王焉，与之参国政，正是非！如是，则国孰敢不为义矣！君臣上下，贵贱长少，至於庶人，莫不为义，则天下孰不欲合义矣！贤士愿相国之朝，能士愿相国之官，好利之民莫不愿以齐为归，是一天下也。相国舍是而不为，案直为是世俗之所以为，则女主乱之宫，诈臣乱之朝，贪吏乱之官，众庶百姓皆以争夺贪利为俗，曷若是而可以持国乎？今巨楚县吾前，大燕¤吾後，劲魏钩吾右，西壤之不绝若绳，楚人则乃有襄贲开阳以临吾左，是一国作谋，则三国必起而乘我。如是，则齐必断而为四、三，国若假城然耳，必为天下大笑。曷若两者孰足为也！夫桀纣，圣王之後子孙也，有天下者之世也，¤籍之所存，天下之宗室也，土地之大，封内千里，人之众数以亿万，俄而天下倜然举去桀纣而奔汤武，反然举恶桀纣而贵汤武。是何也？夫桀纣何失？而汤武何得也？曰∶是无它故焉，桀纣者善为人所恶也，而汤武者善为人所好也。人之所恶何也？曰∶污漫、争夺、贪利是也。人之所好者何也？曰∶礼义、辞让、忠信是也。今君人者，譬称比方则欲自并乎汤武，若其所以统之，则无以异於桀纣，而求有汤武之功名，可乎？故凡得胜者，必与人也；凡得人者，必与道也。道也者，何也？礼义、辞让、忠信是也。故自四五万而往者，强胜非众之力也，隆在信矣。自数百里而往者，安固非大之力也，隆在修政矣。今已有数万之众者也，陶诞比周以争与；已有数百里之国者也，污漫突盗以争地；然则是弃己之所安强，而争己之所以危弱也；损己之所不足，以重己之所有馀。若是其悖缪也，而求有汤武之功名，可乎！辟之，是犹伏而¤天，救经而引其足也。说必不行矣，愈务而愈远。为人臣者，不恤己行之不行，苟得利而己矣，是渠冲入穴而求利也，是仁人之所羞而不为也。故人莫贵乎生，莫乐乎安；所以养生安乐者，莫大乎礼义。人知贵生乐安而弃礼义，辟之，是犹欲寿而¤颈也，愚莫大焉。故君人者，爱民而安，好士而荣，两者亡一焉而亡。诗曰∶「价人维藩，大师维垣。」此之谓也。<强国>417
    力术止，义术行，曷谓也？曰∶秦之谓也。威强乎汤武，广大乎舜禹，然而忧患不可胜校也。¤¤然常恐天下之一合而轧己也，此所谓力术止也。曷谓乎威强乎汤武？汤武也者，乃能使说己者使耳。今楚、父死焉，国举焉，负三王之庙，而辟於陈蔡之间，视可司间，案欲剡其胫而以蹈秦之腹，然而秦使左案左，使右案右，是乃使雠人役也；此所谓威强乎汤武也。曷谓广大乎舜禹也？曰∶古者百王之一天下，臣诸侯也，未有过封内千里者也。今秦南乃有沙羡与俱，是乃江南也。北与胡貉为邻，西有巴戎，东在楚者乃界於齐，在韩者逾常山乃有临虑，在魏者乃据圉津──即去大梁百有二十里耳！其在赵者剡然有苓而据松柏之塞，负西海而固常山，是地遍天下也。威动海内，强殆中国，然而忧患不可胜校也，¤¤然常恐天下之一合而轧己也；此所谓广大乎舜禹也。然则奈何？曰∶节威反文，案用夫端诚信全之君子治天下焉，因与之参国政，正是非，治曲直，听咸阳，顺者错之，不顺者而後诛之。若是，则兵不复出於塞外，而令行於天下矣。若是，则虽为之筑明堂於塞外而朝诸侯，殆可矣。假今之世，益地不如益信之务也。<强国>418
    应侯问孙卿子曰∶入秦何见？
    孙卿子曰∶其固塞险，形¤便，山林川谷美，天材之利多，是形胜也。入境，观其风俗，其百姓朴，其声乐不流污，其服不佻，甚畏有司而顺，古之民也。及都邑官府，其百吏肃然，莫不恭俭、敦敬、忠信而不¤，古之吏也。入其国，观其士大夫，出於其门，入於公门；出於公门，归於其家，无有私事也；不比周，不朋党，倜然莫不明通而公也，古之士大夫也。观其朝廷，其朝闲，听决百事不留，恬然如无治者，古之朝也。故四世有胜，非幸也，数也。是所见也。故曰∶佚而治，约而详，不烦而功，治之至也，秦类之矣。虽然，则有其¤矣。兼是数具者而尽有之，然而县之以王者之功名，则倜倜然其不及远矣！是何也？则其殆无儒邪！故曰粹而王，¤而霸，无一焉而亡。此亦秦之所短也。<强国>419
    积微∶月不胜日，时不胜月，岁不胜时。凡人好敖慢小事，大事至然後兴之务之，如是，则常不胜夫敦比於小事者矣。是何也？则小事之至也数，其县日也博，其为积也大；大事之至也希，其县日也浅，其为积也小。故善日者王，善时者霸，补漏者危，大荒者亡。故王者敬日，霸者敬时，仅存之国危而後戚之。亡国至亡而後知亡，至死而後知死，亡国之祸败，不可胜悔也。霸者之善箸焉，可以时托也；王者之功名，不可胜日志也。财物货宝以大为重，政教功名反是──能积微者速成。诗曰∶「德¤如毛，民鲜克举之。」此谓之也。<强国>420
    凡奸人之所以起者，以上之不贵义，不敬义也。夫义者，所以限禁人之为恶与奸者也。今上不贵义，不敬义，如是，则天下之人百姓，皆有弃义之志，而有趋奸之心矣，此奸人之所以起也。且上者下之师也，夫下之和上，譬之犹响之应声，影之像形也。故为人上者，不可不顺也。夫义者，内节於人，而外节於万物者也；上安於主，而下调於民者也；内外上下节者，义之情也。然则凡为天下之要，义为本，而信次之。古者禹汤本义务信而天下治，桀纣弃义倍信而天下乱。故为人上者，必将慎礼义，务忠信，然後可。此君人者之大本也。堂上不粪，则郊草不瞻旷芸；白刃捍乎胸，则目不见流矢；拔戟加乎首，则十指不辞断；非不以此为务也，疾养缓急之有相先者也。<强国>421 

    §《天论第十七》天行有常，不为尧存，不为桀亡。应之以治则吉，应之以乱则凶。强本而节用，则天不能贫；养备而动时，则天不能病；修道而不贰，则天不能祸。故水旱不能使之饥，寒暑不能使之疾，祆怪不能使之凶。本荒而用侈，则天不能使之富；养略而动罕，则天不能使之全；倍道而妄行，则天不能使之吉。故水旱未至而饥，寒暑未薄而疾，祆怪未至而凶──受时与治世同，而殃祸与治世异，不可以怨天，其道然也。故明於天人之分，则可谓至人矣。<天论>87
    不为而成，不求而得，夫是之谓天职。如是者，虽深、其人不加虑焉；虽大、不加能焉；虽精、不加察焉，夫是之谓不与天争职。天有其时，地有其财，人有其治，夫是之谓能参。舍其所以参，而愿其所参，则惑矣。<天论>88
    列星随旋，日月递照，四时代御，阴阳大化，风雨博施，万物各得其和以生，各得其养以成，不见其事，而见其功，夫是之谓神。皆知其所以成，莫知其无形，夫是之谓天功。唯圣人为不求知天。<天论>89
    天职既立，天功既成，形具而神生，好恶喜怒哀乐臧焉，夫是之谓天情。耳目鼻口形能各有接而不相能也，夫是之谓天官。心居中虚，以治五官，夫是之谓天君。财非其类以养其类，夫是之谓天养。顺其类者谓之福，逆其类者谓之祸，夫是之谓天政。暗其天君，乱其天官，弃其天养，逆其天政，背其天情，以丧天功，夫是之谓大凶。圣人清其天君，正其天官，备其天养，顺其天政，养其天情，以全其天功。如是，则知其所为，知其所不为矣；则天地官而万物役矣。其行曲治，其养曲适，其生不伤，夫是之谓知天。<天论>90
    故大巧在所不为，大智在所不虑。所志於天者，已其见象之可以期者矣；所志於地者，已其见宜之可以息者矣∶所志於四时者，已其见数之可以事者矣；所志於阴阳者，已其见和之可以治者矣。官人守天，而自为守道也。<天论>91
    治乱，天邪？曰∶日月星辰瑞历，是禹桀之所同也，禹以治，桀以乱；治乱非天也。
    时邪？曰∶繁启蕃长於春夏，畜积收臧於秋冬，是禹桀之所同也，禹以治，桀以乱；治乱非时也。
    地邪？曰∶得地则生，失地则死，是又禹桀之所同也，禹以治，桀以乱；治乱非地也。诗曰∶「天作高山，大王荒之。彼作矣，文王康之。」此之谓也。<天论>92
    天不为人之恶寒也辍冬，地不为人之恶辽远也辍广，君子不为小人之匈匈也辍行。天有常道矣，地有常数矣，君子有常体矣。君子道其常，而小人计其功。诗曰∶「礼义之不愆，何恤人之言兮！」此之谓也。<天论>93
    楚王後车千乘，非知也；君子啜菽饮水，非愚也；是节然也。若夫志意修，德行厚，知虑明，生於今而志乎古，则是其在我者也。故君子敬其在己者，而不慕其在天者；小人错其在己者，而慕其在天者。君子敬其在己者，而不慕其在天者，是以日进也；小人错其在己者，而慕其b天者，是以日退也。故君子之所以日进，与小人之所以日退，一也。君子小人之所以相县者，在此耳。<天论>94
    星队木鸣，国人皆恐。曰∶是何也？曰∶无何也！是天地之变，阴阳之化，物之罕至者也。怪之，可也；而畏之，非也。夫日月之有蚀，风雨之不时，怪星之党见，是无世而不常有之。上明而政平，则是虽并世起，无伤也；上暗而政险，则是虽无一至者，无益也。夫星之队，木之鸣，是天地之变，阴阳之化，物之罕至者也；怪之，可也；而畏之，非也。<天论>95
    物之已至者，人祆则可畏也∶¤耕伤稼，¤耨失岁，政险失民；田¤稼恶，籴贵民饥，道路有死人∶夫是之谓人祆。政令不明，举错不时，本事不理，勉力不时，则牛马相生，六畜作祆∶夫是之谓人祆。礼义不修，内外无别，男女淫乱，则父子相疑，上下乖离，寇难并至∶夫是之谓人祆。祆是生於乱。三者错，无安国。其说甚尔，其灾甚惨。可怪也，而亦可畏也。传曰∶「万物之怪书不说。」无用之辩，不急之察，弃而不治。若夫君臣之义，父子之亲，夫妇之别，则日切¤而不舍也。<天论>96
    雩而雨，何也？曰∶无何也，犹不雩而雨也。日月食而救之，天旱而雩，卜筮然後决大事，非以为得求也，以文之也。故君子以为文，而百姓以为神。以为文则吉，以为神则凶也。<天论>97
    在天者莫明於日月，在地者莫明於水火，在物者莫明於珠玉，在人者莫明於礼义。故日月不高，则光晖不赫；水火不积，则晖润不博；珠玉不睹乎外，则王公不以为宝；礼义不加於国家，则功名不白。故人之命在天，国之命在礼。君人者，隆礼尊贤而王，重法爱民而霸，好利多诈而危，权谋倾覆幽险而亡矣。<天论>98
    大天而思之，孰与物畜而制之！从天而颂之，孰与制天命而用之！望时而待之，孰与应时而使之！因物而多之，孰与骋能而化之！思物而物之，孰与理物而勿失之也！愿於物之所以生，孰与有物之所以成！故错人而思天，则失万物之情。<天论>99
    百王之无变，足以为道贯。一废一起，应之以贯，理贯不乱。不知贯，不知应变。贯之大体未尝亡也。乱生其差，治尽其详。故道之所善，中则可从，畸则不可为，匿则大惑。水行者表深，表不明则陷。治民者表道，表不明则乱。礼者，表也。非礼，昏世也；昏世，大乱也。故道无不明，外内异表，隐显有常，民陷乃去。<天论>100
    万物为道一偏，一物为万物一偏。愚者为一物一偏，而自以为知道，无知也。慎子有见於後，无见於先。老子有见於诎，无见於信。墨子有见於齐，无见於畸。宋子有见於少，无见於多。有後而无先，则群众无门。有诎而无信，则贵贱ㄓ嚏C有齐而无畸，则政令不施，有少而无多，则群众不化。书曰∶「无有作好，遵王之道；无有作恶，遵王之路。」此之谓也。<天论>101

    §《正论第十八》 世俗之为说者曰∶「主道利周。」
    是不然。主者、民之唱也，上者、下之仪也。彼将听唱而应，视仪而动；唱默则民无应也，仪隐则下无动也；不应不动，则上下无以相有也。若是，则与无上同也！不祥莫大焉。故上者、下之本也。上宣明，则下治辨矣；上端诚，则下愿悫矣；上公正，则下易直矣。治辨则易一，愿悫则易使，易直则易知。易一则强，易使则功，易知则明，是治之所由生也。上周密，则下疑玄矣；上幽险，则下渐诈矣；上偏曲，则下比周矣。疑玄则难一，渐诈则难使，比周则难知。难一则不强，难使则不功，难知则不明，是乱之所由作也。故主道利明不利幽，利宣不利周。故主道明则下安，主道幽则下危。故下安则贵上，下危则贱上。故上易知，则下亲上矣；上难知，则下畏上矣。下亲上则上安，下畏上则上危。故主道莫恶乎难知，莫危乎使下畏己。传曰∶「恶之者众则危。」书曰∶「克明明德。」诗曰∶「明明在下。」故先王明之，岂特玄之耳哉！<正论>166
    世俗之为说者曰∶「桀纣有天下，汤武篡而夺之。」
    是不然。以桀纣为常有天下之籍则然，亲有天下之籍则不然，天下谓在桀纣则不然。
    古者天子千官，诸侯百官。以是千官也，令行於诸夏之国，谓之王。以是百官也，令行於境内，国虽不安，不至於废易遂亡，谓之君。圣王之子也，有天下之後也，¤籍之所在也，天下之宗室也，然而不材不中，内则百姓疾之，外则诸侯叛之，近者境内不一，遥者诸侯不听，令不行於境内，甚者诸侯侵削之，攻伐之。若是，则虽未亡，吾谓之无天下矣。圣王没，有¤籍者罢不足以县天下，天下无君；诸侯有能德明威积，海内之民莫不愿得以为君师；然而暴国独侈，安能诛之，必不伤害无罪之民，诛暴国之君，若诛独夫。若是，则可谓能用天下矣。能用天下之谓王。汤武非取天下也，修其道，行其义，兴天下之同利，除天下之同害，而天下归之也。桀纣非去天下也，反禹汤之德，乱礼义之分，禽兽之行，积其凶，全其恶，而天下去之也。天下归之之谓王，天下去之之谓亡。故桀纣无天下，汤武不弑君，由此效之也。汤武者，民之父母也；桀纣者、民之怨贼也。今世俗之为说者，以桀纣为君，而以汤武为弑，然则是诛民之父母，而师民之怨贼也，不祥莫大焉。以天下之合为君，则天下未尝合於桀纣也。然则以汤武为弑，则天下未尝有说也，直堕之耳。<正论>167
    故天子唯其人。天下者，至重也，非至强莫之能任；至大也，非至辨莫之能分；至众也，非至明莫之能和。此三至者，非圣人莫之能尽。故非圣人莫之能王。圣人备道全美者也，是县天下之权称也。桀纣者、其志虑至险也，其志意至暗也，其行为至乱也；亲者疏之，贤者贱之，生民怨之。禹汤之後也，而不得一人之与；刳比干，囚箕子，身死国亡，为天下之大戮，後世之言恶者必稽焉，是不容妻子之数也。故至贤畴四海，汤武是也；至罢不容妻子，桀纣是也。今世俗之为说者，以桀纣为天下，而臣汤武，岂不过甚矣哉！譬之，是犹伛巫跛匡大自以为有知也。<正论>168
    故可以有夺人国，不可以有夺人天下；可以有窃国，不可以有窃天下也。可以夺之者可以有国，而不可以有天下；窃可以得国，而不可以得天下。是何也？曰∶国、小具也，可以小人有也，可以小道得也，可以小力持也；天下者、大具也，不可以小人有也，不可以小道得也，不可以小力持也。国者、小人可以有之，然而未必不亡也；天下者，至大也，非圣人莫之能有也。<正论>169
    世俗之为说者曰∶「治古无肉刑，而有象刑∶墨黥，¤婴，共、艾毕，菲、¤屦，杀、赭衣而不纯。治古如是。」<正论>170
    是不然。以为治邪？则人固莫触罪，非独不用肉刑，亦不用象刑矣。以为人或触罪矣，而直轻其刑，然则是杀人者不死，伤人者不刑也。罪至重而刑至轻，庸人不知恶矣，乱莫大焉。凡刑人之本，禁暴恶恶，且惩其未也。杀人者不死，而伤人者不刑，是谓惠暴而宽贼也，非恶恶也。故象刑殆非生於治古，并起於乱今也。<正论>171
    治古不然。凡爵列、官职、赏庆、刑罚，皆报也，以类相从者也。一物失称，乱之端也。夫德不称位，能不称官，赏不当功，罚不当罪，不祥莫大焉。昔者武王伐有商，诛纣，断其首，县之赤旆。夫征暴诛悍，治之盛也。杀人者死，伤人者刑，是百王之所同也，未有知其所由来者也。<正论>172
    刑称罪，则治；不称罪，则乱。故治则刑重，乱则刑轻，犯治之罪固重，犯乱之罪固轻也。书曰∶「刑罚世轻世重。」此之谓也。<正论>173
    世俗之为说者曰∶「汤武不善禁令。」曰∶「是何也？」曰∶「楚越不受制。」
    是不然。汤武者、至天下之善禁令者也。汤居亳，武王居¤，皆百里之地也，天下为一，诸侯为臣，通达之属，莫不振动从服以化顺之，曷为楚越独不受制也！<正论>174
    彼王者之制也，视形¤而制械用，称远迩而等贡献，岂必齐哉！故鲁人以¤，卫人用柯，齐人用一革，土地刑制不同者，械用、备饰不可不异也。故诸夏之国同服同仪，蛮、夷、戎、狄之国同服不同制。封内甸服，封外侯服，侯卫宾服，蛮夷要服，戎狄荒服。甸服者祭，侯服者祀，宾服者享，要服者贡，荒服者终王。日祭、月祀、时享、岁贡、终王，夫是之谓视形¤而制械用，称远近而等贡献；是王者之制也。<正论>175
    彼楚越者，且时享、岁贡，终王之属也，必齐之日祭月祀之属，然後曰受制邪？是规磨之说也。沟中之瘠也，则未足与及王者之制也。语曰∶「浅不足与测深，愚不足与谋智，坎井之蛙不可与语东海之乐。」此之谓也。<正论>176
    世俗之为说者曰∶「尧舜擅让。」
    是不然。天子者，¤位至尊，无敌於天下，夫有谁与让矣？道德纯备，智惠甚明，南面而听天下，生民之属莫不震动从服以化顺之。天下无隐士，无遗善，同焉者是也，异焉者非也。夫有恶擅天下矣。<正论>177
    曰∶「死而擅之。」
    是又不然。圣王在上，决德而定次，量能而授官，皆使民载其事而各得其宜。不能以义制利，不能以伪饰性，则兼以为民。圣王已没，天下无圣，则固莫足以擅天下矣。天下有圣，而在後子者，则天下不离，朝不易位，国不更制，天下厌然，与乡无以异也；以尧继尧，夫又何变之有矣！圣不在後子而在三公，则天下如归，犹复而振之矣。天下厌然，与乡无以异也；以尧继尧，夫又何变之有矣！唯其徙朝改制为难。故天子生则天下一隆，致顺而治，论德而定次，死则能任天下者必有之矣。夫礼义之分尽矣，擅让恶用矣哉！<正论>178
    曰∶「老衰而擅。」
    是又不然。血气筋力则有衰，若夫智虑取舍则无衰。<正论>179
    曰∶「老者不堪其劳而休也。」
    是又畏事者之议也。天子者¤至重而形至佚，心至愉而志无所诎，而形不为劳，尊无上矣。衣被则服五采，杂间色，重文绣，加饰之以珠玉；食饮则重大牢而备珍怪，期臭味，曼而馈，伐皋而食，雍而彻乎五祀，执荐者百馀人，侍西房；居则设张容，负依而坐，诸侯趋走乎堂下；出户而巫觋有事，出门而宗祝有事，乘大路趋越席以养安，侧载睾芷以养鼻，前有错衡以养目，和鸾之声，步中武象，趋中韶护以养耳，三公奉¤、持纳，诸侯持轮、挟舆、先马，大侯编後，大夫次之，小侯元士次之，庶士介而夹道，庶人隐窜，莫敢视望。居如大神，动如天帝。持老养衰，犹有善於是者与？不老者、休也，休犹有安乐恬愉如是者乎？故曰∶诸侯有老，天子无老。<正论>180
    有擅国，无擅天下，古今一也。夫曰尧舜擅让，是虚言也，是浅者之传，陋者之说也，不知逆顺之理，小大、至不至之变者也，未可与及天下之大理者也。<正论>181
    世俗之为说者曰∶「尧舜不能教化。」是何也？曰∶「朱象不化。」
    是不然也∶尧舜至天下之善教化者也。南面而听天下，生民之属莫不振动从服以化顺之。然而朱象独不化，是非尧舜之过，朱象之罪也。尧舜者、天下之英也；朱象者、天下之嵬，一时之琐也。今世俗之为说者，不怪朱象，而非尧舜，岂不过甚矣哉！夫是之谓嵬说。羿逢门者、天下之善射者也，不能以拨弓曲矢中微；王梁造父者、天下之善驭者也，不能以辟马毁舆致远。尧舜者、天下之善教化者也，不能使嵬琐化。何世而无嵬？何时而无琐？自太¤燧人莫不有也。故作者不祥，学者受其殃，非者有庆。诗曰∶「下民之孽，匪降自天。¤沓背憎，职竞由人。」此之谓也。<正论>182
    世俗之为说者曰∶「太古薄葬，棺厚三寸，衣衾三领，葬田不妨田，故不掘也；乱今厚葬饰棺，故¤也。」
    是不及知治道，而不察於¤不¤者之所言也。凡人之盗也，必以有为，不以备不足，则以重有馀也。而圣王之生民也，皆使当厚优犹知足，而不得以有馀过度。故盗不窃，贼不刺，狗豕吐菽粟，而农贾皆能以货财让。风俗之美，男女自不取於涂，而百姓羞拾遗。故孔子曰∶「天下有道，盗其先变乎！」虽珠玉满体，文绣充棺，黄金充¤，加之以丹矸，重之以曾青，犀象以为树，琅¤、龙兹、华觐以为实，人犹莫之¤也。是何故也？则求利之诡缓，而犯分之羞大也。<正论>183
    夫乱今然後反是。上以无法使，下以无度行；知者不得虑，能者不得治，贤者不得使。若是，则上失天性，下失地利，中失人和。故百事废，财物诎，而祸乱起。王公则病不足於上，庶人则冻喂羸瘠於下。於是焉桀纣群居，而盗贼击夺以危上矣。安禽兽行，虎狼贪，故脯巨人而炙婴儿矣。若是则有何尤¤人之墓，抉人之口而求利矣哉！虽此裸而¤之，犹且必¤也，安得葬¤哉！彼乃将食其肉而¤其骨也。
    夫曰∶太古薄葬，故不¤也；乱今厚葬，故¤也。是特奸人之误於乱说，欺愚者而淖陷之，以偷取利焉。夫是之谓大奸。传曰∶「危人而自安，害人而自利。」此之谓也。<正论>184
    子宋子曰∶「明见侮之不辱，使人不斗。人皆以见侮为辱，故斗也；知见侮之为不辱，则不斗矣。」
    应之曰∶然则以人之情为不恶侮乎？
    曰∶「恶而不辱也。」
    曰∶若是，则必不得所求焉。凡人之斗也，必以其恶之为说，非以其辱之为故也。今俳优、侏儒、狎徒詈侮而不斗者，是岂钜知见侮之为不辱哉。然而不斗者，不恶故也。今人或入其央渎，窃其猪彘，则援剑戟而逐之，不避死伤。是岂以丧猪为辱也哉！然而不惮斗者，恶之故也。虽以见侮为辱也，不恶则不斗；虽知见侮为不辱，恶之则必斗。然则斗与不斗邪，亡於辱之与不辱也，乃在於恶之与不恶也。夫今子宋子不能解人之恶侮，而务说人以勿辱也，岂不过甚矣哉！金舌弊口，犹将无益也。不知其无益，则不知；知其无益也，直以欺人，则不仁。不仁不知，辱莫大焉。将以为有益於人，则与无益於人也，则得大辱而退耳！说莫病是矣。<正论>185
    子宋子曰∶「见侮不辱。」
    应之曰∶凡议必先立隆正，然後可也。无隆正则是非不分，而辨讼不决，故所闻曰∶「天下之大隆，是非之封界，分职名象之所起，王制是也。」故凡言议期命是非，以圣王为师。而圣王之分，荣辱是也。
    是有两端矣。有义荣者，有¤荣者；有义辱者，有¤辱者。志意修，德行厚，知虑明，是荣之由中出者也，夫是之谓义荣。爵列尊，贡禄厚，形¤胜，上为天子诸侯，下为卿相士大夫，是荣之从外至者也，夫是之谓¤荣。流淫污¤，犯分乱理，骄暴贪利，是辱之由中出者也，夫是之谓义辱。詈侮¤搏，捶笞膑脚，斩断枯磔，藉靡舌¤，是辱之由外至者也，夫是之谓¤辱。是荣辱之两端也。<正论>186
    故君子可以有¤辱，而不可以有义辱；小人可以有¤荣，而不可以有义荣。有¤辱无害为尧，有¤荣无害为桀。义荣¤荣，唯君子然後兼有之；义辱¤辱，唯小人然後兼有之。是荣辱之分也。圣王以为法，士大夫为道，官人以为守，百姓以成俗，万世不能易也。<正论>187
    今子宋子则不然，独诎容为己，虑一朝而改之，说必不行矣。譬之，是犹以砖涂塞江海也，以焦侥而戴太山也，¤跌碎折，不待顷矣。二三子之善於子宋子者，殆不若止之，将恐得伤其体也。<正论>188
    子宋子曰∶「人之情，欲寡，而皆以己之情，为欲多，是过也。」故率其群徒，辨其谈说，明其譬称，将使人知情之欲寡也。
    应之曰∶然则亦以人之情为目不欲綦色，耳不欲綦声，口不欲綦味，鼻不欲綦臭，形不欲綦佚──此五綦者，亦以人之情为不欲乎？
    曰∶「人之情，欲是已。」
    曰∶若是，则说必不行矣。以人之情为欲，此五綦者而不欲多，譬之，是犹以人之情为欲富贵而不欲货也，好美而恶西施也。古之人为之不然。以人之情为欲多而不欲寡，故赏以富厚而罚以杀损也。是百王之所同也。故上贤禄天下，次贤禄一国，下贤禄田邑，愿悫之民完衣食。今子宋子以是之情为欲寡而不欲多也，然则先王以人之所不欲者赏，而以人之所欲者罚邪？乱莫大焉。今子宋子严然而好说，聚人徒，立师学，成文典，然而说不免於以至治为至乱也，岂不过甚矣哉！<正论>189

    §《礼论第十九》 礼起於何也？曰∶人生而有欲，欲而不得，则不能无求。求而无度量分界，则不能不争；争则乱，乱则穷。先王恶其乱也，故制礼义以分之，以养人之欲，给人之求。使欲必不穷於物，物必不屈於欲。两者相持而长，是礼之所起也。<礼论>422
    故礼者养也。刍豢稻粱，五味调香，所以养口也；椒兰芬¤，所以养鼻也；雕琢刻镂，黼黻文章，所以养目也∶锺鼓管磬，琴瑟竽笙，所以养耳也；疏房¤貌，越席床笫几筵，所以养体也。故礼者养也。<礼论>423
    君子既得其养，又好其别。曷谓别？曰∶贵贱有等，长幼有差，贫富轻重皆有称者也。故天子大路越席，所以养体也；侧载睾芷，所以养鼻也；前有错衡，所以养目也；和鸾之声，步中武象，趋中韶护，所以养耳也；龙旗九¤，所以养信也；寝兕持虎，蛟¤、丝末、弥龙，所以养威也；故大路之马，必信至教顺，然後乘之，所以养安也。孰知夫出死要节之所以养生也！孰知夫出费用之所以养财也！孰知夫恭敬辞让之所以养安也！孰知夫礼义文理之所以养情也！故人苟生之为见，若者必死；苟利之为见，若者必害；苟怠惰偷懦之为安，若者必危；苟情说之为乐，若者必灭。故人一之於礼义，则两得之矣；一之於情性，则两丧之矣。故儒者将使人两得之者也，墨者将使人两丧之者也，是儒墨之分也。<礼论>424
    礼有三本∶天地者，生之本也；先祖者，类之本也；君师者，治之本也。无天地，恶生？无先祖，恶出？无君师，恶治？三者偏亡，焉无安人。故礼、上事天，下事地，尊先祖，而隆君师。是礼之三本也。<礼论>425
    故王者天太祖，诸侯不敢坏，大夫士有常宗，所以别贵始；贵始得之本也。郊止乎天子，而社止於诸侯，道及士大夫，所以别尊者事尊，卑者事卑，宜大者巨，宜小者小也。故有天下者事七世，有一国者事五世，有五乘之地者事三世，有三乘之地者事二世，持手而食者不得立宗庙，所以别积厚者流泽广，积薄者流泽狭也。<礼论>426
    大飨，尚玄尊，俎生鱼，先大羹，贵食饮之本也。飨，尚玄尊而用酒醴，先黍稷而饭稻粱。祭，齐大羹而饱庶羞，贵本而亲用也。贵本之谓文，亲用之谓理，两者合而成文，以k大一，夫是之谓大隆。故尊之尚玄酒也，俎之尚生鱼也，豆之先大羹也，一也。利爵之不醮也，成事之不俎不尝也，三臭之不食也，一也。大昏之未发齐也，大庙之未入尸也，始卒之未小敛也，一也。大路之素未集也，郊之麻¤也，丧服之先散麻也，一也。三年之丧，哭之不反也，清庙之歌，一唱而三叹也，县一锺，尚拊膈，朱弦而通越也，一也。<礼论>427
    凡礼，始乎¤，成乎文，终乎悦校。故至备，情文俱尽；其次，情文代胜；其下复情以归大一也。天地以合，日月以明，四时以序，星辰以行，江河以流，万物以昌，好恶以节，喜怒以当，以为下则顺，以为上则明，万变不乱，贰之则丧也。礼岂不至矣哉！立隆以为极，而天下莫之能损益也。本末相顺，终始相应，至文以有别，至察以有说，天下从之者治，不从者乱，从之者安，不从者危，从之者存，不从者亡，小人不能测也。<礼论>428
    礼之理诚深矣，「坚白」「同异」之察入焉而溺；其理诚大矣，擅作典制辟陋之说入焉而丧；其理诚高矣，暴慢恣睢轻俗以为高之属入焉而队。故绳墨诚陈矣，则不可欺以曲直；衡诚县矣，则不可欺以轻重；规矩诚设矣，则不可欺以方圆；君子审於礼，则不可欺以诈伪。故绳者，直之至；衡者，平之至；规矩者，方圆之至；礼者，人道之极也。然而不法礼，不足礼，谓之无方之民；法礼，足礼，谓之有方之士。礼之中焉能思索，谓之能虑；礼之中焉能勿易，谓之能固。能虑、能固，加好者焉，斯圣人矣。故天者，高之极也；地者，下之极也；无穷者，广之极也；圣人者，人道之极也。故学者，固学为圣人也，非特学为无方之民也。<礼论>429
    礼者，以财物为用，以贵贱为文，以多少为异，以隆杀为要。文理繁，情用省，是礼之隆也。文理省，情用繁，是礼之杀也。文理情用相为内外表¤，并行而杂，是礼之中流也。故君子上致其隆，下尽其杀，而中处其中。步骤驰骋厉骛不外是矣。是君子之坛宇宫廷也。人有是，士君子也；外是，民也；於是其中焉，方皇周挟，曲得其次序，是圣人也。故厚者，礼之积也；大者，礼之广也；高者，礼之隆也；明者，礼之尽也。诗曰∶「礼仪卒度，笑语卒获。」此之谓也。<礼论>430
    礼者，谨於治生死者也。生、人之始也，死、人之终也，终始俱善，人道毕矣。故君子敬始而慎终，终始如一，是君子之道，礼义之文也。夫厚其生而薄其死，是敬其有知，而慢其无知也，是奸人之道而倍叛之心也。君子以倍叛之心接臧谷，犹且羞之，而况以事其所隆亲乎！故死之为道也，一而不可得再复也，臣之所以致重其君，子之所以致重其亲，於是尽矣。故事生不忠厚，不敬文，谓之野；送死不忠厚，不敬文，谓之瘠。君子贱野而羞瘠，故天子棺¤七重，诸侯五重，大夫三重，士再重。然後皆有衣衾多少厚薄之数，皆有¤¤文章之等，以敬饰之，使生死终始若一；一足以为人愿，是先王之道，忠臣孝子之极也。天子之丧动四海，属诸侯；诸侯之丧动通国，属大夫；大夫之丧动一国，属修士；修士之丧动一乡，属朋友；庶人之丧合族党，动州里；刑馀罪人之丧，不得合族党，独属妻子，棺¤三寸，衣衾三领，不得饰棺，不得昼行，以¤¤，凡缘而往埋之，反无哭泣之节，无衰麻之服，无亲疏月数之等，各反其平，各复其始，已葬埋，若无丧者而止，夫是之谓至辱。<礼论>431
    礼者，谨於吉凶不相厌者也。¤纩听息之时，则夫忠臣孝子亦知其闵矣，然而殡敛之具，未有求也；垂涕恐惧，然而幸生之心未已，持生之事未辍也。卒矣，然後作具之。故虽备家必逾日然後能殡，三日而成服。然後告远者出矣，备物者作矣。故殡久不过七十日，速不损五十日。是何也？曰∶远者可以至矣，百求可以得矣，百事可以成矣；其忠至矣，其节大至，其文备矣。然後月朝卜日，月夕卜宅，然後葬也。当是时也，其义止，谁得行之？其义行，谁得止之？故三月之葬，其貌以生设饰死者也，殆非直留死者以安生也，是致隆思慕之义也。<礼论>432
    丧礼之凡，变而饰，动而远，久而平。故死之为道也，不饰则恶，恶则不哀；尔则玩，玩则厌，厌则忘，忘则不敬。一朝而丧其严亲，而所以送葬之者，不哀不敬，则嫌於禽兽矣，君子耻之。故变而饰，所以灭恶也；动而远，所以遂敬也；久而平，所以优生也。<礼论>433
    礼者、断长续短，损有馀，益不足，达爱敬之文，而滋成行义之美者也。故文饰、粗恶、声乐、哭泣，恬愉、忧戚；是反也；然而礼兼而用之，时举而代御。故文饰、声乐、恬愉。所以持平奉吉也；粗恶、哭泣、忧戚，所以持险奉凶也。故其立文饰也，不至於窕冶；其立粗恶也，不至於瘠弃；其立声乐、恬愉也，不至於流淫、惰慢；其立哭泣、哀戚也，不至於隘慑伤生，是礼之中流也。<礼论>434
    故情貌之变，足以别吉凶，明贵贱亲疏之节，期止矣。外是，奸也；虽难，君子贱之。故量食而食之，量要而带之，相高以毁瘠，是奸人之道，非礼义之文也，非孝子之情也，将以有为者也。故说豫、娩泽，忧戚、萃恶，是吉凶忧愉之情发於颜色者也。歌谣、傲笑、哭泣、谛号，是吉凶忧愉之情发於声音者也。刍豢、稻粱、酒醴，¤鬻、鱼肉、菽藿、酒浆，是吉凶忧愉之情发於食饮者也。卑¤、黼黻、文织，资粗、衰¤、菲¤、菅屦，是吉凶忧愉之情发¤¤A者也。疏房、¤貌、越席、床笫、几筵，属茨、倚庐、席薪、枕块，是吉凶忧愉之情发於居处者也。两情者，人生固有端焉。若夫断之继之，博之浅之，益之损之，类之尽之，盛之美之，使本末终始，莫不顺比，足以为万世则，则是礼也。非顺孰修为之君子，莫之能知也。<礼论>435
    故曰∶性者、本始材朴也；伪者、文理隆盛也。无性则伪之无所加，无伪则性不能自美。性伪合，然後成圣人之名，一天下之功於是就也。故曰∶天地合而万物生，阴阳接而变化起，性伪合而天下治。天能生物，不能辨物也，地能载人，不能治人也；宇中万物生人之属，待圣人然後分也。诗曰∶「怀柔百神，及河乔岳。」此之谓也。<礼论>436
    丧礼者，以生者饰死者也，大象其生以送其死也。故事死如生，事亡如存，终始一也。始卒，沐浴、¤体、饭¤，象生执也。不沐则濡栉三律而止，不浴则濡巾三式而止。充耳而设¤，饭以生稻，¤以槁骨，反生术矣。设亵衣，袭三称，缙绅而无钩带矣。设掩面儇目，¤而不冠笄矣。书其名，置於其重，则名不见而柩独明矣。荐器∶则冠有鍪而毋¤，瓮庑虚而不实，有簟席而无床笫，木器不成斫，陶器不成物，薄器不成内，笙竽具而不和，琴瑟张而不均，舆藏而马反，告不用也。具生器以适墓，象徙道也。略而不尽，貌而不功，趋舆而藏之，金革辔¤而不入，明不用也。象徙道，又明不用也，是皆所以重哀也。故生器文而不功，明器貌而不用。凡礼，事生，饰欢也；送死，饰哀也；祭祀，饰敬也；师旅，饰威也。是百王之所同，古今之所一也，未有知其所由来者也。故圹¤、其貌象室屋也；棺¤、其貌象版盖斯象拂也；无¤丝¤缕¤，其貌以象菲帷帱尉也。抗折，其貌以象¤茨番阏也。故丧礼者，无他焉，明死生之义，送以哀敬，而终周藏也。故葬埋，敬藏其形也；祭祀，敬事其神也；其铭诔系世，敬传其名也。事生，饰始也；送死，饰终也；终始具，而孝子之事毕，圣人之道备矣。刻死而附生谓之墨，刻生而附死谓之惑，杀生而送死谓之贼。大象其生以送其死，使死生终始莫不称宜而好善，是礼义之法式也，儒者是矣。<礼论>437
    三年之丧，何也？曰∶称情而立文，因以饰群，别亲疏贵贱之节，而不可益损也。故曰∶无适不易之术也。创巨者其日久，痛甚者其愈迟，三年之丧，称情而立文，所以为至痛极也。齐衰、苴杖、居庐、食粥、席薪、枕块、所以为至痛饰也。三年之丧，二十五月而毕，哀痛未尽，思慕未忘，然而礼以是断之者，岂不以送死有已，复生有节也哉！凡生天地之间者，有血气之属必有知，有知之属莫不爱其类。今夫大鸟兽则失亡¤s匹，越月逾时，则必反铅；过故乡，则必徘徊焉，鸣号焉，踯躅焉，踟蹰焉，然後能去之也。小者是燕爵，犹有啁啾之顷焉，然後能去之。故有血气之属莫知於人，故人之於其亲也，至死无穷。将由夫愚陋淫邪之人与，则彼朝死而夕忘之；然而纵之，则是曾鸟兽之不若也，彼安能相与群居而无乱乎！将由夫修饰之君子与，则三年之丧，二十五月而毕，若驷之过隙，然而遂之，则是无穷也。故先王圣人安为之立中制节，一使足以成文理，则舍之矣。<礼论>438
    然则何以分之？曰∶至亲以期断。是何也？曰∶天地则已易矣，四时则已遍矣，其在宇中者莫不更始矣，故先王案以此象之也。然则三年何也？曰∶加隆焉，案使倍之，故再期也。由九月以下何也？曰∶案使不及也。故三年以为隆，缌麻、小功以为杀，期、九月以为间。上取象於天，下取象於地，中取则於人，人所以群居和一之理尽矣。故三年之丧，人道之至文者也，夫是之谓至隆。是百王之所同也，古今之所一也。<礼论>439
    君子丧，所以取三年，何也？曰∶君者、治辨之主也，文理之原也，情貌之尽也，相率而致隆之，不亦可乎？诗曰∶「恺悌君子，民之父母。」彼君子者，固有为民父母之说焉。父能生之，不能养之；母能食之，不能教诲之；君者，已能食之矣，又善教诲之者也。三年毕矣哉！乳母、饮食之者也，而三月；慈母、衣被之者也，而九月；君曲备之者也，三年毕乎哉！得之则治，失之则乱，文之至也。得之则安，失之则危，情之至也。两至者俱积焉，以三年事之，犹未足也，直无由进之耳。故社，祭社也；稷、祭稷也；郊者，并百王於上天而祭祀之也。<礼论>440
    三月之殡，何也？曰∶大之也，重之也。所致隆也，所致亲也，将举措之，迁徙之，离宫室而归丘陵也，先王恐其不文也，是以繇其期，足之日也。故天子七月，诸侯五月，大夫三月，皆使其须足以容事，事足以容成，成足以容文，文足以容备，曲容备物之谓道矣。<礼论>441
    祭者、志意思慕之情也。¤诡¤¤而不能无时至焉。故人之欢欣和合之时，则夫忠臣孝子亦¤诡而有所至矣。彼其所至者，甚大动也；案屈然已，则其於志意之情者惆然不¤，其於礼节者阙然不具。故先王案为之立文，尊尊亲亲之义至矣。故曰∶祭者、志意思慕之情也。忠信爱敬之至矣，礼节文貌之盛矣，苟非圣人，莫之能知也。圣人明知之，士君子安行之，官人以为守，百姓以成俗；其在君子以为人道也，其在百姓以为鬼事也。故钟鼓管磬，琴瑟竽笙，韶夏护武，¤桓¤简象，是君子之所以为¤诡其所喜乐之文也。齐衰、苴杖、居庐、食粥、席薪、枕块，是君子之所以为¤诡其所哀痛之文也。师旅有制，刑法有等，莫不称罪，是君子之所以为¤诡其所敦恶之文也。卜筮视日、齐戒、修涂、几筵、馈荐、告祝，如或飨之。物取而皆祭之，如或尝之。毋利举爵，主人有尊，如或觞之。宾出，主人拜送，反易服，即位而哭，如或去之。哀夫！敬夫！事死如事生，事亡如事存，状乎无形，影然而成文。<礼论>442

    §《乐论第二十》 夫乐者、乐也，人情之所必不免也。故人不能无乐，乐则必发於声音，形於动静；而人之道，声音动静，性术之变尽是矣。故人不能不乐，乐则不能无形，形而不为道，则不能无乱。先王恶其乱也，故制雅颂之声以道之，使其声足以乐而不流，使其文足以辨而不¤，使其曲直繁省廉肉节奏，足以感动人之善心，使夫邪污之气无由得接焉。是先王立乐之方也，而墨子非之奈何！<乐论>374 G乐在宗庙之中，君臣上下同听之，则莫不和敬；闺门之内，父子兄弟同听之，则莫不和亲；乡里族长之中，长少同听之，则莫不和顺。故乐者审一以定和者也，比物以饰节者也，合奏以成文者也；足以率一道，足以治万变。是先王立乐之术也，而墨子非之奈何！<乐论>375
    故听其雅颂之声，而志意得广焉；执其干戚，习其俯仰屈伸，而容貌得庄焉；行其缀兆，要其节奏，而行列得正焉，进退得齐焉。故乐者、出所以征诛也，入所以揖让也；征诛揖让，其义一也。出所以征诛，则莫不听从；入所以揖让，则莫不从服。故乐者、天下之大齐也，中和之纪也，人情之所必不免也。是先王立乐之术也，而墨子非之奈何！<乐论>376
    且乐者、先王之所以饰喜也；军旅斧钺者，先王之所以饰怒也。先王喜怒皆得其齐焉。是故喜而天下和之，怒而暴乱畏之。先王之道，礼乐正其盛者也。而墨子非之。故曰∶墨子之於道也，犹瞽之於白黑也，犹聋之於清浊也，犹欲之楚而北求之也。<乐论>377
    夫声乐之入人也深，其化人也速，故先王谨为之文。乐中平则民和而不流，乐肃庄则民齐而不乱。民和齐则兵劲城固，敌国不敢婴也。如是，则百姓莫不安其处，乐其乡，以至足其上矣。然後名声於是白，光辉於是大，四海之民莫不愿得以为师，是王者之始也。乐姚冶以险，则民流¤鄙贱矣；流¤则乱，鄙贱则争；乱争则兵弱城犯，敌国危之。如是，则百姓不安其处，不乐其乡，不足其上矣。故礼乐废而邪音起者，危削侮辱之本也。故先王贵礼乐而贱邪音。其在序官也，曰∶「修宪命，审诗商，禁淫声，以时顺修，使夷俗邪音不敢乱雅，太师之事也。」<乐论>378
    墨子曰∶「乐者、圣王之所非也，而儒者为之过也。」君子以为不然。乐者，圣人之所乐也，而可以善民心，其感人深，其移风易俗。故先王导之以礼乐，而民和睦。夫民有好恶之情，而无喜怒之应则乱；先王恶其乱也，故修其行，正其乐，而天下顺焉。故齐衰之服，哭泣之声，使人之心悲。带甲婴¤，歌於行伍，使人之心伤；姚冶之容，郑卫之音，使人之心淫；绅、端、章甫，舞韶歌武，使人之心庄。故君子耳不听淫声，目不视邪色，口不出恶言，此三者，君子慎之。<乐论>379
    凡奸声感人而逆气应之，逆气成象而乱生焉；正声感人而顺气应之，顺气成象而治生焉。唱和有应，善恶相象，故君子慎其所去就也。君子以钟鼓道志，以琴瑟乐心；动以干戚，饰以羽旄，从以磬管。故其清明象天，其广大象地，其俯仰周旋有似於四时。故乐行而志清，礼修而行成，耳目聪明，血气和平，移风易俗，天下皆宁，美善相乐。故曰∶乐者、乐也。g子乐得其道，小人乐得其欲；以道制欲，则乐而不乱；以欲忘道，则惑而不乐。故乐者，所以道乐也，金石丝竹，所以道德也；乐行而民乡方矣。故乐也者，治人之盛者也，而墨子非之。<乐论>380
    且乐也者，和之不可变者也；礼也者，理之不可易者也。乐合同，礼别异，礼乐之统，管乎人心矣。穷本极变，乐之情也；著诚去伪，礼之经也。墨子非之，几遇刑也。明王已没，莫之正也。愚者学之，危其身也。君子明乐，乃其德也。乱世恶善，不此听也。於乎哀哉！不得成也。弟子勉学，无所营也。<乐论>381
    声乐之象∶鼓大丽，钟统实，磬廉制，竽笙箫和，管迭发猛，埙篪翁博，瑟易良，琴妇好，歌清尽，舞意天道兼。鼓其乐之君邪。故鼓似天，钟似地，磬似水，竽笙箫和管迭，似星辰日月，¤¤、拊¤、¤¤似万物。曷以知舞之意？曰∶目不自见，耳不自闻也，然而治俯仰、诎信、进退、迟速，莫不廉制，尽筋骨之力，以要钟鼓俯会之节，而靡有悖逆者，众积意¤¤乎！<乐论>382
    吾观於乡，而知王道之易易也。主人亲速宾及介，而众宾皆从之。至于门外，主人拜宾及介，而众宾皆入；贵贱之义别矣。三揖至於阶，三让以宾升。拜至、献、酬，辞让之节繁，及介省矣。至于众宾，升受、坐祭、立饮，不酢而降；隆杀之义辨矣。工入，升歌三终，主人献之；笙入三终，主人献之；间歌三终，合乐三终，工告乐备，遂出。二人扬觯，乃立司正，焉知其能和乐而不流也。宾酬主人，主人酬介，介酬众宾，少长以齿，终於沃洗者，焉知其能弟长而无遗也。降，说屦升坐，修爵无数。饮酒之节，朝不废朝，莫不废夕。宾出，主人拜送，节文终遂，焉知其能安燕而不乱也。贵贱明，隆杀辨，和乐而不流，弟长而无遗，安燕而不乱，此五行者，足以正身安国矣。彼国安而天下安。故曰∶吾观於乡，而知王道之易易也。<乐论>383
    乱世之徵∶其服组，其容妇。其俗淫，其志利，其行杂，其声乐险，其文章匿而采，其养生无度，其送死瘠墨，贱礼义而贵勇力，贫则为盗，富则为贼；治世反是也。<乐论>384 

    §《解蔽第二十一》 凡人之患，蔽於一曲，而暗於大理。治则复经，两疑则惑矣。天下无二道，圣人无两心。今诸侯异术，百家异说，则必或是或非，或治或乱。乱国之君，乱家之人，此其诚心，莫不求正而以自为也。妒缪於道，而人诱其所迨也。私其所积，唯恐闻其恶也。倚其所私，以观异术，唯恐闻其美也。是以与治离走，而是己不辍也。岂不蔽於一曲，而失正求也哉？心不使焉，则白黑在前而目不见，雷鼓在侧而耳不闻，况於使者乎？德道之人，乱国之君非之上，乱家之人非之下，岂不哀哉！<解蔽>346
    故为蔽∶欲为蔽，恶为蔽，始为蔽，终为蔽，远为蔽，近为蔽，博为蔽，浅为蔽，古为蔽，今为蔽。凡万物异则莫不相为蔽，此心术之公患也。<解蔽>347
    昔人君之蔽者，夏桀、殷纣是也。桀蔽於末喜、斯观，而不知关龙逢，以惑其心，而乱其行。纣蔽於妲己、飞廉，而不知微子启，以惑其心，而乱其行。故群臣去忠而事私，百姓怨非而不用，贤良退处而隐逃，此其所以丧九牧之地，而虚宗庙之国也。桀死於鬲山，纣县於赤旆，身不先知，人又莫之谏，此蔽塞之祸也。成汤监於夏桀，故主其心而慎治之，是以能长用伊尹，而身不失道，此其所以代夏王而受九有也。文王监於殷纣，故主其心而慎治之，是以能长用吕望，而身不失道，此其所以代殷王而受九牧也。远方莫不致其珍，故目视备色，耳听备声，口食备味，形居备宫，名受备号，生则天下歌，死则四海哭，夫是之谓至盛。《诗》曰∶「凤凰秋秋，其翼若干，其声若箫。有凤有凰，乐帝之心。」此不蔽之福也。<解蔽>348
    昔人臣之蔽者，唐鞅、奚齐是也。唐鞅蔽於欲权而逐载子，奚齐蔽於欲国而罪申生；唐鞅戮於宋，奚齐戮於晋。逐贤相而罪孝兄，身为刑戮，然而不知，此蔽塞之祸也。故以贪鄙、背叛、争权而不危辱灭亡者，自古及今，未尝有之也。鲍叔、甯戚、隰朋仁知且不蔽，故能持管仲而名利福禄与管仲齐。召公、吕望仁知且不蔽，故能持周公而名利福禄与周公齐。传曰∶「知贤之为明，辅贤之谓能，勉之强之，其福必长。」此之谓也。此不蔽之福也。<解蔽>349
    昔宾孟之蔽者，乱家是也。墨子蔽於用而不知文，宋子蔽於欲而不知得，慎子蔽於法而不知贤，申子蔽於¤而不知知，惠子蔽於辞而不知实，庄子蔽於天而不知人。故由用谓之道，尽利矣；由欲谓之道，尽¤矣；由法谓之道，尽数矣；由¤谓之道，尽便矣；由辞谓之道，尽论矣；由天谓之道，尽因矣。此数具者，皆道之一隅也。夫道者体常而尽变，一隅不足以举之。曲知之人，观於道之一隅而未之能识也。故以为足而饰之，内以自乱，外以惑人，上以蔽下，下以蔽上，此蔽塞之祸也。孔子仁知且不蔽，故学乱术足以为先王者也。一家得周道，举而用之，不蔽於成积也。故德与周公齐，名与三王并，此不蔽之福也。<解蔽>350
    圣人知心术之患，见蔽塞之祸，故无欲、无恶、无始、无终、无近、无远、无博、无浅、无古、无今，兼陈万物而中县衡焉。是故众异不得相蔽以乱其伦也。<解蔽>351
    何谓衡？曰∶道。故心不可以不知道；心不知道，则不可道，而可非道。人孰欲得恣，而守其所不可，以禁其所可？以其不可道之心取人，则必合於不道人，而不合於道人。以其不可道之心与不道人论道人，乱之本也。夫何以知？曰∶心知道，然後可道；可道，然後能守道以禁非道。以其可道之心取人，则合於道人，而不合於不道之人矣。以其可道之心与道人论非道，治之要也。何患不知？故治之要在於知道。<解蔽>352
    人何以知道？曰∶心。心何以知？曰∶虚壹而静。心未尝不臧也，然而有所谓虚；心未尝不两也，然而有所谓壹；心未尝不动也，然而有所谓静。人生而有知，知而有志，志也者，臧也；然而有所谓虚，不以所已臧害所将受谓之虚。心生而有知，知而有异，异也者，同时兼知之；同时兼知之，两也，然而有所谓一，不以夫一害此一谓之壹。心，卧则梦，偷则自行，使之则谋，故心未尝不动也；然而有所谓静，不以梦剧乱知谓之静。未得道而求道者，谓之虚壹而静。作之∶则将须道者之虚则人，将事道者之壹则尽，尽将思道者静则察。知道察，知道行，体道者也。虚壹而静，谓之大清明。万物莫形而不见，莫见而不论，莫论而失位。坐於室而见四海，处於今而论久远。疏观万物而知其情，参稽治乱而通其度，经纬天地而材官万物，制割大理而宇宙¤矣。恢恢广广，孰知其极？睾睾广广，孰知其德？涫涫纷纷，孰知其形？明参日月，大满八极，夫是之谓大人。夫恶有蔽矣哉！<解蔽>353
    心者，形之君也，而神明之主也，出令而无所受令。自禁也，自使也，自夺也，自取也，自行也，自止也。故口可劫而使墨云，形可劫而使诎申，心不可劫而使易意，是之则受，非之则辞。故曰∶心容－－其择也，无禁必自见；其物也，杂博；其情之至也，不贰。《诗》云∶「采采卷耳，不盈倾筐。嗟我怀人，置彼周行。」倾筐易满也，卷耳易得也，然而不可以贰周行。故曰∶心枝则无知，倾则不精，贰则疑惑。H赞稽之，万物可兼知也。身尽其故则美。类不可两也，故知者择一而壹焉。<解蔽>354
    农精於田，而不可以为田师；贾精於市，而不可以为贾师；工精於器，而不可以为器师。有人也，不能此三技，而可使治三官，曰∶精於道者也，精於物者也。精於物者以物物，精於道者兼物物，故君子壹於道而以赞稽物。壹於道则正，以赞稽物则察；以正志行察论，则万物官矣。昔者舜之治天下也，不以事诏而万物成。处一危之，其荣满侧；养一之微，荣矣而未知。故道经曰∶「人心之危，道心之微。」危微之几，惟明君子而後能知之。故人心譬如盘水，正错而勿动，则湛浊在下而清明在上，则足以见须眉而察理矣。微风过之，湛浊动乎下，清明乱於上，则不可以得大形之正也。心亦如是矣。故导之以理，养之以清，物莫之倾，则足以定是非、决嫌疑矣。小物引之，则其正外易，其心内倾，则不足以决粗理矣。故好书者众矣，而仓颉独传者，壹也；好稼者众矣，而后稷独传者，壹也；好乐者众矣，而夔独传者，壹也；好义者众矣，而舜独传者，壹也。¤作弓，浮游作矢，而羿精於射；奚仲作车，乘杜作乘马，而造父精於御∶自古及今，未尝有两而能精者也。曾子曰∶「是其庭可以搏鼠，恶能与我歌矣！」<解蔽>355
    空石之中有人焉，其名曰¤，其为人也，善射以好思。耳目之欲接，则败其思；蚊虻之声闻，则挫其精。是以辟耳目之欲，而远蚊虻之声，闲居静思则通。思仁若是，可谓微乎？孟子恶败而出妻，可谓能自强矣，未及思也；有子恶卧而¤掌，可谓能自忍矣，未及好也；辟耳目之欲，而远蚊虻之声，可谓危矣，未可谓微也。夫微者，至人也。至人也，何忍！何强！何危！故浊明外景，清明内景。圣人纵其欲，兼其情，而制焉者理矣，夫何强！何忍！何危！故仁者之行道也，无为也；圣人之行道也，无强也。仁者之思也恭，圣人之思也乐。此治心之道也。<解蔽>356
    凡观物有疑，中心不定，则外物不清。吾虑不清，未可定然否也。冥冥而行者，见寝石以为伏虎也，见植林以为後人也∶冥冥蔽其明也。醉者越百步之沟，以为¤步之浍也；俯而出城门，以为小之闺也∶酒乱其神也。厌目而视者，视一为两；掩耳而听者，听漠漠而以为¤¤∶¤乱其官也。故从山上望牛者若羊，而求羊者不下牵也，远蔽其大也。从山下望木者，十仞之木若箸，而求箸者不上折也，高蔽其长也。水动而景摇，人不以定美恶，水¤玄也。瞽者仰视而不见星，人不以定有无，用精惑也。有人焉以此时定物，则世之愚者也。彼愚者之定物，以疑决疑，决必不当。夫苟不当，安能无过乎？<解蔽>357
    夏首之南有人焉，曰涓蜀梁，其为人也，愚而善畏。明月而宵行，俯见其影，以为伏鬼也；仰视其发，以为立魅也。背而走，比至其家，失气而死，岂不哀哉！凡人之有鬼也，必以其感忽之间、疑玄之时定之。此人之所以无有而有无之时也，而己以定事。故伤於湿而痹，痹而击鼓烹豚，则必有敝鼓丧豚之费矣，而未有俞疾之福也。故虽不在夏首之南，则无以异矣。<解蔽>358
    凡以知，人之性也；可以知，物之理也。以可以知人之性，求可以知物之理，而无所疑止之，则没世穷年不能遍也。其所以贯理焉虽亿万，已不足以浃万物之变，与愚者若一。学、老身长子，而与愚者若一，犹不知错，夫是之谓妄人。故学也者，固学止之也。恶乎止之？曰∶止诸至足。曷谓至足？曰∶圣王。圣也者，尽伦者也；王也者，尽制者也；两尽者，足以为天下极矣。故学者以圣王为师，案以圣王之制为法，法其法以求其统类，以务象效其人。向是而务，士也；类是而几，君子也；知之，圣人也。故有知非以虑是，则谓之惧；有勇非以持是，则谓之贼；察孰非以分是，则谓之篡；多能非以修荡是，则谓之知；辩利非以言是，则谓之¤。《传》曰∶「天下有二∶非察是，是察非。」谓合王制与不合王制也。天下不以是为隆正也，然而犹有能分是非、治曲直者邪？<解蔽>359
    若夫非分是非，非治曲直，非辨治乱，非治人道，虽能之无益於人，不能无损於人；案直将治怪说，玩奇辞，以相挠滑也；案强钳而利口，厚颜而忍诟，无正而恣睢，妄辨而几利；不好辞让，不敬礼节，而好相推挤，此乱世奸人之说也，则天下之治说者，方多然矣。《传》曰∶「析辞而为察，言物而为辨，君子贱之；博闻强志，不合王制，君子贱之。」此之谓也。<解蔽>360
    为之无益於成也，求之无益於得也，忧戚之无益於几也，则广焉能弃之矣，不以自妨也，不少顷干之胸中。不慕往，不闵来，无邑怜之心，当时则动，物至而应，事起而辨，治乱可否，昭然明矣。周而成，泄而败，明君无之有也。宣而成，隐而败，暗君无之有也。故君人者周则谗言至矣，直言反矣；小人迩而君子远矣。《诗》云∶「墨以为明，狐狸而苍。」此言上幽而下险也。君人者宣则直言至矣，而谗言反矣；君子迩而小人远矣。《诗》曰∶「明明在下，赫赫在上。」此言上明而下化也。<解蔽>361 

    §《正名第二十二》 後王之成名∶刑名从商，爵名从周，文名从礼。散名之加於万物者，则从诸夏之成俗曲期，远方异俗之乡，则因之而为通。<正名>146
    散名之在人者∶生之所以然者谓之性；性之和所生，精合感应，不事而自然谓之性。性之好、恶、喜、怒、哀、乐谓之情。情然而心为之择谓之虑。心虑而能为之动谓之伪；虑积焉，能习焉，而後成谓之伪。正利而为谓之事，正义而为谓之行。所以知之在人者谓之知，知有所合谓之智。所以能之在人者谓之能，能有所合谓之能。性伤谓之病，节遇谓之命。是散名之在人者也，是後王之成名也。<正名>147
    故王者之制名，名定而实辨，道行而志通，则慎率民而一焉。故析辞擅作名以乱正名，使民疑惑，人多辨讼，则谓之大奸，其罪犹为符节、度量之罪也。故其民莫敢托为奇辞以乱正名，故其民悫，悫则易使，易使则公。其民莫敢托为奇辞以乱正名，故壹於道法而谨於循令矣。如是则其迹长矣。迹长功成，治之极也，是谨於守名约之功也。今圣王没，名守慢，奇辞起，名实乱，是非之形不明，则虽守法之吏、诵数之儒，亦皆乱也。若有王者起，必将有循於旧名，有作於新名。然则所为有名，与所缘以同异，与制名之枢要，不可不察也。<正名>148
    异形离心交喻，异物名实玄纽，贵贱不明，同异不别；如是则志必有不喻之患，而事必有困废之祸。故知者为之分别制名以指实，上以明贵贱，下以辨同异。贵贱明，同异别，如是则志无不喻之患，事无困废之祸，此所为有名也。<正名>149
    然则何缘而以同异？曰∶缘天官。凡同类、同情者，其天官之意物也同，故比方之疑似而通，是所以共其约名以相期也。形体、色理以目异，声音清浊、调竽、奇声以耳异，甘、苦、咸、淡、辛、酸、奇味以口异，香、臭、芬、郁、腥、臊、漏¤、奇臭以鼻异，疾、养、¤、热、滑、铍、轻、重以形体异，说、故、喜、怒、哀、乐、爱、恶、欲以心异。心有徵知。徵知则缘耳而知声可也，缘目而知形可也。然而徵知必将待天官之当簿其类，然後可也。五官簿之而不知，心徵之而无说，则人莫不然谓之不知。此所缘而以同异也。<正名>150所相避则共；虽共，不为害矣。知异实者之异名也，故使异实者莫不异名也，不可乱也，犹使同实者莫不同名也。<正名>151
    故万物虽众，有时而欲遍举之，故谓之物，物也者，大共名也。推而共之，共则有共，至於无共然後止；有时而欲偏举之，故谓之鸟兽，鸟兽也者，大别名也。推而别之，别则有别，至於无别然後止。<正名>152
    
    名无固宜，约之以命，约定俗成谓之宜，异於约则谓之不宜。名无固实，约之以命实，约定俗成，谓之实名。名有固善，径易而不拂，谓之善名。<正名>153
    物有同状而异所者，有异状而同所者，可别也。状同而为异所者，虽可合，谓之二实。状变而实无别而为异者，谓之化。有化而无别，谓之一实。此事之所以稽实定数也，此制名之枢要也。後王之成名，不可不察也。<正名>154
    「见侮不辱」，「圣人不爱己」，「杀盗非杀人也」，此惑於用名以乱名者也。验之所为有名而观其孰行，则能禁之矣。「山渊平」，「情欲寡」，「刍豢不加甘，大钟不加乐」，此惑於用实以乱名者也。验之所缘以同异而观其孰调，则能禁之矣。「非而谒楹」，「有牛马非马也」，此惑於用名以乱实者也。验之名约，以其所受悖其所辞，则能禁之矣。<正名>155
    凡邪说辟言之离正道而擅作者，无不类於三惑者矣。故明君知其分而不与辨也。夫民易一以道，而不可与共故。故明君临之以¤，道之以道，申之以命，章之以论，禁之以刑。故其民之化道也如神，辨说恶用矣哉！今圣王没，天下乱，奸言起，君子无¤H临之，无刑以禁之，故辨说也。实不喻然後命，命不喻然後期，期不喻然後说，说不喻然後辨。故期、命、辨、说也者，用之大文也，而王业之始也。名闻而实喻，名之用也。累而成文，名之丽也。用、丽俱得，谓之知名。名也者，所以期累实也。辞也者，兼异实之名以论一意也。辩说也者，不异实名以喻动静之道也。期命也者，辨说之用也。辨说也者，心之象道也。心也者，道之工宰也。道也者，治之经理也。心合於道，说合於心，辞合於说，正名而期，质请而喻。辨异而不过，推类而不悖，听则合文，辨则尽故。以正道而辨奸，犹引绳以持曲直，是故邪说不能乱，百家无所窜。有兼听之明，而无矜奋之容；有兼覆之厚，而无伐德之色。说行则天下正，说不行则白道而冥穷，是圣人之辨说也。《诗》曰∶「¤¤¤¤，如¤如璋，令闻令望。岂弟君子，四方为纲。」此之谓也。<正名>156
    辞让之节得矣，长少之理顺矣，忌讳不称，祆辞不出。以仁心说，以学心听，以公心辨。不动乎众人之非誉，不治观者之耳目，不赂贵者之权¤，不利传辟者之辞，故能处道而不贰，咄而不夺，利而不流，贵公正而贱鄙争，是士君子之辨说也。《诗》曰∶「长夜漫兮，永思骞兮。大古之不慢兮，礼义之不愆兮，何恤人之言兮！」此之谓也。<正名>157
    君子之言，涉然而精，俯然而类，差差然而齐。彼正其名，当其辞，以务白其志义者也。彼名辞也者，志义之使也，足以相通，则舍之矣。苟之，奸也。故名足以指实，辞足以见极，则舍之矣。外是者谓之¤，是君子之所弃，而愚者拾以为己宝。故愚者之言，芴然而粗，啧然而不类，¤¤然而沸。彼诱其名，眩其辞，而无深於其志义者也。故穷藉而无极，甚劳而无功，贪而无名。故知者之言也，虑之易知也，行之易安也，持之易立也，成则必得其所好而不遇其所恶焉。而愚者反是。《诗》曰∶「为鬼为蜮，则不可得，有腼面目，视人罔极。作此好歌，以极反侧。」此之谓也。<正名>158
    凡语治而待去欲者，无以道欲而困於有欲者也。凡语治而待寡欲者，无以节欲而困於多欲者也。有欲无欲，异类也，生死也，非治乱也。欲之多寡，异类也，情之数也，非治乱也。欲不待可得，而求者从所可。欲不待可得，所受乎天也；求者从所可，所受乎心也。所受乎天之一欲，制於所受乎心之多，固难类所受乎天也。人之所欲生甚矣，人之所恶死甚矣；然而人有从生成死者，非不欲生而欲死也，不可以生而可以死也。故欲过之而动不及，心止之也。心之所可中理，则欲虽多，奚伤於治？欲不及而动过之，心使之也。心之所可失理，则欲虽寡，奚止於乱？故治疆b於心之所可，亡於情之所欲。不求之其所在，而求之其所亡，虽曰我得之，失之矣。<正名>159
    性者，天之就也；情者，性之质也；欲者，情之应也。以所欲为可得而求之，情之所必不免也；以为可而道之，知所必出也。故虽为守门，欲不可去，性之具也。虽为天子，欲不可尽。欲虽不可尽，可以近尽也；欲虽不可去，求可节也。所欲虽不可尽，求者犹近尽；欲虽不可去，所求不得，虑者欲节求也。道者，进则近尽，退则节求，天下莫之若也。<正名>160
    凡人莫不从其所可，而去其所不可。知道之莫之若也，而不从道者，无之有也。假之有人而欲南，无多；而恶北，无寡，岂为夫南之不可尽也，离南行而北走也哉！今人所欲，无多；所恶，无寡，岂为夫所欲之不可尽也，离得欲之道而取所恶也哉！故可道而从之，奚以损之而乱？不可道而离之，奚以益之而治？故知者论道而已矣，小家珍说之所愿者皆衰矣。<正名>161
    凡人之取也，所欲未尝粹而来也；其去也，所恶未尝粹而往也。故人无动而不可以不与权俱。衡不正，则重县於仰，而人以为轻；轻县於俯，而人以为重，此人所以惑於轻重也。权不正，则祸托於欲，而人以为福；福托於恶，而人以为祸，此亦人所以惑於祸福也。道者，古今之正权也；离道而内自择，则不知祸福之所托。易者，以一易一，人曰∶无得亦无丧也；以一易两，人曰∶无丧而有得也；以两易一，人曰∶无得而有丧也。计者取所多，谋者从所可。以两易一，人莫之为，明其数也。从道而出，犹以一易两也，奚丧！离道而内自择，是犹以两易一也，奚得！其累百年之欲，易一时之嫌，然且为之，不明其数也。<正名>162
    有尝试深观其隐而难察者∶志轻理而不重物者，无之有也；外重物而不内忧者，无之有也；行离理而不外危者，无之有也；外危而不内恐者，无之有也。心忧恐，则口衔刍豢而不知其味，耳听钟鼓而不知其声，目视黼黻而不知其状，轻暖平簟而体不知其安。故向万物之美而不能¤也。假而得间而¤之，则不能离也。故向万物之美而盛忧，兼万物之利而盛害。如此者，其求物也，养生也？粥寿也？故欲养其欲而纵其情，欲养其性而危其形，欲养其乐而攻其心，欲养其名而乱其行。如此者，虽封侯称君，其与夫盗无以异；乘轩戴¤，其与无足无以异。夫是之谓以己为物役矣。<正名>163
    心平愉，则色不及佣而可以养目，声不及佣而可以养耳，蔬食菜羹而可以养口，粗布之衣、粗¤之履而可以养体，局室、芦帘、稿蓐、机筵而可以养形。故虽无敝万物之美而可以养乐，无¤列之位而可以养名。如是而加天下焉，其为天下多，其和乐少矣C夫是之谓重己役物。<正名>164
    无稽之言，不见之行，不闻之谋，君子慎之。<正名>165

    §《性恶第二十三》 人之性恶，其善者伪也。今人之性，生而有好利焉，顺是，故争夺生而辞让亡焉；生而有疾恶焉，顺是，故残贼生而忠信亡焉；生而有耳目之欲，有好声色焉，顺是，故淫乱生而礼义文理亡焉。然则从人之性，顺人之情，必出於争夺，合於犯分乱理，而归於暴。故必将有师法之化，礼义之道，然後出於辞让，合於文理，而归於治。用此观之，人之性恶明矣，其善者伪也。<性恶>231
    故枸木必将待¤栝、¤矫然後直，钝金必将待砻厉然後利；今人之性恶，必将待师法然後正，得礼义然後治。今人无师法，则偏险而不正；无礼义，则悖乱而不治。古者圣王以人之性恶，以为偏险而不正，悖乱而不治，是以为之起礼义、制法度，以矫饰人之情性而正之，以扰化人之情性而导之也。始皆出於治、合於道者也。今人之化师法、积文学、道礼义者为君子；纵性情、安恣睢而违礼义者为小人。用此观之，人之性恶明矣，其善者伪也。<性恶>232
    孟子曰∶「人之学者，其性善。」曰∶是不然！是不及知人之性，而不察乎人之性伪之分者也。凡性者，天之就也，不可学，不可事。礼义者，圣人之所生也，人之所学而能，所事而成者也。不可学、不可事而在人者，谓之性；可学而能、可事而成之在人者，谓之伪，是性、伪之分也。今人之性，目可以见，耳可以听。夫可以见之明不离目，可以听之聪不离耳；目明而耳聪，不可学明矣。<性恶>233
    孟子曰∶「今人之性善，将皆失丧其性故也。」曰∶若是则过矣。今人之¤A生而离其朴、离其资，必失而丧之。用此观之，然则人之性恶明矣。所谓性善者，不离其朴而美之，不离其资而利之也。使夫资朴之於美，心意之於善，若夫可以见之明不离目，可以听之聪不离耳，故曰∶目明而耳聪也。今人之性，饥而欲饱，寒而欲暖，劳而欲休，此人之情性也。今人饥，见长而不敢先食者，将有所让也；劳而不敢求息者，将有所代也。夫子之让乎父、弟之让乎兄，子之代乎父、弟之代乎兄，此二者皆反於性而悖於情也。然而孝子之道，礼义之文理也。故顺情性则不辞让矣，辞让则悖於情性矣。用此观之，人之性恶明矣，其善者伪也。<性恶>234
    问者曰∶「人之性恶，则礼义恶生？」应之曰∶凡礼义者，是生於圣人之伪，非故生於人之性也。故陶人埏埴而为器，然则器生於陶人之伪，非故生於人之性也。故工人斫木而成器，然则器生於工人之伪，非故生於人之性也。圣人积思虑、习伪故，以生礼义而起法度，然则礼义法度者，是生於圣人之伪，非故生於人之性也。若夫目好色、耳好声、口好味、心好利、骨体肤理好愉佚，是皆生於人之情性者也；感而自然，不待事而後生之者也。夫感而不能然，必且待事而後然者，谓之生於伪。是性、伪之所生，其不同之徵也。<性恶>235
    故圣人化性而起伪，伪起而生礼义，礼义生而制法度；然则礼义法度者，是圣人之所生也。故圣人之所以同於众，其不异於众者，性也；所以异而过众者，伪也。夫好利而欲得者，此人之情性也。假之有弟兄资财而分者，且顺情性，好利而欲得，若是则兄弟相拂夺矣；且化礼义之文理，若是则让乎国人矣。故顺情性则弟兄争矣，化礼义则让乎国人矣。<性恶>236
    凡人之欲为善者，为性恶也。夫薄愿厚，恶愿美，狭愿广，贫愿富，贱愿贵，苟无之中者，必求於外。故富而不愿财，贵而不愿¤，苟有之中者，必不及於外。用此观之，人之欲为善者，为性恶也。今人之性，固无礼义，故强学而求有之也；性不知礼义，故思虑而求知之也。然则性而已，则人无礼义，不知礼义。人无礼义则乱，不知礼义则悖。然则性而已，则悖乱在己。用此观之，人之性恶明矣，其善者伪也。<性恶>237
    孟子曰∶「人之性善。」曰∶是不然。凡古今天下之所谓善者，正理平治也；所谓恶者，偏险悖乱也∶是善恶之分也矣。今诚以人之性固正理平治邪，则有恶用圣王，恶用礼义哉？虽有圣王礼义，将曷加於正理平治也哉？今不然，人之性恶。故古者圣人以人之性恶，以为偏险而不正，悖乱而不治，故为之立君上之¤以临之，明礼义以化之，起法正以治之，重刑罚以禁之，使天下皆出於治、合於善也。是圣王之治而礼义之化也。今当试去君上之¤，无礼义之化，去法正之治，无刑罚之禁，倚而观天下民人之相与也。若是则夫强者害弱而夺之，众者暴寡而哗之，天下悖乱而相亡，不待顷矣。用此观之，然则人之性恶明矣，其善者伪也。<性恶>238
    故善言古者，必有节於今；善言天者，必有徵於人。凡论者贵其有辨合，有符验。故坐而言之，起而可设，张而可施行。今孟子曰∶「人之性善。」无辨合符验，坐而言之，起而不可设，张而不可施行，岂不过甚矣哉！故性善则去圣王、息礼义矣；性恶则与圣王、贵礼义矣。故¤栝之生，为枸木也；绳墨之起，为不直也；立君上、明礼义，为性恶也。用此观之，然则人之性恶明矣，其善者伪也。<性恶>239
    直木不待¤栝而直者，其性直也；枸木必将待¤栝、¤矫然後直者，以其性不直也。今人之性恶，必将待圣王之治、礼义之化，然後始出於治、合於善也。用此观之，人之性恶明矣，其善者伪也。<性恶>240
    问者曰∶「礼义积伪者，是人之性，故圣人能生之也。」应之曰∶是不然。夫陶人埏埴而生瓦，然则瓦埴岂陶人之性也哉？工人斫木而生器，然则器木岂工人之性也哉？夫圣人之於礼义也，辟则陶埏而生之也，然则礼义积伪者，岂人之本性也哉？凡人之性者，尧、舜之与桀、跖，其性一也；君子之与小人，其性一也。今将以礼义积伪为人之性邪？然则有曷贵尧、禹，曷贵君子矣哉？凡所贵尧、禹、君子者，能化性，能起伪，伪起而生礼义。然则圣人之於礼义积伪也，亦犹陶埏而为之也。用此观之，然则礼义积伪者，岂人之性也哉！所贱於桀、跖、小人者，从其性，顺其情，安恣睢，以出乎贪利争夺。故人之性恶明矣，其善者伪也。天非私曾、骞、孝己而外众人也，然而曾、骞、孝己独厚於孝之实，而全於孝之名者，何也？以綦於礼义故也。天非私齐、鲁之民而外秦人也，然而於父子之义、夫妇之别，不如齐、鲁之孝共敬文者，何也？以秦人之从情性、安恣雎、慢於礼义故也，岂其性异矣哉！<性恶>241
    「涂之人可以为禹。」曷谓也？曰∶凡禹之所以为禹者，以其为仁义法正也。然则仁义法正有可知可能之理。然而涂之人也，皆有可以知仁义法正之质，皆有可以能仁义法正之具，然则其可以为禹明矣。今以仁义法正为固无可知可能之理邪？然则唯禹不知仁义法正，不能仁义法正也。将使涂之人固无可以知仁义法正之质，而固无可以能仁义法正之具邪？然则涂之人也，且内不可以知父子之义，外不可以知君臣之正。今不然，涂之人者，皆内可以知父子之义，外可以知君臣之正，然则其可以知之质、可以能之具，其在涂之人明矣。今使涂坐H者，以其可以知之质，可以能之具，本夫仁义法正之可知可能之理，然则其可以为禹明矣。今使涂之人伏术为学，专心一志，思索孰察，加日县久，积善而不息，则通於神明，参於天地矣。故圣人者，人之所积而致矣。<性恶>242
    曰∶「圣可积而致，然而皆不可积，何也？」曰∶可以而不可使也。故小人可以为君子，而不肯为君子；君子可以为小人，而不肯为小人。小人、君子者，未尝不可以相为也，然而不相为者，可以而不可使也。故涂之人可以为禹，则然；涂之人能为禹，则未必然也。虽不能为禹，无害可以为禹。足可以遍行天下，然而未尝有能遍行天下者也。夫工匠农贾，未尝不可以相为事也，然而未尝能相为事也。用此观之，然则可以为，未必能也；虽不能，无害可以为。然则能不能之与可不可，其不同远矣，其不可以相为明矣。<性恶>243
    尧问於舜曰∶「人情何如？」舜对曰∶「人情甚不美，又何问焉！妻子具而孝衰於亲，嗜欲得而信衰於友，爵禄盈而忠衰於君。人之情乎！人之情乎！甚不美，又何问焉！唯贤者为不然。」<性恶>244
    有圣人之知者，有士君子之知者，有小人之知者，有役夫之知者，多言则文而类，终日议其所以，言之千举万变，其统类一也∶是圣人之知也。少言则径而省，论而法，若佚之以绳∶是士君子之知也。其言也¤，其行也悖，其举事多悔∶是小人之知也。齐给便敏而无类，杂能旁魄而无用，析速粹孰而不急，不恤是非，不论曲直，以期胜人为意∶是役夫之知也。<性恶>245
    有上勇者，有中勇者，有下勇者。天下有中，敢直其身，先王有道，敢行其意；上不循於乱世之君，下不俗於乱世之民；仁之所在无贫穷，仁之所亡无富贵；天下知之，则欲与天下同苦乐之；天下不知之，则傀然独立天地之间而不畏∶是上勇也。礼恭而意俭，大齐信焉而轻货财；贤者敢推而尚之，不肖者敢援而废之∶是中勇也。轻身而重货，恬祸而广解苟免，不恤是非，然不然之情，以期胜人为意∶是下勇也。<性恶>246
    繁弱、钜黍，古之良弓也，然而不得排檠，则不能自正。桓公之葱，大公之阙，文王之录，庄君之¤，阖闾之干将、莫邪、钜阙、辟闾，此皆古之良剑也；然而不加砥厉则不能利，不得人力则不能断。骅骝、¤骥、纤离、绿耳，此皆古之良马也；然而必前有衔辔之制，後有鞭策之威，加之以造父之驶，然後一日而致千里也。夫人虽有性质美而心辩知，必将求贤师而事之，择良友而友之。得贤师而事之，则所闻者尧、舜、禹、汤之道也；得良友而友之，则所见者忠信敬让之行也。身日进於仁义而不自知也者，靡使然也。今与不善人处，则所闻曳¤z诈伪也，所见者污漫淫邪贪利之行也；身且加於刑戮而不自知者，靡使然也。传曰∶「不知其子，视其友；不知其君，视其左右。」靡而已矣！靡而已矣！<性恶>247

    §《君子第二十四》 天子无妻，告人无匹也。四海之内无客礼，告无适也。足能行，待相者然後进；口能言，待官人然後诏。不视而见，不听而聪，不言而信，不虑而知，不动而功，告至备也。天子也者，执至重，形至佚，心至愈，志无所诎，形无所劳，尊无上矣。《诗》曰∶「普天之下，莫非王土；率土之滨，莫非王臣。」此之谓也。<君子>214
    圣王在上，分义行乎下，则士大夫无流淫之行，百吏官人无怠慢之事，众庶百姓无奸怪之俗，无盗贼之罪，莫敢犯上之禁。天下晓然皆知夫盗窃之不可以为富也，皆知夫贼害之不可以为寿也，皆知夫犯上之禁不可以为安也。由其道，则人得其所好焉；不由其道，则必遇其所恶焉，是故刑罚綦省而威行如流。世晓然皆知夫为奸则虽隐窜逃亡之由不足以免也，故莫不服罪而请。《书》曰∶「凡人自得罪。」此之谓也。<君子>215
    故刑当罪则威，不当罪则侮；爵当贤则贵，不当贤则贱。古者刑不过罪，爵不逾德，故杀其父而臣其子，杀其兄而臣其弟。刑罚不怒罪，爵赏不逾德，分然各以其诚通。是以为善者劝，为不善者沮，刑罚綦省而威行如流，政令致明而化易如神。《传》曰∶「一人有庆，兆民赖之。」此之谓也。<君子>216
    乱世则不然∶刑罚怒罪，爵赏逾德，以族论罪，以世举贤。故一人有罪而三族皆夷，德虽如舜，不免刑均，是以族论罪也。先祖当贤，子孙必显，行虽如桀，列从必尊，此以世举贤也。以族论罪，以世举贤，虽欲无乱，得乎哉！《诗》曰∶「百川沸腾，山□¤崩；高岸为谷，深谷为陵。哀今之人，胡¤莫惩！」此之谓也。<君子>217
    论法圣王，则知所贵矣；以义制事，则知所利矣。论知所贵，则知所养矣；事知所利，则动知所出矣。二者，是非之本，得失之原也。故成王之於周公也，无所往而不听，知所贵也。桓公之於管仲也，国事无所往而不用，知所利也。吴有伍子胥而不能用，国至於亡，倍道失贤也。故尊圣者王，贵贤者霸，敬贤者存，慢贤者亡，古今一也。故尚贤使能，等贵贱，分亲疏，序长幼，此先王之道也。故尚贤使能，则主尊下安；贵贱有等则令行而不流；亲疏有分，则施行而不悖；长幼有序，则事业捷成而有所休。故仁者，仁此者也；义者，分此者也；节者，死生此者也；忠者，¤慎此者也。兼此而能之，备矣。备而不矜，一自善也，谓之圣。不矜矣，夫故天下不与争能而致善用其功。有而不有也，夫故为天下贵矣。《诗》曰∶「淑人君子，其仪不忒；其仪不忒，正是四国。」此之谓也。<君子>218

    §《成相第二十五》 请成相，世之殃，愚暗愚暗堕贤良！人主无贤，如瞽无相，何伥伥！
    请布基，慎圣人，愚而自专事不治。主忌苟胜，群臣莫谏，必逢灾。
    论臣过，反其施，尊主安国尚贤义。拒谏饰非，愚而上同，国必祸。
    曷谓「罢」？国多私，比周还主党与施。远贤近谗，忠臣蔽塞主¤移。
    曷谓「贤」？明君臣，上能尊主下爱民。主诚听之，天下为一海内宾。<成相>198
    主之孽，谗人达，贤能遁逃国乃蹶。愚以重愚，暗以重暗，成为桀。
    世之灾，妒贤能，飞廉知政任恶来。卑其志意，大其园圃高其台。
    武王怒，师牧野，纣卒易乡启乃下。武王善之，封之於宋立其祖。
    世之衰，谗人归，比干见刳箕子累。武王诛之，吕尚招麾殷民怀。
    世之祸，恶贤士，子胥见杀百里徙。穆公任之，强配五伯六卿施。
    世之愚，恶大儒，逆斥不通孔子拘。展禽三绌，春申道缀，基毕输。<成相>199
    请牧基，贤者思，尧在万世如见之。谗人罔极，险陂倾侧此之疑。
    基必施，辨贤、罢，文、武之道同伏戏。由之者治，不由者乱，何疑为？
    凡成相，辨法方，至治之极复後王。慎、墨、季、惠，百家之说诚不详。
    治复一，修之吉，君子执之心如结。众人贰之，谗夫弃之，形是诘。
    水至平，端不倾，心术如此象圣人。○而有¤，直而用曳必参天。
    世无王，穷贤良，暴人刍豢，仁人糟糠；礼乐息灭，圣人隐伏，墨术行。<成相>200
    治之经，礼与刑，君子以修百姓宁。明德慎罚，国家既治四海平。
    治之志，後¤富，君子诚之好以待。处之敦固，有深藏之，能远思。
    思乃精，志之荣，好而壹之神以成。精神相反，一而不贰，为圣人。
    治之道，美不老，君子由弄野H好。下以教诲子弟，上以事祖考。
    成相竭，辞不蹶，君子道之顺以达。宗其贤良，辨其殃孽，○○○。<成相>201
    请成相，道圣王，尧、舜尚贤身辞让。许由、善卷，重义轻利行显明。
    尧让贤，以为民，泛利兼爱德施均。辨治上下，贵贱有等明君臣。
    尧授能，舜遇时，尚贤推德天下治。虽有圣贤，适不遇世，孰知之？
    尧不德，舜不辞，妻以二女任以事。大人哉舜！南面而立万物备。
    舜授禹，以天下，尚得推贤不失序。外不避仇，内不阿亲，贤者予。
    禹劳心力，尧有德，干戈不用三苗服。举舜¤亩，任之天下，身休息。
    得后稷，五谷殖；夔为乐正鸟兽服；契为司徒，民知孝弟尊有德。
    禹有功，抑下鸿，辟除民害逐共工。北决九河，通十二渚，疏三江。
    禹傅土，平天下，躬亲为民行劳苦。得益、皋陶、横革、直成为辅。
    契玄王，生昭明，居於砥石迁於商，十有四世，乃有天乙是成汤。
    天乙汤，论举当，身让卞随举牟光。○○○○，道古贤圣基必张。<成相>202
    愿陈辞，○○○，世乱恶善不此治。隐讳疾贤，良由奸诈鲜无灾。
    患难哉！阪为先，圣知不用愚者谋。前车已覆，後未知更，何觉时？
    不觉悟，不知苦，迷惑失指易上下。中不上达，蒙¤耳目塞门户。
    门户塞，大迷惑，悖乱昏莫不终极；是非反易，比周欺上恶正直。
    正直恶，心无度，邪枉辟回失道途。己无邮人，我独自美，岂独无故？
    不知戒，後必有，恨後遂过不肯悔。谗夫多进，反覆言语生诈态。
    人之态，不如备，争宠嫉贤利恶忌；妒功毁贤，下敛党与上蔽匿。
    上壅蔽，失辅¤，任用谗夫不能制。郭公长父之难，厉王流於彘。
    周幽、厉，所以败，不听规谏忠是害。嗟我何人，独不遇时当乱世！
    欲衷对，言不从，恐为子胥身离凶；进谏不听，刭而独鹿弃之江。
    观往事，以自戒，治乱是非亦可识。○○○○，托於成相以喻意。<成相>203
    请成相，言治方，君论有五约以明。君谨守之，下皆平正，国乃昌。
    臣下职，莫游食，务本节用财无极。事业听上，莫得相使，一民力。
    守其职，足衣食，厚薄有等明爵服。利往¤上，莫得擅与，孰私得？
    君法明，论有常，表仪既设民知方。进退有律，莫得贵贱，孰私王？
    君法仪，禁不为，莫不说教名不移。修之者荣，离之者辱，孰它师？
    刑称陈，守其银，下不得用轻私门。罪祸有律，莫得轻重威不分。<成相>204
    请牧基，明有祺，主好论议必善谋。五听修领，莫不理续主执持。
    听之经，明其请，参伍明谨施赏刑。显者必得，隐者复显，民反诚。
    言有节，稽其实，信诞以分赏刑必。下不欺上，皆以情言，明若日。
    上通利，隐远至，观法不法见不视。耳目既显，吏敬法令莫敢恣。
    君教出，行有律，吏谨将之无铍滑。下不私请，各以宜，舍巧拙。
    臣谨修，君制变，公察善思论不乱。以治天下，後世法之成律贯。<成相>205

    §《赋第二十六》 爰有大物，非丝非帛，文理成章；非日非月，为天下明。生者以寿，死者以葬。城郭以固，三军以强。粹而王，驳而伯，无一焉而亡。臣愚不识，敢请之王？王曰∶此夫文而不采者与？简然易知而致有理者与？君子所敬而小人所不者与？性不得则若禽兽，性得之则甚雅似者与？匹夫隆之则为圣人，诸侯隆之则一四海者与？致明而约，甚顺而体，请归之礼－－礼。<赋>385
    皇天隆物，以施下民，或厚或薄，常不齐均。桀、纣以乱，汤、武以贤。¤¤淑淑，皇皇穆穆。周流四海，曾不崇日。君子以修，跖以穿室。大参乎天，精微而无形。行义以正，事业以成。可以禁暴足穷，百姓待之而後泰宁。臣愚不识，愿问其名。曰∶此夫安宽平而危险隘者邪？修洁之为亲而杂污之为狄者邪？甚深藏而外胜敌者邪？法禹、舜而能¤迹邪？行为动静待之而後适者邪？血气之精也，志意之荣也。百姓待之而後宁也，天下待之而後平也，明达纯粹而无疵也，夫是之谓君子之知－－知。<赋>386
    有物於此，居则周静致下，动则綦高以钜。圆者中规，方者中矩。大参天地，德厚尧、禹。精微乎毫毛，而充盈乎大宇。忽兮其极之远也，¤兮其相逐而反也，¤¤兮天下之咸蹇也。德厚而不捐，五采备而成文。往来¤惫，通于大神，出入甚极，莫知其门。天下失之则灭，得之则存。弟子不敏，此之愿陈，君子设辞，请测意之。曰∶此夫大而不塞者与？充盈大宇而不窕，入¤穴而不¤者与？行远疾速而不可托讯者与？往来¤惫而不可为固塞者与？暴至杀伤而不亿忌者与？功被天下而不私置者与？托地而游宇，友风而子雨。冬日作寒，夏日作暑。广大精神，请归之云－－云。<赋>387
    有物於此，□□兮其状，屡化如神。功被天下，为万世文。礼乐以成，贵贱以分。养老长幼，待之而後存。名号不美，与「暴」为邻。功立而身废，事成而家败。弃其耆老，收其後世。人属所利，飞鸟所害。臣愚不识，请占之五泰。五泰占之曰∶此夫身女好而头马首者与？屡化而不寿者与？善壮而拙老者与？有父母而无牝牡者与？冬伏而夏游，食桑而吐丝，前乱而後治，夏生而恶暑，喜湿而恶雨。蛹以为母，蛾以为父。三俯三起，事乃大已。夫是之谓蚕理－－蚕。<赋>388
    有物於此，生於山阜，处於室堂。无知无巧，善治衣裳。不盗不窃，穿窬而行。日夜合离，以成文章。以能合从，又善连衡。下覆百姓，上饰帝王。功业甚博，不见贤良。时用则存，不用则亡。臣愚不识，敢请之王。王曰∶此夫始生钜，其成功小者邪？长其尾而锐其剽者邪？头¤达而尾赵缭者邪？一往一来，结尾以为事。无羽无翼，反覆甚极。尾生而事起，尾¤而事已。簪以为父，管以为母。既以缝表，又以连¤。夫是之谓箴理－－箴。<赋>389
    天下不治，请陈¤诗∶天地易位，四时易乡。列星殒坠，旦暮晦盲。幽暗登昭，日月下藏。公正无私，见谓从横。志爱公利，重楼疏堂。无私罪人，¤革贰兵。道德纯备，谗口将将。仁人绌约，敖暴擅强。天下幽险，恐失世英。螭龙为¤蜒，鸱枭为凤凰。比干见刳，孔子拘匡。昭昭乎其知之明也，郁郁乎其遇时之不祥也。拂乎其欲礼义之大行也，暗乎天下之晦盲也。皓天不复，忧无疆也。千岁略洁A古之常也。弟子勉学，天不忘也。圣人共手，时几将矣。与愚以疑，愿闻反辞。其小歌曰∶「念彼远方，何其塞矣！仁人绌约，暴人衍矣！忠臣危殆，谗人服矣！」<赋>390
    ¤、玉、瑶、珠，不知佩也。杂布与锦，不知异也。闾¤、子奢，莫之媒也。嫫母、力父，是之喜也。以盲为明，以聋为聪，以危为安，以吉为凶。鸣呼！上天！曷维其同！<赋>391

    §《大略第二十七》 －－君人者，隆礼尊贤而王，重法爱民而霸，好利多诈而危。欲近四旁，莫如中央，故王者必居天下之中，礼也。<大略>2
    天子外屏，诸侯内屏，礼也。外屏，不欲见外也；内屏，不欲见内也。<大略>3
    诸侯召其臣，臣不俟驾，颠倒衣裳而走，礼也。《诗》曰∶「颠之倒之，自公召之。」天子召诸侯，诸侯辇舆就马，礼也。《诗》曰∶「我出我舆，于彼牧矣。自天子所，谓我来矣。」<大略>4
    天子山冕，诸侯玄冠，大夫裨冕，士韦弁，礼也。天子御¤，诸侯御荼，大夫服笏，礼也。天子雕弓，诸侯彤弓，大夫黑弓，礼也。<大略>5
    诸侯相见，卿为介，以其教士毕行，使仁居守。聘人以¤，问士以璧，召人以瑗，绝人以¤，反绝以环。人主仁心设焉，知其役也，礼其尽也。故王者先仁而後礼，天施然也。<大略>6
    ＜聘礼＞志曰∶「币厚则伤德，财侈则殄礼。」礼云礼云，玉帛云乎哉！《诗》曰∶「物其指矣，唯其偕矣。」不时宜，不敬文，不欢欣，虽指，非礼也。<大略>7
    水行者表深，使人无陷；治民者表乱，使人无失。礼者，其表也，先王以礼义表天下之乱。今废礼者，是弃表也。故民迷惑而陷祸患，此刑罚之所以繁也。<大略>8
    舜曰∶「维予从欲而治。」故礼之生，为贤人以下至庶民也，非为成圣也；然而亦所以成圣也，不学不成。尧学於居畴，舜学於务成昭，禹学於西王国。<大略>9
    五十不成丧，七十唯衰存。亲迎之礼，父南乡而立，子北面而跪，醮而命之∶「往迎尔相，成我宗事，隆率以敬先妣之嗣，若则有常。」子曰∶「诺！唯恐不能，敢忘命矣！」<大略>10
    夫行也者，行礼之谓也。礼也者，贵者敬焉，老者孝焉，长者弟焉，幼者慈焉，贱者惠焉。赐予其宫室，犹用庆赏於国家也；忿怒其臣妾，犹用刑罚於万民也。君子之於子，爱之而勿面，使之而勿视，道之以道而勿强。<大略>11
    礼以顺人心为本，故亡於《礼经》而顺人心者，皆礼也。礼之大凡∶事生，饰欢也；送死，饰哀也；军旅，施威也。<大略>12
    亲亲、故故、庸庸、劳劳，仁之杀也；贵贵、尊尊、贤贤、老老、长长，义之伦也；行之得其节，礼之序也。仁，爱也，故亲；义，理也，故行；礼，节也，故成。仁有里，义有门。仁非其里而处之，非仁也；义非其门而由之，非义也。推恩而不理，不成仁；遂理而不节，不成义；审节而不和，不成礼；和而不发，不成乐。故曰∶仁、义、礼、乐，其致一也。君子处仁以义，然後仁也；行义以礼，然後义也；制礼反本成末，然後礼也。三者皆通，然後道也。<大略>13
    货财曰赙，舆马曰¤，衣服曰¤，玩好曰赠，玉贝曰¤。赙¤，所以佐生也；赠¤，所以送死也。送死不及柩尸，吊生不及悲哀，非礼也。故吉行五十，奔丧百里，¤、赠及事，礼之大也。礼者，政之挽也。为政不以礼，政不行矣。<大略>14
    天子即位，上卿进曰∶「如之何忧之长也？能除患则为福，不能除患则为贼。」授天子一策。中卿进曰∶「配天而有下土者，先事虑事，先患虑患。先事虑事谓之接，接则事优成；先患虑患谓之豫，豫则祸不生。事至而後虑者谓之後，後则事不举；患至而後虑者谓之困，困则祸不可御。」授天子二策。下卿进曰∶「敬戒无怠，庆者在堂，吊者在闾。祸与福邻，莫知其门。豫哉！豫哉！万民望之！」授天子三策。<大略>15
    禹见耕者耦立而式，过十室之邑必下。杀大蚤，朝大晚，非礼也。治民不以礼，动斯陷矣。平衡曰拜，下衡曰稽首，至地曰稽颡。大夫之臣拜不稽首，非尊家臣也，所以辟君也。<大略>16
    一命齿於乡，再命齿於族，三命，族人虽七十不敢先。上大夫，中大夫，下大夫。吉事尚尊，丧事尚亲。<大略>17
    聘，问也；享，献也；私觌，私见也。言语之美，穆穆皇皇；朝廷之美，济济枪枪。为人臣下者，有谏而无讪，有亡而无疾，有怨而无怒。君於大夫，三问其疾，三临其丧；於士，一问，一临。诸侯非问疾吊丧，不之臣之家。<大略>18
    既葬，君若父之友，食之则食矣，不辟粱肉，有醴酒则辞。<大略>19
    寝不逾庙，宴衣不逾祭服，礼也。<大略>20
    《易》之＜咸＞，见夫妇。夫妇之道，不可不正也，君臣父子之本也。咸，感也，以高下下，以男下女，柔上而刚下。<大略>21
    聘士之义，亲迎之道，重始也。礼者，人之所履也，失所履，必颠蹶陷溺。所失微而其为乱大者，礼也。<大略>22
    礼之於正国家也，如权衡之於轻重也，如绳墨之於曲直也。故人无礼不生，事无礼不成，国家无礼不宁。君臣不得不尊，父子不得不亲，兄弟不得不顺，夫妇不得欢。少者以长，老者以养。故天地生之，圣人成之。<大略>23
    和、鸾之声，步中武、象，趋中韶、护。君子听律习容而後出。<大略>24
    霜降逆女，冰泮杀内。十日一御。<大略>25
    坐视膝，立视足，应对言语视面。立视前六尺而大之－－六六三十六，三丈六尺。<大略>26
    文貌情用，相为内外表¤。礼之中焉，能思索谓之能虑。礼者，本末相顺，终始相应。礼者，以财物为用，以贵贱为文，以多少为异。下臣事君以货，中臣事君以身，上臣事君以人。<大略>27
    《易》曰∶「复自道，何其咎？」春秋贤穆公，以为能变也。士有妒友，则贤交不亲；君有妒臣，则贤人不至。蔽公者谓之昧，¤¤¤蚺壮炕A奉妒昧者谓之交谲。交谲之人，妒昧之臣，国之¤孽也。口能言之，身能行之，国宝也；口不能言，身能行之，国器也；口能言之，身不能行，国用也；口言善，身行恶，国妖也。治国者敬其宝，爱其器，任其用，除其妖。<大略>28
    不富无以养民情，不教无以理民性。故家五亩宅，百亩田，务其业而勿夺其时，所以富之也。立大学，设庠序，修六礼，明七教，所以道之也。《诗》曰∶「饮之食之，教之诲之。」王事具矣。<大略>29
    武王始入殷，表商容之闾，释箕子之囚，哭比干之墓，天下乡善矣。<大略>30
    天下国有俊士，世有贤人。迷者不问路，溺者不问遂，亡人好独。《诗》曰∶「我言维服，勿用为笑。先民有言，询于刍荛。」言博问也。<大略>31
    有法者以法行，无法者以类举。以其本，知其末，以其左，知其右，凡百事异理而相守也。庆赏刑罚，通类而後应；政教习俗，相顺而後行。<大略>32
    八十者一子不事，九十者举家不事，废疾非人不养者一人不事。父母之丧，三年不事。齐衰大功，三月不事。从诸侯来，与新有昏，期不事。<大略>33
    子谓子家驹续然大夫，不如晏子；晏子，功用之臣也，不如子产；子产，惠人也，不如管仲。管仲之为人，力功不力义，力知不力仁，野人也，不可为天子大夫。<大略>34
    孟子三见宣王，不言事。门人曰∶「曷为三遇齐王而不言事？」孟子曰∶「吾先攻其邪心。」公行子之之燕，遇曾元於涂，曰∶「燕君何如？」曾元曰∶「志卑。志卑者轻物，轻物者不求助；苟不求助，何能举？氐羌之虏也，不忧其系垒也，而忧其不焚也。利夫秋毫，害靡国家，然且为之，几为知计哉！」<大略>35
    今夫亡箴者，终日求之而不得；其得之也，非目益明也，眸而见之也。心之於虑亦然。<大略>36
    义与利者，人之所两有也。虽尧、舜不能去民之欲利，然而能使其欲利不克其好义也。虽桀、纣不能去民之好义，然而能使其好义不胜其欲利也。故义胜利者为治世，利克义者为乱世。上重义则义克利，上重利则利克义。故天子不言多少，诸侯不言利害，大夫不言得丧，士不通货财。有国之君不息牛羊，错质之臣不息鸡豚，□卿不修币，大夫不为场园，从士以上皆羞利而不与民争业，乐分施而耻积藏。然故民不困财，贫窭者有所窜其手。<大略>37
    文王诛四，武王诛二，周公卒业，至成、康则案无诛已。
    多积财而羞无有，重民任而诛不能，此邪行之所以起，刑罚之所以多也。上好义，则民暗饰矣；上好富，则民死利矣。二者，治乱之衢也。民语曰∶「欲富乎？忍耻矣！倾绝矣！绝故旧矣！与义分背矣！」上好富，则人民之行如此，安得不乱？<大略>38
    汤旱而祷曰∶「政不节与？使民疾与？何以不雨至斯极也！宫室荣与？妇谒盛与？何以不雨至斯极也！苞苴行与？谗夫兴与？何以不雨至斯极也！」<大略>39
    天之生民，非为君也；天之立君，以为民也。故古者列地建国，非以贵诸侯而已；列官职，差爵禄，非以尊大夫而已。主道知人，臣道知事。故舜之治天下，不以事诏而万物成。农精於田而不可以为田师，工贾亦然。以贤易不肖，不待卜而後知吉。以治伐乱，不待战而後知克。<大略>40
    齐人欲伐鲁，忌卞庄子，不敢过卞。晋人欲伐卫，畏子路，不敢过蒲。
    不知而问尧、舜，无有而求天府。曰∶先王之道，则尧、舜已；六贰之博，则天府已。君子之学如蜕，幡然迁之。故其行效，其立效，其坐效，其置颜色、出辞气效。无留善，无宿问。善学者尽其理，善行者究其难。<大略>41
    君子立志如穷，虽天子三公问正，以是非对。君子隘穷而不失，劳倦而不苟，临患难而不忘细席之言。岁不寒无以知松柏，事不难无以知君子无日不在是。<大略>42
    雨小，汉故潜。夫尽小者大，积微者箸，德至者色泽洽，行尽而声问远。小人不诚於内而求之於外。<大略>43
    言而不称师谓之畔，教而不称师谓之倍。倍畔之人，明君不内，朝士大夫遇诸涂不与言。不足於行者，说过；不足於信者，诚言。故《春秋》善胥命，而《诗》非屡盟，其心一也。善为《诗》者不说，善为《易》者不占，善为礼者不相，其心同也。<大略>44
    曾子曰∶「孝子言为可闻，行为可见。言为可闻，所以说远也；行为可见，所以说近也。近者说则亲，远者说则附。亲近而附远，孝子之道也。」<大略>45
    曾子行，晏子从於郊，曰∶「婴闻之∶君子赠人以言，庶人赠人以财。婴贫无财，请假於君子，赠吾子以言－－乘舆之轮，太山之木也，示诸¤栝，三月五月，为帱菜，敝而不反其常。君子之¤栝，不可不谨也。慎之！兰□、槁本，渐於蜜醴，一佩易之。正君渐於香酒，可谗而得也。君子之所渐，不可不慎也。」<大略>46
    人之於文学也，犹玉之於琢磨也。《诗》曰∶「如切如磋，如琢如磨。」谓学问也。和之璧，井里之厥也，玉人琢之，为天子宝。子赣、季路，故鄙人也，被文学，服礼义，为天下列士。学问不厌，好士不倦，是天府也。<大略>47
    君子疑则不言，未问则不言，道远日益矣。多知而无亲，博学而无方，好多而无定者，君子不与。<大略>48
    少不讽诵，壮不论议，虽可，未成也。君子壹教，弟子壹学，亟成。君子进则能益上之誉而损下之忧。不能而居之，诬也；无益而厚受之，窃也。学者D必为仕，而仕者必如学。<大略>49
    子贡问於孔子曰∶「赐倦於学矣，愿息事君。」孔子曰∶「《诗》云∶『温恭朝夕，执事有恪。』事君难，事君焉可息哉！」「然则赐愿息事亲。」孔子曰∶「《诗》云∶『孝子不匮，永锡尔类。』事亲难，事亲焉可息哉！」「然则赐愿息於妻子。」孔子曰∶「《诗》云∶『刑于寡妻，至于兄弟，以御于家邦。』妻子难，妻子焉可息哉！」「然则赐愿息於朋友。」孔子曰∶「《诗》云∶『朋友攸摄，摄以威仪。』朋友难，朋友焉可息哉！」「然则赐愿息耕。」孔子曰∶「《诗》云∶『昼尔于茅，宵尔索¤，亟其乘屋，其始播百谷。』耕难，耕焉可息哉！」「然则赐无息者乎？」孔子曰∶「望其圹，皋如也，□如也，鬲如也，此则知所息矣。」子贡曰∶「大哉死乎！君子息焉，小人休焉。」<大略>50
    ＜国风＞之好色也，传曰∶「盈其欲而不愆其止。其诚可比於金石，其声可内於宗庙。」＜小雅＞不以於污上，自引而居下，疾今之政，以思往者，其言有文焉，其声有哀焉。<大略>51
    国将兴，必贵师而重傅，贵师而重傅则法度存。国将衰，必贱师而轻傅，贱师而轻傅则人有快，人有快则法度坏。<大略>52
    古者匹夫五十而士。天子、诸侯子十九而冠，冠而听治，其教至也。<大略>53
    君子也者而好之，其人也；其人而不教，不祥。非君子而好之，非其人也；非其人而教之，赍盗粮，借贼兵也。<大略>54
    不自¤其行者，言滥过。古之贤人，贱为布衣，贫为匹夫，食则¤粥不足，衣则竖褐不完；然而非礼不进，非义不受，安取此？子夏家贫，衣若县鹑。人曰∶「子何不仕？」曰∶「诸侯之骄我者，吾不为臣；大夫之骄我者，吾不复见。柳下惠与後门者同衣而不见疑，非一日之闻也。争利如蚤甲，而丧而掌。」<大略>55
    君人者不可以不慎取臣，匹夫不可以不慎取友。友者，所以相有也。道不同，何以相有也？均薪施火，火就燥；平地注水，水流湿。夫类之相从也，如此之著也，以友观人，焉所疑？取友善人，不可不慎，是德之基也。《诗》曰∶「无将大车，维尘冥冥。」言无与小人处也。<大略>56
    蓝苴路作，似知而非。软弱易夺，似仁而非。悍戆好斗，似勇而非。仁义礼善之於人也，辟之若货财粟米之於家也，多有之者富，少有之者贫，至无有者穷。故大者不能，小者不为，是弃国捐身之道也。<大略>57
    凡物有乘而来，乘其出者，是其反也。流言灭之，货色远之。祸之所由生也，生自纤纤也，是故君子蚤绝之。言之信者，在乎区盖之间。疑则不言，未问则不言。知者明於事，达於数，不可以不诚事也。故曰∶「君子难说，说
之不以道，不说也。」语曰∶「流丸止於瓯、臾，流言止於知者。」此家言邪说之所以恶儒者也。是非疑，则度之以远事，验之以近物，参之以平心，流言止焉，恶言死焉。<大略>58
    曾子食鱼，有馀，曰∶「泔之。」门人曰∶「泔之伤人，不若奥之。」曾子泣涕曰∶「有异心乎哉！」伤其闻之晚也。<大略>59
    无用吾之所短遇人之所长，故塞而避所短，移而从所仕。疏知而不法，辨察而操僻，勇果而亡礼，君子之所憎恶也。<大略>60
    多言而类，圣人也；少言而法，君子也。多言无法而流湎然，虽辩，小人也。<大略>61
    国法禁拾遗，恶民之串以无分得也。有分义，则容天下而治；无分义，则一妻一妾而乱。天下之人，唯各特意哉，然而有所共予也。言味者予易牙，言音者予师旷，言治者予三王。三王既已定法度，制礼乐而传之，有不用而改自作，何以异於变易牙之和，更师旷之律？无三王之法，天下不待亡，国不待死。<大略>62
    饮而不食者，蝉也；不饮不食者，浮蝣也。<大略>63
    虞舜、孝己孝而亲不爱，比干、子胥忠而君而不用，仲尼、颜渊知而穷於世。劫迫於暴国而无所辟之，则崇其善，扬其美，言其所长而不称其所短也。惟惟而亡者，诽也；博而穷者，訾也；清之而俞浊者，口也。君子能为可贵，不能使人必贵己；能为可用，不能使人必用己。<大略>64
    诰誓不及五帝，盟诅不及三王，交质子不及五伯。<大略>65<大略>66 

    §《宥坐第二十八》 孔子观於鲁桓公之庙，有欹器焉。孔子问於守庙者曰∶「此为何器？」守庙者曰∶「此盖为宥坐之器。」孔子曰∶「吾闻宥坐之器者，虚则欹，中则正，满则覆。」孔子顾谓弟子曰∶「注水焉！」弟子挹水而注之，中而正，满而覆，虚而欹。孔子喟然而叹曰∶「吁！恶有满而不覆者哉！」子路曰∶「敢问持满有道乎？」孔子曰∶「聪明圣知，守之以愚；功被天下，守之以让；勇力抚世，守之以怯；富有四海，守之以谦。此所谓挹而损之之道也。」<宥坐>291
    孔子为鲁摄相，朝七日而诛少正卯。门人进问曰∶「夫少正卯，鲁之闻人也，夫子为政而始诛之，得无失乎？」孔子曰∶「居！吾语女其故。人有恶者五，而盗窃不与焉∶一曰心达而险，二曰行辟而坚，三曰言伪而辩，四曰记丑而博，五曰顺非而泽。此五者有一於人，则不得免於君子之诛，而少正卯兼有之。故居处足以聚徒成群，言谈足以饰邪营众，强足以反是独立，此小人之桀雄也，不可不诛也。是以汤诛尹谐，文王诛潘止，周公诛管叔，太公诛华仕，管仲诛付里乙，子产诛邓析、史付，此七子者，皆异世同心，不可不诛也。《诗》曰∶『忧心悄悄，愠于群小。』小人成群，斯足忧也。」<宥坐>292
    孔子为鲁司寇，有父子讼者，孔子拘之，三月不别，其父请止，孔子舍之。季孙闻之，不说，曰∶「是老也欺予，语予曰∶『为国家必以孝。』今杀一人以戮不孝，又舍之。」冉子以告。孔子慨然叹曰∶「呜呼！上失之，下杀之，其可乎？不教其民，而听其狱，杀不辜也。三军大败，不可斩也；狱犴不治，不可刑也，罪不在民故也。¤令谨诛，贼也；今生也有时，敛也无时，暴也；不教而责成功，虐也。已此三者，然後刑可即也。《书》曰∶『义刑义杀，勿庸以即，予维曰未有顺事。』言先教也。」故先王既陈之以道，上先服之；若不可，尚贤以綦之；若不可，废不能以单之；綦三年而百姓从风矣。邪民不从，然後俟之以刑，则民知罪矣。《诗》曰∶「尹氏大师，维周之氐，秉国之均，四方是维，天子是庳，卑民不迷。」是以威厉而不试，刑错而不用，此之谓也。今之世则不然∶乱其教，繁其刑，其民迷惑而堕焉，则从而制之，是以刑弥繁而邪不胜。三尺之岸而虚车不能登也，百仞之山任负车登焉，何则？陵迟故也。数仞之墙而民不逾也，百仞之山而竖子冯而游焉，陵迟故也。今之世陵迟已久矣，而能使民勿逾乎！《诗》曰∶「周道如砥，其直如矢。君子所履，小人所视。眷焉顾之，潸焉出涕！」岂不哀哉！<宥坐>293
    《诗》曰∶「瞻彼日月，悠悠我思。道之云远，曷云能¤I」子曰∶「伊稽首，不其有来乎？」<宥坐>294
    孔子观於东流之水，子贡问於孔子曰∶「君子之所以见大水必观焉者，是何？」孔子曰∶「夫水遍与诸生而无为也，似德。其流也埤下，裾拘必循其理，似义。其¤¤乎不¤尽，似道。若有决行之，其应佚若声响，其赴百仞之谷不惧，似勇。主量必平，似法。盈不求概，似正。淖约微达，似察。以出以入，以就鲜洁，似善化。其万折也必东，似志。是故君子见大水必观焉。」<宥坐>295
    孔子曰∶「吾有耻也，吾有鄙也，吾有殆也∶幼不能强学，老无以教之，吾耻之；去其故乡，事君而达，卒遇故人，曾无旧言，吾鄙之；与小人处者，吾殆之也。」<宥坐>296
    孔子曰∶「如垤而进，吾与之；如丘而止，吾已矣。」今学曾未如疣赘，则具然欲为人师。<宥坐>297
    孔子南适楚，□於陈、蔡之间，七日不火食，藜羹不糁，弟子皆有饥色。子路进而问之曰∶「由闻之∶为善者天报之以福，为不善者天报之以祸。今夫子累德、积义、怀美，行之日久矣，奚居之隐也？」孔子曰∶「由不识，吾语女。女以知者为必用邪？王子比干不见剖心乎！女以忠者为必用邪？关龙逢不见刑乎！女以谏者为必用邪？吴子胥不磔姑苏东门外乎！夫遇不遇者，时也；贤不肖者，材也。君子博学深谋，不遇时者多矣。由是观之，不遇世者众矣，何独丘也哉！且夫芷兰生於深林，非以无人而不芳。君子之学，非为通也，为穷而不困，忧而意不衰也，知祸福终始而心不惑也。夫贤不肖者，材也；为不为者，人也；遇不遇者，时也；死生者，命也。今有其人，不遇其时，虽贤，其能行乎？苟遇其时，何难之有！故君子博学深谋，修身端行，以俟其时。」孔子曰∶「由！居！吾语女。昔晋公子重耳霸心生於曹，越王句践霸心生於会稽，齐桓公小白霸心生於莒。故居不隐者思不远，身不佚者志不广。女庸安知吾不得之桑落之下？」<宥坐>298
    子贡观於鲁庙之北堂，出而问於孔子曰∶「乡者赐观於太庙之北堂，吾亦未辍，还复瞻被九盖皆继，被有说邪？匠过绝邪？」孔子曰∶「太庙之堂，亦尝有说。官致良工，因丽节文，非无良材也，盖曰贵文也。」<宥坐>299

    §《子道第二十九》 入孝出弟，人之小行也；上顺下笃，人之中行也；从道不从君，从义不从父，人之大行也。若夫志以礼安，言以类使，则儒道毕矣，虽尧、舜不能加毫末於是矣。孝子所以不从命有三∶从命则亲危，不从命则亲安，孝子不从命乃衷；从命则亲辱，不从命则亲荣，孝子不从命乃义；从命则禽兽，不从命则修饰，孝子不从命乃敬。故可以从而不从，是不子也；未可以从而从，是不衷也。明於从不从之义，而能致恭敬、忠信、端悫以慎行之，则可谓大孝矣。《传》曰∶「从道不从君，从义不从父。」此之谓也。故劳苦雕萃而能无失其敬，灾祸患难而能无失其义，则不幸不顺见恶而能无失其爱，非仁人莫能行。《诗》曰∶「孝子不匮。」此之谓也。<子道>67
    鲁哀公问於孔子曰∶「子从父命，孝乎？臣从君命，贞乎？」三问，孔子不对。孔子趋出，以语子贡曰∶「乡者君问丘也，曰∶『子从父命，孝乎？臣从君命，贞乎？』三问而丘不对，赐以为何如？』子贡曰∶「子从父命，孝矣；臣从君命，贞矣。夫子有奚对焉？」孔子曰∶「小人哉！赐不识也。昔万乘之国，有争臣四人，则封疆不削；千乘之国，有争臣三人，则社稷不危；百乘之家A有争臣二人，则宗庙不毁。父有争子，不行无礼；士有争友，不为不义。故子从父，奚子孝？臣从君，奚臣贞？审其所以从之之谓孝、之谓贞也。」<子道>68
    子路问於孔子曰∶「有人於此，夙兴夜寐，耕耘树艺，手足胼胝，以养其亲，然而无孝之名，何也？」孔子曰∶「意者身不敬与？辞不逊与？色不顺与？古之人有言曰∶『衣与！缪与！不女聊。』今夙兴夜寐，耕耘树艺，手足胼胝，以养其亲，无此三者，则何为而无孝之名也？意者所友非仁人邪？」孔子曰∶「由志之，吾语女。虽有国士之力，不能自举其身，非无力也，势不可也。故入而行不修，身之罪也；出而名不章，友之过也。故君子入则笃行，出则友贤，何为而无孝之名也！」<子道>69
    子路问於孔子曰∶「鲁大夫练而床，礼邪？」孔子曰∶「吾不知也。」子路出，谓子贡曰∶「吾以夫子为无所不知，夫子徒有所不知。」子贡曰∶「女何问哉？」子路曰∶「由问∶『鲁大夫练而床，礼邪？』夫子曰∶『吾不知也。』」子贡曰∶「吾将为女问之。」子贡问曰∶「练而床，礼邪？」孔子曰∶「非礼也。」子贡出，谓子路曰∶「女谓夫子为有所不知乎？夫子徒无所不知，女问非也。礼，居是邑，不非其大夫。」<子道>70
    子路盛服见孔子，孔子曰∶「由，是裾裾何也？昔者江出於岷山，其始出也，其源可以滥觞，及其至江之津也，不放舟，不避风，则不可涉也。非维下流水多邪？今女衣服既盛，颜色充盈，天下且孰肯谏女矣？」子路趋而出，改服而入，盖犹若也。孔子曰∶「由志之，吾语女。奋於言者华，奋於行者伐，色知而有能者，小人也。故君子知之曰知之，不知曰不知，言之要也；能之曰能之，不能曰不能，行之至也。言要则知，行至则仁；既仁且知，夫恶有不足矣哉！」<子道>71
    子路入，子曰∶「由，知者若何？仁者若何？」子路对曰∶「知者使人知己，仁者使人爱己。」子曰∶「可谓士矣。」子贡入，子曰∶「赐，知者若何？仁者若何？」子贡对曰∶「知者知人，仁者爱人。」子曰∶「可谓士君子矣。」颜渊入，子曰∶「回，知者若何？仁者若何？」颜渊对曰∶「知者自知，仁者自爱。」子曰∶「可谓明君子矣。」<子道>72
    子路问於孔子曰∶「君子亦有忧乎？」孔子曰∶「君子，其未得也，则乐其意，既已得之，又乐其治，是以有终身之乐，无一日之忧。小人者，其未得也，则忧不得，既已得之，又恐失之，是以有终身之忧，无一日之乐也。」<子道>73

    §《法行第三十》 公输不能加於绳墨，圣人不能加於礼。礼者，众人法而不知，圣人法而知之。<法行>248
    曾子曰∶「无内人之疏而外人之亲，无身不善而怨人，无刑已至而呼天。内人之疏而外人之亲，不亦反乎！身不善而怨人，不亦远乎！刑已至而呼天，不亦晚乎！《诗》曰∶『涓涓源水，不雍不塞。毂已破碎，乃大其辐。事已败矣，乃重太息。』其云益乎！」<法行>249
    曾子病，曾元持足。曾子曰∶「元志之！吾语汝。夫鱼鳖鼋鼍犹以渊为浅而堀其中，鹰鸢犹以山为卑而增巢其上，及其得也，必以饵。故君子苟能无以利害义，则耻辱亦无由至矣。」<法行>250
    子贡问於孔子曰∶「君子之所以贵玉而贱玟者，何也？为夫玉之少而玟之多邪？」孔子曰∶「恶！赐，是何言也！夫君子岂多而贱之，少而贵之哉！夫玉者，君子比德焉。温润而泽，仁也；栗而理，知也；坚刚而不屈，义也；廉而不刿，行也；折而不挠，勇也；瑕适并见，情也；扣之，其声清扬而远闻，其止辍然，辞也。故虽有玟之雕雕，不若玉之章章。《诗》曰∶『言念君子，温其如玉。』此之谓也。」<法行>251
    曾子曰∶「同游而不见爱者，吾必不仁也；交而不见敬者，吾必不长也；临财而不见信者，吾必不信也。三者在身，曷怨人！怨人者穷，怨天者无识。失之己而反诸人，岂不亦迂哉！」<法行>252
    南郭惠子问於子贡曰∶「夫子之门，何其杂也？」子贡曰∶「君子正身以俟，欲来者不距，欲去者不止。且夫良医之门多病人，¤栝之侧多枉木，是以杂也。」<法行>253
    孔子曰∶「君子有三恕。有君不能事，有臣而求其使，非恕也；有亲不能报，有子而求其孝，非恕也；有兄不能敬，有弟而求其听令，非恕也。士明於此三恕，则可以端身矣。」<法行>254
    孔子曰∶「君子有三思，而不可不思也。少而不学，长无能也；老而不教，死无思也；有而不施，穷无与也。是故君子少思长，则学；老思死，则教；有思穷，则施也。」<法行>255

    §《哀公第三十一》 鲁哀公问於孔子曰∶「吾欲论吾国之士，与之治国，敢问何如取之邪？」孔子对曰∶「生今之世，志古之道；居今之俗，服古之服。舍此而为非者，不亦鲜乎！」哀公曰∶「然则夫章甫¤屦，绅带而¤笏者，此贤乎？」孔子对曰∶「不必然。夫端衣玄裳，¤而乘路者，志不在於食荤；斩衰菅屦，杖而啜粥者，志不在於酒肉。生今之世，志古之道；居今之俗，服古之服。舍此而为非者，虽有，不亦鲜乎！」哀公曰∶「善！」<哀公>284
    孔子曰∶「人有五仪∶有庸人，有士，有君子，有贤人，有大圣。」哀公曰∶「敢问何如斯可谓庸人矣？」孔子对曰∶「所谓庸人者，口不道善言，心不知邑邑；不知选贤人善士托其身焉以为己忧；动行不知所务，止立不知所定；日选择於物，不知所贵；从物如流，不知所归；五凿为正，心从而坏。如此，则可谓庸人矣。」哀公曰∶「善！敢问何如斯可谓士矣？」孔子对曰∶「所谓士者，虽不能尽道术，必有率也；虽不能遍美善，必有处也。是故知不务多，务审其所知；言不务多，务审其所谓；行不务多，务审其所由。故知既已知之矣，言既已谓之矣，行既已由之矣，则若性命肌肤之不可易也。故富贵不足以益也，卑贱不足以损也。如此，则可谓士矣。」哀公曰∶「善！敢问何如斯可谓之君子矣？」孔子对曰∶「所谓君子者，言忠信而心不德，仁义在身而色不伐，思虑明通而辞不争，故犹然如将可及者，君子也。」哀公曰∶「善！敢问何如斯可谓贤人矣？」孔子对曰∶「所谓贤人者，行中规绳而不伤於本，言足法於天下而不伤於身，富有天下而无怨财，布施天下而不病贫。如此，则可谓贤人矣。」哀公曰∶「善！敢问何如斯可谓大圣矣？」孔子对曰∶「所谓大圣者，知通乎大道，应变而不穷，辨乎万物之情性者也。大道者，所以变化遂成万物也；情性者，所以理然不取舍也。是故其事大辨乎天地，明察乎日月，总要万物於风雨，缪缪肫肫，其事不可循，若天之嗣，其事不可识，百姓浅然不识其邻。若此，则可谓大圣矣。」哀公曰∶「善！」<哀公>285
    鲁哀公问舜冠於孔子，孔子不对。三问，不对。哀公曰∶「寡人问舜冠於子，何以不言也？」孔子对曰∶「古之王者，有务而拘领者矣，其政好生而恶杀焉，是以凤在列树，麟在郊野，乌鹊之巢可俯而窥也。君不此问而问舜冠，所以不对也。」<哀公>286
    鲁哀公问於孔子曰∶「寡人生於深宫之中，长於妇人之手，寡人未尝知哀也，未尝知忧也，未尝知劳也，未尝知惧也，未尝知危也。」孔子曰∶「君之所问，圣君之问也。丘，小人也，何足以知之？」曰∶「非吾子无所闻之也。」孔子曰∶「君入庙门而右，登自胙阶，仰视榱栋，俯见几筵，其器存，其人亡，君以此思哀，则哀将焉而不至矣？君昧爽而栉冠，平明而听朝，一物不应，乱之端也，君以此思忧，则忧将焉而不至矣？君平明而听朝，日昃而退，诸侯之子孙必有在君之末庭者，君以此思劳，则劳将焉而不至矣？君出鲁之四门，以望鲁四郊，亡国之虚则必有数盖焉，君以此思惧，则惧将焉而不至矣？且丘闻之∶君者，舟也；庶人者，水也。水则载舟，水则覆舟，君以此思危，则危将焉而不至矣？」<哀公>287
    鲁哀公问於孔子曰∶「绅、委、章甫，有益於仁乎？」孔子蹴然曰∶「君号然也？资衰苴杖者不听乐，非耳不能闻也，服使然也。黼衣黻裳者不茹荤，非口不能味也，服使然也。且丘闻之∶好肆不守折，长者不为市。窃其有益与其无益，君其知之矣。」<哀公>288
    鲁哀公问於孔子曰∶「请问取人？」孔子对曰∶「无取健，无取¤，无取口¤。健，贪也；¤，乱也；口¤，诞也。故弓调而後求劲焉，马服而後求良焉，士信悫而後求知能焉。士不信悫而有多知能，譬之其豺狼也，不可以身尔也。语曰∶『桓公用其贼，文公用其盗。』故明主任计不信怒，暗主信怒不任计。计胜怒则强，怒胜计则亡。」<哀公>289
    定公问於颜渊曰∶「东野毕之善驭乎？」颜渊对曰∶「善则善矣。虽然，其马将失。」定公不悦，入谓左右曰∶「君子固谗人乎！」三日而校来谒，曰∶「东野毕之马失。两骖列，两服入厩。」定公越席而起曰∶「趋驾召颜渊！」颜渊至，定公曰∶「前日寡人问吾子，吾子曰∶『东野毕之驭，善则善矣。虽然，其马将失。』不识吾子何以知之？」颜渊对曰∶「臣以政知之。昔舜巧於使民，而造父巧於使马；舜不穷其民，造父不穷其马；是舜无失民，造父无失马也。今东野毕之驭，上车执辔衔，体正矣；步骤驰骋，朝礼毕矣；历险致远，马力尽矣。然犹求马不已，是以知之也。」定公曰∶「善！可得少进乎？」颜¤对曰∶「臣闻之∶鸟穷则啄，兽穷则攫，人穷则诈。自古及今，未有穷其下而能无危者也。」<哀公>290

    §《尧问第三十二》 尧问於舜曰∶「我欲致天下，为之奈何？」对曰∶「执一无失，行微无怠，忠信无□，而天下自来。执一如天地，行微如日月，忠诚盛於内，贲於外，形於四海。天下其在一隅邪！夫有何足致也！」<尧问>321
    魏武侯谋事而当，群臣莫能逮，退朝而有喜色。吴起进曰∶「亦尝有以楚庄王之语闻於左右者乎？」武侯曰∶「楚庄王之语何如？」吴起对曰∶「楚庄王谋事而当，群臣莫能逮，退朝有忧色。申公巫臣i问曰∶『王朝而有忧色，何也？』庄王曰∶『不谷谋事而当，群臣莫能逮，是以忧也。其在中¤之言也，曰∶「诸侯自为得师者王，得友者霸，得疑者存，自为谋而莫己若者亡」。今以不谷之不肖，而群臣莫能逮，吾国几於亡乎！是以忧也。』楚庄王以忧，而君以喜。」武侯逡巡再拜曰∶「天使夫子振寡人之过也。」<尧问>322
    伯禽将归於鲁，周公谓伯禽之傅曰∶「汝将行，盍志而子美德乎？」对曰∶「其为人宽，好自用，以慎。此三者其美德也。」周公曰∶「呜呼！以人恶为美德乎！君子好以道德，故其民归道。彼其宽也，出无辨矣，女又美之。彼其好自用也，是所以窭小也。君子力如牛，不与牛争力；走如马，不与马争走；知如士，不与士争知。彼争者，均者之气也，女又美之。彼其慎也，是其所以浅也。闻之曰∶『无越逾不见士。』见士问曰∶『无乃不察乎？』不闻，即物少至，少至则浅。彼浅者，贱人之道也，女又美之。吾语女∶我，文王之为子，武王之为弟，成王之为叔父。吾於天下不贱矣；然而吾所执贽而见者十人，还贽而相见者三十人，貌执之士者百有馀人，欲言而请毕事者千有馀人，於是吾仅得三士焉，以正吾身，以定天下。吾所以得三士者，亡於十人与三十人中，乃在百人与千人之中。故上士吾薄为之貌，下士吾厚为之貌。人人皆以我为越逾好士，然故士至，士至而後见物，见物然後知其是非之所在。戒之哉！女以鲁国骄人，几矣！夫仰禄之士犹可骄也，正身之士不可骄也。彼正身之士，舍贵而为贱，舍富而为贫，舍佚而为劳，颜色黎黑而不失其所，是以天下之纪不息，文章不废也。」<尧问>323
    语曰∶「缯丘之封人，见楚相孙叔敖曰∶『吾闻之也∶处官久者士妒之，禄厚者民怨之，位尊者君恨之。为相国有此三者而不得罪楚之士民，何也？』孙叔敖曰∶『吾三相楚而心愈卑，每益禄而施愈博，位滋尊而礼愈恭，是以不得罪於楚之士民也。』」<尧问>324
    子贡问於孔子曰∶「赐为人下而未知也。」孔子曰∶「为人下者乎？其犹土也？深¤之而得甘泉焉，树之而五谷蕃焉，草木殖焉，禽兽育焉；生则立焉，死则入焉，多其功而不德。为人下者，其犹土也。」<尧问>325
    昔虞不用宫之奇而晋并之，莱不用子马而齐并之，纣刳王子比干而武王得之。不亲贤用知，故身死国亡也。<尧问>326
    为说者曰∶「孙卿不及孔子。」是不然。孙卿迫於乱世，□於严刑，上无贤主，下遇暴秦，礼义不行，教化不成，仁者绌约，天下冥冥，行全刺之，诸侯大倾。当是时也，知者不得虑，能者不得治，贤者不得使，故君上蔽而无睹，贤人距而不受。然则孙卿怀将圣之心A蒙佯狂之色，视天下以愚。《诗》曰∶「既明且哲，以保其身。」此之谓也。是其所以名声不白，徒与不众，光辉不博也。今之学者，得孙卿之遗言馀教，足以为天下法式表仪，所存者神，所过者化，观其善行，孔子弗过。世不详察，云非圣人，奈何！天下不治，孙卿不遇时也。德若尧禹，世少知之；方术不用，为人所疑；其知至明，循道正行，足以为纪纲。呜呼！贤哉！宜为帝王。天地不知，善桀纣，杀贤良。比干剖心，孔子拘匡；接舆避世，箕子佯狂；田常为乱，阖闾擅强。为恶得福，善者有殃。今为说者，又不察其实，乃信其名。时世不同，誉何由生？不得为政，功安能成？志修德厚，孰谓不贤乎！<尧问>327


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
