尚书
尧典
尚书・尧典
曰若稽古:
帝尧曰放勋。钦，明，文，思，安安。允恭克让，光被四表，格于上下。克明俊德：以亲九族，九族既睦；平章百姓，百姓昭明；协和万邦，黎民于变时雍。
乃命羲、和：钦若昊天，历象日月星辰，敬授人时。分命羲仲，宅芬模曰阳谷。寅宾出日，平秩东作；日中、星鸟，以殷仲春。厥民析；鸟兽孳尾。申命羲叔，宅南交。平秩南讹；敬致。日永、星火，以正仲夏。厥民因；鸟兽希革。分命和仲，宅西，曰昧谷。寅饯纳日，平秩西成；宵中、星虚，以殷仲秋。厥民夷；鸟兽毛馈Ｉ昝和叔，宅朔方，曰幽都。平在朔易；日短、星昴，以正仲冬。厥民T；鸟兽彰。帝曰：‘咨！汝义暨和，期三百有六旬有六日，以闰月定四时成岁。’允厘百工，庶绩咸熙。
帝曰：‘畴咨若时登庸？’放齐曰：‘胤子朱启明。’帝曰：‘吁！ㄋ希可乎？’
帝曰：‘畴咨若予采？’欢兜曰：‘都！共工方鸠]功。’帝曰：‘吁！静言庸违，象恭滔天。’
帝曰：‘咨！四岳！汤汤洪水方割，荡荡怀山襄陵，浩浩滔天。下民其咨，有能俾V？’佥曰：‘于，鲧哉！’帝曰：‘吁！蛟眨》矫圮族。’岳曰：‘异哉，试可，乃已。’帝曰：‘往，钦哉！’九载，绩用弗成。帝曰：‘咨！四岳！朕在位七十载，汝能庸命，巽朕位？’岳曰：‘否德忝帝位。’曰：‘明明扬侧陋。’师锡帝曰：‘有鳏在下，曰虞舜。’帝曰：‘俞，予闻。如何？’岳曰：‘瞽子，父顽，母ǎ象傲；克谐以孝，AAV不格奸。’帝曰：‘我其试哉。’女于时，观厥刑于二女。厘降二女于妫I，嫔于虞。帝曰：‘钦哉！’
舜典
尚书・舜典
慎徽五典，五典克从；纳于百揆，百揆时叙；宾于四门，四门穆穆；纳于大麓，烈风雷雨弗迷。
帝曰：‘格汝舜！询事考言，乃言}可绩，三载！汝陟帝位。’舜让于德，弗嗣。
正月上日，受终于文祖。在璇玑玉衡，以齐七政。肆类于上帝，于六宗，望于山川，遍于群神。辑五瑞，既月乃日，觐四岳群牧，班瑞于群后。
岁二月，东巡守，至于岱宗，柴；望秩于山川，肆觐东后。协时、月，正日；同律、度、量、衡。修五礼、五玉、三帛、二生、一死贽。如五器，卒乃复。五月，南巡守，至于南岳，如岱礼。八月，西巡守，至于西岳，如初。十月一月，朔巡守，至于北岳，如西礼。归，格于艺祖，用特。五载一巡守，群后四朝；敷奏以言，明试以功，车服以庸。
肇十有二州，封十有二山，浚川。象以典刑。流宥五刑。鞭作官刑，扑作教刑，金作赎刑，眚灾肆赦，怙终贼刑。‘钦哉！钦哉！惟刑之恤哉！’流共工于幽洲，放欢兜于崇山，窜三苗于三危，殛鲧于羽山：四罪而天下咸服。
二十有八载，帝乃殂落，百姓如丧考妣，三载，四海遏密八音。
月正元日，舜格于文祖。询于四岳，辟四门，明四目，达四聪。咨十有二牧，曰：‘食哉，惟时！柔远能迩，德允元，而难任人；蛮夷率服。’
舜曰：‘咨！四岳！有能奋庸，熙帝之载，使宅百揆，亮采惠畴？’佥曰：‘伯禹作司空。’帝曰：‘俞咨！禹，汝平水土；惟时懋哉！’禹拜稽首，让于稷、契暨皋陶。帝曰：‘俞，汝往哉！’帝曰：‘弃！黎民阻饥。汝后稷，播时百谷。’帝曰：‘契，百姓不亲，五品不逊。汝作司徒，敬敷五教，在宽。’帝曰：‘皋陶！蛮夷猾夏，寇贼奸宄。汝作士，五刑有服，五服三就；五流有宅，五宅三居：惟明克允。’
帝曰：‘畴若予工？’佥曰：‘垂哉。’帝曰：‘俞咨！垂，汝共工。’垂拜稽首，让于殳拄卟与。帝曰：‘俞，往哉；汝谐。’帝曰：‘畴若予上下草木鸟兽？’佥曰：‘益哉！’帝曰：‘俞咨！益，汝作朕虞。’益拜稽首，让于朱、虎、熊、罴。帝曰：‘俞，往哉！汝谐。’
帝曰：‘咨，四岳！有能典朕三礼？’佥曰：‘伯夷。’帝曰：‘俞咨！伯，汝作秩宗。夙夜惟寅，直哉惟清。’伯拜稽首，让于夔、龙。帝曰：‘俞，往钦哉！’帝曰：‘夔，命汝典乐，教胄子。直而温，宽而栗，刚而无虐，简而无傲，诗言志，歌咏言，声依咏，律和声；八音克谐，无相夺伦：神人以和。’夔曰：‘于！予击石拊石，百兽率舞。’帝曰：‘龙，朕I谗说殄行，震惊朕师。命汝作纳言，夙夜出纳朕命，惟允。’
帝曰：‘咨！汝二十有二人，钦哉！惟时亮天功。’三载考绩；三考，黜陟幽明；庶绩咸熙。分北三苗。舜生三十征庸，三十在位，五十载，陟方乃死。
大禹谟
尚书・大禹谟
曰若稽古大禹，曰：‘文命敷于四海，祗承于帝。’曰：‘后克艰厥后，臣克艰厥臣，政乃V，黎民敏德。’
帝曰：‘俞，允若兹，嘉言罔攸伏，野无遗贤，万邦咸宁。稽于众，舍己从人，不虐无告，不废困穷，惟帝时克。’益曰：‘都。帝德广运，乃圣乃神，乃武乃文。皇天眷命，奄有四海，为天下君。’禹曰：‘惠迪吉，从逆凶，惟影响。’益曰：‘吁！戒哉，儆戒无虞，罔失法度；罔游于逸，罔淫于乐；任贤勿贰，去邪勿疑，疑谋勿成，百志惟熙；罔违道以干百姓之誉；罔虬傩找源蛹褐欲，无怠无荒，四夷来王。’
禹曰：‘于！帝念哉！德惟善政，政在养民。火、水、金、木、土、谷，惟修；正德、利用、厚生，惟和；九功惟叙，九叙惟歌。戒之用休，董之用威，劝之以九歌，俾勿坏。’帝曰：‘俞！地平天成，六府三事允治，万世永赖，时乃功。’
帝曰：‘格汝禹！朕宅帝位，三十有三载，耄期倦于勤，汝惟不怠，总朕师。’禹曰：‘朕德罔克，民不依；皋陶迈种德，德乃降，黎民怀之。帝念哉！念兹在兹，释兹在兹；名言兹在兹，允出兹在兹。惟帝念功！’
帝曰：‘皋陶，惟兹臣庶，罔或干予正。汝作士，明于五刑，以弼五教，期于予治。刑期于无刑，民协于中，时乃功，懋哉！’皋陶曰：‘帝德罔愆，临下以简，御众以宽，罚弗及嗣，赏延于世，宥过无大，刑故无小，罪疑惟轻，功疑惟重。与其杀不辜，宁失不经。好生之德，洽于民心，兹用不犯于有司。’帝曰：‘俾予从欲，以治四方风动，惟乃之休。’
帝曰：‘来！禹！降水儆予，成允成功，惟汝贤。克勤于邦，克俭于家，不自满假，惟汝贤。汝惟不矜，天下莫与汝争能；汝惟不伐，天下莫与汝争功。予懋乃德，嘉乃丕绩，天之历数在汝躬，汝终陟元后。人心惟危，道心惟微，惟精惟一，允执厥中。无稽之言勿听，弗询之谋勿庸。可爱非君，可畏非民，众非元后何戴，后非众罔与守邦。钦哉！慎乃有位，敬修其可愿，四海困穷，天禄永终。惟口出好兴戎，朕言不再。’禹曰：‘枚卜功臣，惟吉之从。’帝曰：‘禹！官占，惟先蔽志，昆命于元龟。朕志先定，询谋佥同，鬼神其依，龟筮协从，卜不习吉。’禹拜稽首固辞。帝曰：‘毋，惟汝谐。’
正月朔旦，受命于神宗，率百官若帝之初。帝曰：‘咨禹！惟时有苗弗率，汝徂征。’禹乃会群后，誓于师曰：‘济济有众，咸听朕命。蠢兹有苗，昏迷不恭，侮慢自贤，反道败德。君子在野，小人在位，民弃不保，天降之咎。肆予以尔众士，奉辞伐罪，尔尚一乃心力，其克有勋。’
三旬，苗民逆命。益赞于禹曰：‘惟德动天，无远弗届。满招损，谦受益，时乃天道。’帝初于历山，往于田，日号泣于F天、于父母。负罪引慝，祗载见瞽瞍，夔夔斋栗，瞽亦允若；至诚感神，矧兹有苗。禹拜昌言曰：‘俞！班师振旅。’帝乃诞敷文德，舞干羽于两阶。七旬，有苗格。
皋陶谟
尚书・皋陶谟
曰若稽古皋陶，曰：‘允迪厥德，谟明弼谐。’禹曰：‘俞，如何？’皋陶曰：‘都！慎厥身修，思永。叙九族，庶明励翼，迩可远、在兹。’禹拜昌言曰：‘俞。’
皋陶曰：‘都！在知人，在安民。’禹曰：‘吁！咸若时，惟帝其难之。知人则哲，能官人；安民则惠，黎民怀之。能哲而惠，何忧乎欢兜？何迁乎有苗？何畏乎巧言令色孔壬？’
皋陶曰：‘都！亦行有九德；亦言其人有德，乃言曰：载采采。’禹曰：‘何？’皋陶曰：‘宽而栗，柔而立，愿而恭，乱而敬，扰而毅，直而温，简而廉，刚而塞，强而义；彰厥有常，吉哉。日宣三德，夙夜浚明有家；日严祗敬六德，亮采有邦。翕受敷施，九德咸事；俊V在官，百僚师师，百工惟时。抚于五辰，庶绩其凝。无教逸欲有邦。兢兢业业，一日二日万几。无旷庶官，天工人其代之。天叙有典，敕我五典五哉；天秩有礼，自我五礼有庸哉。同寅协恭和衷哉。天命有德，五服五章哉；天讨有罪，五刑五用哉。政事懋哉懋哉。天聪明，自我民聪明；天明畏，自我民明威。达于上下，敬哉有土！’
皋陶曰：‘朕言惠，可}行。’禹曰：‘俞，乃言}可绩。’皋陶曰：‘予未有知，思曰赞赞襄哉。’
益稷
尚书・益稷
帝曰：‘来，禹！汝亦昌言。’禹拜曰：‘都，帝！予何言？予思日孜孜。’皋陶曰：‘吁！如何？’禹曰：‘洪水滔天，浩浩怀山襄陵；下民昏垫。予乘四载，随山刊木。暨益奏庶鲜食。予决九川，距四海；浚畎浍，距川。暨稷播奏庶艰食；鲜食，懋迁有无化居。A民乃粒，万邦作V。’皋陶曰：‘俞，师汝昌言。’禹曰：‘都，帝！慎乃在位。’帝曰：‘俞。’禹曰：‘安汝止，惟几惟康，其弼直；惟动丕应。兄疽哉咽苌系郏天其申命用休。’
帝曰：‘吁！臣哉邻哉！邻哉臣哉！’禹曰：‘俞。’帝曰：‘臣作朕股肱耳目：予欲左右有民，汝翼。予欲宣力四方，汝为。予欲观古人之象，日、月、星辰、山、龙、华虫、作会，宗彝、藻、火、粉米、黼、黻、绣，以五采彰施于五色，作服，汝明。予欲闻六律、五声、八音，在治忽，以出纳五言，汝听。予违，汝弼；汝无面从，退有后言。钦四邻，庶顽谗说，若不在时，侯以明之，挞以记之；书用识哉，欲并生哉。工以纳言，时而扬之；格则承之庸之，否则威之。’
禹曰：‘俞哉，帝！光天之下，至于海隅苍生，万邦黎献，共惟帝臣。惟帝时举，敷纳以言，明庶以功，车服以庸。谁敢不让，敢不敬应？帝不时敷，同日奏、罔功。无若丹朱傲，惟慢游是好，敖虐是作，罔昼夜消希回杷行舟，朋淫于家，用殄厥世。予创若时，娶于涂山，辛壬癸甲；启呱呱而泣，予弗子，惟荒度土功。弼成五服，至于五千；州十有二师，外薄四海，咸建五长。各迪有功，苗顽弗即工。帝其念哉。’帝曰：‘迪朕德，时乃功惟叙。皋陶方祗厥叙，方施象刑，惟明。’
夔曰戛击鸣球，搏拊琴瑟以咏，祖考来格，虞宾在位，群后德让。下管鼗鼓，合止祝牵笙镛以间；鸟兽跄跄。《箫韶》九成，凤皇来仪。夔曰：‘于！予击石拊石，百兽率舞，庶尹允谐。’
帝庸作歌，曰：‘敕天之命，惟时惟几。’乃歌曰：‘股肱喜哉，元首起哉，百工熙哉。’皋陶拜手稽首，扬言曰：‘念哉！率作兴事，慎乃宪，钦哉！屡省乃成，钦哉！’乃赓载歌曰：‘元首明哉，股肱良哉，庶事康哉！’又歌曰：‘元首丛脞哉，股肱惰哉，万事堕哉！’帝拜曰：‘俞，往钦哉！’
禹贡
尚书・禹贡
禹敷土，随山刊木，奠高山大川。冀州：既载壶口，治梁及岐。既修太原，至于岳阳。覃怀}绩，至于衡漳。厥土惟白壤，厥赋惟上上错，厥田惟中中，恒卫既从，大陆既作。岛夷皮服。夹右碣石入于河。
济、河惟兖州：九河既道，雷夏既泽，、沮会同；桑土既蚕，是降丘宅土。厥土黑坟。厥草惟繇，厥木惟条。厥田惟中下，厥赋贞。作十有三载，乃同。厥贡漆丝，厥篚织文。浮于济、漯，达于河。
海、岱惟青州：芬募嚷裕潍、淄其道。厥土白坟；海滨广斥。厥田惟上下，厥赋中上。厥贡盐、，海物惟错，岱畎丝、、铅、松、怪石。莱夷作牧。厥篚*（上厌下木）丝。浮于汶，达于济。
海、岱及惟徐州：淮、沂其V，蒙、羽其艺；大野既猪，东原}平。厥土赤埴坟。草木渐包。厥田惟上中，厥赋中中。厥贡惟土五色，羽畎夏翟，峄阳孤桐，泗滨浮磬，淮夷珠暨鱼；厥篚玄纤缟。浮于淮、泗，达于菏。
淮、海惟扬州：彭蠡既猪，阳鸟攸居；三江既入，震泽}定。S既敷。厥草惟夭，厥木惟乔。厥土惟涂泥。厥田惟下下，厥赋下上、上错。厥贡惟金三品，瑶、琨、S，齿、革、羽、毛惟木。岛夷卉服。厥篚织贝；厥包橘、柚，锡贡。沿于江、海，达于淮、泗。
荆及衡阳惟荆州：江、汉朝宗于海，九江孔殷，沱、潜既道，云土梦作V。厥土惟涂泥。厥田惟下中，厥赋上下。厥贡羽、毛、齿、革，惟金三品，~、干、栝、柏，砺、砥、e、丹，惟、、，三邦}贡厥名。包匦菁茅；厥篚玄、c、玑组；九江纳锡大龟。浮于江、沱、潜、汉，逾于洛，至于南河。
荆、河惟豫州：伊、洛、e、涧既入于河，荥波既猪，导菏泽，被孟猪。厥土惟壤，下土坟垆。厥田惟中上，厥赋错上中。厥贡漆、、、，厥篚纤纩，锡贡磬错。浮于洛，达于河。
华阳、黑水惟梁州：岷、蠹纫眨沱、潜既道，蔡蒙旅平，和夷}绩。厥土青黎，厥田惟下上，厥赋下中三错。厥贡G、铁、银、镂、e、磬、熊、罴、狐、狸、织皮。西倾因桓是来，浮于潜，逾于沔，入于渭，乱于河。
黑水、西河惟雍州：弱水既西，泾属渭I，漆、沮既从，沣水攸同；荆、岐既旅，终南、物，至于鸟鼠；原隰}绩，至于猪野；三危既宅，三苗丕叙。厥土惟黄壤，厥田惟上上，厥赋中下。厥贡惟球、琳，琅\。浮于积石，至于龙门西河，会于渭I。织皮：昆仑、析支、渠搜，西戎即叙。
导岍及岐，至于荆山，逾于河；壶口、雷首，至于太岳；}柱、析城，至于王屋；太行、恒山，至于碣石，入于海。西倾、朱圉、鸟鼠，至于太华；熊耳。外方、桐柏，至于陪尾。导筅＃至于荆山；内方至于大别；岷山之阳，至于衡山，过九江，至于敷浅原。
导弱水，至于合黎，余波入于流沙。导黑水，至于三危，入于南海。导河积石，至于龙门，南至于华阴，东至于}柱，又东至于孟津，东过洛I，至于大桑槐惫降水，至于大陆，又北播为九河，同为逆河，入于海。
筅５佳，东流为汉，又东为沧浪之水，过三蹋至于大别，南入于江；东汇泽为彭蠡，东为北江，入于海。岷山导江，东别为沱，又东至于沣，过九江，至于东陵，东迤北会于汇，东为中江，入于海。
导W水，东流为济，入于河，溢为荥，东出于陶丘北，又东至于菏，又东北会于汶，又北东入于海。导淮自桐柏，东会于泗、沂，东入于海。导渭自鸟鼠同穴，东会于沣，又东会于泾，又东过漆沮，入于河。导洛自熊耳，东北会于涧、e，又东会于伊，又东北入于河。
九州攸同，四T既宅；九山刊旅，九川涤源，九泽既陂。四海会同，六府孔修；庶土交正，}慎财赋，咸则三壤成赋。中邦锡土姓，祗台德先；不距朕行。
五百里甸服：百里赋纳总，二百里纳，三百里纳秸服，四百里粟，五百里米。五百里侯服：百里采，二百里男邦，三百里诸侯。五百里绥服：三百里揆文教，二百里奋武卫。五百里要服：三百里夷，二百里蔡。五百里荒服：三百里蛮，二百里流。东渐于海，西被于流沙；朔、南暨声教，讫于四海。禹锡玄圭，告厥成功。
甘誓
五子之歌
尚书・五子之歌
太康尸位以逸豫，灭厥德，黎民咸贰，乃盘游无度。畋于有洛之表，十旬弗反。有穷后羿，因民弗忍，距于河；厥弟五人，御其母以从，杏诼逯I，五子咸怨；述大禹之戒以作歌。
其一曰：皇祖有训，民可近，不可下。民惟邦本，本固邦宁。予视天下，愚夫愚妇，一能胜予。一人三失，怨岂在明，不见是图。予临兆民，檩乎若朽索之驭六马。为人上者，奈何不敬！
其二曰：训有之内作色荒，外作禽荒。甘酒嗜音，峻宇雕墙。有一于此，未或不亡。
其三曰：惟彼陶唐，有此冀方。今失厥道，乱其纪纲，乃}灭亡。其四曰：明明我祖，万邦之君，有典有则，贻厥子孙。关石和钧，王府则有，荒坠厥绪，覆宗绝祀。其五曰：呜呼！曷归！予怀之悲。万姓仇予，予将畴依。郁陶乎予心，颜厚有忸怩。弗慎厥德，虽悔可追。
胤征
尚书・胤征
惟仲康肇位四海。胤侯命掌六师。羲和废厥职，酒荒于厥邑，胤后承王命徂征，告于众曰：‘嗟予有众，圣有谟训，明征定保。先王克谨天戒，臣人克有常宪。百官修辅，厥后惟明明。每岁孟春，遒人以木铎徇于路。官师相规，工执艺事以谏。其或不恭，邦有常刑。惟时羲和，颠覆厥德，沉乱于酒，畔官离次，m扰天纪，遐弃厥司。乃季秋月朔，辰弗集于房。瞽奏鼓，啬夫驰，庶人走。羲和尸厥官，罔闻知。昏迷于天象，以干先王之诛。政典曰：“先时者杀无赦，不及时者杀无赦。”今予以尔有众，奉将天罚。尔众士同力王室，尚弼予，钦承天子威命，火炎昆冈，玉石俱焚，天吏逸德，烈于猛火。歼厥渠魁，胁从罔治，旧染污俗，咸与惟新。呜呼！威克厥爱允济，爱克厥威允罔功。其尔众士懋戒哉！’
汤誓
尚书・汤誓
王曰：‘格尔众庶，悉听朕言。非台小子，敢行称乱；有夏多罪，天命殛之。今尔有众，汝曰：“我后不恤我众，舍我穑事，而割正夏。”予惟闻汝众言；夏氏有罪，予畏上帝，不敢不正。今汝其曰：“夏罪其如台？”夏王率遏众力，率割夏邑，有众率怠弗协。曰：“时日曷丧？予及汝皆亡！”夏德若兹，今朕必往。尔尚辅予一人，致天之罚，予其大赉汝。尔无不信，朕不食言。尔不从誓言，予则孥戮汝，罔有攸赦。’
仲虺之诰
尚书・仲虺之诰
成汤放桀于南巢，惟有惭德，曰：‘予恐来世以台为口实。’仲虺乃作诰，曰：‘呜呼！惟天生民有欲，无主乃乱；惟天生聪明时V，有夏昏德，民坠涂炭，天乃锡王勇智，表正万邦，缵禹旧服。兹率厥典，奉若天命。
‘夏王有罪，矫诬上天，以布命于下；帝用不臧，式商受命，用爽厥师；简贤附势，实繁有徒；肇我邦于有夏，若苗之有莠，若粟之有秕；小大战战，罔不惧于非辜，矧予之德言足听闻；惟王不迩声色，不殖货利。德懋懋官，功懋懋赏，用人惟己，改过不吝，克宽克仁，彰信兆民。
‘乃葛伯仇饷，初征自葛，东征西夷怨，南征北狄怨；曰：“奚独后予。”攸徂之民，室家相庆，曰：“杏韬螅后来其苏。”民之戴商，厥惟旧哉，佑贤辅德，显忠遂良，兼弱攻昧，取乱侮亡，推亡固存，邦乃其昌。德日新，万邦惟怀；志自满，九族乃离。
‘王懋昭大德，建中于民，以义制事，以礼制心，垂裕后昆。予闻曰：“能自得师者王，谓人莫己若者亡。”好问则裕，自用则小。呜呼！慎厥终，惟其始；殖有礼，覆昏暴。钦崇天道，永保天命。’
汤诰
尚书・汤诰
王归自克夏，至于亳，诞告万方。王曰：‘嗟尔万方有众，明听予一人诰！惟皇上帝，降衷于下民。若有恒性，克绥厥猷惟后，夏王灭德作威，以敷虐于尔万方百姓，尔万方百姓罹其凶害，弗忍荼毒。并告无辜于上下神只。天道福善祸淫，降灾于夏，以彰厥罪；肆台小子，将天命明威，不敢赦，敢用玄牡，敢昭告于上天神后，请罪有夏。
‘聿求元圣，与之戮力，以与尔有众请命。上天孚佑下民，罪人黜伏，天命弗僭，贲若草木，兆民允殖。俾予一人，辑宁尔邦家，兹朕未知获戾于上下。栗栗危惧，若将陨于深渊。凡我造邦，无从匪彝，无即淫。各守尔典，以承天休。尔有善，朕弗敢蔽，罪当朕躬，弗敢自赦。惟简在上帝之心。其尔万方有罪，在予一人。予一人有罪，无以尔万方。呜呼！尚克时忱，乃亦有终。’
伊训
尚书・伊训
惟元祀，十有二月，乙丑，伊尹祠于先王。奉嗣王祗见厥祖。侯甸群后咸在。百官总己以听冢宰。伊尹乃明言烈祖之成德，以训于王，曰：‘呜呼！古有夏先后，方懋厥德，罔有天灾。山川鬼神，亦莫不宁，暨鸟兽鱼鳖咸若。于其子孙弗率，皇天降灾，假手于我有命。造攻自鸣条，朕哉自亳。惟我商王，布昭圣武，代虐以宽，兆民允怀。
‘今王嗣厥德，罔不在初。立爱惟亲，立敬惟长，始于家邦，终于四海。呜呼！先王肇修人纪，从谏弗颍先民时若；居上克明，为下克忠；与人不求备，检身若不及，以至于有万邦，兹惟艰哉！敷求哲人，俾辅于尔后嗣。制官刑，儆于有位。曰：“敢有恒舞于宫、酣歌于室，时谓巫风；敢有殉于货色、恒于游畋，时谓淫风；敢有侮圣言、逆忠直、远耆德、比顽童，时谓乱风。”惟兹三风十愆，卿士有一于身，家必丧；邦君有一于身，国必亡。臣下不匡，其刑墨，具训于蒙士。
‘鸣呼！嗣王只厥身，念哉！圣谟洋洋，嘉言孔彰。惟上帝不常，作善降之百祥，作不善降之百殃。尔惟德罔小，万邦惟庆；尔惟不德罔大，坠厥宗。’
太甲上
尚书・太甲上
惟嗣王不惠于阿衡。伊尹作书，曰：‘先王顾天之明命，以承上下神只。社稷宗庙，罔不只肃。天监厥德，用集大命，抚绥万方。惟尹躬，克左右厥辟，宅师。肆嗣王丕承基绪。惟尹躬先见于西邑夏，自周有终，相亦惟终。其后嗣王，罔克有终，相亦罔终。嗣王戒哉，祗尔厥辟，辟不辟，忝厥祖。’王惟庸，罔念闻。伊尹乃言曰：‘先王昧爽丕显，坐以待旦。旁求俊彦，启迪后人。无越厥命以自覆。慎乃俭德，惟怀永图。若虞机张，往省括于度，则释。钦厥止，率乃祖攸行。惟朕以怿，万世有辞。’王未克变。伊尹曰：‘兹乃不义，习与性成。予弗狎于弗顺，营于桐宫，密迩先王其训，无俾世迷。’王徂桐宫居忧。克终允德。
太甲中
尚书・太甲中
惟三祀，十有二月朔。伊尹以冕服，奉嗣王归于亳。作书曰：‘民非后，罔克胥匡以生；后非民，罔以辟四方，皇天眷佑有商，俾嗣王克终厥德，实万世无疆之休。’王拜手稽首曰：‘予小子不明于德，自底不类。欲败度，纵败礼，以速戾于厥躬。天作孽，犹可违；自作孽，不可逭。既往背师保之训，弗克于厥初，尚赖匡救之德，图惟厥终。’伊尹拜手稽首，曰：‘修厥身，允德协于下，惟明后。先王子惠困穷，民服厥命，罔有不悦，并其有邦厥邻，乃曰：“形液螅后来无罚。”王懋乃德，视乃厥祖，无时豫怠，奉先思孝，接下思恭，视远惟明，听德惟聪。朕承王之休无尽！
太甲下
尚书・太甲下
伊尹申诰于王曰：‘呜呼！惟天无亲，克敬惟亲，民罔常怀，怀于有仁；鬼神无常享，享于克诚；天位艰哉！德惟治，否德乱；与治同道，罔不兴！与乱同事，罔不亡！终始慎厥与，惟明明后；先王惟时懋敬厥德，克配上帝。今王嗣有令绪，尚监兹哉！若升高必自下，若陟遐必自迩；无轻民事惟难，无安厥位惟危，慎终于始。有言逆于汝心，必求诸道；有言逊于汝志，必求诸非道。呜呼！弗虑胡获，弗为胡成，一人元良，万邦以贞，君罔以辩言乱旧政，臣罔以宠利居成功。邦其永孚于休！’
咸有一德
尚书・咸有一德
伊尹既复政厥辟，将告归，乃陈戒于德。曰：‘呜呼！天难谌，命靡常。常厥德，保厥位，厥德匪常，九有以亡。夏王弗克庸德，慢神虐民，皇天弗保，监于万方，启迪有命。眷求一德，俾作神主。惟尹躬暨汤，咸有一德，克享天心，受天明命。以有九有之师，爰革夏正，非天私我有商，惟天佑于一德，非商求于下民，惟民归于一德，德惟一，动罔不吉；德二三，动罔不凶。惟吉凶不僭在人，惟天降灾祥在德。
‘今嗣王新服厥命，惟新厥德，终始惟一，时乃日新，任官惟贤材，左右惟其人，臣为上为德，为下为民，其难其慎，惟和惟一。德无常师，主善为师；善无常主，协于克一。俾万姓咸曰：“大哉王言！”又曰：“一哉王心！”克绥先王之禄，永}A民之生。呜呼！七世之庙，可以观德；万夫之长，可以观政。后非民罔使，民非后罔事，无自广以狭人，匹夫匹妇，不获自尽，民主罔与成厥功。’
盘庚上
尚书・盘庚上
盘庚迁于殷，民不适有居。率吁众戚出矢言。曰：‘我王来，既爰宅于兹；重我民，无尽刘。不能胥匡以生；卜稽曰其如台？先王有服，恪谨天命；兹犹不常宁，不常厥邑，于今五邦。今不承于古，罔知天之断命，矧曰其克从先王之烈？若颠木之有由檗，天其永我命于兹新邑，绍复先王之大业，}绥四方。’
盘庚教于民，由乃在位，以常旧服，正法度。曰：‘无或敢伏小人之攸箴！’王命众，悉至于庭。王若曰：‘格汝众。予告汝训：汝猷黜乃心，无傲从康。古我先王，亦惟图任旧人共政。王播告之，修不匿厥指，王用丕钦；罔有逸言，民用丕变。今汝聒聒，起信险肤，予弗知乃所讼。
‘非予自荒兹德，惟汝含德，不惕予一人。予若观火。予亦拙谋，作乃逸。若网在纲，有条而不紊；若农服田力穑，乃亦有秋。汝克黜乃心，施实德于民，至于婚友；丕乃敢大言，汝有积德。乃不畏戎毒于远迩；惰农自安，不昏作劳，不服田亩，越其罔有黍稷。汝不和吉言于百姓，惟汝自生毒；乃败祸奸宄，以自灾于厥身。乃既先恶于民，乃奉其恫，汝悔身何及！相时民，犹胥顾于箴言；其发有逸口，矧予制乃短长之命？汝曷弗告朕，而胥动以浮言，恐沉于众？若火之燎于原，不可向迩，其犹可扑灭。则惟汝众自作弗靖，非予有咎。
‘迟任有言曰：“人惟求旧；器非求旧，惟新。”古我先王，暨乃祖乃父，胥及逸勤；予敢动用非罚？世选尔劳，予不掩尔善。兹予大享于先王，尔祖其从与享之。作福作灾，予亦不敢动用非德。予告汝于难；若射之有志。汝无侮老成人，无弱孤有幼。各长于厥居，勉出乃力，听予一人之作猷。无有远迩，用罪伐厥死，用德彰厥善。邦之臧，惟汝众；邦之不臧，惟予一人有佚罚。凡尔众，其惟致告：自今至于后日，各恭尔事，齐乃位，度乃口。罚及尔身，弗可悔。’
盘庚中
尚书・盘庚中
盘庚作，惟涉河以民迁，乃话民之弗率，诞告用。其有众咸造，勿亵在王庭。盘庚乃登进厥民。曰：‘明听朕言，无荒失朕命。呜呼！古我前后，罔不惟民之承保，后胥戚；鲜以不浮于天时。殷降大虐，先王不怀；厥攸作，视民利用迁。汝曷弗念我古后之闻？承汝俾汝，惟喜康共；非汝有咎，比于罚。予若吁怀兹新邑，亦惟汝故，以丕从厥志。
‘今予将试以汝迁，安定厥邦。汝不忧朕心之攸困，乃咸大不宣乃心，钦念以忱；动予一人。尔惟自鞠自苦：若乘舟，汝弗济，臭厥载。尔忱不属，惟胥以沈。不其或稽，自怒曷瘳？汝不谋长，以思乃灾；汝诞劝忧。今其有今罔后，汝何生在上？今予命汝一，无起秽以自臭，恐人倚乃身、迂乃心。予迓续乃命于天；予岂汝威？用奉畜汝众。予念我先神后之劳尔先；予丕克羞尔，用怀尔然。失于政，陈于兹，高后丕乃崇降罪疾；曰：“曷虐朕民！”汝万民乃不生生，暨予一人猷同心，先后丕降与汝罪疾；曰：“曷不暨朕幼孙有比！”故有爽德，自上其罚汝，汝罔能迪。
‘古我先后，既劳乃祖乃父，汝共作我畜民。汝有戕则在乃心，我先后绥乃祖乃父；乃祖乃父，乃断弃汝，不救乃死。兹予有乱政同位，具乃贝玉。乃祖乃父，丕乃告我高后曰：“作丕刑于朕孙。”迪高后丕乃崇降弗祥。呜呼！今予告汝不易：永敬大恤，无胥绝远；汝分、猷念以相从，各设中于乃心。乃有不吉不迪，颠越不恭，暂遇奸宄；我乃劓殄灭之，无遗育，无俾易种于兹新邑。往哉生生！今予将试以汝迁，永建乃家。’
盘庚下
尚书・盘庚下
盘庚既迁，奠厥攸居。乃正厥位，绥爰有众。曰：‘无戏怠，懋建大命。今予其敷心腹肾肠，历告尔百姓于朕志。罔罪尔众；尔无共怒，协比谗言予一人。古我先王，将多于前功，适于山。用降我凶，德嘉绩于朕邦。今我民用荡析离居，罔有定极。尔谓朕：“曷震动万民以迁？”肆上帝将复我高祖之德，乱越我家。朕及笃敬，恭承民命，用永地于新邑。肆予冲人，非废厥谋，吊由灵。各非敢违卜，用宏兹贲。呜呼！邦伯、师长、百执事之人，尚皆隐哉。予其懋简相尔，念敬我众。朕不肩好货；敢恭生生，鞠人、谋人之保居，叙钦。今我既羞告尔于朕志，若否，罔有弗钦。无总于货宝，生生自庸。式敷民德，永肩一心。’
说命上
尚书・说命上
王宅忧亮，阴三祀。既免丧，其惟弗言。群臣咸谏于王，曰：‘呜呼！知之曰明哲，明哲实作则。天子惟君万邦，百官承式。’王言惟作命，不言，臣下罔攸禀令。王庸作书以诰曰：‘以台正于四方，惟恐德弗类，兹故弗言。恭默思道，梦帝赉予良弼，其代予言。’
乃审厥象，俾以形旁求于天下。说筑傅岩之野，惟肖。爰立作相，王置诸其左右。命之曰：‘朝夕纳诲，以辅台德。若金，用汝作砺；若济巨川，用汝作舟楫；若岁大旱，用汝作霖雨。启乃心，沃朕心，若药弗瞑眩，厥疾弗瘳。若跣弗视地，厥足用伤。惟暨乃僚，罔不同心，以匡乃辟。俾率先王，迪我高后，以康兆民。呜呼！钦予时命，其惟有终。’说复于王曰：‘惟木从绳则正，后从谏则圣。后克圣，臣不命其承，畴敢不祗若王之休命！’
说命中
尚书・说命中
惟说命总百官，乃进于王，曰：‘呜呼！明王奉若天道，建邦设都，树后王君公，承以大夫师长。不惟逸豫，惟以乱民。惟天聪明，惟圣时宪，惟臣钦若，惟民从V；惟口起羞，惟甲胄起戎；惟衣裳在笥，惟干戈省厥躬。王惟戒兹，允兹克明，乃罔不休。
‘惟治乱在庶官；官不及私昵，惟其能。爵罔及恶德，惟其贤。虑善以动，动惟厥时。有其善，丧厥善；矜其能，丧厥功。惟事事乃其有备，有备无患。无启宠纳侮，无耻过作非。惟厥攸居，政事惟醇。黩于祭祀，时谓弗钦；礼烦则乱，事神则难。’王曰：‘旨哉！说乃言惟服。乃不良于言，予罔闻于行。’说拜稽首，曰：‘非知之艰，行之惟艰。王忱不艰，允协于先王成德。惟说不言，有厥咎。’
说命下
尚书・说命下
王曰：‘来！汝说。台小子旧学于甘盘，既乃遁于荒野，入宅于河。自河徂亳，暨厥终罔显。尔惟训于朕志。若作酒醴，尔惟麴f；若作和羹，尔惟盐梅。尔交修予，罔予弃，予惟克迈乃训。’
说曰：‘王！人求多闻，时惟建事。学于古训，乃有获。事不师古，以克永世--匪说攸闻。惟学逊志，务时敏，厥修乃来。允怀于兹，道积于厥躬。惟教学半，念终始典于学，厥德修罔觉。监于先王成宪，其永无愆。惟说式克钦承，旁招俊V，列于庶位。’
王曰：‘呜呼！说！四海之内，咸仰朕德，时乃风。股肱惟人，良臣惟圣。昔先正保衡，作我先王，乃曰：“予弗克俾厥后惟尧、舜，其心愧耻，若挞于市。”一夫不获，则曰：“时予之辜！”佑我烈祖，格于皇天。尔尚明保予，罔俾阿衡，专美有商。为后非贤不V，惟贤非后不食。其尔克绍乃辟于先王，永绥民！’说拜稽首，曰：‘敢对扬天子之休命！’
高宗肜日
尚书・高宗肜日
高宗肜日，越有g雉。祖己曰：‘惟先格王，正厥事。’乃训于王曰：‘惟天监下民，典厥义。降年有永有不永；非天夭民，民中绝命。民有不若德，不听罪；天既孚命正厥德，乃曰：“其如台？”呜呼！王司敬民；罔非天胤，典祀无丰于昵。’
西伯戡黎
尚书・西伯戡黎
西伯既戡黎，祖伊恐，奔告于王。曰：‘天子！天既讫我殷命；格人元龟，罔敢知吉。非先王不相我后人，惟王淫戏用自绝。故天弃我；不有康食，不虞天性，不迪率典。今我民罔弗欲丧，曰：“天曷不降威？大命不挚。”今王其如台！’王曰：‘呜呼！我生不有命在天？’祖伊反曰：‘呜呼！乃罪多参在上，乃能责命于天！殷之即丧，指乃功；不无戮于尔邦。’
微子
尚书・微子
微子若曰：‘父师、少师，殷其弗或乱正四方。我祖}遂陈于上；我用沉酗于酒，用乱败厥德于下。殷罔不小大，好草窃奸宄，卿士师师非度，凡有辜罪，乃罔恒获。小民方兴，相为敌仇。今殷其沦丧，若涉大水，其无津涯。殷遂丧，越至于今。’
曰：‘父师、少师，我其发出狂？吾家耄逊于荒？今尔无指告予，颠Y若之何其？’父师若曰：‘王子！天毒降灾荒殷邦，方兴沉酗于酒。乃罔畏畏，蚱渎T长、旧有位人。今殷民，乃攘窃神只之牺簧，用以容，将食无灾。降监殷民，用V；仇敛，召敌仇不怠。罪合于一，多瘠罔诏。商今其有灾，我兴受其败。商其沦丧，我罔为臣仆。诏王子出迪，我旧云刻子；王子弗出，我乃颠Y。自靖，人自献于先王，我不顾行遁。’
泰誓上
尚书・泰誓上
惟十有三年，春，大会于孟津。王曰：‘嗟我友邦冢君，越我御事庶士，明听誓。惟天地，万物父母；惟人，万物之灵。聪明，作元后，元后作民父母。今商王受，弗敬上天，降灾下民，沈缅冒色，敢行暴虐。罪人以族，官人以世。惟宫室、台榭、陂池、侈服，以残害于尔万姓。焚炙忠良，刳剔孕妇。
‘皇天震怒，命我文考，肃将天威，大勋未集。肆予小子发，以尔友邦冢君，观政于商，惟受罔有悛心，乃夷居，弗事上帝神祗，遗厥先宗庙弗祀。牺牲粢盛，既于凶盗。乃曰：“吾有民有命，罔惩其侮。”天佑下民，作之君、作之师。惟其克相上帝，宠绥四方。有罪无罪，予曷敢有越厥志？同力度德，同德度义，受有臣亿万，惟亿万心。予有臣三千，惟一心。商罪贯盈，天命诛之，予弗顺天，厥罪惟钧。予小子夙夜祗惧，受命文考，类于上帝，宜于冢土，以尔有众，}天之罚。天矜于民，民之所欲，天必从之。尔尚弼予一人，永清四海。时哉！弗可失。’
泰誓中
尚书・泰誓中
惟戊午，王次于河朔。群后以师毕会。王乃徇师而誓，曰：‘呜呼！西土有众，咸听朕言。我闻：吉人为善，惟日不足；凶人为不善，亦惟日不足。今商王受，力行无度，播弃犁老，昵比罪人。淫酗肆虐，臣下化之。朋家作仇，胁权相灭，无辜吁天，秽德彰闻。惟天惠民，惟辟奉天。有夏桀，弗克若天，流毒下国，天乃佑命成汤，降黜夏命。惟受罪浮于桀，剥丧元良，贼虐谏辅，谓己有天命，谓敬不足行，谓祭无益，谓暴无伤，厥监惟不远，在彼夏王。
‘天其以予V民，朕梦协朕卜，袭于休祥，戎商必克，受有亿兆夷人，离心离德，予有乱臣十人，同心同德。虽有周亲，不如仁人。天视自我民视，天听自我民听。百姓有过，在予一人。今朕必往，我武惟扬，侵于之疆，取彼凶残，我伐用张，于汤有光。勖哉夫子，罔或无畏，宁执非敌。百姓檩檩，若崩厥角。呜呼！乃一德一心，立定厥功，惟克永世。’
泰誓下
尚书・泰誓下
时厥明，王乃大巡六师，明誓众士。王曰：‘呜呼！我西土君子，天有显道，厥类惟彰。今商王受，狎侮五常，荒怠弗敬。自绝于天，结怨于民，俪涉之胫，剖贤人之心。作威杀戮毒j四海。崇信奸回，放黜师保，屏弃典刑，囚奴正士，郊社不修，宗庙不享，作奇技淫巧以悦妇人。上帝弗顺，祝降时丧。尔其孜孜，奉予一人，恭行天罚。古人有言曰：“抚我则后，虐我则仇。”独夫受，洪惟作威，乃汝世仇。树德务滋，除恶务本，肆予小子，诞以尔众士，殄歼乃仇。尔众士其尚迪果毅，以登乃辟。功多有厚赏，不迪有显戮。呜呼！惟我文考，若日月之照临，光于四方，显于西土。惟我有周，诞受多方。予克受，非予武，惟朕文考无罪。受克予，非朕文考有罪，惟予小子无良。’
牧誓
尚书・牧誓
时甲子昧爽，王朝至于商郊牧野，乃誓。王左杖黄钺，右秉白旄以麾，曰：‘逖矣西土之人。’王曰：‘嗟！我友邦冢君，御事、司徒、司马、司空、亚、旅、师氏、千夫长、百夫长及庸、蜀、羌、茅、微、卢、彭、濮人。称尔戈，比尔干，立尔矛，予其誓。’
王曰：‘古人有言曰：“牝鸡无晨。牝鸡之晨，惟家之索。”今商王受，惟妇言是用。昏弃厥肆祀，弗答；昏弃厥遗王父母弟，不迪。乃惟四方之多罪逋逃，是崇是长，是信是使，是以为大夫卿士；俾暴虐于百姓，以奸宄于商邑。今予发，惟恭行天之罚。今日之事，不愆于六步、七步，乃止齐焉。夫子勖哉！不愆于四伐、五伐、六伐、七伐，乃止齐焉。勖哉夫子！尚桓桓，如虎、如貔、如熊、如罴，于商郊；弗迓克奔，以役西土。勖哉夫子！尔所弗勖，其于尔躬有戮！’
武成
尚书・武成
惟一月壬辰，旁死魄，越翼日癸巳，王朝步自周，于征伐商。厥四月哉生明，王来自商至于丰。乃偃武修文。归马于华山之阳，放牛于桃林之野，示天下弗服。丁未，祀于周庙，邦甸、侯、卫，骏奔走，执豆笾。越三日庚戌，柴望大告武成。既生魄，庶邦冢君，暨百工，受命于周。王若曰：‘呜呼！群后，惟先王建邦启土。公刘克笃前烈，至于大王，肇基王迹，王季其勤王家。我文考文王，克成厥勋，诞膺天命，以抚方夏。大邦畏其力，小邦怀其德。惟九年，大统未集。予小子其承厥志。}商之罪，告于皇天后土，所过名山大川。曰：“惟有道曾孙周王发，将有大正于商。”今商王受无道，暴殄天物，害虐A民，为天下逋逃主，萃渊薮。予小子既获仁人，敢只承上帝，以遏乱略。华夏蛮貊，罔不率俾，恭天成命。肆予东征，绥厥士女。惟其士女，篚厥玄黄，昭我周王。天休震动，用附我大邑周。惟尔有神，尚克相予，以济兆民，无作神羞。’既戊午，师逾孟津，癸亥，陈于商郊，俟天休命。甲子昧爽，受率其旅若林，会于牧野。罔有敌于我师，前徒倒戈，攻于后以北，血流漂杵。一戎衣，天下大定。乃反商政，政由旧。释箕子囚，封比干墓，式商容闾。散鹿台之财，发钜桥之粟。大赉于四海，而万姓悦服。列爵惟五，分土惟三。建官惟贤，位事惟能。重民五教。惟食丧祭。信明义，崇德报功，垂拱而天下治。
洪范
尚书・洪范
惟十有三祀，王访于箕子。王乃言曰：‘呜呼！箕子。惟天阴骘下民，相协厥居，我不知其彝伦攸叙。’箕子乃言曰：‘我闻在昔，鲧院樗，汨陈其五行；帝乃震怒，不畀洪范九畴，彝伦攸尽ｖ缭蜷晁溃禹乃嗣兴，天乃锡禹洪范九畴，彝伦攸叙。‘初一曰五行，次二曰敬用五事，次三曰农用八政，次四曰协用五纪，次五曰建用皇极，次六曰V用三德，次七曰明用稽疑，次八曰念用庶征，次九曰向用五福，威用六极。‘一、五行：一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土爰稼穑。润下作碱，炎上作苦，曲直作酸，从革作辛，稼穑作甘。二、五事：一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作V，明作哲，聪作谋，睿作圣。‘三、八政：一曰食，二曰货，三曰祀，四曰司空，五曰司徒，六曰司寇，七曰宾，八曰师。四、五纪：一曰岁，二曰月，三曰日，四曰星辰，五曰历数。‘五、皇极：皇建其有极，敛时五福，用敷锡厥庶民。惟时厥庶民于汝极，锡汝保极。凡厥庶民，无有淫朋；人无有比德，惟皇作极。凡厥庶民，有猷有为有守，汝则念之。不协于极，不罹于咎；皇则受之。而康而色，曰“予攸好德。”汝则锡之福。时人斯其惟皇之极。无虐茕独；而畏高明。人之有能有为，使羞其行，面邦其昌。凡厥正人，既富方谷；汝弗能使有好于而家，时人斯其辜。于其无好德，汝虽锡之福，其作汝用咎。无偏无陂，遵王之义；无有作好，遵王之道；无有作恶，遵王之路。无偏无党，王道荡荡；无党无偏，王道平平；无反无侧，王道正直。会其有极，归其有极。曰皇极之敷言，是彝是训，于帝其训。凡厥庶民，极之敷言，是训是行，以近天子之光。曰天子作民父母，以为天下王。
‘六、三德：一曰正直，二曰刚克，三曰柔克。平康正直，强弗友刚克，燮友柔克；沉潜刚克，高明柔克。惟辟作福，惟辟作威，惟辟玉食，臣无有作福作威玉食；臣之有作福作威玉食，其害于而家、凶于而国。人用侧颇僻，民用僭忒。‘七、稽疑：择建立卜筮人，乃命卜筮，曰雨，曰霁，曰蒙，曰驿，曰克，曰贞，曰悔。凡七，卜五，占用二，衍忒。立时人作卜筮，三人占，则从二人之言。汝则有大疑，谋及乃心，谋及卿士，谋及庶人，谋及卜筮。汝则从、龟从、筮从、卿士从、庶民从，是之谓大同；身其康强，子孙其逢：吉。汝则从、龟从、筮从、卿士逆、庶民逆：吉。卿士从、龟从、筮从、汝则逆、庶民逆：吉。庶民从、龟从、筮从、汝则逆、卿士逆：吉。汝则从、龟从、筮逆、卿士逆、庶民逆：作内，吉；作外，凶。龟筮共违于人：用静，吉；用作，凶。‘八、庶征：曰雨，曰阳，曰燠，曰寒，曰风，曰时。五者来备，各以其叙，庶草蕃庑。一极备凶，一极无凶。曰休征：曰肃，时雨若；曰V，时阳若；曰，时燠若；曰谋，时寒若；曰圣，时风若。曰咎征：曰狂，恒雨若；曰僭，恒阳若；曰豫，恒燠若；曰急，恒寒若；曰蒙，恒风若。曰王省惟岁，卿士惟月，师尹惟日。岁月日时无易，百谷用成，V用明，俊民用章，家用平康。日月岁时既易，百谷用不成，V用昏不明，俊民用微，家用不宁。庶民惟星，星有好风，星有好雨。日月之行，则有冬有夏；月之从星，则以风雨。‘九、五福：一曰寿，二曰富，三曰康宁，四曰攸好德，五曰考终命。六极：一曰凶短折，二曰疾，三曰忧，四曰贫，五曰恶，六曰弱。’
旅獒
尚书・旅獒
惟克商，遂通道于九夷八蛮。西旅}贡厥獒。太保乃作《旅獒》，用训于王。曰：‘呜呼！明王慎德，四夷咸宾。无有远迩，毕献方物，惟服食器用。王乃昭德之致于异姓之邦，无替厥服。分宝玉于伯叔之国，时庸展亲。人不易物，惟德其物。德盛不狎侮；狎侮君子，罔以尽人心；狎侮小人，罔以尽其力。不役耳目，百度惟贞，玩人丧德，玩物丧志。志以道宁，言以道接。不作无益害有益，功乃成；不贵异物贱用物，民乃足。犬马非其土性不畜；珍禽奇兽，不育于国。不宝远物，则远人格；所宝惟贤，则迩人安。呜呼！夙夜罔或不勤，不矜细行，终累大德；为山九仞，功亏一篑；允迪兹，生民保厥居，惟乃世王。’
金g
尚书・金g
既克商二年，王有疾，弗豫。二公曰：‘我其为王穆卜。’周公曰：‘未可以戚我先王。’公乃自以为功，为三坛同。为坛于南方，北面周公立焉；植璧秉圭，乃告太王、王季、文王。史乃册祝曰：‘惟尔元孙某，遘厉虐疾；若尔三王，是有丕子之责于天，以旦代某之身。予仁若考，能多材多艺，能事鬼神；乃元孙不若旦多材多艺，不能事鬼神。乃命于帝庭，敷佑四方，用能定尔子孙于下地；四方之民，罔不祗畏。呜呼！无坠天之降宝命，我先王亦永有依归。今我即命于元龟，尔之许我，我其以璧与圭，归俟尔命，尔不许我，我乃屏璧与圭。’乃卜三龟，一习吉。启龠见书，乃并是吉。公曰：‘体，王其罔害；予小子新命于三王，惟永终是图。兹攸俟，能念予一人。’公归，乃纳册于金g之匮中。王翼日乃瘳。武王既丧，管叔及其群弟乃流言于国，曰：‘公将不利于孺子。’周公乃告二公曰：‘我之弗辟，我无以告我先王。’周公居东二年，则罪人斯得。于后，公乃为诗以贻王，名之曰‘鸱^’；王亦未敢诮公。
秋，大熟，未获，天大雷电以风，禾尽偃，大木斯拔；邦人大恐，王与大夫尽弁，以启金g之书，乃得周公所自以为功，代武王之说。二公及王乃问诸史与百执事。对曰：‘信。噫！公命，我勿敢言。’王执书以泣，曰：‘其勿穆卜。昔公勤劳王家，惟予冲人弗及知；今天动威，以彰周公之德；惟朕小子其新逆，我国家礼亦宜之。’
王出郊，天乃雨。反风，禾则尽起。二公命邦人，凡大木所偃，尽起而筑之，岁则大熟。
大诰
尚书・大诰
王若曰：‘猷，大诰尔多邦，越尔御事。弗吊天降割于我家，不少延。洪惟我幼冲人，嗣无疆大历服。弗造哲，迪民康，矧曰其有能格知天命？已，予惟小子，若涉渊水，予惟往求朕攸济。敷贲，敷前人受命，兹不忘大功，予不敢闭于天降威用。宁王遗我大宝龟，绍天明；即命曰：“有大艰于西土，西土人亦不静，越兹蠢。”殷小腆，诞敢纪其叙。天降威，知我国有疵，民不康。曰：“予复。”反鄙我周邦。‘今蠢，今翼日，民献有十夫，予翼，以于敉宁武图功。我有大事，休，朕卜并吉。肆予告我友邦君，越尹氏、庶士、御事，曰：“予得吉卜，以惟以尔庶邦，于伐殷逋播臣。”尔庶邦君，越庶士、御事，罔不反曰：“艰大，民不静，亦惟在王宫、邦君室。越予小子，考翼，不可征；王害不违卜？”肆予冲人，永思艰。曰：呜呼！允蠢鳏寡，哀哉！予造天役，遗大投艰于朕身；越予冲人，不n自恤。义尔邦君，越尔多士--尹氏、御事、绥予曰：“无毖于恤，不可不成乃宁考图功。”己，予惟小子，不敢替上帝命。天休于宁王，兴我小邦周；宁王惟卜用，克绥受兹命。今天其相民，矧亦惟卜用。呜呼！天明畏，弼我丕丕基。’王曰：‘尔惟旧人，尔丕克远省，尔知宁王若勤哉！天s毖我成功所，予不敢不极卒宁王图事。肆予大化诱我友邦君；天忱辞，其考我民，予曷其不于前宁人图功攸终？天亦惟用勤毖我民，若有疾；予曷敢不于前宁人攸受休毕？’王曰：‘若昔，朕其逝。朕言艰日思。若考作室，既}法，厥子乃弗肯堂，矧肯构？厥父灾，厥子乃弗肯播，矧肯获？厥考翼其肯曰：“予有后，弗弃基？”肆予曷敢不越n敉宁王大命？若兄考，乃有友伐厥子，民养其劝弗救？’王曰：‘呜呼！肆哉尔庶邦君，越尔御事。爽邦由哲，亦惟十人，迪知上帝命，越天忱，尔时罔敢易法，矧今天降戾于周邦？惟大艰人，诞邻胥伐于厥室；尔亦不知天命不易。予永念曰：天惟丧殷；若穑夫，予曷敢不终朕亩？天亦惟休于前宁人，予曷其极卜？敢弗于从，率宁人有指疆土？矧今卜并吉？肆朕诞以尔东征；天命不僭，卜陈惟若兹。’
微子之命
尚书・微子之命
王若曰：‘猷！殷王元子！惟稽古，崇德象贤。统承先王，修其礼物。作宾于王家，与国咸休，永世无穷。呜呼！乃祖成汤，克齐圣广渊；皇天眷佑，诞受厥命；抚民以宽，除其邪虐；功加于时，德垂后裔；尔惟践修厥猷，旧有令闻；恪慎克孝，肃恭神人，予嘉乃德。曰：“笃！不忘。”上帝时歆，下民祗协，庸建尔于上公，尹兹东夏；钦哉！往敷乃训，慎乃服命，率由典常，以蕃王室。弘乃烈祖，律乃有民，永绥厥位，毗予一人；世世享德，万邦作式；俾我有周无尽Ｎ睾簦⊥哉惟休，无替朕命。’
康诰
尚书・康诰
惟三月，哉生魄，周公初基作新大邑于东国洛；四方民大和会，侯甸男邦采卫，百工播民，和见士于周？周公咸勤，乃洪大诰治。王若曰：‘孟侯，朕其弟，小子封。惟乃丕显考文王，克明德慎罚，不敢侮鳏寡，庸庸、祗祗、威威、显民。用肇造我区夏；越我一二邦，以修我西土。惟时怙，冒闻于上帝，帝休。天乃大命文王，殪戎殷，诞受厥命。越厥邦厥民，惟时叙。乃寡兄勖，肆汝小子封，在兹东土。’王曰：‘呜呼！封。汝念哉！今民将在祗y乃文考，绍闻衣德言，往敷求于殷先哲王，用保V民。汝丕远惟商T成人，宅心知训。别求闻由古先哲王，用康保民，弘于天若。德裕乃身，不废在王命。’王曰：‘呜呼！小子封。恫乃身，敬哉！天畏忱，民情大可见。小人难保；往尽乃心，无康好逸豫，乃其V民。我闻曰：“怨不在大，亦不在小；惠不惠，懋不懋。”已，汝惟小子，乃服惟弘王，应保殷民；亦惟助王宅天命，作新民。’王曰：‘呜呼！封。敬明乃罚。人有小罪非眚，乃惟终，自作不典；式尔，有厥罪小，乃不可不杀。乃有大罪非终，乃惟眚灾适尔，既道极厥辜，时乃不可杀。’王曰：‘呜呼！封。有叙时，乃大明服，惟民其敕懋和。若有疾，惟民其毕弃咎。若保赤子，惟民其康V。非汝封刑人杀人，无或刑人杀人；非汝封又曰劓n人，无或劓n人。’王曰：‘外事，汝陈时臬司，师兹殷罚有伦。’又曰：‘要囚，服念五六日，至于旬时，丕蔽要囚。’王曰：‘汝陈时臬事，罚蔽殷彝，用其义刑义杀，勿庸以次汝封。乃汝尽逊，曰时叙；惟曰未有逊事。已，汝惟小子，未其有若汝封之心；朕心朕德惟乃知。凡民自得罪，寇攘奸宄，杀越人于货，昏不畏死：罔弗憝。’王曰：‘封。元恶大憝，矧惟不孝不友。子弗祗服厥父事，大伤厥考心；于父不能字厥子，乃疾厥子。于弟弗念天显，乃弗克恭厥兄；兄亦不念鞠子哀，大不友于弟。惟吊兹，不于我政人得罪；天惟与我民彝大泯乱；曰乃其速由文王作罚，刑兹无赦。不率大戛，矧惟外庶子训人、惟厥正人、越小臣、诸节，乃别播敷，造民大誉，弗念弗庸，厥君；时乃引恶，惟朕憝。已，汝乃其速由兹义率杀。亦惟君惟长，不能厥家人、越厥小臣外正，惟威惟虐，大放王命：乃非德用V。汝亦罔不克敬典，乃由裕民；惟文王之敬忌，乃裕民。曰：“我惟有及。”则予一人以怿。’王曰：‘封！爽惟民，迪吉康。我时其惟殷先哲王德，用康V民作求。矧今民罔迪不适，不迪则罔政在厥邦。’王曰：‘封！予惟不可不监，告汝德之说，于罚之行。今惟民不静，未戾厥心，迪屡未同。爽惟天其罚殛我，我其不怨。惟厥罪无在大，亦无在多，矧曰其尚显闻于天。’王曰：‘呜呼！封，敬哉！无作怨，勿用非谋非彝蔽时忱，丕则敏德。用康乃心，顾乃德，远乃猷裕，乃以民宁，不汝瑕殄。’王曰：‘呜呼！肆汝小子封。惟命不于常；汝念哉，无我殄享，明乃服命，高乃听，用康V民。’王若曰：‘往哉封。勿替敬典！听朕告汝，乃以殷民世享。’
酒诰
尚书・酒诰
王若曰：‘明大于妹邦。乃穆考文王，肇国在西土；厥诰毖庶邦庶士，越少正、御事，朝夕曰：“祀兹酒。”惟天降命肇我民，惟元祀。天降威，我民用大乱丧德，亦罔非酒惟行。越小大邦用丧，亦罔非酒惟辜。文王诰教小子，有正、有事，无彝酒。越庶国饮，惟祀，德将、无醉。惟曰：“我民迪小子惟土物爱，厥心臧，聪听祖考之彝训。越小大德，小子惟一。”妹土嗣尔股肱，纯其艺黍稷，奔走事厥考厥长。肇牵车牛远服贾，用孝养厥父母；厥父母庆，自洗腆，致用酒。庶士、有正，越庶伯君子，其尔典听朕教。尔大克羞T惟君，尔乃饮食醉饱，丕惟曰：尔克永观省，作稽中德。尔尚克羞馈祀，尔乃自介用逸。兹乃允惟王正事之臣；兹亦惟天若元德，永不忘在王家。’王曰：‘封！我西土徂邦君、御事、小子，尚克用文王教，不腆于酒。故我至于今，克受殷之命。’王曰：‘封。我闻惟曰，在昔殷先哲王，迪畏天，显小民，经德秉哲。自成汤咸至于帝乙，成王畏相。惟御事厥有恭，不敢自暇自逸，矧曰其敢崇饮？越在外服，侯、甸、男、卫、邦伯；越在内服，百僚、庶尹、惟亚、惟服、宗工，越百姓里居，罔敢湎于酒；不惟不敢，亦不暇。惟助成王德显，越尹人祗辟。我闻亦惟曰：在今后嗣王酣身，厥命罔显于民，只保越怨不易。诞惟厥纵淫u于非彝，用燕、丧威仪，民罔不a伤心。惟荒腆于酒，不惟自息，乃逸。厥心疾很，不克畏死；辜在商邑，越殷国灭无罹。弗惟德馨香、祀登闻于天，诞惟民怨。庶群自酒，腥闻在上；故天降丧于殷，罔爱于殷：惟逸。天非虐，惟民自速辜。’王曰：‘封！予不惟若兹多诰。古人有言曰：“人无于水监，当于民监。”今惟殷坠厥命，我其可不大监抚于时？予惟曰：汝卤岩笙壮迹侯、甸、男、卫；矧太史友、内史友，越献臣百宗工；矧惟尔事，服休、服采；矧惟若畴：圻父薄违，农父若保，宏父定辟，矧汝刚制于酒。厥或诰曰：“群饮。”汝勿佚，尽执拘以归于周，予其杀。又惟殷之迪诸臣惟工，乃湎于酒，勿庸杀之，姑惟教之有斯明享。乃不用我教辞，惟我一人弗恤，弗蠲乃事，时同于杀。’王曰：‘封！汝典听朕毖,勿辩乃司民湎于酒。’
梓材
尚书・梓材
王曰：‘封！以厥庶民暨厥臣达大家，以厥臣达王，惟邦君。汝若恒越曰：“我有师师，司徒、司马、司空、尹、旅。曰：予罔厉杀人；亦厥君先敬劳，肆徂厥敬劳。肆往，奸宄、杀人、历人、宥；肆亦见厥君事，戕败人宥。”王启监，厥乱为民。曰：无胥戕，无胥虐，至于敬寡，至于属妇，合由以容。王其效邦君、越御事，厥命曷以引养引恬。自古王若兹，监罔攸辟。
惟曰：若稽田，既勤敷灾，惟其陈修，为厥疆畎。若作室家，既勤垣墉，惟其涂I茨。若作梓材，既勤朴郏惟其涂丹o。
‘今王惟曰：先王既勤用明德，怀为夹，庶邦享作，兄弟方来；亦既用明德，后式典集，庶邦丕享。皇天既付中国民越厥疆土于先王；肆王惟德用，和怿先后迷民，用怿先王受命。已！若兹监。惟曰：欲至于万年惟王，子子孙孙永保民。’
召诰
尚书・召诰
惟二月既望，越六日乙未，王朝步自周，则至于丰。惟太保先周公相宅；越若来三月，惟丙午F，越三日戊申，太保朝至于洛，卜宅。厥既得卜，则经营。越三日庚戌，太保乃以庶殷，攻位于洛I；越五日甲寅，位成。若翼日乙卯，周公朝至于洛，则达观于新邑营。越三日丁巳，用牲于郊，牛二。越翼日戊午，乃社于新邑，牛一、羊一、豕一。越七日甲子，周公乃朝用书命庶殷--侯、甸、男、邦伯。厥既命殷庶，庶殷丕作。太保乃以庶邦冢君，出取币，乃复入，锡周公。曰：‘拜手稽首，旅王若公。诰告庶殷，越自乃御事。呜呼！皇天上帝，改厥元子兹大国殷之命。惟王受命，无疆惟休，亦无疆惟恤。呜呼！曷其奈何弗敬！天既遐终大邦殷之命。兹殷多先哲王在天，越厥后王后民，兹服厥命；厥终智藏在。夫知保抱携持厥妇子，以哀吁天；徂厥亡出执。‘呜呼！天亦哀于四方民，其眷命用懋，王其疾敬德。相古先民有夏，天迪从子保；面稽天若，今时既坠厥命。今相有殷，天迪格保；面稽天若，今时既坠厥命。今冲子嗣，则无遗寿T；曰：其稽我古人之德，矧曰其有能稽谋自天。呜呼！有王虽小，元子哉。其丕能P于小民，今休。王不敢后，用顾畏于民N。王来绍上帝，自服于土中。旦曰：“其作大邑，其自时配皇天；毖祀于上下，其自时中V，王厥有成命，治民今休。”王先服殷御事，比介于我有周御事。节性，惟日其迈；王敬作所，不可不敬德。‘我不可不监于有夏，亦不可不监于有殷。我不敢知曰，有夏服天命，惟有历年；我不敢知曰，不其延，惟不敬厥德，乃早坠厥命。我不敢知曰，有殷受天命，惟有历年；我不敢知曰，不其延，惟不敬厥德，乃早坠厥命。今王嗣受厥命，我亦惟兹二国命，嗣若功。王乃初服；呜呼！若生子，罔不在厥初生；自贻哲命。今天其命哲，命吉凶，命历年。知今我初服，宅新邑，肆惟王其疾敬德。王其德之用，祈天永命。其惟王勿以小民淫用非彝，亦敢殄戮；用V民，若有功。其惟王位在德元，小民乃惟刑；用于天下，越王显。上下勤恤，其曰：“我受天命，丕若有夏历年，式勿替有殷历年。”欲王以小民受天永命。’拜手稽首曰：‘予小臣，敢以王之仇民、百君子、越友民，保受王威命明德。王末有成命，王亦显。我非敢勤，惟恭奉币、用供王，能祈天永命。’
洛诰
尚书・洛诰
周公拜手稽首曰：‘朕复子明辟。王如弗敢及天基命定命，予乃胤保，大相东土，其基作民明辟。予惟乙卯，朝至于洛师。我卜河朔黎水。我乃卜涧水东、e水西，惟洛食。我又卜e水东，亦惟洛食。壤匆酝迹及献卜。’
王拜手稽首曰：‘公！不敢不敬天之休，来相宅，其作周匹休。公既定宅，壤础⒗矗视予卜休恒吉，我二人共贞；公其以予万亿年。敬天之休；拜手稽首诲言。’
周公曰：‘王肇称殷礼，祀于新邑，咸秩无文。予齐百工，却油跤谥埽挥栉┰唬菏有事。今王即命曰：“记功，宗，以功作元祀。”惟命曰：“汝受命笃弼；丕视功载，乃汝其悉自教工。”孺子其朋，孺子其朋，其往。无若火始焰焰，厥攸灼，叙弗其绝。厥若彝及抚事。如予惟以在周工，往新邑。认蚣从辛牛明作有功；大成裕，汝永有辞。’
公曰：‘已！汝惟冲子，惟终。汝其敬识百辟享，亦识其有不享。享多仪；仪不及物，惟曰不享。惟不役志于享。凡民惟曰不享，惟事其爽侮。乃惟孺子颁，朕不暇听。朕教汝于民彝。汝乃是不M，乃时惟不永哉。笃叙乃正父，罔不若；予不敢废乃命。汝往，敬哉！兹予其明农哉！彼裕我民，无远用戾。’
王若曰：‘公！明保予冲子。公称丕显德，以予小子，扬文武烈。奉答天命，和恒四方民，居师。宗将礼，称秩元祀，咸秩无文。惟公德明，光于上下，勤施于四方，旁作穆穆，迓衡不迷文武勤教。予冲子夙夜毖祀。’王曰：‘公功迪笃，罔不若时。’
王曰：‘公！予小子其退即辟于周，命公后。四方迪乱未定，于宗礼亦未克敉公功。迪将其后，监我士、师、工，诞保文武受民，乱为四辅。’王曰：‘公定，予往已。公功肃将祗欢，公无困哉。我惟无荆其康事；公勿替刑，四方其世享。’周公拜手稽首曰：‘王命予来承保乃文祖受命民；越乃光烈考武王弘朕恭。孺子来相宅，其大典殷献民，乱为四方新辟；作周，恭先。曰其自时中V，万邦咸休，惟王有成绩。予旦以多子越御事，笃前人成烈，答其师；作周，孚先。考朕昭子刑，乃单文祖德。壤幢岩螅乃命宁予；以鬯二卣，曰：“明，拜手稽首休享。”予不敢宿，则于文王、武王。惠笃叙，无有遘自疾，万年厌于乃德，殷乃引考。王纫竽顺行穑万年其永观朕子怀德。’
戊辰，王在新邑，A，祭岁：文王U牛一，武王U牛一。王命作册逸祝册，惟告周公其后。王宾，杀、，咸格，王入太室裸。王命周公后，作册逸诰，在十有二月，惟周公诞保文武受命，惟七年。
多士
尚书・多士
惟三月，周公初于新邑洛，用告商王士。王若曰：‘尔殷遗多士！弗吊，F天大降丧于殷；我有周佑命，将天明威，致王罚，敕殷命终于帝。肆尔多士，非我小国敢弋殷命，惟天不畀允罔固乱，弼我；我其敢求位？惟帝不畀，惟我下民秉为，惟天明畏。我闻曰：“上帝引逸。”有夏不适逸，则惟帝降格，向于时夏。弗克庸帝，大淫u，有辞；惟时天罔念闻，厥惟废元命，降致罚。乃命尔先祖成汤革夏，俊民甸四方。自成汤至于帝乙，罔不明德恤祀；亦惟天丕建，保V有殷；殷王亦罔敢失帝，罔不配天，其泽。在今后嗣王，诞罔显于天，矧曰其有听念于先王勤家？诞淫厥u，罔顾于天显民祗。惟时上帝不保，降若兹大丧。惟天不畀不明厥德；凡四方小大邦丧，罔非有辞于罚。’王若曰：‘尔殷多士！今惟我周王，丕灵承帝事。有命曰：“割殷！”告敕于帝。惟我事不贰适，惟尔王家我适。予其曰：“惟尔洪无度；我不尔动，自乃邑。”予亦念天即于殷大戾，肆不正。’王曰：‘猷！告尔多士。予惟时其迁居西尔。非我一人奉德不康宁，时惟天命。无违！朕不敢有后，无我怨。惟尔知惟殷先人有册有典，殷革夏命。今尔又曰：“夏迪简在王庭，有服在百僚。”予一人惟听用德，肆予敢求尔于天邑商。予惟率肆矜尔；非予罪，时惟天命。’王曰：‘多士！昔朕来自奄，予大降尔四国民命。我乃明致天罚，移尔遐逖；比事臣我宗，多逊。’王曰：‘告尔殷多士！今予惟不尔杀，予惟时命有申。今朕作大邑于兹洛，予惟四方罔攸宾。亦惟多士攸服，奔走臣我，多逊。尔乃尚有尔土，尔乃尚宁干止。尔克敬，天惟畀矜尔；尔不克敬，尔不啻不有尔土，予亦致天之罚于尔躬。今尔惟时宅尔邑，继尔居，尔厥有干有年于兹洛，尔小子乃兴，从尔迁。’王曰，又曰：‘时予乃或言，尔攸居。’
无逸
尚书・无逸
周公曰：‘呜呼！君子所其无逸。先知稼穑之艰难，乃逸；则知小人之依。相小人，厥父母勤劳稼穑，厥子乃不知稼穑之艰难，乃逸乃谚既诞。否则侮厥父母曰：“昔之人，无闻知！”’
周公曰：‘呜呼！我闻曰：昔在殷王中宗，严恭寅畏，天命自度，治民祗惧，不敢荒宁。肆中宗之享国，七十有五年。其在高宗，时旧劳于外，爰暨小人。作其即位，乃或亮阴，三年不言；其惟不言，言乃雍。不敢荒宁，嘉靖殷邦。至于小大，无时或怨。肆高宗之享国，五十有九年。其在祖甲，不义惟王，旧为小人。作其即位，爰知小人之依；能保惠于庶民，不敢侮鳏寡。肆祖甲之享国，三十有三年。自时厥后，立王生则逸；生则逸，不知稼穑之艰难，不闻小人之劳，惟耽乐之从。自时厥后，亦罔或克寿：或十年，或七、八年，或五、六年，或四、三年。’周公曰：‘呜呼！厥亦惟我周太王、王季，克自抑畏。文王卑服，即康功田功。徽柔懿恭，怀保小民，惠鲜鳏寡。自朝至于日中昃，不遑暇食，用咸和万民。文王不敢盘于游田，以庶邦惟正之供。文王受命惟中身，厥享国五十年。’周公曰：‘呜呼！继自今嗣王，则其无淫于观、于逸、于游、于田，以万民惟正之供。无皇曰：“今日耽乐。”乃非民攸训，非天攸若，时人丕则有愆。无若殷王受之迷乱，酗于酒德哉！’周公曰：‘呜呼！我闻曰：“古之人犹胥训告，胥保惠，胥教诲；民无或胥张为幻。”此厥不听，人乃训之；乃变乱先王之正刑，至于小大。民否则厥心违怨，否则厥口诅祝。’周公曰：‘呜呼！自殷王中宗，及高宗，及祖甲，及我周文王，兹四人迪哲。厥或告之曰：“小人怨汝詈汝。”则皇自敬德。厥愆，曰：“朕之愆，允若时。”不啻不敢含怒。此厥不听，人乃或张为幻。曰：“小人怨汝詈汝。”则信之。则若时，不永念厥辟，不宽绰厥心；乱罚无罪，杀无辜。怨有同，是丛于厥身。’周公曰：‘呜呼！嗣王其监于兹！’
君]
尚书・君]
周公若曰：‘君]！弗吊，天降丧于殷，殷既坠厥命，我有周既受。我不敢知曰，厥基永孚于休；若天忱，我亦不敢知曰，其终出于不祥。呜呼！君！已曰时我，我亦不敢宁于上帝命，弗永远念天威，越我民；罔尤违，惟人在。我后嗣子孙，大弗克恭上下，遏佚前人光在家；不知天命不易、天难谌，乃其坠命，弗克经历嗣前人恭明德。在今予小子旦，非克有正，迪惟前人光，施于我冲子。’又曰：‘天不可信，我道惟宁王德延，天不庸释于文王受命。’
公曰：‘君]！我闻在昔，成汤既受命，时则有若伊尹，格于皇天。在太甲，时则有若保衡。在太戊，时则有若伊陟、臣扈，格于上帝；巫咸V王家。在祖乙，时则有若巫贤。在武丁，时则有若甘盘。率惟兹有陈，保V有殷；故殷礼陟配天，多历年所。天惟纯佑命则，商实百姓、王人，罔不秉德明恤；小臣屏侯甸，矧咸奔走。惟兹惟德称，用V厥辟。故一人有事于四方，若卜筮，罔不是孚。’
公曰：‘君]！天寿平格，保V有殷；有殷嗣，天灭威。今汝永念，则有固命，厥乱明我新造邦。’
公曰：‘君]！在昔，上帝割申劝宁王之德，其集大命于厥躬。惟文王尚克修和我有夏，亦惟有若虢叔，有若闳夭，有若散宜生，有若泰颠，有若南宫括。又曰：无能往来兹迪彝教，文王蔑德降于国人。亦惟纯佑秉德，迪知天威，乃惟时昭文王；迪见冒闻于上帝，惟时受有殷命哉。武王惟兹四人，尚迪有禄。后暨武王，诞将天威，咸刘厥敌。惟兹四人，昭武王惟冒，丕单称德。今在予小子旦，若游大川，予往暨汝]其济。小子同未，在位诞无我责。收罔勖不及，T造德不降；我则鸣鸟不闻，矧曰其有能格？’公曰：‘呜呼！君！肆其监于兹。我受命无疆惟休，亦大惟艰。告君乃猷裕，我不以后人迷。’公曰：‘前人敷乃心，乃悉命汝，作汝民极。曰：“汝明勖偶王，在。乘兹大命。惟文王德丕承，无疆之恤。”’公曰：‘君！告汝朕允。保]！其汝克敬以予监于殷丧大否，肆念我天威。予不允惟若兹诰，予惟曰襄我二人。汝有合哉，言曰：“在时二人。”天休滋至，惟时二人弗戡。其汝克敬德，明我俊民，在让后人于丕时。呜呼！笃时二人，我式克至于今日休。我咸成文王功于不怠，丕冒；海隅出日，罔不率俾。’公曰：‘君！予不惠若兹多诰。予惟用闵于天越民。’公曰：‘呜呼！君！惟乃知民德，亦罔不能厥初，惟其终。只若兹。往，敬用治。’
蔡仲之命
尚书・蔡仲之命
惟周公位冢宰，正百工。群叔流言，乃致辟管叔于商，囚蔡叔于郭邻，以车七乘；降霍叔于庶人，三年不齿；蔡仲克庸祗德，周公以为卿士。叔卒，乃命诸王邦之蔡。王若曰：‘小子胡！惟尔率德改行，克慎厥猷；肆予命尔侯于东土，往即乃封，敬哉！尔尚盖前人之愆，惟忠惟孝；尔乃迈迹自身，克勤无怠，以垂宪乃后；率乃祖文王之彝训，无若尔考之违王命。皇天无亲，惟德是辅，民心无常，惟惠之怀；为善不同，同归于治，为恶不同，同归于乱。尔其戒哉！慎厥初，惟厥终，终以不困，不惟厥终，终以困穷；懋乃攸绩，睦乃四邻，以蕃王室，以和兄弟。康济小民，率自中，无作聪明乱旧章；详乃视听，罔以侧言改厥度，则予一人汝嘉。’王曰：‘呜呼！小子胡，汝往哉！无荒弃朕命。’
多方
尚书・多方
惟五月丁亥，王来自奄，至于宗周。周公曰：‘王若曰：“猷，告尔四国多方，惟尔殷侯尹民。我惟大降尔命，尔罔不知。洪惟图天之命，弗永寅念于祀。惟帝降格于夏，有夏诞厥逸，不肯戚言于民；乃大淫昏，不克终日劝于帝之迪：乃尔攸闻。厥图帝之命，不克开于民之丽；乃大降罚，崇乱有夏，因甲于内乱。不克灵承于旅，罔丕惟进之恭，洪舒于民。亦惟有夏之民，叨迫涨眨劓割夏邑。天惟时求民主，乃大降显休命于成汤，刑殄有夏。‘惟天不畀纯，乃惟以尔多方之义民，不克永于多享。惟夏之恭多士，大不克明保享于民，乃胥惟虐于民；至于百为，大不克开。乃惟成汤，克以尔多方，简代夏作民主。慎厥丽，乃劝；厥民刑，用劝。以至于帝乙，罔不明德慎罚，亦克用劝。要囚，殄戮多罪，亦克用劝；开释无辜，亦克用劝。今至于尔辟，弗克以尔多方享天之命。”‘呜呼！王若曰：“诰告尔多方，非天庸释有夏，非天庸释有殷；乃惟尔辟，以尔多方，大淫图天之命，屑有辞。乃惟有夏，图厥政，不集于享；天降时丧，有邦间之。乃惟尔商后王，逸厥逸，图厥政，不蠲A；天惟降时丧。惟圣罔念作狂，惟狂克念作圣。天惟五年须暇之子孙，诞作民主；罔可念听。天惟求尔多方，大动以威，开厥顾天。惟尔多士，罔堪顾之。惟我周王，灵承于旅，克堪用德，惟典神天。天惟式教我用休，简畀殷命，尹尔多方。‘今我曷敢多诰？我惟大降尔四国民命，尔曷不忱裕之于尔多方？尔曷不夹介V我周王，享天之命？今尔尚宅尔宅，畋尔田，尔曷不惠王熙天之命？尔乃迪屡不静，尔心未爱；尔乃不大宅天命，尔乃屑播天命；尔乃自作不典，图忱于正。我惟时其教告之，我惟时其战耍囚之，至于再，至于三。乃有不用我降尔命，我乃其大罚殛之。非我有周秉德不康宁，乃惟尔自速辜。”‘王曰：“呜呼！猷，告尔有方多士，暨殷多士：今尔奔走臣我监五祀，越惟有胥伯小大多正，尔罔不克臬。自作不和，尔惟和哉！尔室不睦，尔惟和哉！尔邑克明，尔惟克勤乃事。尔尚不忌于凶德，亦则以穆穆在乃位，克阅于乃邑，谋介尔乃自时洛邑，尚永力畋尔田；天惟畀矜尔。我有周惟其大介赉尔，迪简在王庭，尚尔事，有服在大僚。”‘王曰：“呜呼！多士！尔不克劝忱我命，尔亦则惟不克享，凡民惟曰不享。尔乃惟逸惟颇，大远王命；则惟尔多方探天之威，我则致天之罚，离逖尔土。”王曰：“我不惟多诰，我惟只告尔命。”又曰：“时惟尔初；不克敬于和，则无我怨。”’
立政
尚书・立政
周公若曰：‘拜手稽首，告嗣天子王矣。’用咸戒于王，曰王左右常伯、常任、准人、缀衣、虎贲。周公曰：‘呜呼！休兹，知恤鲜哉！古之人迪惟有夏，乃有室大竞，吁俊尊上帝，迪知忱恂于九德之行。乃敢告教厥后曰：“拜手稽首，后矣。”曰：“宅乃事，宅乃牧，宅乃准，兹惟后矣。谋面用丕训德，则乃宅人，兹乃三宅无义民。”桀德惟乃弗作往任，是惟暴德，罔后。亦越成汤陟，丕厘上帝之耿命；乃用三有宅，克即宅；曰三有俊，克即俊。严惟丕式，克用三宅三俊。其在商邑，用协于厥邑；其在四方，用丕式见德。‘呜呼！其在受德昏，惟羞刑暴德之人，同于厥邦，乃惟庶习逸德之人，同于厥政。帝钦罚之，乃任矣邢模式商受命，奄甸万姓。亦越文王、武王，克知三有宅心，灼见三有俊心；以敬事上帝，立民长伯。立政：任人、准夫、牧、作三事，虎贲、缀衣、趣马、小尹、左右携仆，百司庶府，大都、小伯、艺人、表臣、百司、太史、尹伯、庶常吉士，司徒、司马、司空、亚旅、夷、微、卢、A、三亳、阪、尹。文王惟克厥宅心，乃克立兹常事司牧人，以克俊有德。文王罔攸兼于庶言：庶狱、庶慎，惟有司之牧夫，是训用违；庶狱、庶慎，文王罔敢知于兹。亦越武王，率惟敉功，不敢替厥义德；率惟谋从容德，以并受此丕丕基。‘呜呼！孺子王矣！继自今，我其立政、立事。准人、牧夫，我其克灼知厥若，丕乃俾乱；相我受民，和我庶狱、庶慎。时则勿有间之，自一话一言。我则末惟成德之彦，以V我受民。呜呼！予旦已受人之徽言咸告。孺子王矣！继自今，文子文孙，其勿误于庶狱、庶慎，惟正是V之。自古商人，亦越我周文王，立政，立事：牧夫、准人，则克宅之，克由绎之，兹乃俾V国。则罔有立政，用人，不训于德，是罔显在厥世。继自今立政，其勿以人，其惟吉士，用劢相我国家。‘今文子文孙，孺子王矣。其勿误于庶狱，惟有司之牧夫。其克诘尔戎兵，以陟禹之迹；方行天下，至于海表，罔有不服。以觐文王之耿光，以扬武王之大烈。呜呼！继自今后王立政，其惟克用常人。’周公若曰：‘太史，司寇苏公！式敬尔由狱，以长我王国。兹式有慎，以列用中罚。’
周官
尚书・周官
惟周王抚万邦，巡侯甸。四征弗庭，绥厥兆民。六服群辟，罔不承德，归于宗周，董正治官。王曰：‘若昔大猷，制治于未乱，保邦于未危。曰：“唐虞稽古，建官惟百，内有百揆四岳，外有州牧侯伯。庶政惟和，万国咸宁。”夏、商官倍，亦克用V。明王立政，不惟其官，惟其人。今予小子，祗勤于德，夙夜不逮。仰惟前代时若，训迪厥官。‘立太师、太傅、太保，兹惟三公。论道经邦，燮理阴阳。官不必备，惟其人。少师、少傅、少保曰三孤。贰公弘化，寅亮天地，弼予一人。冢宰掌邦治，统百官，均四海；司徒掌邦教，敷五典，扰兆民；宗伯掌邦礼，治神人，和上下；司马掌邦政，统六师，平邦国；司寇掌邦禁，诘奸慝，刑暴乱；司空掌邦土，居四民，时地利。六卿分职，各率其属，以倡九牧，阜成兆民。六年五服一朝。又六年，王乃时巡，考度于四岳。诸侯各朝于方岳，大明黜陟。’王曰：‘呜呼！凡我有官君子，钦乃攸司，慎乃出令，令出惟行，弗惟反。以公灭私，民其允怀。学古入官，议事以制，政乃不迷。其尔典常作之师，无以利口乱厥官。蓄疑败谋，怠忽荒政，不学墙面，莅事惟烦。戒尔卿士，功崇惟志，业广惟勤，惟克果断，乃罔后艰。位不期骄，禄不期侈。恭俭惟德，无载尔伪。作德心逸日休，作伪心劳日拙。居宠思危，罔不惟畏，弗畏入畏。推贤让能，庶官乃和，不和政。举能其官，惟尔之能，称匪其人，惟尔不任。’王曰：‘呜呼！三事暨大夫，敬尔有官，乱尔有政。以佑乃辟，永康兆民，万邦惟无尽！
君陈
尚书・君陈
王若曰：‘君陈，惟尔令德孝恭。惟孝，友于兄弟，克施有政。命汝尹兹东郊，敬哉！昔周公师保万民，民怀其德，往慎乃司，兹率厥常。懋昭周公之训，惟民其V。我闻曰：“至治馨香，感于神明，黍稷非馨，明德惟馨。”尔尚式时，周公之猷训，惟日孜孜，无敢逸豫。凡人未见圣，若不克见，既见圣，亦不克由圣。尔其戒哉！尔惟风，下民惟草。图厥政，莫或不艰，有废有兴，出入自尔师虞，庶言同则绎。尔有嘉谋嘉猷，则入告尔后于内，尔乃顺之于外。曰：“斯谋斯猷，惟我后之德。”呜呼！臣人咸若时，惟良显哉！’王曰：‘君陈，尔惟弘周公丕训，无依势作威，无倚法以削。宽而有制从容以和：殷民在辟，予曰辟，尔惟勿辟；予曰宥，尔惟勿宥--惟厥中。有弗若于汝政，弗化于汝训，辟以止辟，乃辟。狃于奸宄，败常乱俗，三细不宥。尔无忿疾于顽，无求备于一夫，必有忍，其乃有济；有容，德乃大。简厥修，亦简其或不修；进厥良，以率其或不良。惟民生厚，因物有迁。违上所命，从厥攸好。尔克敬典在德，时乃罔不变，允升于大猷。惟予一人，膺受多福。其尔之休，终有辞于永世。’
顾命
尚书・顾命
惟四月，哉生魄，王不怿。甲子，王乃洮炙，相被冕服，凭玉几。乃同召太保]、芮伯、彤伯、毕公、卫侯、毛公、师氏、虎臣、百尹、御事。王曰：‘呜呼！疾大渐，惟几；病日臻，既弥留，恐不获誓言嗣，兹予审训命汝。昔君文王、武王，宣重光，尊丽陈教则肄；肄不违，用克达殷集大命。在后之侗，敬迓天威，嗣守文武大训，无敢昏逾。今天降疾、殆，弗兴弗悟；尔尚明时朕言，用敬保元子钊，弘济于艰难。柔远能迩，安劝小大庶邦。思夫人自乱于威仪，尔无以钊冒贡于非几。’兹既受命还，出缀衣于庭。越翼日乙丑，王崩。太保命仲桓、南宫毛，俾爰齐侯吕汲，以二干戈、虎贲百人，逆子钊于南门之外；延入翼室，恤宅宗。丁卯，命作册度。越七日癸酉，伯相命士须材。狄设黼、缀衣。牖间南向，敷重篾席、黼纯；华玉仍几。西序东向，敷重}席、缀纯，文贝仍几。东序西向，敷重丰席、画纯，雕玉仍几。西夹南向，敷重笋席、玄纷纯，漆仍几。越玉五重：陈宝、赤刀，大训、弘璧，琬、琰，在西序；大玉、夷玉、天球、河图，在东序。胤之舞衣，大贝、鼓，在西房；兑之戈、和之弓、垂之竹矢，在东房。大辂在宾阶面，缀辂在阼阶面，先辂在左塾之前，次辂在右塾之前。二人雀弁执惠，立于毕门之内；四人綦弁，执戈、上刃，夹两阶鳎灰蝗嗣嶂戳酰立于东堂；一人冕执钺，立于西堂；一人冕执瑁立于东垂；一人冕执瞿，立于西垂；一人冕执锐，立于侧阶。王麻冕黼裳，由宾阶Y。卿士邦君，麻冕蚁裳，入即位。太保、太史、太宗，皆麻冕彤裳。太保承介圭，上宗奉同、瑁，由阼阶Y。太史秉书，由宾阶Y，御王册命。曰：‘皇后凭玉几，道扬末命，命汝嗣训，临君周邦，率循大卞，燮和天下，用答扬文武之光训。’王再拜，兴。答曰：‘眇眇予末小子，其能而乱四方，以敬忌天威？’乃受同、瑁，王三宿，三祭，三叱。上宗曰：‘飨。’太保受同，降。盥，以异同，秉璋以酢。授宗人同；拜，王答拜。太保受同，祭、哜、宅。授宗人同；拜，王答拜。太保降，收。诸侯出庙门俟。
康王之诰
尚书・康王之诰
王出在应门之内。太保率西方诸侯，入应门左；毕公率东方诸侯，入应门右。皆布乘黄朱。宾称奉圭兼弊，曰：‘一二臣卫，敢执壤奠。’皆再拜稽首。王义嗣德，答拜。太保暨芮伯，咸进，相揖，皆再拜稽首。曰：‘敢敬告天子，皇天改大邦殷之命，惟周文武，诞受h若，克恤西土。惟新陟王，毕协赏罚，戡定厥功，用敷遗后人休。今王敬之哉！张皇六师，无坏我高祖寡命。’王若曰：‘庶邦侯、甸、男、卫！惟予一人钊报诰：昔君文武，丕平富，不务咎，}至齐，信用昭明于天下。则亦有熊罴之士、不二心之臣，保V王家，用端命于上帝；皇天用训厥道，付畀四方。乃命建侯树屏，在我后之人。今予一二伯父，尚胥暨顾，绥尔先公之臣服于先王。虽尔身在外，乃心罔不在王室。用奉恤厥若，无遗鞠子羞。’群公既皆听命，相揖趋出。王释冕，反丧服。
毕命
尚书・毕命
惟十有二年，六月，庚午F。越三日壬申，王朝步自宗周，至于丰。以成周之众，命毕公保厘东郊。王若曰：‘呜呼！父师，惟文王、武王，敷大德于天下，用克受殷命。惟周公左右先王，绥定厥家，毖殷顽民，迁于洛邑，密迩王室，式化厥训。既历三纪，世变风移，四方无虞，予一人以宁。道有升降，政由俗革，不臧厥臧，民罔攸劝。惟公懋德，克勤小物，弼亮四世，正色率下，罔不祗师言。嘉绩多于先王，予小子垂拱仰成。’王曰：‘呜呼！父师，今予祗命公以周公之事，往哉！旌别淑慝，表厥宅里，彰善瘅恶，树之风声。弗率训典，殊厥井疆，俾克畏慕。申画郊圻，慎固封守，以康四海。政贵有恒，辞尚体要，不惟好异。商俗靡靡，利口惟贤，余风未殄，公其念哉！我闻曰：“世禄之家，鲜克由礼，以荡陵德，实悖天道。敝化奢丽，万世同流。”兹殷庶士，席宠惟旧，怙侈灭义，服美于人。骄淫矜侉，将由恶终，虽收放心，闲之惟艰。资富能训；惟以永年，惟德惟义，时乃大训。不由古训，于何其训？’王曰：‘呜呼！父师，邦之安危，惟兹殷士，不刚不柔，厥德允修。惟周公克慎厥始，惟君陈克和厥中，惟公克成厥终。三后协心，同底于道，道洽政治，泽润生民。四夷左衽，罔不咸赖，予小子永膺多福。公其惟时成周，建无穷之基，亦有无穷之闻。子孙训其成式，惟V。呜呼！罔曰弗克，惟既厥心；罔曰民寡，惟慎厥事。钦若先王成烈，以休于前政。’
君牙
尚书・君牙
王若曰：‘呜呼！君牙，惟乃祖乃父，世笃忠贞，服劳王家，厥有成绩，纪于太常。惟予小子，嗣守文、武、成、康遗绪，亦惟先正之臣，克左右乱四方。心之忧危，若蹈虎尾，涉于春冰。今命尔予翼，作股肱心膂。缵乃旧服，无忝祖考，弘敷五典，式和民则。尔身克正，罔敢弗正，民心罔中，惟尔之中。夏暑雨，小民惟曰：“怨咨。”冬祁寒，小民亦惟曰：“怨咨。”厥惟艰哉！思其艰以图其易，民乃宁。呜呼！丕显哉，文王谟；丕承哉，武王烈。启佑我后人，咸以正罔缺。尔惟敬明乃训，用奉若于先王。对扬文、武之光命，追配于前人。’王若曰：‘君牙，乃惟由先正，旧典时式，民之治乱在兹。率乃祖考之攸行，昭乃辟之有V。’
酌
尚书・酌
王若曰：‘伯祝∥┯韪タ擞诘拢嗣先人宅丕后。怵惕惟厉，中夜以兴，思免厥愆。昔在文、武，聪明齐圣，小大之臣，咸怀忠良。其侍御朴从，罔匪正人，以旦夕承弼厥辟，出入起居，罔有不钦，发号施令，罔有不臧，下民祗若，万邦咸休。惟予一人无良，实赖左右前后有位之士，匡其不及。绳愆纠谬，格其非心，俾克绍先烈。今予命汝作大正，正于群仆侍御之臣，懋乃后德，交修不逮；慎简乃僚，无以巧言令色，便辟侧媚，其惟吉士。仆臣正，厥后克正，仆臣谀，厥后自圣；后德惟臣，不德惟臣。尔无昵于人，充耳目之官，迪上以非先王之典；非人其吉，惟货其吉；若时厥官；惟尔大弗克只厥辟，惟予汝辜。’王曰：‘呜呼！钦哉！永弼乃后于彝宪。’
吕刑
尚书・吕刑
惟吕命：王享国百年，耄荒；度作刑以诘四方。王曰：‘若古有训，蚩尤惟始作乱，延及于平民；罔不寇贼，鸱义奸宄，夺攘矫虔。苗民弗用灵，制以刑，惟作五虐之刑曰法，杀戮无辜。爰始淫为劓、n、痢Ⅶ簦越兹丽刑并制，罔差有辞。民兴胥渐，泯泯棼棼，罔中于信，以覆诅盟。虐威庶戮，方告无辜于上。上帝监民，罔有馨香德，刑发闻惟腥。皇帝哀矜庶戮之不辜，报虐以威，遏绝苗民，无世在下。乃命重、黎，绝地天通，罔有降格。群后之逮在下，明明常，鳏寡无盖。皇帝清问下民，鳏寡有辞于苗。德威惟畏，德明惟明。乃命三后，恤功于民：伯夷降典，折民惟刑；禹平水土，主名山川，稷降播种，农殖嘉谷。三后成功，惟殷于民。士制百姓于刑之中，以教祗德。穆穆在上，明明在下，灼于四方，罔不惟德之勤。故乃明于刑之中，率V于民彝。典狱非讫于威，惟讫于富。敬忌，罔有择言在身。惟克天德，自作元命，配享在下。’王曰：‘嗟！四方司政典狱。非尔惟作天牧？今尔何监，非时伯夷播刑之迪？其今尔何惩？惟时苗民，匪察于狱之丽；罔择吉人，观于五刑之中；惟时庶威夺货，断制五刑，以乱无辜。上帝不蠲，降咎于苗；苗民无辞于罚，乃绝厥世。’王曰：‘呜呼！念之哉！伯父、伯兄、仲叔季弟、幼子、童孙，皆听朕言，庶有格命。今尔罔不由慰日勤，尔罔或戒不勤。天齐于民，俾我一日；非终惟终，在人。尔尚敬逆天命，以奉我一人。虽畏勿畏，虽休勿休；惟敬五刑，以成三德。一人有庆，兆民赖之，其宁惟永。’王曰：‘吁！来！有邦有土，告尔祥刑。在今尔安百姓，何择非人？何敬非刑？何度非及？两造具备，师听五辞，五辞简孚，正于五刑；五刑不简，正于五罚；五罚不服，正于五过；五过之疵，惟官、惟反、惟内、惟货、惟来，其罪惟均，其审克之。五刑之疑有赦，五罚之疑有赦，其审克之。简孚有众，惟貌有稽；无简不听，具严天威。墨辟疑赦，其罚百锾，阅实其罪。劓辟疑赦，其罚惟倍，阅实其罪。|辟疑赦，其罚倍差，阅实其罪。宫辟疑赦，其罚六百锾，阅实其罪。大辟疑赦，其罚千锾，阅实其罪。墨罚之属千，劓罚之属千，|罚之属五百，宫罚之属三百，大辟之罚，其属二百；五刑之属三千。‘上下比罪，无僭乱辞，勿用不行；惟察惟法，其审克之。上刑适轻下服，下刑适重上服，轻重诸罚有权。刑罚世轻世重，惟齐非齐，有伦有要。罚惩非死，人极于病。非佞折狱，惟良折狱，罔非在中。察辞于差，非从惟从。哀敬折狱，明启刑书胥占，咸庶中正。其刑其罚，其审克之。狱成而孚，输而孚；其刑上备，有并两刑。’王曰：‘呜呼！敬之哉！官伯族姓，朕言多惧。朕敬于刑，有德惟刑。今天相民，作配在下，明清于单辞。民之乱，罔不中听狱之两辞；无或私家于狱之两辞。狱货非宝，惟府辜功，报以庶尤。永畏惟罚；非天不中，惟人在命。天罚不极庶民，罔有令政在于天下。’王曰：‘呜呼！嗣孙！今往何监，非德？于民之中，尚明听之哉！哲人惟刑，无疆之辞，属于五极，咸中有庆。受王嘉师，监于兹祥刑。’
文侯之命
尚书・文侯之命
王若曰：‘父义和！丕显文武，克慎明德，昭升于上，敷闻在下，惟时上帝集厥命于文王。亦惟先正，克左右昭事厥辟；越小大谋猷，罔不率从。肆先祖怀在位。呜呼！闵予小子嗣，造天丕愆；殄资泽于下民，侵戎，我国家纯。即我御事，罔或耆寿俊在厥服，予则罔克。曰惟祖惟父，其伊恤朕躬。呜呼！有绩，予一人永绥在位。父义和！汝克昭乃显祖；汝肇刑文武，用会绍乃辟，追孝于前文人。汝多修，捍我于艰；若汝，予嘉。’王曰：‘父义和！其归视尔师，宁尔邦。用赉尔鬯一卣；彤弓一，彤矢百；卢弓一，卢矢百；马四匹。父往哉！柔远能迩，惠康小民，无荒宁，简恤尔都，用成尔显德。’
费誓
尚书・费誓
公曰：‘嗟！人无哗，听命！徂兹淮夷、徐戎并兴，善赌思纂校寄烁桑无敢不吊。备乃弓矢，锻乃戈矛，砺乃锋刃，无敢不善。今惟淫舍牿牛马，杜乃N，阱乃阱，无敢伤牿。牿之伤，汝则有常刑。马牛其风，臣妾逋逃，无敢越逐；只复之，我商赉汝。乃越逐不复，汝则有常刑。无敢寇攘：逾垣墙，窃马牛，诱臣妾，汝则有常刑。甲戌，我惟征徐戎。峙乃糗粮，无敢不逮；汝则有大刑。鲁人三郊三遂，峙乃桢干；甲戌，我惟筑。无敢不供；汝则有无余刑，非杀。鲁人三郊三遂，峙乃刍茭，无敢不多；汝则有大刑。’
秦誓
尚书・秦誓
公曰：‘嗟！我士！听无哗！予誓告汝群言之首。古人有言曰：“民讫自若是多盘。责人斯无难；惟受责俾如流，是惟艰哉。”我心之忧：日月逾迈，若弗云来。惟古之谋人，则曰未就予忌；惟今之谋人，姑将以为亲。虽则云然，尚猷询兹黄发，则罔所愆。番番良士，旅力既愆，我尚有之。仡仡勇夫，射御不违，我尚不欲。惟截截善谝言，俾君子易辞，我皇多有之！昧昧我思之：如有一介臣，断断猗，无他技；其心休休焉，其如有容。人之有技，若己有之；人之彦圣，其心好之，不啻如自其口出，是能容之。以保我子孙黎民，亦职有利哉。人之有技，冒疾以恶之；人之彦圣，而违之，俾不达，是不能容。以不能保我子孙黎民，亦曰殆哉。邦之杌陧，曰由一人；邦之荣怀，亦尚一人之庆。’


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
