    唐律疏议附录

    进律疏表(长孙无忌)
    律音义(孙])
    唐律释文(王元亮重编)
    唐律疏义序(柳S)
    唐律疏义序(励廷仪)
    重刻故唐律疏议序(孙星衍)
    重刻唐律疏议序(沈家本)
    跋(顾广圻)
    滂熹斋藏书记
    跋(张元济)
    四库全书总目唐律疏议提要
    <H3><FONTCOLOR="#66FFFF">　进律疏表）<FONTSIZE=+0>［一］）</H3>
    长孙无忌
    臣无忌等言：臣闻三才既分，法星着于玄象；六位斯列，习坎彰于易经。故知出震乘时，开物成务，莫不作训以临函夏，垂教以牧黎元。昔周后登极，吕侯阐其茂范；虞帝纳麓，皋陶创其彝章。大夫之述三言，金篆腾其高轨；安众之陈九法，玉牒播其弘规。前哲比之以堤防，往贤譬之以衔勒。轻重失序，则系之以存亡；宽猛乖方，则阶之以得丧。泣辜慎罚，文命所以会昌；匐制市模独夫于是荡覆。三族之刑设，祸起于望夷；五虐之制兴，师亡于涿鹿。齐景网峻，时英有‘踊贵’之谈；周幽狱繁，诗人致菀柳之刺。所以当涂抚运，乐平除惨酷之刑；金行提象，镇南削烦苛之法。而体国经野，御辨登枢，莫不崇宽简以弘风，树仁惠以裁化。景胄以之硕茂，宝祚于是克崇；徽猷列于湘图，鸿名勒于青史。
    暨炎灵委御，人物道稍，雾翳三光，尘惊九服。秋卿司于邦典，高下在心；狱吏传于爰书，出没由己。内史溺灰然而被辱，丞相见牍背而行赇。戮逮弃灰，诛及偶语，长平痛积冤之气，司败切瘐死之魂。遂使五楼之群，争回地轴；十角之旅，竞入天田。国步于是艰难，刑政于焉弛紊。殷忧欣此罩后，［二］多难伫拨乱之君。
    大唐握干符以应期，得天统而御历。诛阪泉之巨猾，剿丹浦之凶渠，扫旬始而静天纲，廓妖氛而清地纪。朱旗乃举东城，高灭楚之功；黄钺裁麾西土，建翦商之业。总六合而光宅，包四大以凝旒。异域于是来庭，殊方所以受职。航少海以朝绛阙，梯昆山以谒紫宸。椎髻之酋，加之以文冕；穷发之长，宠之以徽章：王会之所不书，涂山之所莫纪。歌九功以协金奏，运七政以齐玉衡，律增甲乙之科，以正浇俗；礼崇升降之制，以拯颓风。荡荡巍巍，信无得而称也！［三］
    伏惟皇帝陛下，体元纂业，则天临人，［四］覆载并于干坤，照临运于日月，坐青蒲而化光四表，负丹而德被九围。日旰忘餐，心存于哀矜；宵分不寐，志在于明威。一夫向偶而责躬，万方有犯而罪己。仍虑三辟攸荆八刑尚密，平反之吏，从宽而失情；次骨之人，舞智而陷网。刑靡定法，律无正条，徽g妄施，手足安措！乃制太尉、扬州都督、监修国史、上柱国、赵国公无忌，司空、上柱国、英国公绩，尚书左仆射兼太子少师、监修国史、上柱国、燕国公志宁，尚书右仆射、监修国史、上柱国、开国公遂良，银青光禄大夫、守中书令、监修国史、上骑都尉柳]，银青光禄大夫、守刑部尚书、上轻车都尉唐临，太中大夫、守大理卿、轻车都尉段宝玄，太中大夫、守黄门侍郎、［五］护军、颍川县开国公韩瑗，太中大夫、守中书侍郎、监修国史、骁骑尉来济，朝议大夫、守中书侍郎辛茂将，朝议大夫、守尚书右丞、轻车都尉刘燕客，朝请大夫、使持节颍州诸军事、守颍州刺史、轻车都尉裴弘献，朝议大夫、守御史中丞、上柱国贾敏行，朝议郎、守刑部郎中、轻车都尉王怀恪，前雍州T县令、云骑尉董雄，朝议郎、行大理丞、护军路立，承奉郎、守雍州始平县丞、骁骑尉石士逵，大理评事、云骑尉曹惠果，儒林郎、守律学博士、飞骑尉司马锐等，摭金匮之故事，采石室之逸书，捐彼凝脂，敦兹简要，网罗训诰，研核丘坟，撰律疏三十卷，笔削已了。实三典之隐括，信百代之准绳。铭之景钟，将二仪而并久；布之象魏，与七曜而长悬。庶一面之祝，远超于殷简；十失之叹，永弭于汉图。谨诣朝堂，奉表以闻。臣无忌等诚惶诚恐，顿首顿首。永徽四年十一月十九日进［六］
    （校勘记）
    （［一］　进律疏表　‘疏表’原误倒，据文化本、岱本乙正。）
    （［二］　殷忧欣此罩后　‘小原作‘俟’，据文化本改。按：此典出书仲虺之诰：‘攸徂之民，室家相庆，杏韬螅后来其苏。’）
    （［三］　信无得而称也　‘得’原讹‘德’，据文化本改。按：论语泰伯：‘泰伯其可谓至德也已矣！三以天下让，民无得而称焉。’）
    （［四］　则天临人　‘天’原讹‘大’，据文化本改。）
    （［五］　守黄门侍郎　‘黄’原讹‘皇’，据文化本改。）
    （［六］　永徽四年十一月十九日进　按：原表文每句下附有释文，据顾跋亦是此山贳冶子所作，今并删除，附后：）
    （臣无忌等言：）
    （秦以前，君臣通称朕。尚书虞书，帝曰，来，禹，汝亦昌言。禹曰，帝，予何言，予思日孜孜。则是臣于君前尚称予也。秦制，天子称朕，臣下称臣。汉以后因之。唐仪制令，皇太子以下，率土之内，于皇帝皆称臣。唐本传，长孙无忌字辅机，性通悟，博涉书史。始，高祖兵渡河，进谒长春宫，授渭北道行军典签。乃太宗文德顺圣皇后长孙氏之兄也。因辅政，与李绩等一十九人撰成律疏，上表以进。）
    （臣闻三才既分，法星着于玄象；）
    （易说卦，立天之道曰阴与阳，立地之道曰柔与刚，立人之道曰仁与义，兼三才而两之。晋天文志，太微帝座，南蕃中二星（间）曰端门，东曰左执法，廷尉之象也；西曰右执法，御史大夫之象也。又，贯索九星，贱人之牢也。牢口一星为门，欲其开。九星皆明，天下狱烦。七星见，小赦。六星、五星见，大赦。动则斧@用，中空则更无（按：当作元）。又，亢四星，天子内朝，总摄天下奏事，理狱录功也。又，参伐十星，主斩刈，又为天狱。此言自天、地、人既分之后，则刑法之星，上着于天文也。）
    （六位斯列，习坎彰于易经。）
    （易，八卦三画，每卦之上，各重八卦，为六十四卦，则每卦六画，初二三四五上为六位。易说卦，六位而成章。习坎卦体坎上、坎下为重习也。坎，阴也，陷也。上六系于徽g，置于丛棘。重坎至于上六，阴之极，陷之深，故有）（刑狱之象，如系之徽g，而置于丛棘之中也。又，尔雅释言，坎，律铨也。郭璞注，坎卦主法，法、律皆所以铨量轻重也。）
    （故知出震乘时，开物成务，）
    （易说卦，帝出乎震。干卦，时乘六龙以御天。系辞曰，开物成务。王弼注，易通天下之志，成天下之务。）
    （莫不作训以临函夏，垂教以牧黎元。）
    （训，亦教也。函，方也。方夏，中国也。文选七命曰，函夏谧静。书序曰，足以垂世立教。牧，养也。左传曰，天生民而树之君，使司牧之。黎元，民也。黎，黑。犹秦言黔首也。汉文纪，元元之民。师古注，元元，善意也。光武纪，黎元所归。黎，庶也。元元，犹言喁喁，可矜之辞。）
    （昔周后登极，吕侯阐其茂范；）
    （周穆王享国百年，命吕侯为司寇，作书训夏赎刑，以诰四方，名吕刑。阐，开。茂，大。范，法也。）
    （虞帝纳麓，皋陶创其彝章。）
    （舜典，纳于大麓。孔安国注，麓，录也，尧使帝舜大录万机之政。大禹谟曰，皋陶，惟兹臣庶，罔或干于正，汝作士，明于五刑。创，始制也。彝，常。章，典也。）
    （大夫之述三言，金篆腾其高轨；）
    （左传，昭公十四年，晋邢侯与雍子争s田，久而无成。士景伯如楚，叔鱼摄理。韩宣子命断旧狱，罪在雍子，雍子纳其女于叔鱼，叔鱼罪邢侯，（邢侯）怒杀叔鱼与雍子于朝。宣子问其罪于叔向，叔向曰，三人同罪，施生戮死可也。雍子赂以买直，鲋也鬻狱，邢侯专杀，其罪一也。己恶而掠美为昏，贪以败官为墨，杀人不忌为贼，夏书曰，）（昏、墨、贼杀，皋陶之刑也。从之。乃施邢侯，而尸雍子与叔鱼于市。仲尼曰，叔向，古之遗直也。治国制刑，不隐于亲，三数叔鱼之恶，不为末减，曰义也夫，可谓直矣。平丘之会，数其贿也，以宽卫国，晋不为暴；归鲁季孙，称其诈也，以宽鲁国，晋不为虐；邢侯之狱，言其贪也，以正刑书，晋不为颇。三言而除三恶，加三利，杀亲益荣，犹义也夫！金篆者，秦以前未有隶、楷，故字皆用篆，言篆字而以金铸之钟鼎，而纪其功也。轨，车辙已行之迹。腾，表异之也。言大夫议刑之三言，可以着之金篆，而表其已行之迹也。）
    （安众之陈九法，玉牒播其弘规。）
    （魏文侯师于里悝，集诸国刑典，造法经六篇：一、盗法；二、贼法；三、囚法；四、捕法；五、杂法；六、具法。又，汉相萧何，更加悝所造户、兴、厩三篇，谓九章之律，是为九法。玉牒者，文选广绝交论，书玉牒而刻钟鼎。又魏都赋，极栋宇之宏规。规者，所以为圆，法度之器也。言萧何安众之陈九法，可以书之玉牒，而播扬其宏大之规也。）
    （前哲比之以堤防，往贤譬之以衔勒。）
    （前汉刑法志，制礼以止刑，犹堤防溢水也。后汉虞诩曰，刑罚者，人之衔勒也。）
    （轻重失序，则系之以存亡；）
    （白氏六帖刑法门，议论轻重之序，慎测浅深之量。言用刑轻重失其序，则系民命之存亡。）
    （宽猛乖方，则阶之以得丧。）
    （左传，昭公二十年，郑子产有疾，谓子太叔曰，我死，子必为政。唯有德者能以宽服民，其次莫如猛。夫火烈，民望而畏之，故鲜死焉；水懦弱，民狎而玩之，则多死焉，故宽难。疾数月而卒。太叔为政，不忍猛而宽，郑国多）（盗，取人于萑蒲之泽。太叔悔之曰，吾早从夫子，不及此。兴徒兵以攻f蒲之盗，尽杀之，盗少止。仲尼曰，善哉！政宽则民慢，慢则纠之以猛；猛则民残，残则施之以宽。宽以济猛，猛以济宽，政是以和。及子产卒，仲尼闻之出涕曰，古之遗爱也。阶，所由之梯阶。言宽猛乖其方术，则由之而有得失也。）
    （泣辜慎罚，文命所以会昌；）
    （刘向说苑，禹出见辜人，问而泣之。史记，夏禹名文命。文选蜀都赋，天帝运期而会昌。）
    （匐制市模独夫于是荡覆。）
    （书泰誓，今商王受俪涉之胫，剖贤人之心。冬月见朝涉水者，谓其胫耐寒，斩而视之。比干忠谏，纣曰，吾闻贤人之心有七孔，剖而观之。又曰，独夫受。孟子曰，残贼之人，谓之独夫。荡，覆也。言纣为周武王所灭也。）
    （三族之刑设，祸起于望夷；）
    （周罪人不孥，谓罪止其身，不及其家之人。秦始作夷三族法，谓父族、妻族、母族也。望夷，宫名，赵高令婿阎乐弑秦二世之地。谓秦因设三族之刑，而身弑国亡也。）
    （五虐之制兴，师亡于涿鹿。）
    （史记，轩辕乃习用干戈，以征不享，诸侯咸宾从，而蚩尤最为暴虐，莫能伐。应劭曰，轩辕黄帝时，蚩尤作乱，不用帝命，遂作五虐之刑，大刑用甲兵，其次用斧钺；中刑用刀锯，其次用钻笮；薄刑用鞭扑。轩辕乃征师诸侯，与蚩尤战于涿鹿之野。服虔曰，涿鹿，山名，在涿鹿郡。遂擒杀蚩尤，身首异处。）
    （齐景网峻，时英有‘踊贵’之谈；）
    （时英指晏子而言。晏婴，字平仲，事齐景公。左氏传，景公欲更晏子之宅，晏子辞，景公曰，子居近市，识贵贱乎？于是景公繁于刑，有鬻踊者，故对曰，踊贵屦贱。既已告于君，故与叔向语而称之，景公为是省于刑。君子曰，仁人之言，其利博（按：当作溥）哉！晏子一言而齐侯省刑。踊，刖者之屦也。言受刑者多，故踊为之贵也。）
    （周幽狱繁，诗人致菀柳之刺。）
    （毛诗小雅菀柳，刺幽王也，暴虐无亲而刑罚不中也。）
    （所以当涂抚运，乐平除惨酷之刑；）
    （魏阙当涂高，乃汉末曹氏代汉谶语。当涂抚运，言魏应运而为君也。魏司徒王朗，字景兴，封乐平侯。时钟繇上疏，欲复肉刑，诏令公卿共议。朗议以为繇欲轻减大辟之条，以增益刖刑之数。夫五刑之属，着在律科，或（按：当作自）有减死一等之法，不死即为减，施行已久，不待远假斧凿于复（按：当作彼）肉刑，然复（按：当作后）有罪次也。前世仁者不忍肉刑之惨酷，是以废而不用。不用以来，历年数百。今复以之，恐所减之文未彰于万民之目，而肉刑之问已宣于寇仇之耳，非所以来远人也。议者百余人，与朗同者多。帝以吴、蜀未平，寝。）
    （金行提象，镇南削烦苛之法。）
    （晋以金德王天下，故曰金行提象，言取类于金也。杜预字元凯，为镇南大将军，与车骑将军贾充等定律令。既成，预为注解，乃奏之曰，法者，盖绳墨之断例，非穷理尽性之书也。故文约而例直，名省而禁简。例直易见，禁简难犯；易见则人知所避，难犯则几于刑措。古之刑书，铭之钟鼎，铸之金石，所以远塞异端，使无淫巧也。今所注皆网罗法意，格之以名分，使用之者执名例以审趣舍，伸绳墨之直，去析薪之理也。诏颁行于天下。）
    （而体国经野，御辨登枢，）
    （周礼，惟王建国，辨方正位，体国经野。体国者，营其国之宫城门涂，如身之有四体。经野者，治其野之丘甸沟洫，如机之有经纬。登枢者，北极为天枢，居其所而众星拱之，人君之象，故人君即位曰登极，亦曰登枢。）
    （莫不崇宽简以弘风，树仁惠以裁化。）
    （书大禹谟，临下以简，御众以宽。诗序，风，风也，上以风化，下树立也。易系辞，化而裁之。）
    （景胄以之硕茂，宝祚于是克崇；）
    （尚书，命汝典乐，教胄子。胄子，长子也，适子也。景，大也。硕，亦大也。易系辞，圣人之大宝曰位。祚，国祚也。崇，高也。言国家崇宽简，树仁惠，则本支繁茂，国祚延长也。）
    （徽猷列于缃图，鸿名勒于青史。）
    （徽，美也。猷，道也。文选赠刘琨诗，加其忠直，宣其徽猷。缃，桑初生之色，即浅黄色也。文选序，飞文染翰，则卷盈乎缃帙。言人君美道，具列于图书。鸿名，大名也。前汉司马相如封禅书，前圣之所以永保鸿名。青史者，古无纸，凡书辞者，杀竹汗为简书之。文选江淹书，并图青史。言人君之大名，必勒书于青史。）
    （暨炎灵委御，人物道销，）
    （暨者，及也。炎者，汉也。汉以火德王天下，故曰炎。灵者，汉灵帝也。委御者，文选魏都赋，刘宗委驭。汉至唐，历代已多，此借汉以喻隋末之乱，君失其驭，而一时人物之道销丧也。）
    （雾翳三光，尘惊九服。）
    （翳者，蔽也。三光者，纂要曰，日、月、星谓之三光。以喻人君之明。言群邪如雾，以蔽君之明也。周书，辨九服之国，方千里，乃其外曰侯服、甸服、男服、采服、卫服、蛮服、夷服、镇服、蕃服，是名九服。言烟尘遍惊于九）（服之内也。）
    （秋卿司于邦典，高下在心；）
    （周礼六典，五曰刑典，以诰（按：当作诘）邦国。又秋官司寇，帅其属，以佐王，刑邦国。刘冯事始，舜以皋陶作士，乃理狱之官。周礼为士师。秦以李斯为廷尉。汉因之，景帝尝改为大理。梁为秋卿。唐为司刑。左传曰，高下在心。谓不遵法度，而用心不公也。）
    （狱吏传于爰书，出没由己。）
    （史记张汤传，汤父为长安丞，出，汤为儿守舍。还，为鼠盗肉，怒笞汤。汤掘窟得盗鼠及余肉，劾鼠掠治，传爰书，试鞫论报，取鼠与肉磔堂下。其父见之，视其文辞如老狱吏，大惊，遂使书狱。苏林曰，传，谓传囚也。爰，易也，以此书易其辞处。鞫，穷也。张晏曰，传，考证验也。爰书，自证不知此言，反受其罪，讯考三日，复问之，知与前辞同也。鞫，一吏为读状，论其报行也。此言狱吏传爰书，出入罪人，皆由己也。）
    （内史溺灰然而被辱，）
    （史记，御史大夫韩安国，字长孺，梁城安人也。其后安国坐法抵罪，县狱吏田甲辱安国，安国曰，死灰独不然乎？甲曰，然，即溺之。居无何，梁内史阙，汉遣使拜安国为梁内史，起徒中为二千石。甲亟走，安国曰，甲不就官，我灭而宗！甲因肉袒谢，安国笑曰，可溺矣，公等足为治乎。卒善遇之。）
    （丞相见牍背而行赇，）
    （史记，汉绛侯周勃免相就国，岁余，每河东守行县至绛，周勃自畏恐诛，常披甲，令家人持兵以见之。其后有人告勃欲反，文帝四年，下廷尉。廷尉下其事长安，逮捕勃治之。勃恐，不知置辞，吏稍侵辱之。勃以千金与狱）（吏，狱吏乃书牍（背），视之曰，以公主为证。牍，木简也。公主者，孝文帝女也，勃太子胜尚之，故狱吏教引为证。勃之益封受赐，尽以与薄昭，及系急，昭为言薄太后，太后亦以无反事。文帝朝，太后以帽絮提文帝。帽絮，巾也。太后曰，绛侯绾皇帝玺，将兵于北军，不以此时反，今居一小县，顾反邪？文帝既见绛侯狱辞，乃谢曰，吏事方验而出之。于是使使持节赦绛侯，复爵邑。绛侯既出，曰，吾尝将百万，然安知狱吏之贵乎！赇者，以财相谢也。）
    （戮逮弃灰，诛及偶语，）
    （逮者，及也。史记卫鞅传，步过六尺者有罚，弃灰于道者被刑。又史记，秦始皇三十四年，丞相李斯上疏，乃请史官非秦记皆烧之，有敢偶语诗书者弃市。注云，禁民聚语，畏其谤也。）
    （长平痛积冤之气，）
    （史记，秦将白起与赵将赵括战于长平，秦军射杀括，括军败，卒四十万降。武安君计前秦已至上党，上党民不乐为秦而归赵，赵卒反覆，非尽杀之，恐为乱，乃挟诈而尽坑杀之。言无罪四十万人尽诛，所以痛积冤之气也。）
    （司败切瘐死之魂。）
    （司败者，狱官也。论语，陈司败问昭公知礼乎。汉宣帝诏，系者或以掠笞若饥寒，瘐死狱中，朕甚痛之，其令郡国岁上系囚以掠若瘐死者，所主坐，召御史课殿最以闻。囚徒饥寒病死，曰瘐死。）
    （遂使五楼之群，争回地轴；十角之旅，竞入天田。）
    （后汉诸贼：铜马，大枪，尤来，上江，青犊，（五）校，檀（乡），五幡，五楼，富平，获索，皆贼名号也。春秋括地象云，地有三千六百六轴。十角者，此皆形容隋将亡，唐未兴之时，天下大乱也。周礼：五百人为旅。前汉天文志，龙）（左角为天田，龙祥也，晨见则祭之。然此天田特借用其字，谓兵乱于天子之境土也。）
    （国步于是艰难，刑政于焉弛紊。）
    （诗桑柔，国步蔑资。朱子云，步犹运也。刑政者，论语，道之以政，齐之以刑。文选辨亡论，皇纲弛紊。）
    （殷忧欣此罩后，多难伫拨乱之君。）
    （书仲虺之诰，攸徂之民，室家相庆，杏韬螅后来其苏！注，汤所往之，民皆喜曰，待我君来，其可苏息。多难者，诗访落曰，未堪家多难。汉高祖纪，群臣曰，帝起微细，拨乱反正。伫者，候也。）
    （大唐握干符以应期，得天统而御历。）
    （文选东都赋，握干符，阐坤珍。又魏都赋，应期运而光赫。言大唐之君，执握天受命之符，以应期运也。前汉高祖赞曰，旗帜尚赤，□于火德，自然之应，得天统矣。御，治也。历，数也。）
    （诛阪泉之巨猾，剿丹浦之凶渠，）
    （史记，黄帝教熊罴呓貅虎，以与炎帝战于阪泉之野，三战然后得其志。文选应劭诗，丹浦非乐战。刘良曰，唐虞时，丹浦国不服，帝征而克之。）
    （扫旬始而静天纲，廓妖氛而清地纪。）
    （文选东京赋，搀抢旬始，群凶靡余。旬始，n星也。晋纪总论曰，天纲解纽。又，还旧园诗曰，大明荡n氛。又，地理志，山河分两戒，有南纪、北纪。）
    （朱旗乃举东城，高灭楚之功；）
    （朱旗者，文选述高纪赞，神母告符，朱旗乃举。又，汉五年，围项羽垓下，夜闻汉军皆楚歌，知尽得楚地，羽与数）（骑走，是以兵大败，灌婴追斩东城。言唐之勋德，亦高于此也。）
    （黄钺裁麾西土，建翦商之业。）
    （书牧誓，武王与纣战于牧野。甲子昧爽，王朝至于商郊，王佐仗黄钺，右秉白旄，以麾曰：逖矣！西土之人。诗公刘篇，实始翦商。翦，灭也。言唐之功业，亦若此。）
    （总六合而光宅，包四大以凝旒。）
    （六合者，四方上下也。书尧典，光宅天下。言尧有光明之德，覆天下如屋宅。四大者，老子云，道大、天大、地大、王大，域中有四大，王居其一焉。礼记玉藻曰，天子玉藻，十有二旒。）
    （异域于是来庭，殊方所以受职，）
    （文选李陵书，死为异域之鬼。诗常武篇，殊方来庭。又，文选东都赋，殊方别区。又，与陈元伯（按：元伯当作伯之）书曰，解辫请职。）
    （航少海以朝绛阙，梯昆山以谒紫宸，）
    （大舟曰航，杨雄夏州箴曰，航海三万，东牵其竿。山海经，无皋之南望幼海。郭璞云，幼即小也。文选与孙皓书，稽颡绛阙。山海经，昆仑山广万里，高一千里。荆州星占，北辰一名天关，一名北极。北极者，紫宫天主也。天子所居曰宸，故曰紫宸。）
    （椎髻之酋，加之以文冕；穷发之长，宠之以徽章：）
    （唐书儒学传，贞观中，高丽与百济、新罗、高昌、土蕃等诸国酋长，遣子弟请入国学，鼓箧而升讲筵者八十余人。文选石阙铭，椎髻之长，南越之俗也。又，绝交书，强越人以文冕。又，游赤石诗，况乃令穷发。（穷发），无毛之）（地，在北海之北也。又，贵妃诔，崇徽章出寰甸。徽，旌旗也。章，旒也。言南而椎髻，北而穷发，皆来朝也。）
    （王会之所不书，涂山之所莫纪。）
    （唐初，东谢蛮入朝，冠乌熊皮，以金银络颈，身披毛帔，韦皮行g而着履。颜师古因奏言，周武王时，远国归款，周史集其事为王会篇。乃命阎立本图之。禹会诸侯于涂山，执玉帛者万国。）
    （歌九功以□金奏，运七政以齐玉衡，）
    （书大禹谟，水火金木土谷惟修，正德利用厚生惟和，九功惟叙，九叙惟歌。周礼钟师，掌金奏。书舜典，在璇玑玉衡，以齐七政。以璇为玑，以象天体之运转；以玉为衡管，横而设之，以窥玑，以齐日月五星七政之运行，犹今之浑天仪也。）
    （律增甲乙之科，以正浇俗；礼崇升降之制，以拯颓风。）
    （前汉，宣帝曰，令甲：死者不可复生，刑者不可复息。息，生长也。甲令，第一；乙令，第二也。文选策秀才文曰，民俗浇弛，法令滋章。礼记乐记曰，升降上下，周还裼袭，礼之文也。拯，救也。颓，毁也。）
    （荡荡巍巍，信无得而称也！伏惟）
    （论语，荡荡乎，民无能名焉；巍巍乎，其有成功也。又曰：泰伯其可谓至德也已矣，三以天下让，民无得而称焉！）
    （皇帝陛下，）
    （唐仪制令，皇帝、天子，夷夏通称之。陛下，对咫尺，上表通称之。应劭曰，王者有执兵陈于阶陛之侧，臣于至尊不敢指斥，故呼陛下以告之，因卑以达尊之意也。）
    （体元纂业，则天临人，）
    （杜预左氏传注，凡人君即位，欲其体元以居正。文选东京赋，况纂帝业而轻天位。纂，继也。论语，惟天为大，惟尧则之。言天之大，以临兆民也。）
    （覆载并于干坤，照临运于日月，）
    （易干卦，夫大人者，与天地合其德，与日月合其明。与天地合其德者，谓覆载也。与日月合其明者，谓照临也。）
    （坐青蒲而化光四表，负丹而德被九围。）
    （汉书，史丹伏青蒲奏事。青蒲，席也。尚书曰，光被四表。礼记明堂曰，天子负斧，南乡而立。斧，为斧屏风，于户牖之间。诗长发篇曰，帝命式于九围。（九围），九州也。）
    （日旰忘餐，心存于哀矜；宵分不寐，志在于明威。）
    （旰，晚也。蜀志，诸葛亮上疏曰，陛下劬劳帝业，旰食思政，废寝忧人。书吕刑曰，皇帝哀矜庶戮之无辜。言唐帝日晚忘食，哀矜无辜。唐李百药曰，太宗才及日昃，必命才学之士，赐以清问，一夜忘疲，中宵不寐。书汤诰曰，将天命明威，不敢赦。言唐帝中夜不寝，其志在于明天之威，慎用刑也。）
    （一夫向隅而责躬，万方有犯而罪己。）
    （汉书刑法志曰，满堂而饮酒，有一人向隅而悲泣，则一堂皆为之不乐。王者之于天下也，譬犹一堂之上也。书汤诰，万方有罪，在予一人。又，左传，庄公十一年曰，禹、汤罪己，其兴也勃焉。）
    （仍虑三辟攸荆八刑尚密。）
    （左传，昭公六年，郑人铸刑书于鼎，以为常法，叔向始（）
    （按：当作使）贻子产书曰：夏有乱政，作禹刑；商有乱政，而作汤刑；周有乱政，而作九刑。三辟之兴，皆叔世也。辟，刑也。尚书洪范曰，彝伦攸尽荆败也。八刑者，周礼大司徒，以刑纠万民，一曰不孝，二曰不义，三曰不姻，四曰不弟，五曰不任，六曰不恤，七曰造言，八曰乱民。）
    （平反之吏，从宽而失情；次骨之人，舞智而陷网。）
    （前汉，Q不疑为京兆尹，每行县录囚徒，有所平反，母即喜。史记，杜周，南阳人，为御史。周然（按：当作少言）重迟，外宽，内深次骨。李奇曰，其用罪深刻至骨。又，张汤，杜人也。汤为人多诈，舞智以御人。言陷人于宪网。）
    （刑靡定法，律无正条，徽g妄施，手足安措！）
    （靡，无也。易坎卦，系用徽g，置于丛棘。释音，刘子玄云，三股曰徽，两股曰g，皆索名，所以禁囚。今言妄施者，刑罚不中也。论语曰，刑罚不中，则民无所措手足。自‘仍虑’以下至此，皆言唐兴之初，虑恐用刑无一定之律，吏无所遵守，以致刑罚不中，所以命群臣定律也。）
    （乃制太尉、扬州都督、监修国史、上柱国、赵国公无忌，司空、上柱国、英国公绩，）
    （李绩，字懋功，曹州离孤人。本姓徐，武德二年从李密归朝，唐高祖喜曰，绩，纯臣。诏受（按：当作授）黎州总管，封英国公，赐姓，附宗正属籍。）
    （尚书左仆射兼太子少师、监修国史、上柱国、燕国公志宁，）
    （于志宁，字仲谧，京兆高陵人。太宗曰，今太子幼，卿当辅以正道。太子承干数有过恶，志宁欲救止之，上谏苑）（以讽。帝见大悦，赐金十斤、绢三百疋。凡格、式、律、令、礼典，皆与论N，赏赐钜万。）
    （尚书右仆射、监修国史、上柱国、开国公遂良，）
    （褚遂良，字登善，通直散骑常侍褚亮之子。博涉文史，工隶楷。）
    （银青光禄大夫、守中书令、监修国史、上骑都尉柳]，）
    （柳]，字子邵，蒲州人。以父隋时使高丽卒焉，]往迎丧，号踊尽丧（按：当作哀），为夷人所慕。）
    （银青光禄大夫、守刑部尚书、上轻车都尉唐临，）
    （唐临，字本德，京兆长安人。迁侍御史，俄持节披（按：当作按）狱交州，出冤系三千人，累迁大理卿。高宗常录囚，临轩对无不尽，帝喜曰，为国之要在用法，刻则民残，宽则失其有罪，惟是折中，以称朕意。永徽元年，拜御史大夫。萧龄之常任广州都督，受赇当死，诏群臣议，请论如法，诏戮于朝堂。临建言，群臣不知天子所以议之之意。在律八议，王族戮于隐，议亲也；刑不上大夫，议贵也。今龄之贪赃狼扈，死有余咎。陛下以异于他囚，故议之，有司又令入死，非帝舜所以用刑者，不可为后世法。帝然之。龄之，齐高帝五世孙，由是免死。）
    （太中大夫、守大理卿、轻车都尉段宝玄，太中大夫、守黄门侍郎、护军、颍川县开国公韩瑗，）
    （韩瑗，字伯玉，京兆三原人。父仲良，武德初，与定律令，建言：周律其属二（按：当作三）千，秦、汉后约为五百。依古则繁，请崇宽简，以示惟新。于是采开皇律宜于时者定之。终刑部尚书。瑗少负节行，博学晓吏事。）
    （太中大夫、守中书侍郎、监修国史、骁骑尉来济，）
    （来济，扬州江都人。笃志为文章，善议论，晓畅时务，后至公辅。）
    （朝议大夫、守中书侍郎辛茂将，朝议大夫、守尚书右丞、轻骑都尉刘燕客，朝请大夫、使持节颍州诸军事、守颍州刺史、轻车都尉裴弘献，朝议大夫、守御史中丞、上柱国贾敏行，朝议郎、守刑部郎中、轻车都尉王怀恪，前雍州T县令、云骑尉董雄，朝议郎、行大理丞、护军路立，承奉郎、守雍州始平县丞、骁骑尉石士逵，大理评事、云骑尉曹惠果，儒林郎、守律学博士、飞骑尉司马锐等，）
    （以上十人无传。律学博士，魏书曰，卫揭（按：当作觊）奏，刑法国家所重，而私议所轻；狱者人命所悬，而选用者所卑。请置律学博士，相教授。遂施行。律学博士自此始也。）
    （摭金匮之故事，采石室之逸书，）
    （书金g，纳册于金g之匮中。环济要略，御史中丞有石室，以藏秘书。文选魏都赋，金匮石室，藏秘书之所，帝王图籍于此藏。史记，太史公抽金匮石室之书。书序曰，采摭群言，以立训传。）
    （捐彼凝脂，敦兹简要。）
    （捐，弃也。文选，秦法繁于秋荼，网密于凝脂。敦，笃也。兹，此也。简，略也。言国家捐弃其繁密之刑，而敦此简略之法也。）
    （网罗训诰，研核丘坟，）
    （书序，垂世立教，典谟训诰誓命之文。研，究。核，考也。又曰，研精覃思，博考经籍。伏牺、神农、黄帝之书谓之三坟，言大道也；少昊、颛顼、高辛、唐、虞之书谓之五典，言常道也；八卦之说谓之八索，求其义也；九州之志谓之九丘，言九州所有土地所生，风气所宜，皆聚此书也。春秋左氏传曰，楚左史倚相能读三坟、五典、八索、九丘，即谓上世帝王遗书也。言此律疏亦网罗研核上世帝王之遗书也。）
    （撰律疏三十卷，笔削已了。）
    （春秋传曰，孔子作春秋，笔则笔，削则削。笔，存之于牍。削，去而不书也。汉书曰，令有司请定法，削即削，笔即笔。服虔曰，言随君意。）
    （实三典之隐括，）
    （周礼，建三典以刑邦国，诘四方：一曰，刑新邦用轻典；二曰，刑平邦用中典；三曰，刑乱邦用重典。荀子法行篇曰，良医之门多病人，隐括之侧多枉木。隐括者，正曲木之器。言此律书信乃三典之隐括。）
    （信百代之准绳。）
    （准绳者，孟子曰，圣人既竭目力焉，继之以规矩准绳，以为方圆平直，不可胜用也。准，取其平；绳，取其直。言此律书信能百代之后，取其平直也。）
    （铭之景钟，将二仪而并久；）
    （文选杨修答临淄侯笺曰，铭功景钟。易系辞曰，易有太极，是生两仪。言此律书可以铭刻于国家重器之上，与天地同其久远矣）
    （布之象魏，与七曜而长悬。）
    （象魏者，周礼秋官，正月之吉，悬刑象之法于象魏，使人观之。象魏，雉门两观也。纂要云，日、月、五星，谓之七曜。易系辞，悬象着明，莫大于日月。言此律者，布之于宫门双阙，如日、月、五星长悬于天也。）
    （庶一面之祝，远超于殷简；）
    （庶者，庶几也。史记，殷汤出野，见张网四面，祝曰：天下四方，皆入吾网。汤曰：嘻，尽之矣。乃去其三面，祝）（曰：欲左，左；欲右，右。不用命，乃入吾网。诸侯闻之曰：汤德至矣。超，过也。简，册也。言唐帝撰此律书，好生之德过于殷家之简册也。）
    （十失之叹，永弭于汉图。）
    （汉路温舒曰，秦有十失，其一尚存，治狱之吏是也。今治狱者，上下相继，以刻为明，深者获功名，平者多后患。弭，止也。言有此律，则永无汉人十失之叹也。）
    （谨诣朝堂，奉表以闻。臣无忌等诚惶诚恐，顿首顿首。永徽四年十一月十九日进。）
    （永徽，唐高宗年号也。）
    <H3><FONTCOLOR="#66FFFF">　律音义）</H3>（翰林侍讲学士中大夫尚书兵部侍郎兼群牧使判国子监太常礼院上柱国乐安郡开国公食邑二千二百户食实封肆百户赐紫金鱼袋臣孙]等撰）
    名例第一（主物之谓名，统凡之谓例。法律之名既众，要须例以表之，故曰‘名例’。汉作九章，散而未统。魏朝始集罪例，号为刑名。晋贾充增定律二十篇，以刑名、法例揭为篇冠。至北齐，赵郡王睿等奏上齐律十二篇，并曰名例，后循而不改。）
    五刑（五刑之名尚矣。古者大刑用甲兵，次斧钺；中刑用刀锯，次钻凿；薄刑用鞭扑。虞书：‘五刑曰墨，曰劓，曰|，曰宫，曰大辟。’又云：‘流宥五刑，鞭作官刑，扑作教刑，金作赎刑。’则五者之外，似别有流、赎、鞭、扑之品也。三代而降，其制略同。秦法凝惨，始有‘夷三族’、‘具五刑’之名。汉文帝去三肉刑，又以完代刑。魏制五刑，则死刑三，髡刑四，完、作刑各三，赎刑十一。晋以枭首、斩、弃市三死，与髡作、输赎二等为五刑。梁世略依前代，制刑十五等及鞭、杖督之差。［一］北齐采魏晋故事，以S裂、枭首、斩、绞为四死，鞭笞各百、髡以配兵为一流，五年至一年为五刑，一百至四十为五鞭，三十至一十为三杖。后周以杖刑、鞭刑、徒刑、流刑、死刑名以五，差为二十五等，与齐法小异。至隋，更定五刑之序，则死以斩、绞为二，流以一千里至二千里为三，徒以一年至三年、杖以六十至一百、笞以五十至十各为五，凡二十等；蠲损前代鞭刑、枭首、S裂之法，轻重之准，得天下之平矣。唐以二千里至三千里为三流，）（余同隋制，至今遵用。）　笞（丑之切。捶击也。）　赎（石欲切。又音树。贸也，出金以贸易其罪也。）　杖（直两切。持也，言人执持可以击人也。古者用鞭，书云‘鞭作官刑’是也。梁有制鞭、法鞭、常鞭三等，制鞭用生革廉成，法鞭去廉，常鞭用熟靼。至隋，以杖易鞭。旧制：应决杖笞者，皆依数决之。皇朝建隆四年，始有折杖之制。靼，音旨热切，柔皮也。）　徒（同都切。奴也，男子入于罪隶，女子入于舂槁，着于丹书，以戮辱之也。）　流（力求切。窜之边裔，若水流也。旧制：犯徒者，依年配役；犯流者，流至配所居作。皆不决杖。皇朝建隆四年制：‘犯徒者，加杖、免役。犯流者，加杖、留住，三流俱役一年，加役流者役三年。’）　死（息姊切。澌也。澌，尽也，精神澌尽也。澌音赐。）绞（古卯切。绞，杀之也，不殊身首。）　斩（侧减切。杀而殊其身首。）　谋（莫侯切。计也，二人对议谓之谋。）　叛（步半切。奔他国也。）　背（音佩。下同。）　恶逆（如字。）　殴（乌苟切。下并同。）　支解（佳买切。离析也，谓离析其支体。）　造（昨早切。为作也。）　畜（丑六切。聚也。后同。）　蛊毒（音古。左氏传说蛊义有多种，‘于文，皿虫为蛊’。律言‘蛊毒’者，谓聚诸毒虫，共在一器，使之相食，独在者将以毒人，谓之‘蛊毒’。）　厌魅（周礼注‘建厌’及字书‘厌魅’，皆于琰切。魅字，亦作●，音媚，老物之精也。今律云‘厌魅’，皆谓邪俗左道，若汉之‘巫蛊’是也。）　乘舆（食陵切。下音余。蔡邕独断曰：‘天子车马、衣服、器械、［二］百物曰乘舆。出于律，律曰敢盗乘舆服御物，谓天子所服食者也。天子至尊，不敢亵渎言之，故托于乘舆也。乘，犹载也；舆，犹车也。天子以天下为家，不以京师宫室为常处，［三］则当乘舆以行天下，故群臣托乘舆以言之。’）　服御物（御，牛倨切。蔡邕独断曰：‘所进曰御。御者，进也。凡衣服加于身，饮食入于口，妃妾接于寝，皆曰御。’律内言‘御’者，义并同。）　御宝（博抱切。蔡邕独断曰：‘玺者，印也。印者，信也。天子用白玉，螭虎纽。古者尊卑共之。月令曰，固封玺书。春秋左氏）（传，鲁襄公在楚，季武子使公冶问，玺书追而予之。此诸侯大夫印称玺者也。秦以前，民皆以金、玉为印，龙虎纽，唯其所好也。自秦以来，天子独以印称玺，又独以玉，群臣莫敢用也。’唐开元岁中，改玺曰‘宝’。）　合和（音合。下如字。调也。后同。）　膳（时战切。食也。）　御幸（胡耿切。蔡邕独断曰：‘天子所至曰幸。幸者，宜幸也，世俗谓幸为侥幸。车驾所至，民臣被其德泽，因是谓之幸。’）　指斥（音尺。指斥，谓指的斥渎而言也。）　对捍（户旦切。拒也。）　制使（所吏切。）　诅詈（侧虑切。［四］下力智切。）　别籍（在亦切。）　供养（居用切。下羊尚切。后‘养亲’类并同。）　父母丧（息郎切。下同。）　作乐（音岳。）　匿（女力切。隐也。）　不睦（莫六切。亲也。）　缌麻（音思。后皆同。仪礼丧服传：‘缌者，十五升抽其半，有事其缕，无事其布曰缌。’郑氏云：‘谓之缌者，治其缕细如丝也。’）　大功（仪礼：‘大功布九升。’郑氏云：‘其锻治之功粗沽之。’沾音古。）　尊长（丁丈切。后‘官长’、‘尊长’、‘长大’、‘长官’并同。）　小功（仪礼：‘小功之布十一升。’）　属（市玉切。下‘亲属’同。）　县令（力政切。后皆仿此。）见受（贤遍切。下‘见任’、‘见在’类并同。）　卒（子忽切。）　夫丧（如字。又息浪切。）　袒免（音但。下音问。后并同。袒免，谓去冠，代之以免。免者，以布广一寸，从项中而前，交于额上，却向后绕于髻。）　德行（下孟切。）散官（苏罕切。）　所坐（祖卧切。被罪为‘坐’。后同。）　应议（于陵切。当也。后皆仿此。）　先奏（悉荐切。又如字。）　期（音基。唐避玄宗讳之字为周，今改从旧。后皆仿此。）　盗（取非其物，谓之盗。）　略（离灼切。谓谋略取之。）　听赎（他定切。许也。后不音者，仿此。）　官当（丁浪切。下意涉官当者，并同。）　过失（不意误犯，谓之过失。）　废疾（方肺切。律内皆同。）　号（胡到切。本亦作‘□’，同。）　荫（于禁切。）　累减（力委切。后并同。）　从坐（才用切。又如字。后皆仿此。）　自首（舒救切。悔过自言曰‘首’。他皆仿此。）　故失（知而犯之，谓之故。意以为然，谓之失。）　见任（而禁切。后皆仿此。）　解虽（佳买切。）　赠官（昨□切。死而追与之也。）　视品（承矢切。比也。）　若藉（在夜切。下同。）　假版（古雅切。下布绾切。）　流外（以其在九流之外，故曰流外。）比徒（如字。）　卫官（谓千牛备身以下，亲、勋、翊卫及备身名卫官。［五］）　勋官（凡勋十有二转，谓武骑尉至上柱国。）　行守（官阶高而拟卑曰行，阶卑而拟高曰守。）　谓降（古巷切。后同。）　赃（子郎切。凡货财之例谓之赃。）　尚书（音常。下同。）　省断（所景切。省，署也。下丁乱切。后不音者，可以意求之。）　一匹（譬吉切。说文云：‘四丈也，从八。’［六］意古者自两头卷之，至中为两卷，故谓之两。或曰，匹，取匹敌之义也。作‘疋’者，俗。）　禁（居荫切。后并同。）　娶（且住切。）　官称（尺证切，又尺陵切。后同。）　冒（莫报切。）　委（如字。属也，弃也。）迁任（汝鸩切。）　六载［七］（音宰，又音再。年也。）　朝参（直遥切。下七南切。）　诬（音巫。）　女官（升玄经云：‘）
    （女官，如道士也。’流俗以其戴冠，改作‘冠’字，非也。）　身丧（息浪切。）　过限（古卧切。后同。）　上道（时掌切。下‘未上道’同。）　课调（徒吊切。）　准折（之舌切。）　大常（音泰，字亦作‘太’。后仿此。）　给使（音史。下‘散使’同。）　各重（直龙切。累也。）　即重（直用切。更也。）　笃疾（冬毒切。）　教令（音交。下吕呈切。）　备（具也。谓具偿之。）　乞索（所白切。求也。）　簿（蒲古切。）　敛（良冉切，又力验切。）　处决（昌与切。）　转易（张恋切。换也。又陟兖切。下音亦。）　蕃息（扶元切。周礼大司马职云：‘以蕃鸟兽。’郑氏谓：‘蕃，息也。’左氏传桓六年：‘随季梁曰：谓其畜之硕大蕃滋也。’俗本作‘番息’者，非。后并同。）　已费（芳未切。耗也。）　庸赁（音容。功也。下乃禁切。）　诸平（字又作‘评’，同。皮命切。谓平言也。凡事之曲直，物之贵贱，以平言之，皆曰评。汉有‘月平’，若今市估；又有‘廷尉平’。隋改曰‘评事’。下‘平功’同。）　估（音古。）　驼（徒河切。作‘驼’，俗。）　骡（落戈切。）　碾（女箭切。）　}（五对切。磨也。）　邸（都礼切。）　诈假（古雅切。下同。）　蔽（必世切。）　复罪（房六切。）　媒保（‘媒’之言谋也，‘保’之言相保任也。）　不臣（臣，伏辞也。）　嫡（音的。）　复除（音福。优也，谓优恩除免其课役。）　自借贷（资昔切。下吐得切，又音待。皆从人假物也，若周礼泉府职‘凡民之贷者，与其有司辨而授之’之类。［八］本或作‘’者，俗。）　及借贷（子夜切。下吐代切。皆以物假人也。）　畜产（许又切。后皆同。）　劾（胡得切。）　为首（于伪切。后‘相为者’并同。）　赃数（色具切。下同。）　备偿（时亮切，又音常。后并同。）　捕（薄故切。后仿此。）　悔（荒内切。）　所由为首（如字。他皆仿此。）　见官（贤遍切。下‘见获’同。）案省（息井切。下‘省审’同。）　检句（古豆切。又古侯切。本作‘勾’，俗。）　驳（邦角切。）　稽程（工兮切。律内皆同。）　造意（唱首先言，谓之造意。）　随从（如字。又才用切。）　关栈（士谏切。编竖柴木，以断人行。）　垣篱（雨元切。）　鞫（居六切。）　当年（丁浪切。又如字。下‘当条’同。）　贸易（莫豆切。）　考校（古孝切。）　为隐（于伪切。下‘为上’同。）　`语（他历切。发也，动也。）　曾（子登切。后同。）　压（乌甲切。）　出降（古卷切。）统摄（他宋切。下舒涉切。）　镇戍（伤遇切。后同。）　时率（所律切。又音律，音类。）　以籍（在亦切。）　观寺（古唤切。）　三纲（古郎切。唐制，每观寺立三纲，以道德高者充。）
    卫禁第二（天子作屯卫以申警，设关禁以防奸。自晋始有卫宫之名。至北齐，附以关禁。隋敕苏威等更定新律，名为卫禁。盖由内及外，设法之序也。）
    阑入（落干切。无符籍妄入曰阑。后同。）　兆域（雨逼切。兆，葬地也，表之以茔域。）　专当（如字。）　主帅（所类切。后同。）　杵（昌与切。）　棒（部项切。）　籍禁（秦昔切。籍者，为二尺竹牒，记其年纪、名字、物色，县宫门。案省相应，乃得入也。）　御在所（蔡邕云：‘天子以天下为家，故谓所居为行在所。’）　横刀（户盲切。）　御膳（时战切。）　u（音俞。下同。）　阈（域、洫二音。尔雅郭璞云：‘阈，门限。’）　下直（胡嫁切。后‘下键’同。）　将领（子亮切。又如字。下同。）　未着（陟虑切。立也，定也。）　辟（婢亦切。下同。）　搜（所求切。）　误遗（如字。）　乃坐（□卧切。）　越过（古卧切。）　劾（胡得切。）　亲为（于伪切。［九］下‘为开’同。）　通传（直专切。）　擅（时战切。专也。）　错符（仓各切。）　键（其偃切。下同。）　钥（音药。）　忘误（音妄。周礼司刺职：‘三宥曰遗忘。’［一０］）被将（平义切。）　射（食亦切。后同。）　放弹（徒旦切。）　捉（侧角切。）　冲队（尺容切。下徒对切。）　唐突（徒忽切。）　上番（时掌切。）　假（古讶切。后同。）　远身（于阮切。遥远也。）　辄离（力智切。）　牙帐（五加切。）行夜（下孟切。下同。）　禁苑（于阮切。）　守当（丁浪切。又如字。）　府廨（古隘切。）　侵坏（音怪。）　沟渎（古侯切。下徒谷切。沟渎，水渠也。）　使人（色吏切。）　覆讫（芳目切。审也。）　诉（音素。）　过所（古禾切。后同。释名云：‘过所，至关津以示之。’唐职官志：‘关令禁末游，伺奸慝，凡行人车马出入往来，必据过所以勘之。’）余畜（许又切。下同。）　留难（如字。后并同。）　赍禁（子兮切。作‘赉’者，俗。后仿此。）　私造（昨早切。）　关塞（先代切。）　交易（音亦。下同。）　婚姻（妇之父母，婿之父母，相谓为‘婚姻’。）　因使（所吏切。）　传告（直专切。）　比近（毗志切。）　烽（敷容切。）　警（居影切。）　令寇（吕呈切。）　烽燧（音遂。边防备警急，作土台，上施桔槔，头有兜零，以薪实中，常低之，有寇即然，举以相告，名曰烽。又多积薪，寇至燔之，望其烟，名曰燧。昼燔燧，夜举烽。）　陷败（补迈切。下同。）　绕（而小切。）
    职制第三（设官置职，必以法度守之。晋本名违制，隋更曰职制。）
    员数（色具切。后同。）　署（常恕切。）　置（陟吏切。）　从坐（才用切。下才卧切。）　德行（下孟切。）　得三（本或作‘得三分’，分，行字也。［一一］）　考校（古孝切。）　选官（息恋切。）　称职（尺证切。）　负殿（音附。下都甸切。据令：‘私坐一斤为一负，公坐二斤为一负。各十负为一殿。’又汉书音义：‘下功曰殿。’）　果毅（牛既切。）　不上时掌切。注同。　上下（胡驾切。）　因假（古讶切。）　边要（如字。）　从驾（才用切。下同。）　豫（余虑切。）　牲牢（音生。）　散齐（苏旱切。下侧皆切。下同。）　递（特计切。）　祭享（许两切。凡天曰祀，地曰祭，宗庙曰享。）吊丧（息郎切。下同。）　朝会（直遥切。）　嚣（况爰切。下许娇切。）　合和（音合。下如字。调也。）　料治（音聊。下直之切。尔雅郭璞云：‘啖食治择之名。’唐避高宗讳之字为‘理’。）　简（作‘拣’者，非。下同。）　秽恶（乌路切。又如字。下同。）　护（胡误切。）　调习（徒雕切。）　驾驭（音御。）　不完（音桓。）　私借（子亦切。下‘及借’同。）　若借（子夜切。）　漏泄（思列切。）　讨袭（音习。）　蕃（方元切。）　使者（色吏切。下并同。）　传（直专切。）（下同。）　即转（陟兖切。下‘转受’同。）　谶（楚禁切。下同。）　曜（弋照切。）　缓（胡管切。）　腾（徒登切。）　被制（平义切。）　上书（时掌切。下‘及上尚’并同。）　即为（如字。）　偏（音篇。作‘遍’者，讹。）　禹与雨（并于矩切。）　丘与区（去求切。下岂俱切。）　脱剩（他活切。下时证切。）　案省（悉井切。）　出使（所吏切。下同。）　而听（他定切。下‘听裁’同。）　及参（七南切。）　V（徒感切。除服祭名。）　即为（于伪切。下‘为人’、‘为请’并同。）赍（子兮切。）　长官（丁丈切。下‘长吏’同。）　属请（之玉切。作‘●’者，俗。）　已分（扶问切。下同。）　送遗（惟季切。后‘遗人’同。）　经过（古禾切。）　纠弹（居黝切。下徒丹切。）　诸贷（吐得切。又音待。下至卷末皆同。）　即借（资昔切。下至卷末皆同。［一二］）　未上（时掌切。后‘上表’同。）　断契（丁乱切。）　馈（巨愧切。下同。）　市易（音亦。）　县欠（胡蠲切。本作‘悬’，从俗。）　未离（力智切。）　挟（音协。）　乞索（所百切。）
    户婚第四（户籍生齿之总，婚为礼俗之本。制民防失，合着此篇。汉初九章，专为户律。北齐附以婚事，名婚户。隋更曰户婚。）
    脱户（吐活切。）　家长（丁丈切。后仿此。）　见在（贤遍切。）　役任（而禁切。）　文簿（蒲古切。）　节级（谓节次等级。）　及度（如字。）　观寺（古玩切。）　令别（力呈切。）　父母丧（息郎切。卷内并同。）　立嫡（多历切。下同。）　得立嫡以长（谓无子则立嫡以继嗣。本作‘立庶以长’者，后人改之尔。）　压（乌甲切。）　合户（音合。下同。）　以疏（色居切。）　应分（扶问切。下‘口分’同。）　诸占（章艳切。）　宽间（音闲。本作‘闹’者，非。）　盗贸（莫侯切。）　园圃（布古切。树殖曰圃，樊篱曰园。）　移埋（莫皆切。）　旱涝（郎到切。）　雹（蒲学切。）　虫蝗（直弓切。谓负、田鼠之类。下音皇。）　畴（直留切。）　荒芜（音无。）　失数（色具切。下同。）　复除（音福。）徭役（音遥。）　擅（时战切。）　辄悔（荒对切。注同。）　聘（作‘娉’者，俗。）　服属（时玉切。）　姨（以脂切。）　再从（才用切。）　婿（苏计切。作‘婿’，俗。）　袒免（音但。下音问。）　强嫁（其两切。又如字。）　为亲（于伪切。注及下‘为定婚’同。）　恐喝（丘勇切。下呼葛切。恐喝，以威力胁之也。汉书作‘渴’。）　被强（皮义切。）　期要（如字。）
    厩库第五（厩蕃畜产，库舍器币，为之防限，以谨国用。自汉历北齐，或名厩牧，或名牧产。隋更益以库事，遂名厩库。）
    牧畜（许又切。后并同。）　牧长（张丈切。后‘长官’同。）　新任（而禁切。）　游牝（毗忍切。）　准数（色具切。下条同。）　系饲（音嗣。下同。）　及监（音鉴。）　羸（力追切。）　疗（力吊切。）　应乘（时陵切。）　驼（徒何切。）骡（落戈切。）　驮（徒荷切。）　牺（音羲。色纯曰牺。）　疮（初良切。本作‘创’，音同。作‘疮’，从俗。）　绕（而小切。）　调习（徒雕切。）　偿（时亮切。又音常。）　l跌（于阮切。屈也，周礼郑注云‘折荡l跌’者。后汉班固传：‘东都赋云：马l余足，士怒未泄。’下大结切。）　抵啮（都礼切。后同。下五结切。）　放令（吕呈切。下同。）噬（时制切。）　蹋（徒盍切。作‘踏’，讹。）　标识（昌志切。又音志，亦音试。周礼郑氏注：‘剽、表皆谓徽识。’经典）（同此音颇众。本作‘帜’，非。‘）
    （剽’与‘标’音义同。）　羁绊（居宜切。下博缦切。）　被雇（平义切。下同。）　倩（七政切。）　自借（资昔切。下‘及借’、‘即借’同。）　库藏（才浪切。后同。）　假请（古雅切。下同。）　自贷（吐得切。又音特。下‘）
    （及贷’、‘虽贷’、‘私贷’、‘所贷’同。）　钞（初教切。本又作‘）
    （抄’，俗。）　市易（音亦。）　私借（资昔切。又子夜切。）　自借（资昔切。下‘及借’同。）　若借（子夜切。）　暴凉（步卜切。下吕张切，又音谅。谓积贮之物，当须日暴而气凉之。作‘曝’，讹。）　监署（音鉴。）　湿恶（如字。）　僦（即就切。）　租（则吴切。）　籴（徒历切。）
    擅兴第六（兴戎动众，为国大事。王者制以取重，［一三］人臣理不得专，故设此法以防之。汉初但名兴律。魏陈群定法，更为兴擅。晋朝复汉旧名。北齐改文从缮。至隋定曰擅兴。）
    擅（时战切。）　警（居影切。）　告令（力呈切。）　卒来（仓忽切。）　袭（音习。）　屯（徒门切。）　内应（应对之应。）调发（徒吊切。下同。）　比部（毗志切。近也。）　应下（胡驾切。下同。）　令式（力政切。）　从事（如字。若汉书云：‘以便宜从事。’）　帅（色类切。下并同。）　队（徒对切。）　校尉（胡教切。下同。）　校阅（古孝切。后‘校试’同。下音悦。）　从行（才用切。）　应期（于证切。）　赴难（奴旦切。）　戮（音六。）　间谍（古苋切。下音牒。）　或传（直专切。）　主将（子亮切。下同。）　为贼（于伪切。下同。）　弃（古文‘弃’字。诘利切。唐避太宗讳行焉。今从古。）　掩覆（芳福切。下同。）　斥候（音尺。）　覆败（北迈切。）　临陈（直刃切。下同。作‘阵’，俗。）　来降（户江切。）　军令（力政切。）　辄离（力智切。）　穷核（下革切。）　谓为（于伪切。）　不任（而金切。下同。）更作（古行切。又古孟切。）　J（食尹切。）　矛（莫候切。）　具装（按晋书桓伊传：‘初，伊有马、步铠六百领，表上之云：谨奉输马具装百具，步铠五百领。’又今云‘）
    （甲骑具装’。然则‘具装’者，其马甲欤？）　毁坏（音怪。）　将领（子亮切。又如字。）
    贼盗第七（世不能无奸宄，盗贼所由生焉。故恶以防禁，杜其祸心，所以长善绝恶也。魏里悝首制盗、贼二法。后魏改曰盗律、贼律。［一四］北齐合为一名。后周分为劫盗、贼叛二篇。隋更名贼盗律。）
    籍之（秦昔切。）　率人（所律切。下同。）　述休（许虬切。）　分法（扶问切。注同。）　上道（时掌切。）　虏（郎古切。）　掠（音谅。夺取也。）　亡命（命，名也，谓脱名籍而逃亡。）　抗（苦浪切。）　拒（音巨。后同。）　以上道论（‘上’，音时掌切。本或作‘以已上道’论，‘已’，衍字。）　制使（所吏切。）　卒（臧没切。）　期亲（音基。下皆仿此。）即从（才用切。）　为质（音致。下及注同。）　（击也。本作‘格’，俗。）　同断（丁乱切。下同。）　为人（于伪切。被也。后注同。）　窍（苦吊切。）　屏去（必井切。下丘吕切。）　恐迫（丘勇切。）　畜蛊（敕六切。下同。下音古。）造合（音合。）　教令（音交。下吕呈切。下‘令人’同。）　被（平义切。后同。）　脯（音甫。）　曾经（昨登切。）　憎恶（乌路切。）　厌魅（于琰切。下茫备切。下‘厌祝’同。）　祝（之救切。作‘祝’者，俗。下同。）　诅（侧虑切。）　转配（陟兖切。又张蛮切。）　尸（作‘尸’者，俗。）　髡（音坤。）　于恶（如字。）　不更（古衡切。）　冢（知陇切。作）（‘□’，俗。后同。）　熏（许云切。作‘熏’者，俗。）　狐狸（力之切。）　椁（音郭。）　休咎（许虬切。下具九切。）　传用（直专切。后同。）　供神（音恭。又居用切。下同。）　废阕（苦穴切。下同。）　飨（许两切。）　馔呈（士恋切。又音撰。下同。）　省视（息井切。）　釜（音父。）　甑（子孕切。）　匕（音比。）　衾（去金切。）　茵（音因。）　部分（扶问切。）　重害（直陇切。下同。）　券（音劝。）　黜（丑律切。）　传符（张恋切。）　使节（所吏切。）　钥（音药。）　幡帜（音翻。下昌志切。）　供养（居用切。下羊尚切。）　发彻（丑列切。又直列切。达也。下同。）　尸柩（音旧。在床曰尸，在棺曰柩。）　砖（章沿切。）　茔（音营。茔界。）　阑遗（阑，遮也。路有遗物，官遮止之，伺主至而给与，不则举没于官。一说阑，希也，意希阑而遗忘之。）　捍（音汗。）　恐喝（丘勇切。下呼葛切。）　展转（陟兖切。下同。）　畜产（许又切。后同。）　贸（莫候切。）　刈（音V。）　□聚（如字。又子赐切。）　售（市救切。）　赍（子兮切。）　乞卖（去既切。）　受分（扶问切。下同。）　而为（于伪切。）　止数（色主切。）　徙（斯此切。）　圈（渠篆切。）绝离（力智切。）
    斗讼第八（两怒相犯则斗，二辞相胜则讼，此民之常情也。辨是窒忿，宜得其平。后魏始析前世系讯律为斗律。北齐附以讼事，为斗讼律。后周改曰斗竞。随复齐名焉。）
    斗（都豆切。竞也，从斗，音斗。说文云：‘两士相对，兵仗在后，象斗之形。’今皆从门户字。）　殴（乌口切。后同。）拔发（蒲八切。）　吐血（汤固切。）　折齿（之舌切。又时设切。凡‘折伤’之类，并同。）　眇（亡沼切。）　髡（音坤。）　斫（之若切。）　射（食亦切。）　不着（直略切。）　稍（所觉切。）　莲（作管切。）　肋（卢则切。）　堕（定卧切。）　胎（吐来切。）　辜（音孤。罪也。下同。）　跌（田结切。）　瞎（许□切。下同。）　差（初佳切。）　若断（音短。）　为人（于伪切。后‘为人’同。）　缚（符切。）　忿争（芳吻切。下音争斗之争。）　声彻（直列切。又丑列切。达也。）　制使（色吏切。下‘使者’同。）　吏卒（藏没切。下同。）　詈（力智切。骂也。余同。）　袒免（音但。下音问。）　拒（音巨。）　捍（音汗。）　愆（去虔切。作‘）
    （E’者，俗。）　媵（以证切。）　教令（吉孝切。下力政切。下‘况教令’同。）舅姑（夫之父曰‘舅’，夫之母曰‘姑’。）　令废（力呈切。）　曾经（昨登切。）　见受（贤遍切。）　服膺（于陵切。）随从（才用切。）　旁（步郎切。作‘傍’者，俗。）　僵（居良切。）　仆（音赴。）　重物（直陇切。下‘重事’之类，皆同。）足跌（徒结切。）　纠（居黝切。）　弹（徒丹切。）　挟私（胡颊切。）　上表（时掌切。下‘上书’、‘上表’并同。）　离其（如字。又力智切。）　考掠（作‘栲’者，非。下音谅。考，击也。）　供养（居用切。下余亮切。）　压（乌甲切。）投匿（女力切。）　假人（工雅切。）　为理（于伪切。下‘为狱’、‘为人’、‘为理’并同。）　见赃（贤遍切。）　雇（古暮切。）　教令（音交。下吕呈切。下同。）　邀（于霄切。下同。）　挝（陟瓜切。下同。）　登闻（音问。又音文。）　诉（音素。）　相为（于伪切。下‘合为’、‘为告’同。）　抑（于力切。）　单弱（音丹。）　比伍（毗志切。）　推避（如字。又吐回切。）
    诈伪第九（诈以谲正，伪则冒真。大为此防，以该众变。魏世始分贼律，创而名之。后遂无改。）
    仿效（方往切。）　诈假（工雅切。后同。）　传符（张恋切。）　使节（色吏切。）　诈传（直专切。下同。）　覆奏（芳福切。审也。）　矫（居夭切。）　上书（时掌切。注同。）　见被（贤遍切。下平义切。）　制下（胡驾切。）谴（去战切。）　选举（息绢切。）　袭（似入切。下同。）　为人（于伪切。下‘为藏’、‘为人’并同。）　缚（符切。）　券钞（去愿切。下初教切。作‘抄’，俗。）　簿帐（裴古切。下知亮切。）　除去（起吕切。下‘诈去’同。）博易（音亦。下同。）　贸（莫候切。）　匿脱（女刀切。下吐活切。）　瑞应（于证切。）　教诱（音交。下以久切。）和令（吕呈切。下‘或令’、‘欲令’同。）　购（古候切。）　复除（音福。下‘复役’同。）　其见（贤遍切。）　雇倩（古暮切。下七政切。）　解官（佳买切。）　余丧（息郎切。后同。）　求假（古讶切。）　受使（色吏切。）　诈陷（户赚切。）　深泞（乃定切。）　朽（许久切。）　诳（居况切。）　令度（吕呈切。）　保任（汝鸩切。下同。）　译（音亦。下同。）　传（直专切。）
    杂律第十（摭诸篇之遗，糅群罪之目，匪类，匪次，杂成此篇。里悝首曰杂法。后周更为杂犯。隋去犯字，还为旧名。）
    作乐（如字。）　铸（之戊切。）　磨（莫婆切。）　错（七各切。）　令薄（吕呈切。下‘故令’同。［一五］下步各切。）街（音皆。）　畜产（许又切。下同。）　偿（时亮切。又音常。后皆同。）（骇侯揩切。）　径射（古定切。步道也。下食亦切，又时夜切。）　放弹（徒旦切。）　机枪（音讥。下七羊切。）　坑（客庚切。）　阱（音净。机枪者，槛属也，以捕虎豹，穿地为深坑，施枪于中，又设机于上，防其跃而出也。阱者，亦穿地为深坑，施锋刃于中，不设机于）（上，以捕小兽，入必不能出也。）　标识（昌志切。又音志，亦音试。作‘帜’，非。下同。）　为人（于伪切。下‘不为’、‘为罪人’同。）　合药（音合。）　题疏（所去切。）　剌（七赐切。作‘辽’，俗。）　倩（侧卖切。下同。）　过本（古卧切。越也。）　用质（音致。）　以当（丁浪切。）　赌（当古切。）　己分（扶问切。注同。）　出九（九分出一，以为息，若贷子钱之类。）　和合（如字。又音合。）　茔（音营。）　于令（力政切。下‘依令’同。）　皆令（吕呈切。后同。）　改去（起吕切。后同。）　阡陌（南北为阡，东西为陌。）　种殖（常职切。作‘植’，非。）　垦（音恳。治田也。）　秽污（乌路切。）　占固（章艳切。）　陂（彼为切。）　经过（古禾切。）　从征（才用切。下同。）公使（色吏切。）　即卒（子聿切。）　胜致（音升。）　传送（张恋切。）　折伤（之舌切。又时设切。下同。）　谓曾（昨登切。）　媒合（如字。又音合。）　校斛（古孝切。下胡谷切。升十为斗，斗十为斛。）　称（尺证切。作‘秤’，俗。）　度（如字。）　行滥（下孟切。注同。下卢暂切。注同。周礼胥师职云：‘察其诈伪饰行慝者，而诛罚之。’郑氏谓：‘使人行卖恶物于市，巧饰之，欺诳买者。’音育。）　狭（侯甲切。）　镞（作木切。）　贩（方愿切。）评物（皮命切。下‘评赃’同。）　其为（于伪切。）　较固（音角。字亦作‘榷’，音同。汉书：‘初榷酒酤。’颜师古曰：‘榷者，步渡桥。尔雅谓之石杠，今略耙病＝闭其事，总利入官，而下无由得有，若渡水之榷焉。’固字亦作‘辜’，各读如本字。郑注曲礼云：‘欲专之曰固。’后汉书纪云：‘辜较在所珍宝。’又云：‘豪右辜榷。’注云：‘前书音义曰：辜，障也。榷，专也。谓障余人卖买，而自取其利也。’）　障（之亮切。又音章。）　更出（古行切。）　参市（七南切。）　驼（徒何切。）　骡（郎戈切。）　已过（古卧切。下同。）　券（昔愿切。）　听悔（荒对切。）　令扰（吕）（呈切。下而小切。）　堤防（丁兮切。下音房。）　漂（匹消切。下同。）　津济（音祭。下同。）　航（音杭。）　□（音伐。下同。）　若为（于伪切。）　听载（车载之载。下及注同。）　茹船（人恕切。易曰：‘]有衣M。’子夏作茹。［一六］塞也。）　湍碛（他端切。下七迹切。）　卒遇（仓没切。）　库藏（才浪切。）　然火（作‘然’者，非。［一七］）离所（力致切。）　茫ㄎü锴小Ｓ忠粢拧＃　解牒（古隘切。）　漏泄（私烈切。）　簿书（裴古切。）　致数（色具切。）　稼穑（种曰稼，敛曰穑。）　碣（音揭。）　各令（吕呈切。下同。）　一当（丁浪切。）　战陈（直刃切。）弃掷（直赤切。）　之分（扶问切。）　违令（力政切。下注同。）
    捕亡第十一（亡逃不击，罪恶长。建此捕律，以绝厉阶。里悝首制捕法。后魏益曰捕亡。北齐改‘亡’从‘断’。后周易‘断’为‘逃’。隋世遂复为捕亡律。）
    将吏（子亮切。下同。）　受使（色吏切。又如字。）　逗留（音豆。下如字，又力救切。字或作‘遛’。前汉匈奴传云：‘祁连知虏在前，逗遛不进。’孟康曰：‘律语也。谓军行顿止，稽留不进也。’颜师古曰：‘逗，读与住同。又音豆。’）　自首（舒救切。后仿此。）　即为（于伪切。后‘为捕’同。）　拒（音巨。）　捍（音汗。）　迫（音伯。）　窘（渠陨切。）　折伤（之舌切。又时设切。下同。）　捕系（古诣切。）　险难（如字。又乃旦切。）　令得（吕呈切。至卷末同。）　未断（丁乱切。下同。）　从驾（才用切。）　宦（胡惯切。）　偿（时亮切。又音常。）　过致（古卧切。）　展转（陟兖切。）
    断狱第十二（易曰：‘折狱致刑。’书曰：‘惟刑之恤。’期于□审多辟，［一八］傅致平典。断狱之重，不其然乎？此篇所以殿诸律者，诚欲罚值其罪，人得其情也。里悝始造囚法。魏世分出此篇。北齐合于捕断。后周复为断狱。）
    枷（音加。）　（音丑。）　脱去（吐活切。下起吕切。下同。）　回易（音亦。下同。）　所着（张略切。下同。）解脱（佳买切。下同。）　未断（丁乱切。下同。）　为囚（于伪切。后‘更为’同。）　雇（古暮切。）　倩（七政切。）导令（吕呈切。下‘令其’、‘即令’、‘令失’并同。）　翻（方元切。）　通传（直专切。）　考讯（音信。下同。）　覆参（七南切。）　追究（居又切。）　得过（古卧切。下同。）　考掠（音谅。）　待差（楚懈切。病间也。）　邂逅（胡懈切。下胡遘切。意不期而事会之。）　鞫（居六切。）　系（音计。）　当处（丁浪切。）　劾（胡得切。）　粗（七奴切。）　捶（之G切。）　恐迫（丘勇切。）　折伤（之舌切。又时设切。）　律令（力政切。）　处分（符问切。）后比（必寐切。又如字。）　易者（音亦。）　别使（色吏切。下‘遣使’同。）　不当（丁浪切。）　处轻（昌与切。下‘处重’及注同。）　服辩（符免切。）　孕（以证切。）　断屠（音短。）　报下（胡驾切。）　官任（而鸩切。下同。）　愈（以主切。差也。）　陪役（薄回切。）
    律音义
    （承奉郎守大理评事知袁州萍乡县事充国子监说书）（　）（臣杨中和）
    （承奉郎守大理寺丞充国子监直讲）（　）（臣宋祁）
    （承奉郎守大理寺丞充国子监直讲兼北宅故河州观察院教授）（　）（臣公孙觉）（郎守）
    （诸王府侍讲兼国子监直讲朝奉郎秘书省）
    （承奉郎守太子右赞善大夫充国子监直讲骑都尉）（　）（臣杨安国）
    （翰林学士龙图阁学士兼侍讲朝请大夫尚书礼部郎中知制诰同修国史崇文院检讨知承进银台司兼门下封驳事判国子监太常礼院轻车都尉始平郡开国侯食邑一千户食实封肆百户赐紫金鱼袋）（　）（臣冯元）
    （翰林侍讲学士兼龙图阁学士中奉大夫尚书兵部侍郎兼群牧使判国子监太常寺太常礼院上柱国乐安郡开国公食邑二千二百户食实封肆百户赐紫金鱼袋　臣孙]）
    天圣七年四月　日准
    敕送崇文院雕造
    （校勘记）
    （［一］　制刑十五等及鞭杖督之差　‘十五’原讹作‘十三’，据隋书刑法志改。按：梁刑名十五等为：死罪一等（枭首及弃市），耐罪四等（髡钳五岁刑，笞二百；四岁刑；三岁刑；二岁刑），赎罪十等（赎死金二斤；赎髡钳五岁刑、笞二百金一斤十二两；赎四岁刑金一斤八两；赎三岁刑金一斤四两；赎二岁刑金一斤；罚金十二两；罚金八两；罚金四两；罚金二两；罚金一两）。参见程树德九朝律考。）
    （［二］　器械　‘械’原作‘盛’，据独断改。）
    （［三］　不以京师宫室为常处　‘常’原脱，据独断补。）
    （［四］　诅詈（注）侧虑切　‘侧’原讹‘恻’，据广韵改。）
    （［五］　亲勋翊卫及备身名卫官　‘翊’原讹‘相’。按：唐三卫无相卫之名，旧唐书职官志列卫官为亲卫、勋卫、翊卫，今据改。）
    （［六］　说文云四丈也从八　‘八’原讹‘入’，据说文改。）
    （［七］　六载　‘六’原讹‘大’。按：律文无‘大载’，卷三名例律‘除免及官当叙法’条律文作‘六载之后听叙’，今据改。）
    （［八］　与其有司辨而授之之类　上‘之’原涉下而脱，据周礼补。）
    （［九］　亲为（注）于伪切　‘于’原讹‘干’，据广韵改。）
    （［一０］三宥曰遗忘　‘三’原讹‘二’，据周礼改。）
    （［一一］分行字也　按：文不可解，‘行’字疑为‘衍’字之讹。）
    （［一二］下至卷末皆同　‘末’原讹‘朱’，形近致讹也。）
    （［一三］王者制以取重　‘王’原讹‘三’，形近致讹也。）
    （［一四］后魏改曰盗律贼律　‘贼律’原讹‘贼徒’，据卷十七贼盗律疏议、魏书刑罚志改。）
    （［一五］下故令同　‘令’原讹‘今’。按：律文无‘故今’，卷二十六杂律‘向城官私宅射’条律文作‘若教令入城及宅中’，今据改。）
    （［一六］子夏作茹　‘茹’原讹‘茄’。按：此乃易既济‘]有衣M’释云，今据改。）
    （［一七］然火（注）作然者非　按：详文意，二‘然’不应同一，疑下‘然’字当作‘燃’。盖今本作‘燃’，说文徐铉注：‘然，俗作燃，盖后人增加。’故此云‘作燃者非’也。）
    （［一八］期于□审多辟　按：□为原本残缺，下同。）
    <H3><FONTCOLOR="#66FFFF">　唐律释文）</H3>
    唐律释文序
    夫礼者民之防，刑者礼之表，二者相须犹口与舌然。礼禁未萌之前，刑制已然之后，使民在宥，各遂其生，圣人用之，不得已也。譬夫御辔者，驭其泛驾；篙棹者，拨乃横流。有国有家，废之莫得。惟闻刑措，岂去刑书？然听断之间，虑生疑惑，从轻则惠奸何益，加重则反善犹难。爰自周秦，历于南北，唯有刑目，罔定条纲。虽国侨铸鼎，叔向犹非，况属后人，宁无差误？天厌前代，宝命我皇。圣慈惟刑是恤，冀同乐举觞，遂诏刑官，删修坠典，以宽猛相济，以轻重随时，一协公平，更无迷谬。然刑统之内，多援引典故及有艰字，法胥之徒，卒不能辨；又有新入仕员，素乖习熟，至临断案，事一决于胥，胥又无识，岂不有非圣慈者哉？且如问云：加杖二百比徒四年，部曲与奴婢不等，义服与正服有乖，若此之差，例皆多目。故此山贳冶子治经之暇，得览金科，遂为释文，以辨其义，此盖有志于民者也，又见不自诬举仕。仍为叙引，联志岁时云尔。
    释文
    （奉训大夫江西等处行中书省检校官王元亮重编）
    卷第一（名例）
    惩诫（上音呈。犹劝勉也。）　捶挞（上主垒反。下他达切。即扑击也。）　楚（木名。即荆之属类也。）　扑（普卜切。击打也。谓教而不从者，即击扑也。）　缇萦（上音题。下贻罂切。昔汉文帝十三年，齐太仓令淳于意有罪当刑死，诏狱征系长安。太仓令无男，有五女，将行会逮，骂其女曰：生女不生男，有缓急非益也。其少女缇萦自伤泣，乃随其父至长安，上书曰：妾父为吏，齐中皆称廉平。今坐法当刑，妾伤夫死者不可复生，刑者不可复属，虽欲改过自新，其道无由也。妾今没身为官婢，赎父刑罚，使得自新。帝悲而除肉刑。）　黥（渠京切。刻罪人额上，以墨涅之也。）　髡钳（上音坤。谓去犯人者头发也。下其廉切。以铁束项也。）　劓（鱼器切。谓割鼻也。）　沿革（上余专切。沿训袭。革训变。）措（仓故切。训置。谓将犯法者肆于市，令众人见，使他人不复犯法，如他人皆不犯法，则刑法之具皆措置不用，刑以期无刑也。）　鞭（杖者大，鞭者小，杖刑多杀于人，故降大从小，乃用鞭也。故尚书云：鞭作官刑。）　蚩尤（古之诸侯名也。然其性酷毒，故作五虐之刑，如以车裂人，又烧铜柱，或使人抱，或使人缘之类也。史记五帝本纪云：神农氏世衰，诸侯相侵伐，蚩尤最为暴虐，莫能伐之。黄帝乃征师诸侯，与蚩尤战于涿鹿之野，遂擒杀蚩尤，而诸侯咸尊轩辕为天子。如本纪）（云，蚩尤是炎帝之末诸侯，君霸天下，黄帝所伐者。）　滥觞（上卢鉴切。下音伤。觞，酒器。倾盏而余涓滴，取喻者谓其源起微小也。）　洎（巨至切。训及。［一］）　隋（在唐之前，姓杨氏。周又在隋朝之先，本姬姓也。）　罪隶（下郎计切。谓罪名附刑书也。）　圜土（狱也。周礼秋官职，以圜土聚教罢民，其不改者，征之于远。所谓圜者，筑土为狱，其形圜，土象规形。规圜主仁。仁者，不忍杀之义也，欲其犯法者改而放之。）　宥（音又。训放也，宽也。谓犯法者未入死刑，又过徒刑，遂流于远。虑其性恶，染坏正俗，故流放远恶之处；欲使生活，以流放之法，宽从五刑也。王肃云，谓君不忍刑杀，宥之以远方。然此是据状合刑，而缘差可恕，全赦则太轻，致刑则太重，不忍依例刑杀，故完全其体，宥之远方。应刑不刑，是宽纵之心也。）　流有宅五宅三居［二］（五刑之流，各有所居，谓徙置之处。五居之差，有三等之居，量其状为远近之差也。）　四裔（下以制切。训远也。谓四方之极远处也。）　哲王（上陟列切。训明。）　澌（音赐。形骸消尽，谓之澌。）　涿鹿（上竹角切。地名。黄帝斩蚩尤于涿鹿之野。）　罄（轻信切。缢也。周礼云，公族有罪，罄之于甸人。谓公之亲族，犯十恶之罪，则缢之于甸人，不欲与人共弃于市也。甸者，郊外之谓也。去城三十里为近郊，六十里为远郊，郊外谓之野，野外谓之甸。）　甸（音殿。）　甫侯（上方矩切。周穆王末年，耄于用刑，是时甫侯为王之卿士，夏有赎刑之法，甫侯遂训其赎刑，谓罪疑是而似非，故不忍加诛，虑及无辜，遂使得入金以赎其罪。即今律：过失杀伤，各依其状以赎论。此是误而入罪。）　墨辟（音辟。墨辟，将犯法者割额，以墨涅之，即谓黥也。犯此罪疑者，则罚百锾。锾音还。）劓辟（上音义。将犯法者割去鼻，谓之劓也。犯此罪疑者，罚二百锾。）　|辟（上父沸切。将犯法者割去一足，谓之|。犯此罪疑者，则罚倍差，是四百锾。）　宫辟（将犯法者割势使守宫，女子幽闭，故谓之宫辟。犯此罪疑者，则罚六百锾也。）（　）大辟（犯死刑也。谓犯此罪疑者，则罚千锾。犯而不罚，则谓之肉刑也。六两谓之一锾。）　诬［三］（音无。）　诉［四］（音素。）　炯诫[五］（上户顶切。训明。）　湮没［六］（上音因。训没。）　见存（上贤变切。）　开皇（隋朝年号。）　刊除（上音刊。谓削去也。就十恶内削去其烦乱也。）　武德（唐年号。）　灾（谓天反时为灾。）　覆载（上扶救切。谓王者之仁恩，养育万物，上同天之覆盖，下同地之安载，使万物各得其所也。）　凶慝（下惕得切。谓恶逆之心也。）　天常（天常之性，子孝于父，臣忠于君，弟悌于兄，卑顺于长，此乃谓之天常。今为臣敢有谋弑（音试）其君，为子敢有谋弑其父，故名此者为反天常也。反天常者，必绝其类，必毁其居，必污其宫。）　社稷（如字。古者，勾龙氏之能平水土，后世奉为社神。周弃为尧之稷官，教民种五谷之种，后世奉之为稷神。然王者是有土之君，神依于君，君安即神宁，故君为社稷之主。）　司啬（下音色。）　时稔（谓时丰熟也。）　逆节（即谓反天常也。）　恃（谓倚赖也。）　干纪（干训犯。纪训律。）犯顺（若前所反天常者。）　违道（谓失道也。）　悖德（上蒲没切。谓乱也。）　释憾（下胡暗切。恨也。）　不逞（下丑影切。谓行恶逆之心也。）　紫微（如字。大星名也。按晋书天文志云，北方有紫微之星，后有华盖之星，中有帝座之星，前有紫垣之星，紫垣之星前又有天市之星。故王者象此星位，置宫阙朝市。）　象魏[七］（阙名。周礼秋官，正月之吉，悬刑象法于此阙，使人观之，所谓观也。）　观之（上音官。）　莒（音举。国名也。）　牟夷（上莫侯切。）　牟□（音娄。邑名也。春秋时，莒国大夫牟夷为牟□邑宰，率牟□之人，以牟□之地归属鲁国，是叛本国而从外国也。）　费（音秘。鲁邑也。公山弗扰为其宰，［八］遂以费叛鲁，而归属齐国也。）　弗扰［九］（下尔诏反。公山氏，名弗扰，鲁国之士也。）枭镜［一０］（上坚尧切。下处脂切。枭鸱之鸟，食母高飞；破镜之兽，食父而走。今为子乃有心谋害父母者，是枭镜其心）（也。）　为别（下卑列切。）　嫡子［一一］（为正妻之子。子之子为嫡孙。）　庙见（下贤变切。古者，娶妻三月满，则夫与妻备享礼而拜于祖庙，谓之庙见，方始为妇。未满三月，则未拜于祖庙，则未为妇。又有夫从女而居，秦世谓之赘（朱芮切）。如此者，是为三种之夫。）　劾［一二］（音亥。谓上表自言其罪也。）　安忍残贼（皆如字。谓酷毒之事，人皆不忍为，今有人能行此酷毒之心，是名为安忍残贼。如此之人，并是背违正道之人，故名不道。）　蛊毒（上音古。谓将毒蛇虫聚在一器之内，从其自相吞食，末后一个，最有其毒，堪伤于人，故名为蛊毒。）　厌魅（厌魅，谓事邪鬼，或用人为牲，又将人名姓告此邪魔，令人病死颠狂，皆能害人性命，是阴行不轨之道，故曰不轨（音鬼）。）　不轨（即不法也。）　以别（必列切。下同。）　乘舆（上音盛。下音余。天子万乘，所乘之车谓之乘舆。）　酒醴（下音礼。酒之甘者名曰醴。）馔具（食物也。）　笾豆（竹曰笾。木曰豆。皆祭用盛黍、稷、蔬、果也。）　簋（上音甫。下音鬼。亦用盛祭物也。）监当（下当亮切。）　部分（扶问切。）　玺（音徙。）　襄公（上音相。鲁襄公自楚还，及方城之地，季武取卞邑，又使公冶问玺书。玺即印也。）　公冶（音也。人名。）　合和（上音合。）　错谬（上七各切。下靡幼切。［一三］）　膳（音善。）八珍［一四］（若粉饴、糗饴、淳熬、淳母（音模）之类也。）　觖望（依汉书音决。谓怨望也。）　对捍（音旱。对捍，犹抵拒也。今为臣而敢抵拒天子之使，是有无君之心，失人臣之礼，皆入十恶之条。）　制使（天子所使谓制使。）　诅咒（上庄助切。下之救切。）　詈（音利。恶言秽语相诟谓之詈。）　爱媚（如字。求爱媚者，谓之臣子不能以忠孝之道事于君父，为君父所憎嫌，己却背违正道，自不责己之非，却向鬼神持君亲名目，诅咒厌魅，图得君亲爱媚于己，是为不孝。）　俱沦（音轮。训没。）　养亲（上羊向切。）　忠养之［一五］（如字。）　作乐（周礼，太师之八音：金、石、土、革、丝、竹、匏、木。谓）（琴、瑟、管、箫之类是也。）　匏（蒲交切。笙也。）　埙（音。其形如卵，以泥为之，三孔。）　篪（音池。三孔笛也。）歌舞（出口为歌。动手为舞。）　裳（上仓回切。孝衣也。）　巨尤（大过也。）　殒（于敏切。）　擗（音辟。捶胸也。）踊（音勇。哭而且跳也。）　不睦（谓九族之内不相和睦。）　缌麻（谓服之轻者。十五升布曰缌。）　未啻［一六］（卖物不及价也。）　男子无大功尊（依礼，男子于高祖缌麻，曾祖小功，祖周年，父母三年，伯叔兄弟周年，是无大功尊长之服。）　服膺［一七］（音应。胸也。弟子事师之礼，则拳拳服膺。）　妻以夫为天［一八］（左传云，父为子天，夫为妇天。天者，乃尊大之称也。）　既崇（如字。谓恩义既厚。）　号恸（大哭也。）　相渎（音独。谓乱也。亲戚相奸，男女无别，谓乱大伦，故曰内乱。）　紊（音问。大乱也。）　八辟（周礼，八辟丽邦法，附刑罚：一曰议亲之辟，二曰议故之辟，三曰议贤之辟，四曰议能之辟，五曰议功之辟，六曰议贵之辟，七曰议勤之辟，八曰议宾之辟。解具如后。）　刑不上大夫（礼记云，礼不下庶人，刑不上大夫。谓大夫以上之官，犯死罪非十恶之类，则在八议之内也。）　或分液天潢（音黄。天潢，天汉也。液，派也。凡与人同宗共祖，本则惟一，以水喻之，犹如同共源而分流诸派。今族人与帝王共祖，不可以凡下之水取喻，故取喻天汉之分流，举尊贵之极称。此乃议亲之谓也。）　或宿侍旒（上音流。下音倚。按礼记玉藻云，天子玉藻，十有二旒，前后邃延。说者谓，天子之冠，上更方板，上玄色象天，下黄色象地，前后以五彩丝贯五色玉，垂于前后。每以一五色绳贯五彩玉各十二，谓之一旒。前后各六，共十有二旒。故名此冠旒冕，即今俗谓云平天冠也。者，［一九］形如小屏，以白黑之色相杂，画为斧文，义取能断。盖帝座后小屏也。今经云宿侍旒者，宿训旧，侍训事，谓伏事左右者。旒，帝王也。不敢指斥尊号，故托以其位言之。盖谓宿昔故旧，曾得伏事左右。此乃议故之谓也。）　或多才多艺（上天生贤，使多才识技艺，佐王经国辅教。盖有大德行，可以师表人臣，羽仪朝位。此乃议贤之谓也。）或立事立功（圣王在位，必任能人，或能于艰危之中起立事迹，或能于战斗之下特立大功，运筹非时之可俦，机辨非常之可拟。此乃议能之谓也。）　简在帝心（谓臣下立大功勋，谓帝心之简在者。此乃议功之谓也。）　勋书王府（按周礼，臣下有大勤劳，立大功德，书其事迹，谓之勋，而藏之天府。此乃议勤之谓也。其如继先代之后，［二０］谓之宾；爵一品之极，谓之贵。此等八议，或犯死罪非十恶者，并得议减，故经云：重亲贤，敦故旧，尊宾贵，尚功能也。曹司之贱，焉得与夺者哉。）　袒免（上檀，上声。下音问。袒免，凶服之至轻浅之别也。据礼，缌麻之外亲戚，如有死丧，不可与凡例一同，故袒其偏，而加免于首也，故谓之袒免。）　降姑（降，下也。皇太后荫及缌麻之亲，今皇后只荫及小功之亲，是下荫之等也。）　宿得侍见（谓宿昔曾得接遇帝王，又蒙帝王恩顾之久者。）　言行（谓贤人君子，凡出一言，凡行一事，则可为世之法也。）　整（训齐，饬也。）　莅（音利。训临也。）　盐梅（古者，和羹用盐梅，使其羹味好。取譬喻言贤人君子，佐辅帝王之道，使治道纯备，犹如羹味得盐梅也。故尚书说命篇云，昔高宗命傅说作相，曰：若济巨川，用汝作舟楫；若岁大旱，用汝作霖雨；若作和羹，用汝作盐梅。）　师范（音范。法也。师者有道，忠信，智能，才辨，教导于人，故名师。师者，尊称。范者，法也。言此师教导，使人模法之。杨雄云，师者，人之模范也。）　斩将（谓如韩信斩龙且（音雎），是名斩将之功。）　搴旗（上音愆。夺也。谓如韩信破赵，拔赵旗帜，而立汉赤帜，是名搴旗。）　摧锋（上徂回切。摧犹挫也。谓战敌阵，敌之刚锋利刃皆为我之摧挫也。）　率众（谓共凶徒恶众，背叛王教，己能率化，而使皆归顺，若唐时魏博之众叛，田兴能使奉上命也。）　宁济一时（若时之不安，或饥荒水旱，或寇盗疫蝗，己能出智力周济一时之急，）（使长幼不至死伤之谓也。）　太常（旗名也。周礼，臣下能立大功，则书其事迹，铭其功德于太常旗之上，以引驾也。）　恪（克各切。谓勤也。谓在公勤廉，能干其事，故名为恪居官次。）　远使绝域（谓奉使四夷之国，经历险难之事，若苏武之谓也。）　虞宾（舜将国位禅让于禹，禹封舜子商均，商均立于禹朝，是各虞宾。事出尚书。）　有客（周武克商，封微子于宋，为商后，得用其正色，故曰有客。事出毛诗。若今，以唐事言之也。）　周后介公（此乃后周也，在隋朝之前。周之归隋，隋封于介国公爵，以继周武之后，是为国宾也。）　隋后@公（@音携。此乃隋后也。炀帝幸于江都不反，隋亡，入唐，封于@国公爵，继隋文之后，是为国宾也。）
    卷第二（名例）
    降杀（下所拜切。皇后荫及小功，太子妃荫及大功，此乃是其降杀也。降杀，谓尊荫及远，而卑荫及近也。）　武德（唐年号也。）　博爱（博训大。谓加役流本入死刑，至唐改为断趾，到贞观改为加役流，［二一］如此展转渐轻，盖是王者慈仁，大爱于万民也。）　轸（真上声。）　向隅（按汉书刑法志云，满堂饮酒，一人向隅而泣，满堂为之不乐。天下犹一堂也，苟有无辜犯法，贫民失所，天下为之不安也。）　覃（训大。）　祝网［二二］（按史记，成汤出，见猎者张罗四面，祝曰：从天坠、地出，从四方来者，皆入吾网。汤曰：尽之矣。乃去其三面，改祝曰：欲左左，欲右右，不用命者入吾网。诸侯闻之曰：汤德及禽兽矣。遂相率而归之。）　生礼死事［二三］（按礼记云，父为士，子为大夫，父死，葬以士礼，祭以大夫之礼，是以生礼事死也。）　媵（音孕。送女从行谓之媵。古者，诸侯一娶九女，其一为嫡，其八为媵，皆邻国之女也，随大国之女往嫁）（诸侯，以广继嗣之谓也。）　养素丘园（按孟子云，吾善养吾浩然之气也。浩然之气，即中和之气。后有贤士隐居丘园，有处士之清风，帝王闻之，遂下诏求之，任以官爵，其贤士不赴诏命，惟乞隐居，所赠之官爵虽不居位，亦同封爵之例，得荫子孙。丘园者，按周易贲卦云，贲于丘园，束帛戋戋。说者谓，贲，饰也，谓贤者隐于山丘园林之内，上命诏求，委其束帛。戋戋，礼之多。束帛者，聘贤之礼也。）　假版（诸假版官者，即摄官也。假，犹借也。谓此等之身无正官，故权假借他官版，以令摄事，故名之曰假版官也。）　耆年（老而有德之称。假版官得以赎，虽非耆旧年德，然关恩泽，故听以赎。）雨露（谓赦文恩泽，同于雨露，救物焦枯。）　赦（按周礼有三赦之文，一赦老耄，一赦幼弱，一赦戆愚。谓此三等之人，识见浅劣，故赦放其罪。今之赦也，罪恶之重已下，笞十之轻，率皆原宥，即名为赦。）　降（降者，即赦之别文。赦则罪无轻重，降则减重就轻。）　虑（虑者，又与降同。然降自咸免，虑是奏免。赦、降、虑三者名殊，而义归于赦。）
    卷第三（名例）
    爵（按周礼、礼记、仪礼，并无王爵之称，唯有公、侯、伯、子、男，是为五等。然封地只三等，谓公五百里，侯与伯二百里，子、男一百里。不满一百里者，是附庸之国，以属于大国，以通天子。后至秦始皇并吞天下，总万代之称，故名曰皇帝，自此之后，诸侯始有王爵。今请降爵不尽者听留，只是王爵降为公爵，公爵降为侯爵，侯爵降为伯爵，伯爵降为子爵，子爵降为男爵，此名降爵之例。）　杂户（杂户者，谓先代配隶，在诸司课役者。若今不刺面，配在将作监、太常院东西库务者。）　官户（官户者，亦为先代配役及配隶相生者。此等之人，州县无贯，唯属本司，故曰杂户、官户。）　秩（直质切。）（秩满，即任满也。谓任官簿秩，年限当满也。）　当免（当者，以官当罪。免者，免所居官。）　除名者（官爵尽除。官爵既除，故课役从本色也。）　年载祀（此三者皆异代记时之号。若唐虞已前谓之载，取岁事一新也；夏周已后谓之祀，取四时祀事一周也；秦汉而下谓之年，取新谷一熟也；都谓之岁，取日月一周天，而岁星十二年一周之意也。今律：称年者，须计日而论；称载者，取（祖对切）时为义。假如今年八月免所居官，至来年八月之后降先品一等叙。）　矜（哀念意也。）　匝四时曰周（且叙官之例，虽许周年，虑后人不晓周年之目，故律称匝四时曰周，其意是取三百六十日为正。）其除爵（虽有余罪不赎。爵者，割地之封功臣，使得世世传授，子孙不绝。今犯罪国除，虽有余罪，又焉可听赎。）　义同带砺（带砺者，昔汉高祖封诸侯，与之约曰：使黄河如带，泰山若砺，皆与卿等世世不绝共之。谓黄河如带之小，泰山如砺石之平，皆不绝诸侯继世世之子孙也。砺，磨刀石也。今国爵除削，在责之深，故不许其听赎余罪也。）　差降（上楚加切。差降者，犹等第而降也。若除名者比徒三年，免官者比徒二年，免所居官者比徒一年，如此论比，是名差降也。）藏匿（藏匿者，犹隐蔽也。）　致资给（谓供借宿食，或借财货，使罪人藉资给而得逃亡也。）　苦使（谓因役而过日数，或过期限，或枉令教化，或独任力役，如此之类苦使也。）　附籍［二四］（天下人民，皆着籍书，三年一度造讫申尚书省。只今俗为户口帐也。）　沿溯（音素。皆谓逆水舟，即名为沿溯也。）　阻难（谓行程之内，或前后有兵寇，道路塞绝，若此之类皆名阻难。）　已沐（音木。洗雪之义也。谓犯死罪，家无兼丁，父母老疾，用人礼待，听敕留侍，此名已沐殊恩。其敕之意，本安老疾，不在罪人，然会赦须原。流罪不原者，生杀之柄，人主得专，曹判之司，焉可同例。）　甄异（上音真。训别也。）　左降官［二五］（帝者之旁，以贤居右，以威居左，是右为尊，左为卑。今官人犯罪降官者，皆名左降，又名为左）（迁，皆是黜其不贤之义也。）　殡葬［二六］（权葬谓之殡，定穴谓之葬。葬者，藏也，欲人之不得见也。）　奔丧者［二七］（谓子孙在远，闻父母丧，奔归本所，故谓之奔丧。今左降官及流人请欲奔丧，须听敕旨。）　粮饷（下商量切。献熟食曰饷。）戍役（上音庶。训守。戍役者，即防边之谓也。）　钳[二八］（其廉切。以铁束项谓之钳。）　局（拘玉切。局者，职业所守之司也。）　阉人（上右兼切。男子犯法，割势使守内，故谓之阉人。）　闱（音韦。宫门谓之闱。）　摈（必刃切。谓斥远之也。）　荒服［二九］（按三礼云，王畿千里，四面各分距千里外，五百里曰侯服，侯服五百里外曰甸服，甸服五百里外曰男服，男服五百里外曰采服，采服五百里外曰卫服，卫服五百里外曰蛮服，蛮服五百里外曰夷服，夷服五百里外曰镇服，镇服五百里外曰藩服，藩服之外谓之荒服。荒者，取其恍惚，去王教极远也。如以积算之法，是七千里外谓之藩服，藩服之外又谓之荒服，是至远之所也。）　投窜（取乱切。投窜者，皆摈斥使远去也，虑染变正俗故也。按毛诗云，取彼谮人，投畀豺虎；豺虎不食，投畀有北。又尚书云，窜三苗于三危。是投窜皆是弃逐之名也。）　中华（中华者，中国也。亲被王教，自属中国，衣冠威仪，习俗孝悌，居身礼义，故谓之中华。非同远夷狄之俗：被发左衽，［三０］雕体文身之俗也。）
    卷第四（名例）
    龆龀［三一］（上音条。下音　Ｄ凶影怂昊俪荩谓之龀岁。女子七岁毁齿，谓之龆岁也。）　三赦（按周礼三赦之法，一曰赦幼弱，谓七岁者；二曰赦老耄，谓八、九十者；三曰赦戆愚，皆谓其识见浅劣者。圣人于此三等，哀其无知，故令赦宥也。）　戆（陟降切。愚也。）　忿恨（上扶问切。）　准礼仍为不孝［三二］（准礼，凡为人子者，冬温夏清，昏定晨）（省，出必告，反必面，所游必有常，所习必有业；居父母疾与丧，笑不至哂，怒不至詈，饮药必先尝之。今律虽矜其幼小而赦，反有殴詈父母者，为不孝也。清，七正切。省，息井切。哂，失忍切。［三三］）　悼（逃到切。谓幼小而可悲也。）　矛书（上音谋。下音朔。皆兵刃器仗也。）　旌旗（析羽为旌，交龙为旗。）　幡帜（音翅。小幅为幡。表赤谓之帜。）　纠告（纠谓举觉也。）　馈（音匮。以食献，谓之馈。）　诛夷（诛者罪连一宗，夷者杀及九族。）　污其室（上音乌。毁其所居也。犯反逆罪者，必污毁其居，盖欲绝其恶类也。）　孳生（谓畜产蕃息，若展转出举而获利者非。则蕃息孳生之类也。）　碾}（上尼彦切。下五对切。碾，磨上转石也。}，磨下定石也。）　邸店［三四］（上音抵。收藏货物谓之邸。卖之处谓之店也。）　蠲（圭渊切。训除去。）　驼（徒阿切。）　悬平（上音玄。谓将赃物评正定罪也。）　宏纲（略举宏纲者，谓不能一一尽说，聊备举其大概也。）　不首（自言其罪谓之首。）　甲弩（附身谓之甲。甲者介也，取其坚介，以防刃也。弩，以蹶张谓之弩，其矢钜，中且深也。蹶音厥。中，竹中切。［三五］）　矛书（上音牟。三脊锵也，戟之类也。）　天文（星运之局也，能预知祸福，虑学者非其人则以妖妄惑众，故禁之也。）　兵书（若孙子、吴子、太白阴经也。）　昧爽（按礼记，昧爽而朝。谓辨色之时也。名为昧，为是绝漏之前，五鼓之末。今赦书发于此时，故用此时已前乃许原赦。）嫡庶（按礼，诸侯一娶九女，其一为正妻，八为媵。正妻生子为嫡子，嫡子之子为嫡孙；其媵生子为庶子。）　传袭（封爵之例：维父死以嫡继；无嫡子，以嫡孙；无嫡孙，立同母弟；无同母弟，立庶，立庶须以长。如此，是为传袭爵位。）　昭穆（上本如字，以汉明帝讳，改音韶。古者立庙，以一为太祖，太祖之左为昭位，右为穆位。如是言之，子在左，孙在右。礼云，君子抱孙不抱子，盖孙可以为皇父尸，子不可以为皇父尸。如左右相对，是名昭穆。［三六］）　复除［三七］（复除者，复）（户，除役。谓有户籍，曾于国有功，奉敕旨不应课役，是名复除。）　太原（太原者，地名也。唐高祖于太原起义，以是给复终身。终身者，即是与唐高祖同时人也，故终身给复，免其课役。）　没落（谓中华人没落蕃中。）　投化（谓外蕃人投归王化也。）　放贱为良（谓赦赃奴婢为良人也。如此等，并在给复之限。）　贸（莫涝切。以物易财谓贸。）　借贷（谓监临主守自假官物。）　借［三八］（下音特。谓监临主守将官物与人也。）
    卷第五（名例）
    劾（音亥。鞫问罪人谓之劾。）　为首（萌兆，独端绪也。）　免辜（音孤。谓罪也。）　首捕（谓捉同犯罪者，而又自言己罪。）　刑戮（音六。训杀也。）　长官［三九］（张两切。）　为首［四０］（义见前解。）　第二从第三从第四从［四一］（以谓长官为首，下乃分为第四等为从科罪。）　从正（上如字。）　关戍（下音庶。谓边界守也。关戍者，即守关之长也；关丞，守关第二等官也；关令，守关第三等官也。）　见［四二］（贤变反。）　挟私［四三］（上音协。谓怀私情而曲断其事也。）　案省［四四］（先井切。谓先察所奏之案也。）　下从［四五］（子用切。）　驳正（上兵角切。谓以义驳难，降使改正也。难，乃旦切。［四六］）　省审［四七］（上先井切。训察也。）　尚书省（生梗切。汉以禁中为省中。）　以[四八］（上楚限切。下音员。墙也。谓将锄移皆墙也。）　堑栅（谓掘地为长坑，上铺蒺藜，名之为堑。谓编木以防往来者，名之为栅。）　当被［四九］（上当浪切。）　鞫问（居六切。谓推勘问罪，名之为鞫。）　见（贤变切。）　官当［五０］（谓官折罪也。）为折（上于伪切。）　旱涝（郎到切。久不雨为旱。大水泛溢为涝。）
    卷第六（名例）
    贸易（上音茂。贸易官物，谓以私物博换官物也。）　擅赋（上音善。谓自专赋敛。赋者，依本税额出也；敛者，是非常税额外出也。然敛虽离额外，亦就本额上刻折。此赋敛之物，并奉敕旨，非主守官司得自专为也。）　`语（上音惕。`语者，隐语也。谓隐语与罪人言，令其逃避，以免追摄也。）　隶属（上音利。隶属司农者，谓前代配役及配隶相生者，其人州县本无户贯，姓名权属司农卿司属收管，以书其姓名之案为隶属，以此名为官户也。）　取良人（上音娶。为婚良人女为妻也。）　化外人同类相犯（此谓蕃夷之国，同其风俗，习性一类，若是相犯，即从他俗之法断之。）异类相犯［五一］（此谓东夷之人与西戎之人相犯，两种之人，习俗既异；夷戎之法，各又不等。不可以其一种之法断罪，遂以中华之政决之。此物皆为去王化辽远，各有君长之故，圣人但抚之教外，不以中华强之不能也，故许听其俗。）　高丽（音离。东海之国，其地多产珠玑，汉时始通中国。）　百济（西海之国，其地多产名布、鱼盐、百药之物，秦时始通中国。）　左传注云元妃［五二］（昔者，孔子约鲁国史记而修春秋经，为一万八千说，纪十二公之事，其文秘奥难晓，有左丘明为传以解经义，故称左传者，即左丘明传解春秋之经也。又，至晋时，杜预注者，解经、传之文也。元训大。妃训匹。其以礼义为大配匹者，是名元妃也。元妃者，［五三］即嫡夫人也。嫡音适，训正。夫训扶。能以礼义扶正夫，故谓之夫人也。）　别之（上卑列切。）　译人（上音亦。译人能作夷语，以传道夷戎之语。）　厩库（上音救。养马谓之厩。藏货谓之库。）　主帅（谓主领卫士之长为主帅。）
    卷第七（卫禁）
    太庙（按礼，天子有七庙，高祖之庙谓之太庙。［五四］太训大。庙训貌。谓高祖之神主在其中，于礼惟恭则无罪。然自余昭穆之庙，例同太庙之制也。）　山陵者（皇帝之坟称为山陵。秦时称为山，义取高大如山，不愆不崩也。陵者，大阜为陵，又更高大如山，故汉时变秦之言为陵。故后世通以天子之墓为山陵。）　兆域（卜得吉地为兆，周围于兆者为茔。域者，茔之外垣也。茔音营。）　太社（按礼，天子之社为太社，诸侯之社为国社，谓之民社。社者，五土之神。天子为百神之主，故立社在库门阈之内。左立祖庙，右立社庙。）　u阈（谓过门限也。）　监当（上如字。当，当浪切。）辟仗（上皮亦切。训开也。）　搜人（上疏鸠切。谓驾幸未至，而先使人搜索静辟，以备不虞也。）　擅配隶［五五］（犹配役也。谓此卫士已当番直卫，其掌卫士之长官辄改此人名目，于别处配隶役使者，亦得杖一百罪。）　合符（解于司门式。）　不勘（谓将门符两函对合，谓之勘。同，谓之勘合；不同，谓之不合也。）　燃炬［五六］（上音然。下音巨。束薪把火谓之炬。）　下键（巨展切。由钥管牡谓之钥。）　牝（音膑。凡四足而颊咴魂颍四足而牯者曰牡。如是为言，是有穴而可受入者亦为牝，堪入穴者亦为牡也。今之锁管为牝，是以穴而可受入也；以锁键为牡，是堪以入穴者名为键也。以能开锁之匙名之为钥也。迹［五七］音字。兽之能生子者，名之为家病＃　唐突（下他没切。）
    卷第八（卫禁）
    瞎一目（上黑八切。）　沟渎（上音勾。下音毒。泻水为沟。又云，穴为窦。今云从沟渎而出者，于义不稳。何者？且通涧者名溪，大于溪者名江，大于江者名河，大于河者名渎，大于渎者名海。今律称越州城者徒一年，从沟渎出者罪同，谓从泻水之沟而出与越城罪一同。今书为渎者，未有能架渎为城。故从窦以言之，于义稍当。窦，［五八］音豆。）赍（子友切。训执也。）　关主者［五九］（设关以隔限华夷，要察奸伪，故行者皆以公文。秦、汉之时，皆用符传。若不由符传公文，是名为私度。秦汉之时法尤重，今之止徒一年。若以奸伪而过之者，罪不止于此也。与沿边之关文不同。）　关塞（音赛。谓边防之地也。）　罪谴（诘战切。谴训责，詈也。）　牦牛尾（上音毛。其尾可以为旗幡之饰也。）　奸（如字。谓密探之人为奸人。）　外奸［六０］（即是番人密探中国事情，故名外奸。）　内奸［六一］（此又是中国人密探番中事者，故名内奸也。即今俗谓细作人。）　行间谍（音牒。按孙武子兵法，两军相对，必使人密探营阵之虚实，又行反间斗谍之法，［六二］使其军既心稽猜贰，故名为行间谍。故密探之人，不必位事，或可行间谍者，即行之也。）　五卒为旅（按周礼小司徒职，乃会万民之卒伍而用之，五人为伍，五伍为两，四两号卒，五卒为旅，五旅为师，五师为军。）　烽燧（上音风。谓缘边诸处，置烽候望，如见有非常者，即放之，使国中知而预为之备也。烽者，火也。并于要接边兆之地高处置烽，若日中有非常，即放烟；夜中非常，即放火。前烽既发，后烽即答之。相去远近及烽之多少，亦见职方之式也。）　烽燧（音遂。皆火也。义与前同。）
    卷第九（职制）
    典宪（训法则也。）　负殿（丁练切。有过曾经批罚，谓之负殿。）　大祀（按礼，王者为百神主，故冬至于北郊圆丘以祭天，夏至于南郊方丘以祭地，又四季祭宗庙。）　神州（即昆仑山也。故名为大祭也。）　车驾自行（帝王亲行之车驾，又为乘舆，盖不敢指斤故也。）　三公（王者必立三公，名之曰太师、太傅、太保。又有三孤：少师、少傅、少保。此是三公之号。）　受誓（谓未行祭祀，先申儆戒也。自太子、诸王皆受誓，故曰库门戒百官，宗庙戒百姓，是此之谓也。）不周悉（谓事不仔细也。）　牲牢玉帛（上音生。凡牛、羊、豕，此等皆择纯色，谓之全，全者为牲。遂养之于涤官，三月，然后始用，破而生献，谓之牢。祭有用玉与帛，谓之玉帛也。［六三］）　苍璧（苍训青。青玉为之，其形圆而象天。）　璜琮［六四］（音丛。黄玉为之，其形方以象地。）　五方（按周礼，以青圭礼东，赤琮礼南，以白璧礼西，以玄璜礼北。琮音丛。圭曰琮。［六五］）　先农［六六］（祭先教民种谷者，名为先农也。）　司中司命（天星主管生民之命，故祭之。山海能兴云雨以润百谷，故祭之。此等备在礼记之文。）　怠慢（莫晏切。堕也。）　喧闹（上许元切。下奴教切。）　E（音帝。祭名也。春秋传曰，吉E于庄公是也。）　惨（七感切。）　绋（音弗。丧车引索也。今宗庙吉祭，则禁惨苦。自天地社稷之祭，虽越丧车从事，亦听也。）　合和（上音合。下音胡卧切。）　迟驶（训疾，速也。）　渍（曾赐切。）　饭齐（音剂。按周礼，食齐视春时，食宜温也；羹齐视夏时，羹宜热也；酱齐视秋时，酱宜凉也；饮齐视冬时，饮宜寒也。）　授立不跪（有讼于立者。）　授坐不立（有不恭于坐者。此等皆为将物与人也。）　辂车（上音路。王者之车谓之辂，则金辂、玉）（辂、[六七］木辂、革辂之类也。）　辇（以人牵之名曰辇。）　鸾和（在车谓之鸾，在马谓之和，皆铃也。）　骇（下楷切。惊也。）　璇玑（上音旋。下音机。其形圆，外列二十四化与日月五星行道，其转者名玑，其衡名箫，横觑其直指之处，预推五行逆顺也。）
    卷第十（职制）
    复（音福。谓重名也。）　事非一绪［六八］（诸事非一端也。）　言原（谓言议其犯而放之也。）　勿原（谓不原，议而不放也。）　昊天莫报（春为昊天，秋为F天。［六九］天色玄冥也。按毛诗云，哀哀父母，生我劬劳，欲报之德，昊天罔极。说者谓，孝子思念父母也。且父母生我之身，甚是劳苦劬病，我今欲报之德，其父母已先死亡，虽报之不能得，犹仰望上天玄昊，其天极高也。）　荼毒（上音途。荼味极苦，名为荼毒。今言遭丧者，其苦痛极于荼味之苦毒也。）　妇人以夫为天（春秋传，雍纠之妻问其母曰：父与夫孰亲？母曰：父者子之天，夫者妇之天；一而不可比者，父也。）　樗蒲（上抽居切。今名打马也。）　双陆（今名选采也。）　棋（今名围棋也。）　斩（父服也。）　齐［七０］（上音咨。母服也。）　茫燮咭唬荩ㄒ粢小？奚之回曲也。）　降杀（下所戒切。犹降等也。）　辟琴瑟（上皮亦切。训除去也。谓有大功之丧者，则去其琴瑟，以助哀也。）　玷（都念切。玉缺谓之玷。）　惩诫（上音呈。犹劝戒也。）　戍（音庶。训守也。）践祚（上音贱。训履也。主人之位也。皇帝登宝位，亦名践祚。）　加元服［七二］（首饰也。）
    卷第十一（职制）
    导德（导训引。谓将此德义，引纳人民之为善也。民知为善之乐，即谓之善政；善政既成，则不加刑戮而民自无犯也。）　齐礼（谓能使在下者齐知礼让。）　移风易俗（谓此邦之民，旧多薄恶，今之长吏，能举善荐贤，教劝孝悌，宽免课役，诱导农桑，使上下各安于礼让，如此之用，是能移换昔日之风，变易如此之俗也，故云移风易俗也。）　崇饰（犹增修也。）　政迹（即前所谓导德齐礼，移风易俗之谓也。）　冠婚（上音贯。按礼，男子年十五，即加冠于首，故谓之冠。若天子，即十二岁；不名之冠，即云加元服。）　殡殓（权葬谓之殡。着服，谓之小殓；入柩，谓之大殓。）　馈饷（谓将物与人也。）　缟（上音浩。白也。）
    卷第十二（户婚）
    黔庶（上其廉切。训黑。秦唤为黔首。庶训众也。黔庶，即万民也。）　丁黄［七三］（按礼，壮为丁，幼为黄，衰为老。说者谓，老之与幼，肤发皆黄色，气力尚劣，故不任用，只是而舍之，故三岁为黄色。）　鳏［七四］（姑颁切。老而无妻，谓之鳏。）　寡［七五］（老而无夫，谓之寡。）　孤［七六］（幼而无父，谓之孤。）　独［七七］（老而无子，谓之独。）　乳哺（谓乳养也。）　蠲免（上精渊切。训除也。）　觊望［七八］（上利几切。犹幸望也。）　埋瘗［七九］（于意切。训掩也。埋掩，犹埋葬也。）　鬻（音欲。卖易也。）　亩（音母。田顷数也。）　狭乡乐迁（谓民不乐居旧业，而迁移他所也。）
    卷第十三（户婚）
    亩（音母。按周礼云，六尺为步，步百为亩，亩百为夫，夫三为屋，屋十为通，通十为成，成方一里，为田百亩，一夫治之也。）　垦辟（上古很切。下皮亦切。田作耕开破也。）　贸（莫侯切。犹易也。）　阑圈（养兽阑也。）　沃J（上音屋。下音疾。犹肥薄也。）　广袤（音茂。凡横阔曰广，斜长曰袤。）　窀穸（上音屯。下音夕。掘地近棺，为窀穸之所也。）　尸柩（上音尸。下音救。尸，死人身也。柩，盛尸棺也。柩训久，入而久不出，谓之柩也。）　涝（郎到切。谓大水为涝。）　雹（必角切。春夏暴下如鸡子者，名曰雹。）　霖霪（久雨而水大，名霖霪也。）　B（音殒。训落也。）　螟（食苗心者为螟。）　螽（食苗根者为螽。）　蝥（音牟。食苗叶者为蝥。）　（音贼。食苗节者为。）　畴（直由切。田畔为畴。）　芜（即大荒也。凡损小谓之荒，损大谓之芜也。）　合受不授（上受是承受。下授是与人。谓民年二十以上，合受一夫之田，而里正乃不授。）　应还不收（谓此二十以上，受一夫之田，归名下耕佃，至六十衰老，却将所耕佃还官。应还而里正不收，得罪与应受不授之犯同也。）　复除（解于前。义与上同。）　J（音诗。丝兼织为J。）　庶孽（鱼列反。庶子谓之庶孽。）　惬（两意相甘为惬。）　日见于甲（谓日出于东，象夫也。）　月见于庚（谓月出于西，象妇也。日之与月，阴阳相对；夫之与妇，男女相齐也。此皆取阴阳位正，方可为夫妇，如不正则以奸论。）　中馈[八０］（求位切。妇人献熟食于舅姑，谓之中馈也。）　秦晋（秦、晋是两国名。秦与晋世相通婚，多得礼之中，故后人美之，为婚姻相当者犹秦国之女，嫁与晋国也，得匹敌之正也。故曰秦晋也。）　黩（训乱也。）　颠倒冠履［八一］（古人云，履虽新，不）（可加之于首；冠虽弊，不可践之于足。犹有美色，不可令之为妻也。［八二］以妻为妾，以妾为妻，是为紊乱礼经也。）　紊（音问。大乱谓之紊。）　媵（音孕。非嫡妻也。）　再醮（妻母以女事人，谓之再醮也。［八三］）　囹圄（上音灵。下音语。狱名也。）
    卷第十四（户婚）
    受姓命氏（古者，因官受姓名，能养马者为司马，若掌仓有功为仓氏，若封于唐谓之唐氏，居于范邑即为范氏。如此之类稍多，不可概举也。）　（子鸩切。远，［八四］犹久远也。）　鲁（国名。）　卫（国名。此二国并在文王之昭位也。）凡（国名。）　蒋（国名。此二国并在武王之穆位也。已上四国，并为周同姬姓，后代更不姓姬，却从本国为姓，即姓鲁、姓卫、姓凡、姓蒋之类也。）　蓍龟（上音诗。揲蓍布卦谓之筮，灼龟谓之卜。）　门阀［八五］（音伐。门阀，犹世伐也。）伉俪（犹配耦也。）　七出（戴礼云，妇有七出、三不去：不顺父母出，无子出，淫出，妒出，有恶疾出，口多言出，窃盗出。解云，不顺父母为逆德，无子为绝嗣，淫为乱族，妒为乱家，恶疾不可供粢盛，多言乱亲，窃盗反义。三不去：有所受无所归不去，曾经三年丧不去，前贫后富不去。粢盛，［八六］上滋，下成。谓祭时献饭齐（音兹），谓之粢盛。）　u（音逸。）妒（都路切。）　不u阈（音域。u训过。谓女迎送兄弟，尚不过阈。阈，犹门限也。礼云，妇人送客不u阈。）　（音暂。）　义方（春秋传曰，教子以义方。义方，犹正道。按礼，女欲出嫁，其母戒之曰：善事舅姑，无不睦亲族。今母知女擅去，不能教戒，又许其改嫁，岂得无罪乎？）　耦［八七］（妃配也。）　色类同［八八］（良人娶良人女，部曲娶部曲女，此等）（名色类同。［八九］）　不举乐［九０］（礼云，嫁女之家不息烛，思离亲也。娶妇之家不举乐，思嗣亲也。）
    卷第十五（厩库）
    游牝（音膑。谓三月春分时放畜，使相配，令牝牡相会以生驹犊也。）　饲（音似。）　厩（音救。养马舍也。）　l（音古。羊无角者，名为l。）　驮（唐佐切。以牛马载物为驮。）　牺牲（上音羲。下音生。堪祭用者，名为牺牲。）　犊（音毒。牛子名犊。马子名驹。）　在涤（音笛。养牺牲之官，谓之涤官。）　捶扑（犹打也。）　l跌（上于院切。下徒结切。l跌，犹打伤也。）　抵啮（上都里切。触也，咬也。）　突（陀没切。冲也。）　蹋（徒合切。踏也。）　□帜（上卑遥切。下昌世切。谓使知防也。若牲能害人，则先截两角；狗能害人，则先截两耳。如此名为□帜。□帜，识认也。）　绊（音半。犹系也。）　噬（音誓。犹啮也。本主别之。此谓上截两耳，使人知此狗善咬人也。）　羁绊（上音箕。犹系绊也。）庸赁（女禁切。庸，直也。赁，税也。上下卷音义同。）　偿（音常。还其本价谓之偿。）　库藏［九一］（青浪切。蓄货物谓之藏。）　卤簿（卤簿，乐人为队行也。今驾前有流沙队，有卤簿队，皆执乐以从行也。）　毡褥（上音旃。下音褥。）自贷（音代。训借。谓监临之官自借官物也。若音特，训与，谓监临之官私将官物贷与人。）　曝叙（上薄报切。谓怆也。湿物用曝，干物用叙。湿物不曝则烂，干物不叙则脆。）　贮（丁吕切。）　燥（音扫。干也。）　逗（音豆。谓稽留也。）　僦（音就。赁也。）　称量（力襄切。岗斛谓之量也。）
    卷第十六（擅兴）
    鱼符（符，信也。谓铸铜鱼于符之上，然后分离为两函，左者收于内，右者付所守之地。如以敕旨发兵，则使者执内之左边，以来勘所守之地右边，其文同，其形合，其验是真敕旨也。其文不同，其形不合，则执其来使以闻上。至如长短、麟虎之类，具在下式。）　介胄（介者，甲也。礼云，介者不拜。又云，一坐再至。此皆为甲胄之士，不令备礼也。凡在首为胄，在身为甲，在臂为铠。）　有进无退［九二］（孙武子云，兵者凶器，战者危事，将者死官，战场者立尸之地。如此之伦，是有进无退。）　将大集［九三］（谓民以教兵也。）　校阅（犹拣择习熟也。）　春搜（音搜。搜者，春猎名也。春时搜索，兽之有孕者则放之。）　夏苗（夏猎名也。谓夏时猎兽之为苗害者。）　秋A（音鲜。秋猎名也。A训杀。谓秋主杀物，当时猎，尽杀更无拣择也。）　冬狩（音兽。冬猎名也。谓当冬藏之时，但是兽，皆可猎取。然此四时皆因农务之闲。）　掩覆败者（谓被贼倾覆损败也。）　戍主（音庶。谓屯兵守于要害之处，主守者名为戍主。）　留守（音兽。谓守土之臣，谓之狩也。狩，即兽守。）　警（谓日夜行处，警觉贼之来否。）　军垒（墙名为垒。谓两面相对，各安营寨垒壁，以相视候。）　［九四］（弋于切。周礼，鸟隼为。）　［九五］（似醉切。周礼，全羽为。）　恚劬帕］（音兆。周礼，龟蛇为怼＃　旄［九七］（莫刀切。旄牛尾也。舞者持。）　旌［九八］（子盈切。周礼，析羽为旌。）　旃［九九］（之延切。周礼云，通帛为旃。）　旗旄［一００］（音毛。按周礼云，交龙为旗，通帛为旃，龟蛇为恚全羽为，析羽为旌，鸟隼为，竿首皆注旄也。又，左传云，师之耳目，在乎旗鼓。又，毛诗云，孑孑（音结）干旄。）　来降（户江切。归伏谓之降。）　推避［一０一］（上吐回切。）　推对（上音吹。）　一艺（音义。伎能谓之艺。［一０二］）　穷核［一０三］（下革切。考问谓之穷核。）　戎仗（谓之戎仗。［一０四］）　仪仗（以此仗为威仪，短者刀，长者J之用，谓之仪仗。）　卤簿（见前解。）　戟书（下音朔。今州郡列小旗幡者，名为戟书。）　粮贮（收藏谓之贮。）　缮（音善。修补谓之缮。）　刀J（短者为刀，长者为J。）　短矛（长者为戈，短者为矛。）　具装［一０五］（今名掩心也。）　旌旗幡帜（赤旗谓之帜。已上旌旗幡帜，义见上解。）　崩澈（直列切。自高而坠谓崩。尽谓之澈。）
    卷第十七（贼盗）
    人君与天地合德（按周易干卦文言，大人与天地合其德，与日月合其明。说者谓，天地以覆载为德，大人以恩育为德；日月以照临为明，大人以聪察为明。）　上祗宝命（祗训恭。谓王者恭受上天宝有四海之命。）　下临率土（既受上天宝有四海之命，即普天之下皆是王土，率土之滨皆是王臣。滨，［一０六］音宾。水尽为滨。）　狡竖（小奴名竖。今谋反及大逆，此等盖是狂惑小竖之徒，不知有上天宝命之重故也。）　将而必诛（将有此兴狂之心者，必诛也。）　已汩（下音骨。训乱也。）　背诞（训诈也。）　拱迫［一０七］（上居勇切。谓遮拦使不得逃窜故也。）　为质（谓将无罪之人身者有罪之人身者为质。［一０八］）　当有罪（上丁亮切。［一０九］）　在法不可同天［一一０］（礼记云，父母之仇不与共戴天，兄弟之仇不反兵。）　枕戈（上执任切。谓父母之仇，思报其仇，至于寝睡尚枕戈器，以图复杀。又，礼记云，兄弟之仇不反兵，谓遇见仇者，不可更反取兵也。如此言之，是戈兵常在身也。）　举劾（下音亥。勘问谓之劾。）　金科（即法）（书也。）　比附（上音脾。谓比近不告，部曲、奴婢即与子孙同罪。）　侥幸（谓本合有罪，而今不罚，幸而免戮，谓之侥幸。）
    卷第十八（贼盗）
    孔窍（苦吊反。）　梯辔（音秘。登高用梯。乘马用辔。）　不纠（音纠。训举也。）　究悉［一一一］（悉，谓尽识也。）左道（邪之道谓之左道。[一一二］郑玄注云，左道谓巫蛊之属，以非正道，故谓之左道。巫蛊者，［一一三］怪惑之名。则毒药害人，行符厌俗为魅，令人蛊惑，夭年伐性。当是汉时，武帝末年，上已年老，淫惑鬼神，崇信巫术，江充因而行诈，先于太子宫埋桐人，告上云：宫有蛊气，上使江充取之，果得桐人，帝不知太子冤，心谓江充之实，即诏丞相刘屈牦发三辅兵讨之，太子出奔湖关自经，即巫蛊事。）　造合（音合。）　猫鬼（下本鬼字，于义不通。今转而音卉，草也。猫即班猫，虫毒也。卉，野葛之类，草毒也。）　里\（音汗。里巷之门行谓之\。）　谙委（上为含反。）　鸩（直禁反。鸟名也。此鸟能食蛇，故聚诸毒在其身，如将此鸟之翅搅酒，饮此酒者必死，故名此酒为鸩浆。）　冶葛（上音也。即殒葛。谓人吃此葛必死，故名殒葛。）　憎恶祝诅（注助反。）　死尸（音尸。）　形骸（雄谐反。）　髡发（上音坤。）　n书n言（皆音妖。怪异不常之书，谓之n书。欺罔奸邪之言，谓之n言。若n书n言，预占国家兴废，此为涉于不顺也。）　休咎（音臼。善祥谓之休。凶恶谓之咎。）　诡说（上音鬼。怪异之说，谓之诡说。）　长其（上知两反。）
    卷第十九（贼盗）
    大祀［一一四］（义见先解。）　馔呈（上音撰。熟食谓之馔。献神谓之呈。）　釜甑（上音父。下精去声。）　刀匕（下音比。举肉刺也。）　脯修（上音甫。肉之干者，谓之脯。将脯舍而加姜、桂，谓之修。［一一五］）　盘盂（大者名盘。小者名盂。）　御宝（即符、印也。然有八宝之别，具于下式。）　衾茵（上音钦。下音因。被谓之衾，坐谓之茵也。）　毡褥（上音旃。下音辱。卧谓之毡，行谓之褥。）　部分（下扶问反。）　麟符（仁兽也。属土，其形如牛，腹黄色，一角，端有肉。以京师在四方之中，故为麟符。制见前义。）　青龙（在京城东面郡国即为青龙，于符上名龙符也。）　驺虞［一一六］（上音邹。白虎黑文谓驺虞。在京城西面郡国为驺虞，于符上名为虎符也。）　朱雀（鸟也。在京城南面郡国即为朱雀，于符上名为雀符也。）　玄武（龟也。在京城北面郡国为玄武，于符上名为龟符也。）　节（符之类也。周用金铸，泽国即铸龙，山国即铸虎，土国即铸人，是名为节也。）　皇华（诗篇名。遣于使臣，即歌此诗以遣之也。）　轩（上音由。使者乘之，即轻车也。）　殊俗（化外也。）　旌节（按周礼，析羽为旌。奉使者执以为信也。）　葬者藏也（义出礼记。）陵（义见前解。）　芟刈（上音衫。下音义。芟刈，谓砍伐也。）　威胁（虚业反。威棱，即威之极也。不可作神威解，于义不通也。）　迷谬［一一七］（米幼反。）　穿窬（穿窬，钩（音矿）墙壁、井地道入者，名为穿窬。）　诡谲（上音鬼。下音决。不正谓之诡谲也。）
    卷第二十（贼盗）
    等差（下初加反。犹次第也。）　贸易（上音茂。犹博换也。）　诳诱[一一八］（上古况切。下音酉。惑乱谓之诳，作）（言相引谓之诱。）　未啻［一一九］（物与价等谓之啻。）　屡犯（犹频犯也。）　明宪（即明法也。）　悛心（上且缘反。［一二０］悛，改恶从善谓之悛。）　怙终（上音户。怙训持。谓其心专即倚持行盗也。尚书云，怙终贼刑。）　用惩（音呈。训戒也。）　驮载（上他卧反。）　阑圈（建绢反。养畜闲也。）　长官（长官者，即县官也。县官之职本亲民，当传宣天子礼乐之风，导别风俗，取善政，就所部肃清。今不能然，以长官为首，佐职为从。）
    卷第二十一（斗讼）
    撮挽（上宗括切。下音晚。）　扼喉（上乙革反。）　眇一目（上弭沼反。）　髡截（上音坤。）　蚀［一二一］（音食。虫毒也。）　莲（祖管反。戈下者名莲。）　殳戟（上音殊。长者名戟，短者名殳。）　欺绐（音殆。训诈也。）　瞎（许□切。）蹉（千何反。）　痼（音固。）　忿竞（上扶问反。忿，怒也。竞，争也。）　僵仆（上音姜。下芳遇切。仰谓之僵，伏谓之仆。）　徽g（按周易，徽g，黑绳也。今但依绳取义，不拘徽g之文。）　杀（所界反。犹降也。）　为（于伪反。）
    卷第二十二（斗讼）
    拒捍（上音巨。下音旱。犹抵敌也。）　贱隶（下羊至反。［一二二］）　部曲奴婢客女随身（此等律有明文，加减并不同良人之例。然时人多不辨此等之目。若依古制，即古者以赃没为奴婢，故有官、私奴婢之限，荀子云臧获，即奴婢也，此等并同畜产。自幼无归，投身衣饭，其主以奴畜之，及其长成，因娶妻，此等之人，随主属贯，又别无户籍，若此之）（类，名为部曲。婢经放为良，并出妻者，名为客女。二面断约年月，赁人指使，为随身。）　E犯［一二三］（上音愆。训过也。）贰心（贰心，即奸心也。谓奴奸主斩之，而过失伤主者绞。）　正服义服（正服，谓五服内之亲也。义服，谓若服外之亲也，若妾为妻党服之类也，此等并是以义制服也。）　妻之言齐［一二四］（按周礼云，妻者，敌体齐眉谓之妻。［一二五］故律：妻为齐，谓与夫义齐。若有殴妻，以卑故减，至死以凡人论。若妻殴夫，以尊故加。）　更相急难（下乃旦反。谓兄弟至亲，如急难即更相救也，护也。）　弯弧（下音胡。弓也。按孟子云，越人之兄，弯弧射其弟，其弟即号泣而求救；他人射之，即握而与斗。何故也？兄弟至亲也，义不至是；他人至疏也，故可相拒。）　孀居（上音霜。妇人寡居，谓之孀居。）嫂叔（按礼云，嫂叔不通问。谓隔宿不问安否。又云，嫂叔不亲授。谓嫂将物与叔，即宜置物于地，令其自取。如此之制，皆欲远别嫌疑故也。）　远别（上于愿反。下逋列反。）
    卷第二十三（斗讼）
    改醮（妇人再嫁，谓之改醮。）　携子（上奚夷反。）　立庙服周（立庙，谓立携子家庙。服周，谓子为继父服周亲之服也。此惟据继父生文。）　服膺［一二六］（古者，颜子事孔子，得一善言，则拳拳服膺。说者谓，膺，胸也。如今习儒业者，即谓之服膺。至如他学，不在服膺之限。）　函杖（上音含。训容。按礼记，设席之制，谓讲学之席间，相去可容一杖之地，使教学者将杖于此所容之地，指画经义为讲说之。）　僵仆（仰曰僵，伏曰仆。）　忽遽（犹急速也。）　为经（上于伪反。）　嗔恨[一二七］（上音嗔。训怨也。）　死不吊者三（谓畏、压、溺，此三者虽至于死，皆非本情，故于礼不吊。）　嬉戏（上音希。）　合药（上音合。）　父为子天（事出春秋传。义见前解。）　有隐无犯（按周礼云，事亲有隐而无犯。［一二八］谓隐亲之过恶，但可谏诤，无令陷于非僻。若不谏而犯之者，是为不孝。）　顾复（谓生子之时，母以劬劳之恩，顾厚于子，至子长，或以孝养之心，恭复其母，是名顾复。）　心丧（按礼，古者尊无二上。谓父在为母服周，又妾子丧所生之母服周。然周期之外，不可便同无服，凶服虽去，于心犹有丧制，谓不视乐，不居寝，不饮酒食肉，不参预吉席，但得释此凶服而已。又，诸弟子丧孔子，若丧父而无服，是师者亦有心丧之例也。）
    卷第二十四（斗讼）
    女君（按礼，诸侯之嫡妻，谓之女君，即今封国夫人是也。郡、县、乡君等，［一二九］并同号女君。降此之外，不在女君之目。）　七十二膳（二膳，谓食有副者。夫人年至五十，血气方衰，至于七十，衰之极也，故于饥饱不常。孝子之心，虑供有阙，故每食常留副贰，以备非时之求也。）　八十常珍（又至于八十，每食之物，常有珍修。盖谓其气与血俱不可恃，惟以珍修补助衰老，故食常珍。）　至于九十饮食不离寝室［一三０］（谓其饮食之物，常在左右。食之美者，谓之珍。）贫窭（其矩反。贫之极，谓之窭。）　弊［一三一］（音敝。训败恶也。）　诉（音素。谓告也。）　投匿（隐投文牒，密告人罪，谓之投匿名书。）　旌表（非析羽之旌也。此投匿名书者，或用物表其书，使人因表得书，故名旌表。）　欺诡（古委反。训诈。谓焚弃名之书，盖欲断绝欺诈之俗也。）　冀塞［一三二］（上几志反。训欲也。）　杜奸（上训绝。）　衅深［一三三］（上许慎反。衅，塞也。）　夷族（训杀。谓反逆者，罪及宗族。）　律为奸言（训纵。放也。［一三四］）　酷（枯沃反。训毒。）　其族之戒[一三五］　同伍［一三六］（今五为比，十家为联；五人为伍，十人为联；四宫为族，八宫为联。今律称同伍，即此谓。盖古今受地侨居不同，即今之四邻为同伍也。）　比伍为告（训近。为以类相并，为之比。）　纠弹（训举察。）
    卷第二十五（诈伪）
    八宝（天子所守之印有八，故名为八宝也。）　神宝（谓自祖宗以下，得国以后，但传而宝之，无所施用，以贵命之极，故号神宝。）　受命宝（谓受天贵命，登位守国，故曰受命宝。唯封禅即用之，余无施用。）　封禅（音善。按礼，天子尊贵之极，无所降屈，故上事天，下礼地，以教万民之和顺也。封者，积土为泰山上，谓之封。凡欲祭天，先封泰山，以告天也。盖因高而高之也。未登封时，先禅梁父之地而祭之。禅者，去草为禅。为坛于禅之内，以祭地祗也。当封禅者，即用受命宝印之。梁父，［一三七］音甫，泰山之下小山名也。）　皇帝行宝（此宝惟报王公及诏书始用之。）　皇帝之宝（此宝惟王公以下有丧凶灾l之事，皇帝诏书以慰劳，则用之。上劳，老报反。［一三八］吊死丧谓之吊慰，吊灾谓之劳。下慰劳蕃国同。）　皇帝信宝（诏王公以下赴阙则用。［一三九］此乃皇帝三宝也。）　天子行宝天子之宝天子信宝[一四０］（并与上同，惟施蕃国也。皆玉为之。）　机枪（作机枪以捕猛兽，即今人谓之暗弩也。至于前人死伤者，并以斗杀伤论。）　诈陷（王{反。［一四一］谓奸诈谄曲，故使人陷机阱也。）　免难［一四二］（乃旦反。）　译人（上音易。能通蛮夷言，为译人。）
    卷第二十六（杂律）
    厘务［一四三］（上音离。训治也。）　勾合［一四四］（音合。）　唐突（徒忽反。）　惊骇［一四五］（侯解反。）　不者［一四六］（上音弗。）　标帜（义与前同。谓使行人知此处有坑阱者。周礼冥氏，掌为阱获，以攻猛兽。知阱、获皆是捕兽之器也。坑以捕虎，穿地作坑，又设机于上，防其跃而出也。阱以捕小兽，穿地为深坑，入不能出，其上不设机也。阱，以穿地为名。获，音化，以得兽为名。获亦设于阱内，但穿不设机，为异厅杜塞之。窒、敛皆闭塞之义。使人填坑发机，无敢令伤杀牧牢之牛马，汝则有残人畜之常刑。［一四七］今指施机枪、作坑阱者，杖一百；伤人畜产者，偿死减价。王肃云，杜，闭也。获，所以捕禽兽，机槛之属。敛，塞也。阱，穿地为之，所以陷堕之。恐害牧马牛，故闭塞之。郑玄云，林山之田，春始穿地为阱，或设获其中，以遮兽。获，柞鄂也。）　迟驶（音史。训疾速也。）　本草（即医书名。于开宝年中重定，名为开宝本草。即神农所录，分别药性冷热，仲景又加注释。）　灵X（丧车谓之X。）　量（音亮。岗也。）　黍（上音巨。下音黍。黍，即黑黍也。其黍粒大小一同，故取校量也。）　铢（音殊。百黍之重也。）　物勒工名（谓于近造之物上，自刻匠人姓名也。）　以考其诚［一四八］（诚训信。使刻其名，盖是考成其信也。）　不当（丁当反。不当者，犹不中也。）　评物（上音平。犹估物也。）　贩鬻（下音欲。卖也。）
    卷第二十七（杂律）
    扰乱（上如矫反。）　桥航［一四九］（编船渡人谓之航。）　船□（音伐。编竹木渡人谓之□。）　泛溢堤防［一五０］（于健反。长曰堤，短曰堰。皆防水害人，故名为防。）　茹船（上如俞反。塞船之漏，谓之茹。）　湍碛（上他官反。下七亦反。水岭为湍，积石为碛。）　浦岛（音倒。水中之山，谓之岛。）　沿溯（音素。逆水行船谓之溯。）　洲屿（音叙。水中可居谓之洲，洲边小阜谓之屿。）　激水（上音击。）　邓展（晋人。）　韦昭（晋时人。）　安厝（下音措。训置也。）　收获（户郭反。）　扑灭（上音普卜反。训击也。）　火延烧庙及宫阙者绞（此庙即祖宗之庙，社即天子之社，非是今民间之社庙也。）　□子［一五一］（上音踏。按尔雅释宫云，门旁谓之橛，亦谓之□。）　嫉［一五二］（音疾。）　烧□［一五三］（如月反。）　巨蠹［一五四］（都路反。犹大害也。）　妹牛ㄉ弦粑。凡天子置祭之所，皆立坛，坛外又拥土垒以绕之，通人往来处名为妹拧＃　［一五五］（祭四方之坛，谓之。）　庙主（此乃家庙主，非今荒野之庙主也。）　鍪甲（上音牟。在首曰鍪，在身曰甲。）　书（音朔。）　戍（音庶。）
    卷第二十八（捕亡）
    逗遛（上音豆。逗遛，谓故意方便，容罪人奔走也。）　自首（下音狩。）　停当［一五六］（当字当作家字，详其释意则甚明。差若作当字，于义难通。）　窘迫［一五七］（上君隐反。训急也。）　堑栅（掘坑为堑。编木为栅。）　壁垒（力鬼反。行军营墙谓之垒。）　矢石（矢，箭也。石，蔺石也。蔺，力信反。以弩装机放石击人，谓之蔺石。）　凯还（上开代反。下音旋。凯还，则军有功归，歌而复国，谓凯还。）　囤队［一五八］（上音屯。）　流宕（犹浮浪也。）　学宦（音患。学宦，即游）（宦也。）　负笈（下音及。笈，盛书k也。谓游学者自负书以来学也。古者，齐有邓宛，负笈来访。）　弃]（音须。头帛也。汉时关令：入关者皆执]，回将此]以对勘，同者始许出关。时有终军，年少，入关受]，问为何受？关令以对。终军于是弃]曰：大丈夫入关，当乘使者车出，安用]也。）
    卷第二十九（断狱）
    钳重［一五九］（上其连反。以铁束罪人项，谓之钳。）　绳锯（上音成。下音句。）　雇倩（上音固。下七净反。）　钉E［一六０］（音叶。谓死囚枷上用铁钉E，以备牢固也。）　诊候［一六一］（上止忍反。诊候，差医人看诊脉候也。）　洗渫［一六二］（下直甲反。刷荡也。荡，他浪反。）　拷讯（下音信。拷讯，即鞫问也。）　侏儒［一六三］（上音朱。侏儒，矮小人也。）　捶拷（上住鬼反。）　悼耄［一六四］（上逃到反。下毛告反。按礼记云，七岁曰悼，八十曰耄，悼与耄虽有罪不加刑。）　五听（唯当察其囚貌，更有所考合，考复同，方从众议断之，重刑之至也。察其貌者，按周礼小司寇职云，以五声听狱讼，求民情。一曰辞听。观其出言，不直则烦。二曰色听。观其颜色，不直则赧然。三曰气听。观其气息，不直则喘。四曰耳听。观其听聆，不直则惑。五曰目听。观其眸视，不直则g然。皆观其貌，有所考合。赧，乃反，赤色也。喘，川远反，气出短急也。聆，音零，侧听也。g，莫报反，目少精也。［一六五］）　瘥［一六六］（尸介反。病愈谓之瘥，亦作差。）　邂逅（上音蟹。下音后。邂逅，犹款曲也。按毛诗国风云，邂逅相遇，适我愿兮。谓不期而遇，此皆适偶合我之愿。）　景迹［一六七］（即行止也。）　恃［一六八］（音是。倚赖也。）　无辜［一六九］（音沽。训罪也。）　惩奸［一七０］（上音呈。训戒也。）　弊［一七一］（言破）（恶也。）　差牙［一七二］（音互。）　拒抗［一七三］（不招本情也。）　论诉［一七四］（音诉。）　腿（他改反。）　厘（音离。按五曹算法云，十丝为毫，十毫为厘。）
    卷第三十（断狱）
    迫胁（虚业反。）　怕惧（上普驾反。）　督领（上都毒反。）　驳正（上邦霍反。犹改正也。）　妄构（下勾豆反。训成也。）　舍法（谓舍去法律，专用私情也。）　锻炼成罪（犹屈曲架构也。）　上下弦（月生三日成魄，后三日谓之上弦；月死三日成晦，近晦三日谓之下弦。）　埋瘗［一七五］（音异。即葬也。）　周（子对反。谓今年二月初三日，至来年二月初三日，为周也。）　毙（必异反。死也。）　拉干（上力合反。拉干，即折胁也。）
    （校勘记）
    （［一］　洎（注）巨至切训及　按：此原在‘隋’条下，今据正文次序移‘滥觞’条下。）
    （［二］　五流有宅五宅三居　原脱。按：详下释文，实解正文中‘五流有宅，五宅三居’语义，与前条‘宥’无涉，此盖顾跋所谓‘释尚在而遗标字者’，今据正文补。）
    （［三］　诬　按：正文无‘诬’。）
    （［四］　诉　按：正文无‘诉’。）
    （［五］　炯诫　按：正文‘炯’作‘明’，此盖顾跋所谓‘释所据本不同而抵牾者’。）
    （［六］　湮没　‘没’原讹‘落’，据正文改。）
    （［七］　象魏　原作小字，与前条‘紫微’释文相连作一条。按：详下释文，乃解正文中‘悬刑象之法于象魏’一语，与‘紫微’意无涉，盖顾跋所谓‘应别自为条而连他条者’，今据正文析出。）
    （［八］　公山弗扰为其宰　‘公山弗扰’原作大字，另成一条。按：详其上下语意相连，盖顾跋所谓‘应属一条而分数条者’，今予合并。）
    （［九］　弗扰　原作小字，与上相连。按：正文有‘公山弗扰’，此下释文专解‘公山弗扰’，是应别自为条，今为析出。）
    （［一０］枭镜　‘镜’原作‘鸱’。按：此盖释文所据本避宋讳改‘）
    （镜’为‘鸱’，今据正文回改。）
    （［一一］嫡子　‘嫡’上原衍‘具为’二字，今据正文删。）
    （［一二］劾　按：正文无‘劾’。）
    （［一三］错谬（注）上七各切下靡幼切　‘靡’原讹‘罪’，据文化本附释文改。按：唐韵‘谬’音‘靡幼切’。）
    （［一四］八珍　原作小字与前‘膳’条相连为一条。按二者内容不合，此当释正文引周礼‘食医掌王之八珍’者，今据以析出。）
    （［一五］忠养之　原作‘奉养之’，据正文改。按：此引礼文，礼记内则即作‘忠’。）
    （［一六］未啻　按：正文作‘未售’，此盖‘释所据本不同而抵牾者’。）
    （［一七］服膺　‘服’上原衍‘见受’二字，据正文删。）
    （［一八］妻以夫为天　按：正文作‘夫者妻之天也’。）
    （［一九］者　原作大字，自成一条。按：正文无‘者’，详下释文，乃解‘或宿侍旒’语意，盖属‘一条而分数条者’，今）（予合并。）
    （［二０］其如继先代之后　‘其如’原作大字，自成一条。按：正文无‘其如’，详其上下语意相连，今予合并。）
    （［二一］到贞观改为加役流　‘贞’原避宋讳作‘正’，‘加’原脱，今据正文改补。）
    （［二二］祝网　原作小字，与前条‘覃’释文相连为一条。按，正文有‘祝网’。详下释文，所解者亦为‘祝网’，非‘覃’条所能包容，盖‘应别自为条而连他条者’，今为析出。）
    （［二三］生礼死事　原作‘以生礼事死’，盖涉释文而误。今据正文删改。按：正文此语乃引礼记杂记郑注，郑注即为‘生礼死事’。）
    （［二四］附籍　原作‘附籍者’，今据原文删‘者’。）
    （［二五］左降官　按：正文无‘左降官’。）
    （［二六］殡葬　按：正文无‘殡葬’。）
    （［二七］奔丧者　按：正文无‘奔丧者’。）
    （［二八］钳　按：正文无‘钳’。）
    （［二九］荒服（注）按三礼云　‘荒服’下原衍‘者’字，据正文删。‘三’原讹‘二’，据文化本附释文改。）
    （［三０］被发左衽　‘左衽’原脱，据文化本附释文补。）
    （［三一］龆龀　按：正文无‘龆龀’，有‘未龀’。）
    （［三二］准礼仍为不孝　原脱。按：详其下释意，与上条‘忿恨’无涉，乃解正文中‘准礼仍为不孝’一语，盖属‘释尚在而遗标字者’，今据补。）
    （［三三］跗哒切省息井切哂失忍切　‘酢、‘省’、‘哂’原为大字，各自成条。按：正文无‘酢、‘省’、‘哂’，此盖音解‘）
    （准礼仍为不孝’条释文中‘冬温夏酰昏定晨省’及‘笑不至哂’，乃‘属一条而分数条者’，今予合并。）
    （［三四］邸店　按：此原在‘驼’条下，今据正文次序移至‘蠲’条上。）
    （［三五］蹶音厥中竹中切　原‘蹶’及上‘中’字均作大字，各自成条。按：正文无‘蹶’、‘中’，此盖音解‘甲弩’条释文中‘以蹶张’、‘中且深’，误为析出。今予合并。）
    （［三六］如左右相对是名昭穆　‘右’原脱，文不可解。按：上云左昭右穆，则昭穆左右相对，今据补。）
    （［三七］复除　‘复’上原衍‘今’字，据正文删。按：其下释文亦仅解‘复除’二字。）
    （［三八］借　正文‘’作‘贷’。按：‘贷’、‘’通假。）
    （［三九］长官　‘长官’原误倒，据正文乙。）
    （［四０］为首　原作小字，与‘长官’条释文相连为一条。按：正文有‘为首’，此盖‘应别自为条而连他条者’，今为析出。）
    （［四一］第二从第三从第四从　原作小字，与‘驳正’条释文相连为一条。按：详其下释文，乃解正文中‘第二从’、‘第三从’、‘第四从’，与‘驳正’义无涉，亦属‘应别自为条而连他条者’，今为析出。又，此原列‘驳正’条后，今据正文次序移‘见’条前。）
    （［四二］见　按：此原在‘长官’条下，今据正文次序移至‘关戍’条下。）
    （［四三］挟私　按：此原在‘关戍’条下，今据正文次序移至‘见’条下。）
    （［四四］案省　按：此原在‘尚书省’条下，今据正文次序移至‘挟私’条下。）
    （［四五］下从（注）子用切　‘子’原讹‘于’，据文化本附释文改。按：集韵‘从’音‘子用切’。又，‘下从’原在‘见’条下，今据）（正文次序移至‘案省’条下。）
    （［四六］驳正（注）上兵角切谓以义驳难降使改正也难乃旦切　原作‘驳正（注）上兵角切　官（注）谓以义驳难降使改正也　难（注）乃旦切’，分为三条。按：正文无‘官’、‘难’，详其上下语义相连，皆释‘驳正’，‘官’字显衍，‘难乃旦切’盖音释文中‘以义驳难’，今删并为一条。）
    （［四七］省审　按：此原在‘挟私’条下，今据正文次序移至‘驳正’条下。）
    （［四八］以　按：正文无‘以’，作‘栈垣’。此条盖所据本误‘栈’为‘摇，释文又从而误解也。）
    （［四九］当被　按：此原在‘为折’上，今据正文次序移至‘堑栅’条下。）
    （［五０］官当　按：此原在‘刑戮’条下，今据正文次序移至‘为折’条下。）
    （［五一］异类相犯　原作小字，与‘化外人同类相犯’条释文相连为一条。按：正文有‘异类相犯’，下文所释者亦‘异类相犯’，此又‘应别自为条而连他条者’，今为析出。）
    （［五二］左传注云元妃　‘注’原脱。今据正文补。按：此下释文亦有释‘注’内容。）
    （［五三］元妃者　原作大字，自成一条。按：正文无‘元妃者’，详其语意，上下相连，仍解‘左传注云元妃’，盖‘一条而分数条者’，今予合并。）
    （［五四］太庙（注）按礼天子有七庙高祖之庙谓之太庙　‘高祖之庙’原讹作‘高祖之祖’，文不可解，详下云‘谓高祖之神主在其中’，知‘祖’当作‘庙’，今据改。）
    （［五五］擅配隶　‘擅’原讹‘辄’，据正文改。）
    （［五六］燃炬　按此条原在‘下键’条后，今据正文次序移前。）
    （［五七］肌≡作大字，自成一条。按：正文无‘肌，此盖音义‘）
    （牝’条释文‘凡四足而颊咴魂颉一语中之‘肌字，乃‘一条而分做数条者’，今予合并。）
    （［五八］窦　原作大字，自成一条。按：正文无‘窦’字，此盖音‘）
    （沟渎’条释文之‘窦’字，乃‘一条而分数条者’，今予合并。）
    （［五九］关主者　按：正文无‘关主者’。详此下释文，似解正文中‘水陆等关，两处各有门禁，行人来往，皆有公文’数语意。）
    （［六０］外奸　原作小字，与前条‘奸’释文相连为一条。按：正文有‘外奸’，详此下释意亦解‘外奸’，非‘奸’条能包容。今为析出。）
    （［六一］内奸　原作小字，接‘外奸’释文与‘奸’条相连作一条。按：正文有‘内奸’，此下即解‘内奸’，乃‘应别自为条而连他条者’，今为析出。）
    （［六二］又行反间斗谍之法　‘反’原讹‘文’，据文化本改。按：孙子用间篇：‘故用间有五，有因间，有内间，有反间，有死间，有生间。’）
    （［六三］谓之玉帛也　‘帛’原作‘币’，据文化本附释文改。）
    （［六四］璜琮　原作小字，与前条‘苍璧’释文相连作一条。按：正文有‘璜琮’，此亦‘应别自为条’者，今为析出。）
    （［六五］琮音丛圭曰琮　上‘琮’原作大字，自成一条。按：正文无‘琮’，此盖音义‘五方’条释文‘赤琮礼地’一语之‘琮’字，今予合并。又，‘曰’原讹‘白’，据文化本附释文改。）
    （［六六］先农　按：正文无‘先农’，作‘帝社’。此盖‘释所据本不同而抵牾者’。）
    （［六七］玉辂　‘玉’原讹‘王’，据文化本附释文改。按：旧唐书舆服志：‘唐制，天子车舆有玉辂、金辂、象辂、革辂、木）（辂。’）
    （［六八］事非一绪　按：正文作‘事非一端’，此盖‘释所据本不同而抵牾者’。）
    （［六九］春为昊天秋为F天　‘昊’、‘F’原讹互，据文化本附释文乙正。按：尔雅‘秋为F天’，诗王风黍离‘悠悠苍天’疏引尚书欧阳生说：‘春曰昊天’。）
    （［七０］齐　原作小字，与前条‘斩’释文相连为一条。按：正文有‘齐’，此亦‘应别自为条而连他条者’，今为析出。）
    （［七一］谩≡作小字，接前‘齐’释文与‘斩’释文相连作一条。按：正文有‘谩，此下专释‘谩，与‘斩’、‘齐’无涉，亦‘应别自为条’者，今为析出。）
    （［七二］加元服　原作小字，与前条‘践祚’释文相连为一条。按：正文有‘加元服’，此亦‘应别自为条’者，今为析出。）
    （［七三］丁黄　按：正文无‘丁黄’。）
    （［七四］鳏　按：正文无‘鳏’。）
    （［七五］寡　按：正文无‘寡’。）
    （［七六］孤　按：正文无‘孤’。）
    （［七七］独　按：正文无‘独’。）
    （［七八］觊望　按：正文无‘觊望’。）
    （［七九］埋瘗　按：正文无‘埋瘗’。）
    （［八０］中馈　‘中’原脱，据正文补。按：此下释文所解即‘中馈’。）
    （［八一］颠倒冠履　原作小字，与前条‘黩’释文相连为一条。按：正文有‘颠倒冠履’，此下释文即解‘颠倒冠履’，与‘黩’）（意无涉，显为‘应别自为条’者，今为析出。）
    （［八二］犹有美色不可令之为妻也　‘犹’下疑脱‘妾’字，下云‘）
    （若以妻为妾，以妾为妻，是为紊乱礼经也’，即以妻妾对举。）
    （［八三］谓之再醮也　‘再醮’原作‘妻母’，盖涉上而讹，今据文化本附释文改。）
    （［八四］远　‘’上原有‘鸩’二字，盖涉上而衍，今删。）
    （［八五］门阀　按：正文无‘门阀’。）
    （［八六］粢盛　原作大字，另成一条，列‘妒’条后。按正文无‘粢盛’，此盖解‘七出’条中‘恶疾不可供粢盛’一语，今改作小字移前，与‘七出’条接。）
    （［八七］耦　‘耦’下原有‘色’字。按：正文作‘人各有耦，色类须同’，此盖涉下而衍。又，释文作‘妃配也’，亦解‘耦’字。今删‘色’字。）
    （［八八］色类同　原作小字，与前条‘耦’释文相连为一条；‘同’原讹‘由’。今按：正文有‘色类须同’一语，此条即解其意，下云‘此等名色类同’可证也。盖‘应别自为条而连他条者’，今为析出改正。）
    （［八九］此等名色类同　‘类同’原误倒，据文化本附释文乙正。）
    （［九０］不举乐　按：正文无‘不举乐’。）
    （［九一］库藏　‘库’原讹‘收’。按：正文无‘收藏’，下释者亦为‘库藏’之‘藏’，今据改。）
    （［九二］有进无退　原作小字，与上条‘介胄’释文相连为一条。按：正文有‘有进无退’，此亦‘应别自为条’者，今为析出。）
    （［九三］将大集　原作小字，接‘有进无退’释文与‘介胄’条释文相连为一条。按：详上下文意，全然无涉，此盖释正文中‘将大集校阅’之‘将大集’三字，亦属‘应别自为条’者，今为析出。）
    （［九四］　按：正文无‘’。）
    （［九五］　按：正文无‘’。）
    （［九六］怼“矗赫文无‘怼。）
    （［九七］旄　按：正文无‘旄’。）
    （［九八］旌　按：正文无‘旌’。）
    （［九九］旃　按：正文无‘旃’。）
    （［一００］旗旄　‘旗’原讹‘旌’。按：正文作‘旗旄’，下释所解亦为‘旗旄’，今据改。）
    （［一０一］推避　按：此原在‘穷核’条下，今据正文次序移至‘来降’条下。）
    （［一０二］推对（注）上音吹一艺（注）音义伎能谓之艺　‘推对（）
    （注）上音吹’与‘一艺（注）音义’原误倒，文不可解。今据正文乙正。）
    （［一０三］穷核　按：此原在‘推避’条上，今据正文次序移至‘戎仗’条上。）
    （［一０四］戎仗（注）谓之戎仗　按：‘谓’上疑有脱文。）
    （［一０五］具装　‘具’原讹‘俱’，据正文改。）
    （［一０六］滨　原作大字，自成一条。按：正文无‘滨’，此盖音义‘下临率土’释文‘率土之滨’中‘滨’字，乃‘应属一条而分数条者’，今予合并。）
    （［一０七］拱迫　按：正文无‘拱迫’，作‘拥迫’，此盖‘释所据本不同而抵牾者’。）
    （［一０八］谓将无罪之人身者有罪之人身者为质　按：文不可解，疑有脱讹。）
    （［一０九］当有罪（注）上丁亮切　‘丁’原讹‘下’，‘切’原讹‘初’，据文化本附释文改。）
    （［一一０］在法不可同天　原作小字，与前条‘当有罪’释文相连为一条。按：此与‘当有罪’义无涉，正文有‘在法不可同天’，此盖‘应别自为条而连他条者’，今为析出。）
    （［一一一］究悉　原误倒作‘悉究’，据正文乙正。）
    （［一一二］邪之道谓之左道　原作‘邪之左道谓之道’，‘左’字窜上。）
    （［一一三］巫蛊者　原作大字，另成一条。按原文无‘巫蛊者’，此盖释‘左道’条中‘左道谓巫蛊之属’一语，今据以合并。）
    （［一一四］大祀　原作小字，接‘馔呈’条后为一条。按二者义无涉，正文中有‘大祀’，今据以析出移前。）
    （［一一五］将脯舍而加姜桂谓之修　按：‘舍’字恐讹。韵会：‘薄析曰脯，捶之而施姜桂曰锻修。’）
    （［一一六］驺虞　按：正文作‘白虎’，此盖‘释所据本不同而抵牾者’。）
    （［一一七］迷谬　原作‘饮迷谬’，今据正文删‘饮’。）
    （［一一八］诳诱　按：此原在‘未啻’条下，今据正文次序移至‘贸易’条下。）
    （［一一九］未啻　按：正文作‘未售’，此盖‘释所据本不同而抵牾者’。）
    （［一二０］悛心（注）上且缘反　‘且’原讹‘目’，据文化本附释文改。按：集韵作七伦切，得音同。）
    （［一二一］蚀　按：正文无‘蚀’。）
    （［一二二］贱隶（注）下羊至反　按：‘隶’唐韵、集韵作‘郎计切’。此作‘羊至反’者，盖释文误认‘隶’为‘肄’（即‘肄’之篆文），又从而误音也。）
    （［一二三］E犯　正文作‘愆犯’。按：‘E’、‘愆’通。）
    （［一二四］妻之言齐　原作小字，与前条‘正服义服’释文相连为一条。按：此下专释正文中‘妻之言齐’一语，二者无涉，亦）（属‘应别自为条’者，今为析出。）
    （［一二五］周礼云妻者敌体齐眉谓之妻　按仪礼丧服云：‘妻者齐也’，‘夫妻一体也’。）
    （［一二六］服膺　按：此原在‘改醮’条上，今据正文次序移至‘函杖’条上。）
    （［一二七］嗔恨　‘嗔’原讹‘慎’，据正文改。）
    （［一二八］周礼云事亲有隐而无犯　按：语见礼记檀弓。）
    （［一二九］郡县乡君等　‘郡县’原作大字，自成一条。按：正文无‘郡县’，亦无‘郡县乡君’。详此下释意，乃解‘女君’，是‘应属一条而分数条者’，今予合并。）
    （［一三０］至于九十饮食不离寝室　按：正文无‘至于九十饮食不离寝室’。）
    （［一三一］弊　按：正文无‘弊’。）
    （［一三二］冀塞　按：正文作‘用塞’，此盖‘释所据本不同而抵牾者’。）
    （［一三三］衅深　‘深’原讹‘源’，据正文改。）
    （［一三四］律为奸言（注）训纵放也　按：此条标字与释意不符，疑二者原非一条，‘律为奸言’下脱释文，而‘（注）训踪放也’上失标字。又，正文无‘律为奸言’。）
    （［一三五］其族之戒　按：此四字原为‘同伍’条释文之标字，然二者无涉，当属顾跋所谓‘标其字而佚其释者’，今为析出待补。又，正文无‘其族之戒’。）
    （［一三六］同伍　原脱。按：此下释文原误附于‘其族之戒’下，然详其释意，乃解正文中‘同伍’一词，末云‘即今之四邻为同伍也’可证，盖顾跋所谓‘释尚在而遗标字者’，今据补。）
    （［一三七］梁父　原作大字，自成一条。按：正文无‘梁父’，此盖音义‘封禅’条释文‘先禅梁父之地而祭之’中‘梁父’一词，乃‘）
    （一条而分数条者’，今予合并。）
    （［一三八］上劳老报反　‘报反’原误倒。按：详文意，此盖音解上文‘慰劳’之‘劳’字，因据乙。按：唐韵‘劳’音‘郎到反’，得音同。）
    （［一三九］诏王公以下赴阙则用　‘赴’原作‘走’，形近致讹也。）
    （［一四０］天子行宝天子之宝天子信宝　‘天子行宝’上原衍‘至于’二字，据正文及文化本附释文删。）
    （［一四一］诈陷（注）王{反　按：‘陷’是去声二等字，‘王’是三等字，‘{’是上声字，皆不合，疑讹。唐韵‘陷’音‘户切’。）
    （［一四二］免难　‘免’上原衍‘陷中’二字，今据正文删。）
    （［一四三］厘务　按：正文无‘厘务’。）
    （［一四四］勾合　按：正文无‘勾合’。）
    （［一四五］惊骇　按：此原在‘唐突’条上，今据正文次序移至‘唐突’条下。）
    （［一四六］不者　按：正文无‘不者’。）
    （［一四七］汝则有残人畜之常刑　按：文不可解，‘汝’字恐讹。）
    （［一四八］以考其诚　原作小字，与‘物勒工名’条释文相连为一条。按：此下专释正文中‘以考其诚’一语，亦属‘应别自为条’者，今为析出。）
    （［一四九］桥航　原作小字，与‘扰乱’条释文相连为一条。按：二者义全无涉，此下释文专解正文中‘桥航’一词，自应‘别自为条’，今为析出。）
    （［一五０］泛溢堤防　‘防’原讹‘堰’。按正文无‘堤堰’，作‘）
    （堤防’。详下释文云‘故名为防’，所释亦为‘堤防’。今据改。）
    （［一五一］□子　按：正文无‘□子’。）
    （［一五二］嫉　按：正文无‘嫉’。）
    （［一五三］烧□　按：正文无‘烧□’。）
    （［一五四］巨蠹　按：正文无‘巨蠹’。）
    （［一五五］　按：正文无‘’。）
    （［一五六］停当　按：正文作‘停家’，此盖‘释所据本不同而抵牾者’。）
    （［一五七］窘迫　按：正文作‘迫窘’，此亦‘释所据本不同而抵牾者’。）
    （［一五八］囤队　按：正文作‘团队’，此亦‘释所据本不同而抵牾者’。）
    （［一五九］钳重　按：正文无‘钳重’。）
    （［一六０］钉E　按：正文无‘钉E’。）
    （［一六一］诊候　按：正文无‘诊候’。）
    （［一六二］洗渫　按：正文无‘洗渫’。）
    （［一六三］侏儒　按：此原在‘绳锯’条上，今据正文次序移至‘拷讯’条下。）
    （［一六四］悼耄　按：正文无‘悼耄’。）
    （［一六五］喘川远反气出短急也聆音零侧听也g莫报反目少精也　原‘喘’、‘聆’、‘g’作大字，各自成条。按：正文无‘喘’、‘）
    （聆’、‘g’，此盖音义‘五听’条释文中‘不直则喘’、‘观其听聆’、‘不直则g然’三语，是‘应属一条’者，今予）（合并。）
    （［一六六］瘥　按：此原在‘邂逅’条下，今据正文次序移至‘邂逅’条上。又，正文作‘差’。）
    （［一六七］景迹　按：正文无‘景迹’。）
    （［一六八］恃　按：正文无‘恃’。）
    （［一六九］无辜　按：正文无‘无辜’。）
    （［一七０］惩奸　按：正文无‘惩奸’。）
    （［一七一］弊　按：正文无‘弊’。）
    （［一七二］差牙　按：正文无‘差牙’。）
    （［一七三］拒抗　按：正文无‘拒抗’。）
    （［一七四］论诉　按：正文无‘论诉’。）
    （［一七五］埋瘗　按：正文无‘埋瘗’。）
    唐律疏义序柳S
    故唐律十二篇，非唐始有是律也。自魏文侯以李悝为师，造法经六篇，至汉萧何定加三篇，总谓九章律，而律之根D已见。曹魏作新律十八篇，晋贾充增损汉魏为二十篇，北齐后周或并苞其类，或因革其名，所谓十二篇云者，裁正于唐。而长孙无忌等十九人承诏制疏，勒成一代之典，防范甚详，节目甚简，虽总归之唐可也。盖姬周而下，文物仪章，莫备于唐。始太宗因魏征一言，遂以宽仁制为出治之本，中书奏谳，常三覆五覆而后报可，其不欲以法禁胜德化之意，然与哀矜慎恤者同符。史言‘有司定律五百条，分十二卷’，即篇为卷是已。今定次三十卷者，长孙制义疏时，固已增多。义疏出永徽初，去贞观应未远。其后定令、删格、编式，各随世损益，科条无艺，大抵皆原于律矣。
    然则律虽定于唐，而所以通极乎人情法理之变者，其可画唐而遽止哉？国家立经陈纪，迪德践猷，较诸近世之中，稽合唐制为多，故凡垂之为甲令，着之为事比，无非忠厚恻怛之所形，累圣重光，何其甚似乎太宗也。予尝备数礼官，陪在廷末议，见吏抱成法置前，曰律当如是，不当如彼。虽辩口佞舌，莫不帖帖顺听，无敢出一语为异。及按而视之，则本之唐以志其常，参之祖宗睿断以傅其变。非常无古，非变无今。然而必择乎唐者，以唐之揆道得其中，乘之则过，除之即不及，过与不及，其失均矣。呜呼！法家之律，犹儒者之经。五经载道以行万世，十二律垂法以正人心。道不可废，法岂能以独废哉！彼谓除参夷连坐之罪，作见知部主之条，为萧、张控制天下之一术，其论抑浅末矣。予何足以知之？因其理之在人心者而窃窥之耳。
    江西在声教渐濡之内，诸学经史，板本略具，而律文独阙。予间请于廉访使师公曰：‘礼、刑其初一物，出礼入刑之论，固将以制民为义，而非以罔民为厉也。吾欲求故唐律疏义，稍为正讹缉漏，刊之龙兴学官，以庶几追还时会读法之遗，公傥有意乎？’公亟谋诸寮，咸应曰：‘诺。’而行省检校官王君长卿，复以家藏善本及释文、纂例二书来相其役，公欣然命出公帑所储没入学租钱以供其费，u月绪成。因执笔冠篇，而且以识公恤刑之本心无往而不在也。若曰铸刑鼎，作爰书，以取讥于世，则予岂敢！泰定四年秋七月既望，文林郎江西等处儒学提举柳S谨序。（录自元至正崇化余志安勤有堂刻本）
    唐律疏义序励廷仪
    昔皋陶为士师，五刑有服，五服三就，五流有宅，五宅三居，其法仅存大概而已。即尚书所纪，周礼所载，条目具在，亦不过得其体要而已。迨里悝造法经六篇，而汉萧何又成九章之律，较之前代有所增加矣，然犹不得为大修也。由汉魏迄隋，因革相承，代有成书，然俱不足为后世法律之章程也。维唐太宗，览明堂针灸图，诏‘毋得鞭背’，其于刑名法律之书，殆澈跞致意焉；又有瀛洲诸学士从事铅椠，分任纂修，而唐律于是乎大修。惜乎世远年湮，散失已久，访之中土藏书家，竟不可复得，余亦常以未获寓目为恨。
    今年春杪，有友人至京，出唐律疏义抄本示余，并述是书之所由来，乃在文学之邦，欲属余为序。余因阅数次，知董其事者，元江西儒学提举柳君S也；发帑金以佐其用者，廉访师公也；出善本以赞其成者，检校王君长卿也。其书凡五百条，共三十卷。其疏义则条分缕别，句推字解，阐发详明，能补律文之所未备；其设为问答，互相辨难，精思妙意，层出不穷，剖析疑义，毫无遗剩。至于盗贼、斗讼，各计数十条，刑期无刑，辟以止辟，杜锻炼之深文，绝钳网之虐政，处置曲当，轻重平允，尤于刑名大有裨益，其灌溉来学者不浅。然则是书洵可为后世法律之章程矣。余职司听棘，究心刑名之学有年，忽得是书，见所未见，珍如拱璧，不忍释手，爰欣然握管而为之序。雍正乙卯仲夏经筵讲官起居注刑部尚书厉廷仪撰。（录自日本文化二年官版本）
    重刻故唐律疏议序
    （赐进士及第山东等处督粮道兼管德常临清仓事务加二级孙星衍撰）
    律出于礼。书吕刑曰：‘伯夷降典，折民惟刑。’班固以为制礼以止刑。今文尚书家说，唐虞象刑而民不犯，三王始制刑辟，荀子不信之。然夏刑条目，仅见尚书大传；周公寓刑于礼，不制刑书。则知孔子言道德齐礼，谓上古之世，善人为邦，胜残去杀，未可以疑象刑之说矣。秦焚经籍，医、律幸存。萧何入关，先收律令。艺文志载有李子三十二篇，即李悝法经，其目有六，略具唐律，盖萧何、张苍、晁错、于定国及魏晋六朝名臣之所增定也。兵法、医学之书，皆有渊源。律令治体所关，岂得不知沿革？国家辑四库全书，唐律疏议入于史部法令，秘府所藏，世人罕见。偶得元刻本，字画精致，镌梓传之。附宋提刑洗冤录于后，知检验滥觞之有本。
    汉时，董仲舒、倪宽皆以经义决疑狱。后汉郭躬、陈宠世传法律，马、郑诸儒为之章句。法者，天下之平。刑律不据经守古，则以吏为师，专阿意指，三尺之法一倾，使民手足无所措；有司不通律学，则奸吏因缘为市，典文者无从别白禁抑，或且变乱旧章，损伤元气。是以汉课尉律，魏置律博士，始知苏轼‘读书不读律’之言非通论也。
    自唐永徽定律已后，宋元皆因其故。惟明代多有更改，又增奸党一章，以陷正士，而轻其轻罪，重其重罪。或言轻罪愈轻则易犯，重罪加重则多冤，非善政也。我朝积德累仁，与民休息，几致时雍刑措之治。列圣务行宽大之政，故有改共盗为原情免死之条，增宫刑代从坐死刑之重。今上至仁天锡，久道化成，特禁虽但从重之文，复侵盗准徒之例，合于哀矜折狱之义，而舞文文致之风渐绝。夫不读唐律，不能知先秦历代律令因革之宜，不足彰圣朝立法之仁、折衷之当。
    星衍由翰林改官比部，故公相阿文成曾厌例文繁复，属令删除；故司寇胡庄敏公遇疑难之狱，手授平议，宣布曹司，尝约为大清律音义，蹉跎未就。及权臬外台，颇平冤滥，年逾五十，智虑衰颓，日从事寻章摘句之学，思刊有用之书，以贻同志，贤于博弈，义比饩羊。若夫蠲除删定，而择近古便民者以为法程，是在山甫、苏公明允之才，宣主恩以立明制，非愚所及也。太岁戊辰六月四日书于安德道署之平津馆。（录自岱南阁丛书本）
    重刻唐律疏议序沈家本
    唐律疏议三十卷，唐长孙无忌等奉敕撰。国朝四库全书所收录，并附见于名家书目中。惟坊间传本甚希，读律之士艰于购觅，叙雪同人爰鸠赀重刻，以广传布。工既竣，而序之曰：
    律者，民命之所系也。其用甚重，而其义至精也。根极于天理民彝，称量于人情事故；非穷理无以察情伪之端，非清心无以意见之妄。设使手操三尺，不知深切究明，而但取办于临时之检按，一案之误，动累数人；一例之差，贻害数世。岂不大可惧哉！是今之君子所当深求其源，而精思其理矣。
    自魏李悝着法经六篇，汉萧何、叔孙通、张汤、赵禹递相增益，马融、郑康成以海内巨儒皆尝为之章句，岂非以律意精微，俗吏所不能通晓欤？魏晋以降，渐趋繁密。隋律简要，而唐实因之。史称高祖诏裴寂等更撰律令，凡律五百，丽以五十之条，流罪三皆加千里，居作三岁至二岁半者悉为一岁，余无改焉。太宗又诏房玄龄等复定旧令，议绞刑之属五十，皆免死而断右趾，既而又哀其断毁支体，除其法，为加役流三千里，居作二年。其后玄龄等遂与法司增损隋律，降大辟为流者九十二，流为徒者七十一。高宗又命长孙无忌等偕律学之士，撰为疏议，即是书也。名疏者，发明律及注意；云议者，申律之深义及律所不周不达，若董仲舒春秋决狱、应劭决事比及集驳议之类。盖自有疏议，而律文之简质古奥者，始可得而读焉。
    尝考元魏太和中，置律博士，时儒说十余家，诏但用郑氏章句，不得杂用余家。唐律本隋，由魏而周而隋，渊源具在。然则唐律之疏议，虽不纯本太和，而郑义多在其中。汉律虽亡，其意犹赖以考见，深可宝贵。况我朝定律，监古立法，损益归于大中，而所载律条与唐律大同者四百一十有奇，其异者八十有奇耳；今之律文，与唐律合者，亦什居三四。沿波讨源，知其所从来者旧矣，则是书非即功令之椎轮，法家之津筏欤？至由是书而深求乎古今异同之原，讲明乎世轻世重之故，晰奇阐微，律无遗蕴，庶几傅古亭疑，情罪相准，无铢黍毫发之爽，是又在善于读律者。光绪十有六年十二月，归安沈家本撰于秋曹之叙雪堂。时董成其事者，汉阴张麟阁郎中成勋、武进冯申甫郎中钟岱也。（录自光绪十六年沈家本重校刻本）
    跋顾广圻
    右至正辛卯崇化余志安刻本。其律及疏议，整缮略无讹错，抹子亦完备靡漏，非寻常传钞者比也。唯释文颇有难读处，今年渊如先生见属摹刊于江宁，细为寻绎，见其序有云：‘此山贳冶子治经之暇，得览金科，遂为释文。’此山贳冶子未详何人，序又无年月并撰序人名氏，然必在王元亮以前，故元亮于第一卷下自署‘重编’也。柳待制序言‘王君长卿以释文、纂例二书来’，即指重编释文，而不复追述元撰者耳。又，考第三卷‘义宁’下有云‘隋末年号’，第十七卷‘出继同堂即不合缘坐’下有云‘释曰：出继，谓伯叔父及兄弟之子、己之子内有出继同宗者；同堂，谓伯叔父之子，今俗呼为亲堂兄弟者’，第廿六卷‘或注冷热迟驶’下有云‘疏吏反’，第廿八卷‘即停家职资’下有云‘停家职资，谓前职、前官’，皆所谓此山贳冶子释文，而重编删并有未尽也，证之以元亮廿八卷释中‘详其释意’之语，尤确无可疑矣。盖其初是子注而释甚详，如今在长孙无忌进表下及名例一疏议下者；后所重编，乃总退入卷末，而自第二卷以下释往往简焉。其所以难读，则有应别自为条而连他条者，有应属一条而分数条者，有标其字而佚其释者，有释尚在而遗标字者，有前后互换其处者，有释所据本不同而抵牾者：则未知王元亮重编而如此与？抑余志安刻之乃如此与？今守前人慎下雌黄之戒，悉依旧文，弗敢轻加改易，意欲请先生更撰考定释文，都为一编，与此两行，爰举其大概以书于后。世有善读者，引类以求，探端知绪，或且不难于所欲考定者自多同也夫！嘉庆丁卯八月元和顾广圻书于思适寓斋。
    滂喜斋藏书记
    宋刻唐律疏义三十卷，题太尉、扬州都督、监修国史、上柱国、赵国公长孙无忌等撰。
    孙刻此书，据影元泰定本，每卷后附纂例、释文，元王元亮所编也，此本无之。卷二‘犯十恶、故杀人、反逆缘坐’条，‘理务疏通’‘疏’字下注云‘犯宣祖上一字庙讳，改为疏’，孙所据本竟改作‘宏’，以此证之，此本为宋椠无疑矣。元本有无名氏序云：‘此山贳冶子治经之暇，得览金科，遂为释文，以辨其义。’此山贳冶子未详何人？顾涧苹云：‘第十七卷“出继同堂即不合缘坐”下有云“释曰：出继，谓伯叔父及兄弟之子、己之子内有出继同宗者；同堂，谓伯叔父之子，今俗呼为亲堂兄弟者”。第廿六卷“或注冷热迟驶”下有云“疏吏反”。第廿八卷“即停家职资”下有云“停家职资，谓前职前官”。皆所谓此山贳冶子释文，而王元亮重编删并有未尽也。’今检此刻，顾举三条，一一在内；惟前一条谓伯叔父至亲堂兄弟者三十五字，（内‘兄弟’之下脱‘子’字。）误作正文，并无‘释曰出继’四字，亦旧注耳，非此山贳冶子释文也。其有‘释曰’字者，元人妄增，顾氏引以为证，误矣。又，孙刻目廿二斗讼下注云‘凡一十六条’，此作‘十五条’，盖少‘殴兄姊弟妹’一条，然卷中实有之，疑是后人羼入而未改其目，及元人覆刻，则并其目增之，非有宋刻，末由辨其误也。又，卷廿三‘告小事虚诬’、‘告人流罪引虚’二条，孙目误倒。其他异同，不悉着。每叶十八行，行十八字，楮墨精好，大字悦目，洵为宋椠之上乘。孙氏影钞祖刻，季沧苇有一本，今归虞山瞿氏。使见此刻，走且僵矣。（录自四部丛刊本）
    跋　张元济
    滂喜斋藏书记据卷二‘犯十恶、故杀人、反逆缘坐’条注‘犯宣祖上一字庙讳’云云，定为宋刻，然不止此：卷一‘四曰恶逆’条疏议‘枭鸱其心，爱慕同尽’，元刊本‘枭鸱’作‘枭镜’，‘爱慕’作‘爱敬’，是必因避宋讳改易，且注亦有‘犯翼祖讳改为鸱’之语，是叶虽属补配，然为宋刻可证也。岱南阁孙氏得元至正时释文本，属顾千里为之梓行，顾氏未见宋刻，跋语稍误，潘氏先已指明，其他亦间有讹夺。然顾氏精于校勘，殊有足以订正是本之处。是本点画之讹，不少概见，已藉孙本一一是正。其有为事理所未惬者，孙本悉已芟削，然如卷二十三‘戏杀伤人’条‘其不和同及于期亲尊长、外祖父母、夫、夫之祖父母’句之一‘夫’字，卷二十四‘告缌麻卑幼’条疏议中‘若告大功以上，减一等’句之‘以上’二字，卷二十五’诈为官文书增减’条疏议中‘徒罪以上，各从徒、流、死上减’句之‘死’字，卷二十九‘死罪囚辞穷竟’条答问中‘至死者，并皆处死，不合加役流’句之‘处死’二字，仍各留空格，此足见顾氏之审慎。兹并取顾氏所校异同之字，列表附后。
    又前访得影宋钞本律十二卷，附宋孙]撰音义一卷，今考所载，全为唐律，与本书律文尽同，因亟撤出。惟音义仿经典释文体，极为精核。案玉海载：‘天圣七年四月，刊律文音义于国子监。先是四年十一月，孙]言诸科惟明法一科，律文及疏未有印本，举人难得真本习读。诏国子直讲杨安国、赵希言、王圭、公孙觉、宋祁、杨中和校勘，判监孙]、冯元详校。’是本卷末列诸臣衔名，同者六人，又有‘天圣七年四月日，准敕送崇文院雕造’二行，盖即玉海所载之本。久称罕见，因附本书以行。海盐张元济。（录自四部丛刊本）
    四库全书总目唐律疏议提要
    唐律疏义三十卷，唐太尉、扬州都督、赵国公长孙无忌等奉敕撰。风俗通称‘皋陶谟：虞造律’，尚书大传称‘夏刑三千，周刑二千五百’，是为言律之始。其后魏李悝着法经六篇：一盗法，二贼法，三囚法，四捕法，五杂法，六具法，商鞅受之以相秦。汉萧何益户、兴、厩三篇为九篇，叔孙通又益旁章十八篇，张汤越宫律二十七篇，赵禹朝律六篇，合六十篇，马融、郑康成皆尝为之章句。魏世删约汉律，定增十九篇，就故五篇，合十八篇。晋复增损为二十篇。南北朝互有更改，渐近繁密。隋文帝开皇三年，敕苏威、牛宏等更制新律，除死罪以下千余条，定留五百条，凡十二卷：一名例，二卫禁，三职制，四户婚，五厩库，六擅兴，七盗贼，八斗讼，九诈伪，十杂律，十一捕亡，十二断狱。史称其‘刑网简要，疏而不失’。唐太宗诏房玄龄等增损隋律，降大辟为流者九十二，流为徒者七十一，而大旨多仍其旧。高宗即位，又命长孙无忌等偕律学之士，撰为义疏行之，即是书也。论者谓唐律一准乎礼，以为出入得古今之平，故宋世多采用之。元时断狱，亦每引为据。明洪武初，命儒臣同刑官进讲唐律。后命刘惟谦等详定明律，其篇目一准于唐；至洪武二十二年刑部请编类颁行，始分吏、户、礼、兵、刑、工六律，而以名例冠于篇首。本朝折衷往制，垂宪万年，钦定大清律例，明简公平，实永为协中弼教之盛轨。臣等尝伏读而绎之，凡唐律篇目，今所沿用者，有名例、职制、贼盗、诈伪、杂犯、捕亡、断狱诸门；其唐律合而今分者，如户婚为户役、婚姻，厩库为仓库、厩牧，斗讼为斗殴、诉讼诸门；其名稍异而实同者，如卫禁为宫卫，擅兴为军政诸门。其分析类附者，如关津留难诸条，唐律入卫禁，今析入关津；乘舆服御物、事应奏不奏、驿使稽程、以财行求诸条，唐律俱入职制，今分析入礼律之仪制、吏律之公式、兵律之邮驿、刑律之受赃；谋杀人诸条，唐律入贼盗，今析入人命；殴骂祖父母父母诸条，唐律并入斗讼，今析为两条，分入斗殴、骂詈；又奸罪、市司平物价、盗决堤防、毁大祀丘坛、盗食田园瓜果诸条，唐律俱入杂律，今分析入刑律之犯奸、户律之市廛田宅、工律之河防、礼律之祭祀。盖斟酌画一，权衡允当，迨今日而集其大成。而上稽历代之制，其节目备具，足以沿波而讨源者，要惟唐律为最善。故着之于录，以见监古立法之所自焉。其书为元泰定闲江西儒学提举柳S所校刊，每卷末附以江西行省检校官王元亮释文及纂例，亦颇可以资参订也。
    <layersrc="http://www.spidersoft.com/ads/bwz468_60.htm"visibility=hiddenid=a1width=600onload="moveToAbsolute(ad1.pageX,ad1.pageY);a1.clip.height=60;visibility='show';"></layer></BODY></HTML>


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
