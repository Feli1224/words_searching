#篇名:拾得诗校注
#类型:诗;唐
#时代:5

                         拾得诗校注

J264	诸佛(一)
诸佛留藏经,只为人难化。
不为贤与愚,个个心构架,
造业大如山,岂解怀忧怕。
那肯细寻思,日夜怀奸诈。
J264	P40嗟见(二)
嗟见世间人,个个爱吃肉。
¤¤不曾干,长时道不足。
昨日设个斋,今朝宰六畜。
都缘业使牵,非千情所欲。
一度造天堂,百度造地狱。
阎罗使来追,合家尽啼哭。
炉子边向火,镬子里澡浴。
更得出头时,换却汝衣服。
J265	P40出家(三)
出家要清间,清间即为贵。
如何尘外人,却入尘埃里。
一向迷本心,终朝役名利。
名利得到身,形容已¤¤。
况复不遂者,虚用平生志。
可怜无事人,未能笑得汝。
J266	养儿(四)
养儿与取妻,养女求媒娉。
重重皆是业,更杀众生命。
聚集会亲情,总来看盘¤。
目下虽称心,罪簿先注定。
J266	P41得此(五)
得此分段身,可笑好形质。
面貌似银盘,心中黑如漆。
烹猪又宰羊,夸道甜如蜜。
死后受波吒,更莫称冤屈。
J267	P41佛哀(六)
佛哀三界子,总是亲男女。
恐沉黑暗坑,示仪垂化度。
尽登无上道,俱证菩提路。
教汝痴众生,慧心勤觉悟。
J267	P41佛舍(七)
佛舍尊荣乐,为愍诸痴子。
早愿悟无生,办集无上事。
后来出家者,多缘无业次。
不能得衣食,头钻入于寺。
J268	P41嗟见(八)
嗟见世间人,永劫在迷津。
不省这个意,修行徒苦辛。
J269	P41我诗(九)
我诗也是诗,有人唤作偈。
诗偈总一般,读时须子细。
缓缓细披寻,不得生容易。
依此学修行,大有可笑事。
J269	P42有偈(十)
有偈有千万,卒急述应难。
若要相知者,但入天台山。
岩中深处坐,说理及谈玄。
共我不相见,对面似千山。
J269	P42世间(十一)
世间亿万人,面孔不相似。
借问何因缘,致令遣如此。
各执一般见,互说非兼是。
但自修已身,不要言他已。
J270	男妇(十二)
男女为婚嫁,俗务是常仪。
自量其事力,何用广张施。
取债夸人我,论情入骨痴。
杀他鸡犬命,身死堕阿鼻。
J270	世上(十三)
世上一种人,出性常多事。
终日傍街衢,不离诸酒肆。
为他作保见,替他说道理。
一朝有乖张,过咎全归你。
J271	P42我劝(十四)
我劝出家辈,须知教法深。
专心求出离,辄莫染贪淫。
大有俗中士,知非不受金。
故知君子志,任运听浮沉。
J272	P42寒山(十五)
寒山自寒山,拾得自拾得。
凡愚岂见知,丰干却相识。
见时不可见,觅时何处觅。
借问有何缘,向道无为力。
J272	P42从来(十六)
从来是拾得,不是偶然称。
别无亲眷属,寒山是我兄。
两人心相似,谁能徇俗情。
若问年多少,黄河几度清。
J273	P43若解(十七)
若解捉老鼠,不在五白猫。
若能悟埋性，那由锦绣包。
真珠入席袋,佛性止蓬茅。
一群取相汉,用意总无交。
J273	P43运心(十八)
运心常宽广,此则名为布。
辍已惠于人,方可名为施。
后来人不知,焉能会此义。
未设一庸僧,早拟望富贵。
J274	P43猕猴(十九)
猕猴尚教得,人何不愤发。
前车既落坑,后车须改辙。
若也不知此,恐君恶合杀。
比来是夜叉,变则成菩萨。
J275	P39君不(二十)
君不见三界之中纷扰扰,只为无明不了绝。
一念不生心澄然,无去无来不生灭。
J275	故林(二十一)
故林又斩新,剡源溪上人。
天姥峡关岭,通同次海津。
湾深曲岛间,森森水云云。
借问嵩禅客,日轮何处暾。
J276	P46自笑(二十二)
自笑老夫筋力败,偏恋松岩爱独游。
可汉往年至今日,任运还同不系舟。
J277	一入(二十三)
一入双溪不计春,炼暴黄精几许斤。
炉灶石锅频煮沸,土甑久蒸气味珍。
谁来幽谷餐仙食,独向云泉更勿人。
延龄寿尽招手石,此栖终不出山门。
J277	踯躅(二十四)
踯躅一群羊,沿山又入谷。
看人贪竹塞,且遭豺狼逐。
元不出孳生,便将充口腹。
从头吃至尾,10 10无余肉。
J278	银星(二十五)
银星钉秤衡,绿丝作秤纽。
买人推向前,卖人推向后。
不顾他心怨,唯言我好手。
死去见阎王,背后插扫帚。
J278	P43闭门(二十六)
闭门私造罪,准拟免灾殃。
被他恶部童,抄得报阎王。
纵不入镬汤,亦须卧铁床。
不许雇人替,自作自身当。
J279	P46悠悠(二十七)
悠悠城里人,常乐尘中趣。
我见尘中人,心多生悯顾。
何哉悯此流,今彼尘中苦。
J279	P46无去(二十八)
无去无来本湛然,不拘内外及中间。
一颗水精绝瑕翳,光明透满出人天。
J280	少年(二十九)
少年学书剑,叱驭到荆州。
闻伐匈奴尽,婆娑无处游。
归来翠岩下,席草枕清流。
壮士志未骋,猕猴骑士牛。
J281	P46三界(三十)
三界如转轮,浮生若流水。
蠢蠢诸品类,贪生不觉死。
汝看朝垂露,能得几时子。
J281	闲入(三十一)
闲入天台洞,访人人不知。
寒山为伴侣,松下啖灵芝。
每谈今古事,嗟见世愚痴。
个个入地狱,那得出头时。
J281	P43古佛(三十二)
古佛路凄凄,愚人到却迷。
只缘前业重,所以不能知。
欲识无为理,心中不挂丝。
生生勤苦学,必定睹天师。
J282	P44各有(三十三)
各有天真佛,号之为宝王。
珠光日夜照,玄妙卒难量。
盲人常兀兀,那肯怕灾殃。
唯贪淫佚业,此辈实堪伤。
J283	P44出家(三十四)
出家求出离,哀念苦众生。
助佛为扬化,令教选路行。
何曾解救苦,恣气刮纵横。
一时同受溺,俱落大深坑。
J283	常饮(三十五)
常饮三毒酒,昏昏都不知。
将钱作梦事,梦事成铁围。
以苦欲舍苦,舍苦无出期。
应须早觉悟,觉悟自归依。
J284	P46云山(三十六)
云山叠叠几千重,幽谷路深绝人踪。
碧涧清流多胜境,时来鸟语合人心。
J284	后来,(三十七)
后来出家子,论情入骨痴。
本来求解脱,却见受驱驰。
终朝游俗舍,礼念作威仪。
博钱沽酒吃,翻成客作儿。
J285	若论(三十八)
若论常快活,唯有隐居人。
林花长似锦,四季色常新。
或向岩间坐,旋瞻丹桂轮。
虽然身畅逸,却念世间人。
J285	P44我见(三十九)
我见出家人,总爱吃酒肉。
此合上天堂,却沉归地狱。
今得两卷经,欺他市廛俗。
岂知廛俗士,大有根性熟。
J286	P39我见(四十)
我见顽钝人,灯心拄须弥。
蚁子啮大树,焉知气力微。
学咬两茎菜,言与祖师齐。
火急求忏悔,从今辄莫迷。
J287	P39君见(四十一)
君见月光明,照烛四天下。
圆¤挂太虚,莹净能潇洒。
人道有亏盈,我见无衰谢。
状似摩尼珠,光明无昼夜。
J287	P39余住(四十二)
余住无方所,磅礴无为理。
时陟涅盘山,或玩香林寺。
寻常只是间,言不干名利。
东海变桑田,我心谁管你。
J288	P40左手(四十三)
左手握骊珠,右手执慧剑。
光射无明贼,神珠吐光焰。
伤嗟愚痴人，贪爱那生厌。
一堕三途间,始觉前程险。
J289	P40般若(四十四)
般若酒泠泠,饮多人易醒。
余住天台山,凡愚那见形。
常游深谷洞,终不逐时情。
无愁亦无虑,无辱也无荣。
J289	自从(四十五)
自从到此天台寺,经今早已几冬春。
山水不移人自老,却见多少后生人。
J290	平生(四十六)
平生何所忧,此世随缘过。
日月如逝波,光阴石中火。
任他天地移,我畅岩中坐。
J290	P44嗟见(四十七)
嗟见多知汉,终日枉用心。
歧路逞喽¤,¤¤¤¤¤。
唯作地狱滓,不修来世因。
忽尔无常到,定知乱纷纷。
J290	P44迢迢(四十八)
迢迢山径峻,万仞险隘危。
石桥莓苔绿,时见片云飞。
瀑布悬如练,月影落潭¤。
更登华顶上,犹待孤鹤期。
J291	P45松月(四十九)
松月冷飕飕,片片云霞起。
¤匝几重山,纵目千万里。
溪潭水澄澄,彻底镜相似。
可贵灵台物,七宝莫能比。
J292	P45世有(五十一)
世有多解人,愚痴学间文。
不忧当来果,唯知造恶因。
见佛不礼佛,睹僧倍生嗔。
五逆十恶辈,三毒以为邻。
死定入地狱,未有出头辰。
J292	人生(五十一)
人生浮世中,个个愿富贵。
高堂车马多,一呼百诺至。
吞并他田宅,准拟承后嗣。
未逾七十秋,冰消瓦解去。
J292	水浸(五十二)
水浸泥弹丸,思量无道理。
浮沤梦幻身,百年能几几。
不解细思惟,将言长不死。
诛剥垒千金,留将与妻子。
J293	云林(五十三)
云林最幽栖,傍涧枕月溪。
松拂盘陀石,甘泉涌凄凄。
静坐偏佳丽,虚岩蒙雾迷。
怡然居憩地,日斜树影低。
J294	P45可笑(五十四)
可笑是林泉,数里少人烟。
云从岩嶂起,瀑布水潺潺。
猿啼畅道曲,虎啸满人间。
松风清飒飒,鸟语声关关。
独步绕石涧,孤陟上峰峦。
时坐盘陀石,偃仰攀萝沿。
遥望城¤¤,唯闻闹喧喧。
J295	闲自(五十五)
闲自访高僧,青山与白云。
东家一稚子,西舍众群群。
五峰耸云汉,碧落水澄澄。
师指令归去,日下一轮灯。
J295	我见(五十六)
我见世间人,个个争意气。
一朝忽然死,只得一片地。
阔四尺长丈二,汝若会出来争意气,我与汝立碑记。
J296	P38家有(五十七)
家有寒山诗,胜汝看经卷。
书放屏风上,时时看一遍。


            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
