中国历代童谣辑注
     高殿石
山东大学出版社・一九九O年十月

先秦时期
康衢童谣
立我蒸民，莫匪尔极。
不识不知，顺帝之则。
――《列子・仲尼篇》

周邦彦述汴都童子歌
孰为我已，孰我载。
茫茫九有，莫知其界。
――《古谣谚》卷九十二引《事文类聚》续集卷二居处部

周宣王时童谣
[上下木]弧箕服，实亡周国。
――《国语・郑语》

晋献公时童谣
丙之晨，龙尾伏辰。
[衤匀]服振振，取虢之纭
鹑之贲贲，天策[火享][火享]。
火中成军，虢公其奔。
――《左传・僖公五年》

晋国儿谣
恭太子更葬矣。后十四年，
晋亦不昌，昌乃在兄。
――《史记・晋世家》

文成时童谣
Y鹆来巢，公在乾侯。
Y鹆入处，公在外野。
――《史记・鲁周公世家》

Y鹆谣
Y之鹆之，公出辱之。
Y鹆之羽，公在外野，
往馈之马，Y鹆HH，
公在乾侯，征褰与襦。
Y鹆之巢，远哉摇摇。
稠父丧劳，宋父以骄。
Y鹆Y鹆，往歌来哭。
――《汉书・五行志中上》

吴夫差时童谣
梧宫秋，吴王愁。
――明・杨慎《古今风谣》

萍实童谣
楚王渡江得萍实。大如斗，
赤如日，剖而食之甜如蜜。
――《家语・致思篇》

商羊童谣
天将大雨，商羊鼓舞。
――《家语・辩政篇》

孔子听孺子歌
沧浪之水清兮，可以濯我缨。
沧浪之水浊兮，可以濯我足。
――《孟子・离娄上》

孔子述洞庭童谣
吴王出游观震湖，
龙威丈人名隐居。
北上包山入灵墟，
乃造洞庭窃禹书。
天帝大文不可舒，
此文长传六百初，
今强取出丧国庐。
――《古谣谚》卷二引《河图纬・绛象》

齐婴儿谣
大冠若箕，剑拄颐。
攻狄不能下，垒枯丘。
――《战国策・齐策六》

赵王迁时童谣
赵为号，秦为笑。
以为不信，视地上生毛。
――东汉・应劭《风俗通义・皇霸篇》

秦始皇时长水县童谣
城门有血，城当陷没为湖。
――晋・干宝《搜神记》卷十三

秦世谣
秦始皇，何（僵）[强]梁。
开吾户，据吾床。
饮吾酒，唾吾浆。
吾饭，以为粮。
张吾弓，射东墙。
前至沙邱当灭亡。
――南朝宋・刘敬叔《异苑》卷四

始皇时童谣
阿房阿房亡始皇。
――南朝梁・任P《述异记》卷下


两汉时期
汉初小儿歌
著青裙，入天门。
揖金母，拜木公。
――南朝梁・陶弘景《真诰・卷五・甄命授篇》

颍川儿歌
颍水清，灌氏宁。
颍水浊，灌氏族。
――《史记・魏其武安侯列传》

汉元帝时童谣
井水溢，灭灶烟，
灌玉堂，流金门。
――《汉书・五行志中上》

汉成帝时燕燕童谣
燕燕尾涎涎，张公子，
时相见。
木门仓琅琅，
燕飞来，啄皇孙，
皇孙死，燕啄矢。
――《汉书・五行志中上》

黄爵谣
邪径败良田，谗口乱善人。
桂树华不实，黄爵巢其颠。
故为人所羡，今为人所怜。
――《汉书・五行志中上》

汝南鸿陂童谣
坏陂谁，翟子威。
饭我豆食羹芋魁。反乎覆，
陂当复。谁云者？两黄鹄。
――《汉书・翟方进传》

更始时南阳童谣
谐不谐，在赤眉。
得不得，在河北。
――《后汉书・五行志一》

王莽末天水童谣
出吴门，望缇群。
见一蹇人，言欲上天，
令天可上，地上安得民！
――《后汉书・五行志一》

汉末童谣
天子当兴东南三余之间。
――北魏・郦道元《水经注・渐江水》

长安为韩嫣语
苦饥寒，逐金丸。
――东晋・葛洪《西京杂记》卷四

汉末江淮间童谣
太岳如市，人死如林。
持金易粟，贵如黄金。
――南朝梁・任P《述异记》卷下

汉末洛中童谣
虽有千黄金，无如我斗粟。
斗粟自可饱，千金何所直。
――南朝梁・任P《述异记》

城中谣
城中好高髻，四方高一尺；
城中好广眉，四方且半额；
城中好大袖，四方全布帛。
――《后汉书・马廖传》

蜀中童谣
黄牛白腹，五铢当复。
――《后汉书・五行志》

会稽童谣
弃我戟，捐我矛。
盗贼尽，吏皆休。
――《后汉书・张霸传》

顺帝末京都童谣
直如弦，死道边。
曲如钩，反封侯。
――《后汉书・五行志一》

弘农人为吴v谣
君不我忧，人何以休？
不行界署，焉知人处？

陈留童谣
父母何在在我庭，
化我鸣枭哺所生。
――《后汉书・仇览传》

桓帝初天下童谣
小麦青青大麦枯，
谁当获者妇与姑，
丈人何在西击胡。
吏买马，君具车，
谁为诸君鼓咙胡。
――《后汉书・五行志一》

桓帝初京都童谣
城上乌，尾毕逋。
一年生九雏。
公为吏，子为徒。
一徒死，百乘车。
车班班，入河间。
河间姹女工数钱。
以钱为室金为堂，
石上慊慊春黄粱。
梁下有悬鼓，
我欲击之丞卿怒。
――《后汉书・五行志一》

又桓帝初京都童谣
游平卖印自有平，
不辟豪贤及大姓。
――《后汉书・五行志一》

桓帝末京都童谣
茅田一顷中有井，
四方纤纤不可整。
嚼复嚼，
今年尚可后年铙。
――《后汉书・五行志一》

又桓帝末京都童谣
白盖小车何延延。
河间来合谐，
河间来合谐！
――《后汉书・五行志一》

灵帝末京都童谣
侯非侯，王非王，
千乘万骑上北邙。

董逃歌
承乐世，董逃，
游四郭，董逃，
蒙天恩，董逃，
带金紫，董逃，
行谢恩，董逃，
整车骑，董逃，
垂欲发，董逃，
c中辞，董逃，
出西门，董逃，
瞻宫殿，董逃，
望京城，董逃，
日夜绝，董逃，
心摧伤，董逃。
――《后汉书・五行志一》

献帝初幽州童谣
燕南垂，赵北际，
中央不合大如砺。
唯有此中可避世。
――《后汉书・公孙瓒传》

献帝初京师童谣
千里草，何青青？
十日卜，不得生？
――《后汉书・五行志一》

冀州童谣
虎豹之口，不如饥人。
――南朝梁・任P《述异记》

建安初荆州童谣
八九年间始欲衰，
至十三年无孑遗。
――《后汉书・五行志一》


三国时期
魏黄初童谣
青槐夹道多尘埃，
龙楼风阁望崔嵬。
深风细雨杂香来，
土上出金火照台。
――明・杨慎《古今风谣》引《广五行志》

洛阳街市童谣
西头一个汉，东头一个汉。
鹿走入长安，方可无斯难。
――《三国演义》第六回

吴中童谣
黄金车，斑兰耳。
]昌门，出天子。
――《三国志・吴书・吴主权传》

邺城童子谣
邺城中，暮尘起。
将黑丸，斫文吏。
棘为鞭，虎为马。
团团走，邺城下。
切玉剑，射日弓，
献何人？奉相公。
扶毂来，阁右儿。
香扫T，相公归。
――宋・郭茂倩《乐府诗集》卷八十七

吴黄龙中童谣
行白者，君汝追，句骊马。
――《南齐书・乐志》

吴孙亮初童谣
吁汝恪，何若若，
芦苇单衣篾钩络，
于何相求成子阁。
――《宋书・五行志二》

吴孙亮初公安白鼍鸣童谣
白鼍鸣，龟背平，
南郡城中可长生，
守死不去义无成。
――《宋书・五行志二》

陆凯引童谣
宁饮建业水，不食武昌鱼。
宁还建业死，不止武昌居。
――《三国志・吴书・陆凯传》

东郡谣言
马素羁，西南驰，
其谁乘者朱虎骑。
――《三国志・魏书・王凌传》

寿春童谣
吴天子当上
――《三国志・吴书・孙皓传》注

魏明帝太和中兜铃曹子歌
其奈汝曹何？
――《晋书・五行志中》

魏正始中谣
何、邓、丁，乱京城。
――《晋书・宣帝纪》

魏曹爽执政时童谣
曹爽之势热如汤，
太傅父子冷如浆，
李丰兄弟如游光。
――《三国志・魏书・夏侯玄传》注

景初初童谣
阿公阿公驾马车，
不意阿公东渡河，
阿公来还当奈何！
――《晋书・五行志中》

吴永安中南郡儿语
三公锄，司马如。
――《三国志・吴书・孙皓传》注

吴天纪中童谣
阿童复阿童，衔刀游渡江。
不畏岸上兽，但畏水中龙。
――《晋书・五行志中》

绵竹民为阎宪谣
阎尹赋政，既明且昶。
去苛去辟，动以礼让。
――晋・常璩《华阳国志・汉中士女志》


两晋时期
太康中舞歌
晋世宁，舞杯盘。
――《晋书・五行志上》

平吴后江南童谣三首
其一
局缩肉，数横目。
中国当败吴当复。
其二
宫门柱，且当朽。
吴当复在三十年后。
其三
鸡鸣不拊翼，
吴复不用力。
――《晋书・五行志中》

王琛引童谣
宫中大马几作驴，
大石压之不得好。
――《晋书・石苞传》

晋泰始中童谣
贾、裴、王，乱纪纲。
王、裴、贾，济天下。
――《晋书・贾充传》

永熙中童谣
二月末，三月初。
桑生裴雷柳叶舒。
荆笔杨板行诏书。
宫中大马几作驴。
――《晋书・五行志中》

惠帝即位时儿童谣
丙火没地，哀哉秋兰，
归刑街邮，终为人叹。
――《古谣谚》卷十九引《襄阳耆旧记》卷二

洛中谣
南风烈烈吹黄沙，
遥望鲁国郁嵯峨，
前至三月灭汝家。
――《晋书・后妃上・惠贾皇后》

元康中京洛童谣二首
其一
南风起，吹白沙。
遥望鲁国何嵯峨。
千岁髑髅生齿牙。
其二
城东马子莫咙M，
比至来年缠汝鬃。
――《晋书・五行志中》

又元康中童谣
屠苏鄣日覆两耳，
当见瞎儿作天子。
――《晋书・五行志中》

赵王伦篡时洛中童谣
兽从北来鼻头汗，
龙从南来登城看，
水从西来河灌灌。
――《晋书・五行志中》

元康三年蜀中童谣二首
其一
郫城坚，盎底穿。
郫城细，子李特细。
其二
巴郡葛，当下美。
――晋・常璩《华阳国志・大同志》

太安之际童谣
五马浮渡江，一马化为龙。
――《晋书・元帝纪》

司马越还洛时童谣
洛中大鼠长尺二，
若不早去大狗至。
――《晋书・五行志中》

苟将破汲桑时谣
元超兄弟大落度，
上桑打椹为苟作。
――《晋书・五行志中》

襄阳童儿歌
山公出何许？往至高阳池。
日久倒载归，酩酊无所知。
时时能骑马，倒著白接[皿离]
举鞭向葛强：“何如并州儿？”
――《晋书・山筒传》

长沙王V执权时洛下谣
草木萌芽，杀长沙。
――《晋书・长沙王V传》

晋惠帝时洛阳童谣
邺中女子莫千妖，
前至三月抱胡腰。
――宋・郭茂倩《乐府诗集》卷八十八

晋怀帝永嘉中童谣
秦川中，血没腕，
唯有凉州依柱观。
――《晋书・张传》

幽州民为枣嵩谣
十囊五囊入枣郎。
――《晋书・王浚传》

北州童为朱硕、枣嵩谣
府中赫赫，朱邱伯。
十囊五囊，八枣郎。
――《古谣谚》卷二十三

愍帝末童谣
天子何在豆田中。
――《晋书・孝愍纪》

元康末童谣
天子在何许？近在豆田中。
――《晋书・隐逸・霍原传》

王浚中时童谣
幽州城门似藏户，
中有伏尸王彭祖。
――《晋书・王浚传》

襄国童谣
古在左，月在右。
去言，或入口。
――《太平御览》卷一百六十一

张俊时童谣
刘新妇簸米，
石新妇炊l，
羝荡涤，簸张儿，
张儿食之口正披。
――《魏书・张玄靖传》

王敦将灭时童谣
翦韭翦韭，断杨柳。
河东小子，令我与子。
――《太平御览》卷九百七十六

太宁初童谣
恻恻力力，放马山侧。
大马死，小马饿。
高山崩，石自破。
――《晋书・五行志中》

成帝末童谣
磕磕何隆隆，驾车入梓宫。
――《晋书・五行志中》

李势时童谣二首
其一
江桥头，阙下市，
成都北门十八子。
其二
有客有客，
来侵门陌，
其气欲索。
――《魏书・李势传》

阿子歌
阿子闻，
阿子汝闻不？
――《晋书・五行志中》

隆和初童谣二首
其一
升平不满斗，隆和那得久！
桓公入石头，陛下徒跣走。
其二
虽复改兴宁，亦复无聊生。
――《晋书・五行志中》

东晋吴中童谣
宁食下湖荇，
不食上湖莼。
庾吴没命丧，
复杀王领军。
――《宋书・五行志二》

太和末童谣
犁牛耕御路，白门种小麦
――《晋书・五行志中》

王恭既诛时童谣
昔年食麦屑，
今年食[火火冖豆]豆
[火火冖豆]豆不可食，
使我枯咙喉。
――《太平御览》卷八百五十三《饮食部》

荆州童谣
芒笼目，绳缚腹。
殷当败，桓当复。
――《晋书・五行志中》

桓玄篡位时小儿歌
芒笼茵，绳缚腹。
车无轴，倚孤木。
――《古谣谚》卷六十六引《齐谐记》

桓玄既篡时童谣
草生及马腹，乌啄桓玄目。
――《晋书・五行志中》

又桓玄时童谣
长干巷，巷长干。
今年杀郎君，后年斩诸桓。
――《晋书・桓玄传》

桓玄时童谣二首
其一
当有十一口，当为兵所伤。
木亘当北度，走入浩浩乡。
其二
金刀既已刻，娓娓金城中。
――《宋书・五行志二》

义颐初童谣
官家养芦化成荻，
芦生不止自成积。
――《晋书・五行志中》

又义颐初童谣言
卢橙橙，逐水流
东风忽如起，那得入石头。
――《晋书・五行志中》

义熙初小儿语
卢健健。斗叹，斗叹
翁年老，翁年老。
――《晋书・五行志中》

晋安义熙初童谣
官家养芦化成荻，
芦生不止自成积。
芦生漫漫竟天半，
十丈瓦屋八九间。
芦作柱，薤作阑。
芦橙橙，逐水流。
东风忽如起，那得入石头
――明・杨慎《古今风谣》

义熙中童谣
长有扫帚枢作杷，扫除洛中琅琊。
――《古谣谚》卷三十八引《开元占经》卷一百十三《异苑》

陇上童为王擢谣
十斗二升沙，
谁为王擢家。
――《古谣谚》卷二十三

苻坚时童谣三首
其一
阿坚连牵三十年，
后若欲败时，
当在江湖边。
其二
河水清复清，
苻坚死新城。
其三
鱼羊田升当灭秦。
――《晋书・五行志中》

苻坚国中童谣
谁谓尔坚石打碎。
――《晋书・谢石传》

苻坚时长安歌
一雌复一雄，
双飞入紫宫。
――《晋书・苻坚载记下》

关东谣
幽州缺，生当灭。
若不灭，百姓绝。
――《晋书・苻坚载记下》

后燕时童谣
一束藁，两头然，
秃头小儿来灭燕。
――《晋书・慕容熙传》


南北朝时期
臧质引童谣
虏马饮江水，佛狸死卯年。
――《宋书・臧质传》

宋泰始中童谣
东城出天子。
――《南齐书・祥瑞志》

宋元徽中童谣
襄阳白铜蹄，郎杀荆州儿。
――《南齐书・五行志》

蛮人畏小儿语
刘胡来！
――《宋书・邓琬传》

宋元徽末卞彬述童谣
可怜可念尸著服，
孝子不在日代哭，
列管鸣死灭族。
――《南齐书・文学・卞彬传》

张敬儿自为谣
天子在何处？宅在赤谷口。
天子是何谁？非猪如是狗。
――《南史・张敬儿传》

杨伴儿谣
杨婆儿，共戏来。
――《旧唐书・音乐志二》

荀伯玉闻青衣小儿语
草中肃九五相追逐。
――《南齐书・荀伯玉传》

永明中虏中童谣
黑水流北，赤火入齐。
――《南齐书・五行志》

永明中魏地童谣
赤火南流丧南国。
――《南史・齐本纪上》

永元元年童谣
洋洋千里流，流东城头。
乌马乌皮F，三更相告诉。
脚跛不得起，误杀老姥子。
――《南齐书・五行志》

永元中童谣
野猪虽郏马子空闾渠。
不知龙与虎，饮食江南墟。
七九六十三，广莫人无余。
乌集传舍头，今汝得宽休。
但看三八后，摧折景阳楼。
――《南齐书・五行志》

五足引北方童谣
荆山为上格，浮山为下格。
潼沱为激沟，并灌钜野泽。
――《梁书・康绚传》

普通中童谣
青丝白马寿阳来。

梁武帝在雍镇童谣
襄阳白铜蹄，反缚扬州儿。
――《隋书・音乐志上》

梁武帝时雉山童谣
鸟山出天子。
――《古谣谚》卷二十一引《梁陈故事》

梁武帝时童谣
天子之居，在三余。
――《古谣谚》卷二十一引《梁陈故事》

梁时童谣
虏万夫，入五湖，
城南酒家使虏奴。
――《南史・陈武帝纪》

李延寿引梁末童谣
可怜巴马子，一日行千里。
不见马上郎，但见黄尘起。
黄尘污人衣，皂荚相料理。
――《南史・陈本纪论》

陈初童谣
黄斑青鬃马，发自寿阳濉
来时冬气末，去日春风始。
――《北史・韩擒传》]

陈初童谣
御路种竹S，萧萧已复起。
合盘贮蓬块，无复扬尘已。
――《乐府诗集》卷八十九

陈初时谣
日西夜乌飞，
拔剑倚梁柱。
归去来？归山下。
――《乐府诗集》卷八十九

百姓为萧正德父谣
宁逢五虎入市，
不欲见临贺父子。
――《南史・临川王宏子正德传》

侯景时的乌童谣
的乌，拂朱雀，
还与吴。
――《南史・侯景传》

荆州天子童谣
脱青袍，著芒帧
荆州天子挺应著。
――《南史・侯景传》

江陵童谣
苦竹町，市南有好井。
荆州军，杀侯景。
――《南史・侯景传》

藏薇山两童子歌
藏薇有道德，欢乐方末央。
――南朝梁・释慧皎《高僧传》

北魏童谣
轺车北来如穿雉。
不意虏马饮江水。
虏主北归石济死，
虏欲渡江天不徙。
――《宋书・臧质传》

洛阳童谣
名师大将莫自牢，
千兵万马避白袍。
――《梁书・陈庆之传》

洛中童谣二首
其一
三月末，
四月初，
扬灰簸土觅真珠。
其二
头去项，脚根齐。
驱上树，不须梯。
――《魏书・尔朱彦伯传》

北方女为倍侯利谣
求良夫，当如倍侯。
――《魏书・高车国传》

北方畏儿啼谣
倍侯利来！
――《魏书・高车国传》

魏静帝时童谣
可怜青雀子，
飞来邺城里。
羽翮垂欲成，
化作鹦鹉子。
――《北齐书・神武纪下》

邺中童谣
可怜青雀子，飞入邺城里。
作窠犹未成，举头失乡里。
寄书与妇母，好看新妇子。
――《隋书・五行志上》

魏武定末童谣
百尺高杆摧折，
水底燃灯灯灭。
――《北齐书・文襄纪》

后魏时蠡吾童谣
狮子眼红，蠡吾县空。
――清・徐昌祚《燕山丛录》

齐文宣帝将受禅时童谣
一束藁，两头然。
河边l[羊厉]飞上天。
――《北史・齐文宣帝纪》

齐天保间童谣
马子入石室，三千六百日。
――《北史・齐文宣帝纪》

西魏时童谣
獾獾头团K，
河中狗子破尔苑。
――唐・刘知几《史通・言语篇》

魏宣武、孝明间童谣
狐非狐，貉非貉，
焦犁狗子m断索。
――《北史・魏孝武帝纪》

孝昭时童谣
中兴寺内白凫翁，
四方侧听声雍雍，
道人闻之夜打钟。
――《北齐书・上洛王思宗传》

北齐末童戏唱
高末。
――《北齐书・后主纪》

武成时童谣
九龙母死不作孝。
――《北齐书・神武娄后传》

后主时童谣
黄花势欲落，清觞满杯酌。
――《北齐书・后主穆后传》

徐之范引童谣
周里求伽，豹祠嫁石婆。
斩冢作媒人，唯得一量紫靴。

齐废帝时童谣三首
其一
白羊头尾秃，
l[羊厉]头生角。
其二
羊羊吃野草，
不吃野草远我道，
不远打尔脑。
其三
阿么姑社祸也，
道人姑夫死也。
――《北齐书・杨执》

北齐太上时童谣
千金买药园，中有芙蓉树。
破家不分明，莲子随它去。
――宋・郭茂倩《乐府诗集》卷八十七

齐武平元年童谣
狐截尾，
你欲除我我除你。
――《隋书・五行志上》

齐武平二年童谣
和士开，七月三十日，
将你向南台。――杀却！
――《隋书・五行志上》

又齐武平二年童谣
七月刈禾伤早，九月吃糕正好。
十月洗荡饭瓮，十一月出却赵老。
――《隋书・五行志上》

齐武平末邺中童谣
金作扫帚玉作把
净扫殿屋迎西家。
――《隋书・五行志上》

周初童谣
白杨树头金鸡鸣，
只有阿舅无外甥。
――《隋书・五行志上》

柳达摩引北方童谣
石头捣两裆，
捣青复捣黄。
――《南史・陈本纪上》

曲岩祖E为斛律光构造成谣言
其一
百长飞上天，
明月照长安。
其二
高山不推自崩，
槲树不扶自竖。
其三
盲眼老公。
背上下大斧，
饶舌老母不得语。
――《北史・斛律光传》


隋朝时期
章仇大翼引开皇初童谣
修治洛阳还晋家。
――唐・杜宝《大业杂记》

开皇初太原童谣
法律存，道德在，
白旗天子出东海。
――唐・温大雅《大唐创业起居注》

并州童谣
一张纸，两张纸，
客量小儿作天子。
――《北史・隋宗室诸王》

隋炀帝梦二竖子歌
住亦死，去亦死。
未若乘船渡江水。
――《隋书・五行志上》

隋炀帝时童谣
萧萧亦复起
――《隋书・萧琮传》

大业中童谣
桃李子，鸿鹄绕阳山，
宛转花林里。
莫浪语，谁道许！
――《隋书・五行志上》

隋末江东童谣
江水何冷冷？
杨柳何青青？
人今正好乐，
已复戍彭城。
――《古谣谚》卷三十六引《长短经・卷四・霸图篇》

陈留老子祠柏树下三童子歌
老子庙前古枯树，
东南状如伞，
圣主从此去。
――《隋书・王劭传》


唐朝时期
桃李子歌二首
其一
桃李子，莫浪语。
黄鹄绕山飞，宛转花园里。
其二
桃花园，宛转属旌幡。
――《大唐创业起居注》卷一

窦建德末败时童谣
豆入牛口，势不得久。
――《旧唐书・窦建德传》

高昌童谣
高昌兵马如霜雪，
汉家兵马如日月。
日月照霜雪，
回手自消灭。
――《旧唐书・高昌国传》

高宗时童谣
嵩山凡几层，
不畏登不得。
但恐不得登，
三度征兵马，
傍道b腾腾。
――《新唐书・五行志二》

永淳中童谣
新禾不入箱，新麦不入场。
迨及八九月，狗吠空垣墙。
――《新唐书・五行志二》

调露初京城谣
侧堂堂，桡堂堂。
――《新唐书・五行志二》

骆宾王为裴炎造童谣
一片火，两片火。
绯衣小儿当殿坐。
――《太平广记》卷二百八十八《朝野佥载》逸文

如意初里歌
黄獐黄獐草里藏，
弯弓射尔伤。
――《新唐书・五行志二》

神龙后童谣
可怜安乐寺，
了了树头悬。
――《新唐书・五行志二》

唐武后时童谣
红绿复裙长，千里万里闻香。
――宋・郭茂倩《乐府诗集》卷八十九

潞州金桥童谣
圣人持节度金桥。
――《古谣谚》卷七十五引《张燕公集》

潞州童谣
羊头山北作朝堂。
――《新唐书・五行志二》

鲁地一种稻，一概被水沫。
年年索蟹夫，百姓不可活。
――《太平广记》卷二百五十九《朝野佥载》逸文

安禄山未反时童谣
燕燕飞上天，
天上女儿铺白毡，
毡上有千钱。
――《新唐书・五行志二》

幽州童谣
旧来夸戴竿，
今日不堪看。
但看五月里，
清水河边见契丹。
――《新唐书・五行志二》

神鸡童谣
生儿不用识文字，
斗鸡走马胜谈书。
贾家小儿年十三，
富贵荣华代不如。
能令金距期胜负，
白罗绣衫随软舆。
父死长安千里外，
差夫持道挽丧车。
――《太平广记》卷四百八十五引唐・陈鸿《东城老父传》

天宝中两京童谣
不怕上m单，唯愁答辩难。
无钱求案典，生死任都官。
――《古谣谚》卷六十七引《广神异录》

唐天宝中玄都观诗妖
燕市人间去，函关马不归。
若逢山下鬼，环上系罗衣。
――明・杨慎编《古今风谣》

天宝末京师童谣
义髻抛河里，黄裙逐水流。
――《新唐书・五行志一》

代宗梦黄衣童子歌
中五之德方峨峨，
胡呼胡呼可奈何。
――唐・苏鹗《杜阳杂编》卷上

朱未败前童谣
一只箸，两头朱。
五六月，化为胆。
――《新唐书・五行志二》

元和小儿谣
打麦麦打、三三三，舞了也。
――《旧唐书・五行志》

张权舆为裴度造谣词
非衣小儿坦其腹，
天上有口被驱逐。
――《新唐书・裴度传》

荆门县民为裴公谣
起我堙废而完之，
徕我荡析而安之。
昔室于墟，风摇雨濡，
自公优柔，郛\盈兮。
昔饮于矗夏涸冬沽。
自公感通，v沸生兮。
淑旗之华兮，四牡之W，
莨之还兮，觞以祝之。
――唐・刘禹锡《刘宾客集・卷九・复荆门县记》

秦中儿童戏为颠当语
颠当颠当牢守门，
J寇汝无处奔。
――唐・段成式《酉阳杂俎・卷十七・虫篇》

咸通七年童谣
草青青，被严霜。
鹊始后，看颠狂。
――《新唐书・五行志二》

咸通十四年成都童谣
咸通癸巳，出无所之。
蛇去马来，道路稍开。
头无片瓦，地有残灰。
――《新唐书・五行志二》

乾符六年童谣
八月无霜寒草青，
将军骑马出空城。
汉家天子西巡狩，
犹向江东更索兵。
――《新唐书・五行志二》

唐僖宗时童谣
金色虾蟆争努眼，
翻却曹州天下反。
――《新唐书・五行志二》

中和初童谣
黄巢走，泰山东，
死在翁家翁。
――《新唐书・五行志二》

光启中福建童谣
潮水来，山岩没。
潮水去，矢口出。
――宋・吴处厚《青箱杂记》卷七


五代时期
桂管儿童呼语
大虫来。
――《古谣谚》卷二十四引《三楚新录》

秦中芭蕉谣
花开来里，花谢来里。
――《太平广记》卷一百四十《玉堂闲话》逸文

长沙羊马童谣
三羊五马，马子离群，羊子无舍。
――宋・吴处厚《青箱杂记》卷七

南曲中小儿唱三首
其一
张公吃洒李公颠，
盛六生儿郑九怜。
舍下雄鸡伤一德，
南头小凤纳三千。
其二
舍下雄鸡失一足，
街头小福拉三拳。
其三
莫将庞大作荞团。
庞大皮中的不干。
不怕凤凰当额打，
更将鸡脚用筋缠。
――唐・孙[启攵木]《北里志》

蒋横遘祸时童谣
君用谗慝，忠烈是殛。
鬼怨神怒，妖气充塞。
――《全唐文》卷三百五十四

刘末年广南童谣
羊头二四，白天雨至。
――《宋史・五行志四》

徐温、李c相江南时童谣
东海鲤鱼飞上天。
――宋・陶岳《五代史补》卷三

马希广时长沙童谣
湖南城郭好长街，
竟栽柳树不栽槐。
百姓奔窜无一事，
只是槌芒织草鞋。
――宋・陶岳《五代史补》卷四

马希崇时长沙童谣
鞭打马，走不暇。
――宋・陶岳《五代史补》卷四

马氏将乱时期湘中童谣
马去不用鞭，咬牙过今年。
――《宋史・湖南周氏世家》

高酒秃醉歌
酒秃酒秃，何荣何辱？
但见衣冠成古邱，
不见江河变陵谷。
――宋・马令《南唐书・浮屠元寂传》

李后主时童谣
索得娘来忘却家，
后园桃李不生花。
猪儿狗儿都死尽，
养得猫儿患赤瘕。
――《古谣谚》卷二十四

武义中童谣
江北杨花作雪飞，
江南李树玉团枝。
李花结籽可怜在，
不似杨花没了期。
――《古谣谚》卷二十四引《钓矶立谈》

淮南市井小儿唱
檀来也。
――《古谣谚》卷二十四引《五国故事》卷上

华姥山童子歌
灵菌长，金刀响。
――清・吴任臣《十国春秋・吴・刘得常传》

王衍在蜀时童谣
我有一帖药，其名曰阿魏，
卖与十八子。
――宋・吴处厚《青箱杂记》卷七

秦人竹[豹留]谣
[豹留] [豹留]引黑牛，天差不自由。
但看戊寅岁，杨在蜀江头。
――《太平广记》卷一百六十三引《王氏见闻集》

王建时里巷谣
黑牛出圈棕绳断。
――《新五代史・刘知俊传》

唐齐州病狂人闻梦中少女歌
五云华盖晚玲珑，
天府由来汝腑中。
惆怅此情言不尽，
一丸萝卜火吾宫。
――《古谣谚》卷六十八引《洞微志》

辽土河童谣
青牛妪，曾避路。
――《辽史・太祖淳钦皇太后述律氏传》

天会童谣
生怕赤真人，都来一夜春。
――清・吴任臣《十国春秋・北汉二・睿宗本纪》


两宋时期
宋真宗时童谣
欲得天下宁，须拔眼中丁。
欲得天下好，无如召寇老。
――明・杨慎《古今风谣》

熙宁中京师小儿易祈雨语
冤苦冤苦，人是蝎虎。
似恁昏昏，怎得甘雨。
――宋・彭乘《墨客挥犀》卷三

熙宁中小儿祈雨歌
蜴晰蜴晰，兴云吐雾。
降雨滂沱，放汝归去。
――宋・彭乘《墨客挥犀》卷三

天圣中童谚
曹门好，有好好；
曹门高，有高高。
――元・徐大焯《烬余录》

天堆童谣
天雷飞石头，一夜成汀洲，
五十年内兴公侯。
――《古谣谚》卷二十六引《舆地纪胜》卷三

大观中姑苏小儿唱
沈逍遥
――《古谣谚》卷三十引《中吴纪闻》卷六

元符末都城童谣
家中两个萝卜精，
撞著潭州海藏神。
附：卖酸馅者语：一包蔡。
――宋・朱弁《曲洧旧闻》卷八

民间为章、蔡京、蔡卞谣二首
其一
二蔡一，必定沙门。
籍没家财，禁锢子孙。
其二
大小，入地无门。
大蔡小蔡，还他命债。
――《宣和遗事》卷上

时人为童贯、蔡京谣
打破筒，泼了蔡，
便是人间好世界。
――《古谣谚》卷六十二引《清波别志》卷上

京师为童贯、蔡京、高俅、何执中谣
杀了r蒿割了菜，
吃了羔儿荷叶在。
――《古谣谚》卷六十二引《独醒杂志》卷九

宋钦宗时童谣
城门开，言路闭。
城门闭，言路开。
――明・杨慎《古今风谣》

建宁诗妖
东烧西烧，日月七七。
――《宋史・五行志四》

绍兴初行都童谣
洞洞张河爷娘，
一似六军之教场。
――《古谣谚》卷六十二引《白獭髓》

绍兴三年平江童谣
地上白毛生，老少一齐行。
――宋・庄绰《鸡肋编》

泰和八年童谣
易水流，汴水流。
百年易过又休休。
两家都好住，前后总成留。
――《金史・五行志》

贞佑元年卫州童谣
团恋冬，劈半年。
寒食节，没人烟。
――《金史・五行志》

兴定中童谣
青山转，转青山。
耽误尽，少年人。
――《金史・五行志》

世祖时童谣
欲生则附于跋黑，
欲死则附于刻里钵、颇刺淑。
――《金史・始祖以下诸子传》

金末庚午岁童谣
摇摇罟罟至，河南拜阏氏。
――《元史・郭宝玉传》

正隆童谣
正军三匹马，签军两只鞋，
郎主向南去，赵老送灯台。
――清・史梦兰《古今风谣拾遗》卷三引《炀王江上录》

明昌四年京师谣言
东欲行，西欲飞。
中间一路赤垂垂，
吾醉不醉知不知？
――《古谣谚》卷十六引《大金国志・章宗皇帝纪上》

淳熙中梁宋间语
黄河灾，天水来。
――《古谣谚》卷三十二引《文献通考》卷三百九《物异》十五

韩腚形拍镣歌
朝出耕田暮饭牛，
林泉风月共悠悠。
九重虽窃阿衡贵，
争得功名到白头。
――明・郑u《昨非庵日纂》

牧童草庐诗
玉津园内行天讨，
怨血空啼杜宇红。
――明・郑u《昨非庵日纂》

韩腚薪败时民语二首
其一
满潮都是贼，满潮都是贼。
其二
冷的吃一盏，冷的吃一盏。
――南宋・叶绍翁《四朝闻见录》戊集

世俗戏小儿语
将将朵朵。
――宋・庄绰《鸡肋编》

嘉泰初童谣
掀也。火里。
――《古谣谚》卷六十二引《白獭髓》

民间为真德秀语
若欲百物贱，直待真直院。
吃了西湖水，打作一锅面。
――《古谣谚》卷六十二引《癸辛杂识》前集

谗人为吴潜兄弟造童谣
大蜈蚣，小蜈蚣，
尽是人间业毒虫。
夤缘攀附有百尺，
若使飞天能食龙。
――《古谣谚》卷八十八引《宋季三朝政要》卷三

番禺童谣
河南人见面，
广州状元见。
――清・史梦兰《古今风谣拾遗》卷三引《番禺县志》

喟喟
喟喟龋新人留歹，
安歹过夜，明朝还迕乃。
――清・范寅《越谚》卷上

宋末童谣
江南破，白雁过。
――清・中良翰等撰《康熙香山县志》卷八

元朝时期
至元三年彰德民谣
天雨线，民起怨。
中原地，事必变。
――《元史・五行志二》

至元五年八月京师童谣
白雁望南飞，马札望北跳。
――《元史・五行志二》

至正五年淮楚间童谣
富汉莫起楼，穷汉莫起屋。
但看羊儿年，便是吴家国。
――《元史・五行志二》

元至正中大理童谣
莫道君为山海主，
山海笑咳咳。
园中花谢千万朵，
别有明主来。
――明・杨慎《古今风谣》

至正十年河南北童谣
石人一只眼，
挑动黄河天下反。
――《元史・五行志二》

至正十五年京师童谣
一阵黄风一阵沙，
千里万里无人家。
回头雪消不堪看，
三眼和尚弄瞎马。
――《元史・五行志二》

至正十六年彰德民谣
李生黄瓜，民皆无家。
――《元史・五行志二》

红巾军时童谣
满城都是火，宫府四散躲。
城里无一人，红军府上座。
――尚铽主编《中国历史纲要》289页。

至正辛巳杭州儿童谣
火殃来矣。
――明・陶宗仪《辍耕录》卷九

至正二十八年彰德路童谣
塔儿黑，北人作主南人客。
塔斯社儿红，朱衣人作主人公。
――《元史・五行志二》

元景州童谣
皇舅墓门闭，运粮向北去。
皇舅墓门开，运粮向南来。
――明・杨慎《古今风谣》

元至正中燕京童谣三首
其一
牵郎郎，拽弟弟。
打破碗儿便作地。
其二
阴凉阴凉过河去，
日头日头过山来。
其三
脚驴斑斑，脚踏南山。
南山北斗，养活家狗。
家狗磨面，三十弓箭。
上马琵琶，下马琵琶。
驴蹄马蹄，缩了一只。
――明・杨慎《古今风谣》

元明宗时童谣
牡丹红，和苗空。
牡丹紫，和苗死。
――明・杨慎《古今风谣》

童谣
喜则喜，得入手；
愁则愁，不长久；
怯则怯，我两个厮守；
怕则怕，金甲神来厮斗。
――元・徐大焯《烬余录》

元末湖湘中童谣
不怕水中鱼，
只怕岸上猪。
猪过水，见糠止。
――明・杨慎《古今风谣》

方国珍未乱时台州童谣
杨屿青，出海精。
――清・邵远平《续弘简录・卷四十一元杂行类・方国珍传》

苏州除夕群儿呼语
卖痴呆，千贯卖汝痴，
万贯卖汝呆。
见卖尽多送，要赊随我来。
――《古谣谚》卷三十引《平江记事》

苏州民为张士信等谣
丞相做事业，专靠黄、蔡、叶。
一朝西风起，干瘪。
――《明史・五行志三》


明朝时期
洪武初山西童谣
少做衣裳少做鞋，
过了年下去南台。
――《群谭采余》

洪武间蒲圻童谣
斗谷三升米，说与陈文礼。
――清・朱彝尊《明诗综》卷一百

洪武癸丑童谣
胡胖长，官人不商量。
做官，没盘缠。
――清・孙之J《二申野录》卷一

塘下童谣
塘下戴，好种菜。
菜开花，好种茶。
茶结子，好种柿。
柿蒂乌，摘了大姑摘小姑。
――清・朱彝尊《明诗综》卷一百

燕王未起兵时童谣二首
其一
烟烟，北风吹上天。
其二
团团旋，窠里乱。
北风来，便吹散。
――清・孙之J《二申野录》卷一

正统二年京师小儿歌
雨帝雨帝，城隍土地。
雨若再来，还我土地。
――《明史・五行志三》

正统十二年童谣
众人不知，明年状元是彭时。
――清・孙之J《二申野录》卷一

天顺丁丑童谣
京城老米贵，那里得饭广。
鹭鸶冰上走，何处寻鱼椤！―明・杨慎《古今风谣》

正统中京师群儿连臂谣
群儿呼，正月里狼来咬猪未？
一儿应：未也。
群儿呼：二月里狼来咬猪未？
一儿应：未也。
群儿呼：三月里狼来咬猪未？
一儿应：未也。
群儿呼：四月里狼来咬猪未？
一儿应：未也。
群儿呼：五月里狼来咬猪未？
一儿应：未也。
群儿呼：六月里狼来咬猪未？
一儿应：未也。
群儿呼：七月里狼来咬猪未？
一儿应：未也。
群儿呼：八月里狼来咬猪未？
一儿应：来矣，来矣！
――明・朱彝尊《明诗综》卷一百

正统中京师群儿戏谣
一儿呼：正月里，狼来咬羊！
群儿应：齐拒之！
一儿呼：二月里，狼来咬羊！
群儿应：齐拒之！
（直唱呼之八月）
一儿呼：八月里，狼来咬羊！
群儿应：放狼入。
――明・叶盛《水东日记》

正统已巳童谣二首
其一
牛儿啊莽着，
黄花地里倘着。
你也忙，我也忙，
伸出角来七尺长。
其二
清俊小后生，
青布衫，白直身，
好个人，屈死在鹞儿岭。
――清・孙之J《二申野录》卷二

明初童谣
三八孩儿天上生。
――清・史梦兰《古今风谣拾遗》卷四引《异录》

姑苏伍子胥祠童谣
若要伍公坐，
须待二兄来。
――《古谣谚》卷五十一引《麈余》

儿童牵衣唱
牵郎郎，
拽弟弟，
踏碎瓦儿不着地。
――《古谣谚》卷五十一引《石痴别录》

苏郡童为姚堂谣
双木撑篙，不如一姚。
――清・褚人获《坚瓠集》八集卷四

正德丙寅北京童谣
马倒不用喂，鼓破不用张。
――清・孙之J《二申野录》卷三

江西蚌眼谣
若要江西反，除非蚌生眼。
――明・李诩《成庵漫笔》

广昌童谣
住牌头，出公侯。
住牌心，斗量金。
住牌尾，神灵异。
――清・史梦兰《古今风谣拾遗》卷四引《江西诗征》

杨慎引童子歌谣释绿竹
鸡冠花，蓐草。
――《古谣谚》卷三引《升庵经说》卷四《诗类》

杨慎引蜀童谣释[圭鸟]
阳雀叫，[单鸟圭鸟]央。
――《古谣谚》卷三引《转注古音略》卷四十四

杨慎引儿童谣论杜诗
白白一群鹅，被人赶下河。
――《古谣谚》卷四十六引《丹铅总录・卷二十一・诗话类》

嘉靖初童谣三首
其一
前头好个镜，后头好个秤。
镜也不曾磨，秤也不曾定。
其二
嘉靖二年半，秫黍磨成面。
东街咽瞪眼，西街吃磨扇。
姐夫若要吃白面，
只待明年七月半。
其三
太庙香炉跳，午门石狮叫。
好群黑头虫，
一半变蛤蚧，
一半变人龙。
――清・孙之J《二申野录》卷四

清真观童子歌
驾而风兮入策而霆，
乘白鹤兮入苍冥。
山青青兮海澄澄，
璧为月兮珠为星。
驽赤A兮上玄冥。
水[氵3白] [氵3白]兮岳亭亭。
――明・朱彝尊《明诗综》卷九十九

嘉靖中童谣二首
其一
卖枪缨，人上城。
其二
茄头下，人走马。
――明・朱彝尊《明诗综》卷一百

新城童谣
水内生青莲，黎川出大贤。
――清・史梦兰《古今风谣拾遗》卷四引《江西诗征》

万历末年谣
邺台复邺台，曹操再出来。
――《明史・五行志三》

万历壬子济南乡试童谣
三人两小，太阳离岛。
――清・王士G《池北偶谈》卷二十四

淮安童谣
新状元入朝，旧状元入牢。
――清・史梦兰《古今风谣拾遗》卷四引《明状元事略》

又某科童谣
天山佳木一旦挑，上天差我送羊角。
――清・王士G《池北偶谈》卷二十四

吴淞江童谣
要开吴淞江，除是海龙王。
――《古谣谚》卷六十五引《勇幢小品》卷二十三

要离墓童谣
要离高出城，天下动刀兵。
――清・褚人获《坚瓠集》九集卷一

内江儿童祈雨歌
旱既太甚，治邑非人。
宁祸其身，勿病其民。
――《古谣谚》卷七十八引《归震川集》卷二十四

万历癸未镇江铁塔谣
风吹铁宝塔，水淹京口闸。
――《古谣谚》卷二十九引《北固山志・卷二・建置门》

郎瑛引小儿语释
阿贰⒂曷渥呓屋里来。
――明・郎瑛《七修类稿・卷二十三・辨证类》

二月二日小儿戏具谣
杨柳儿活、抽陀螺。
杨柳儿青、放空钟。
杨柳儿死、踢毽子。
杨柳发芽、打拔儿。
――明・刘侗、于奕正《帝京景物略》

都城小儿祈雨歌二首
其一
青龙头，白龙尾，
小儿求雨天欢喜。
麦子麦子焦黄，
起动起动龙王。
大下小下，初一下到十八，
摩诃萨。
其二
风来了，雨来了，
禾场背了谷来了。
――明・刘侗、于奕正《帝京景物略》

拜月叩星歌二首
其一
月月月，拜三拜，
休教儿生疥。
其二
参儿辰儿，可怜溺床人儿。
――明・刘侗、于奕正《帝京景物略》

熹宗时童谣
天下兵起，遍地皆烟。
――明・吴伟业《绥寇纪略・卷十二・虞渊沉》

枣谣
不要轻，不要轻。
今年解元翟永龄。
――清・褚人获《坚瓠集》十集卷四

京师为温体仁谣二首
其一
崇皇帝，温阁老。
其二
崇祯皇帝遭温了。
――清・计六奇《明季北略》卷十

张献忠陷蜀时街巷俚语
张家长，李家短。
――清・彭遵泗《蜀碧》卷三

崇祯癸未童谣
劝你休时不肯休，
死在两县夹一州。
若还要取沅辰靖，
铁树开花水倒流。
――《古谣谚》卷二十二引《蜀难叙略》

南京童谣
一匹马，走天下。
骑马谁？大耳儿。
――明・朱彝尊《明诗综》卷一百

童谣
斑斑，跳过南山。
南山北斗，猎回界口。
界口北面，二十弓箭。
――明・朱彝尊《明诗综》卷一百

萤火虫
萤火虫，
娘里来，
爷里来，
搓条麻绳缚来里。
――明・冯梦龙《山歌》卷一

风婆婆
风婆婆草里登，
喝起便起身。
――明・冯梦龙《山歌》卷一

李岩使小儿歌
朝求升，暮求合，
近来贫汉难存活。
早早开门拜闯王，
管教大小都欢悦。
――清・计六奇《明季北略》卷二十三

李岩造谣词
迎闯王，不纳粮。
――《明史・李自成传》

闯王李自成时童谣
其一
穿他娘，吃他娘，
开了大门迎闯王，
闯王来了不纳粮。
其二
吃他娘，着他娘。
吃着不够有闯王。
不当差，不纳粮，
大家快活过一场。
――《古谣谚》卷八十七

明末湘中童谣
张打铁，李打铁，
打把剪刀送姊姊，
姊姊留我歇，
我不歇，我要回去学打铁。
打铁一，苏州羊毛好做笔；
打铁两，两个娃娃拍巴掌；
打铁三，三两银子换布衫；
打铁四，四口花针好挑刺；
打铁五，五个粽子过端午；
打铁六，六月不见早禾熟；
打铁七，七个果子甜蜜蜜；
打铁八，八个娃娃砌宝塔；
打铁九，后花园里好饮酒；
打铁十，十个癞子戴斗笠；
打铁十一年，拾个破铜钱，
娘要打酒吃，仔要还船钱。
――清・夏曾佑《庄谐选录》卷七

一颗星
一颗星，隔棂灯，
两颗星，加油明。
油瓶漏，好炒豆，
炒得三颗乌焦豆，
拨隔壁妈妈搽癞头。
癞头，加乌豆；
乌豆香，加辣姜；
辣姜辣，加水獭；
水獭尾巴长，加[女奚]娘；
[女奚]娘耳朵聋，加裁缝；
裁缝手脚慢，加只雁；
雁会飞，加只鸡；
鸡会啼，加[虫虎]蚁；
[虫虎]蚁会辄墙，
H得小老鼠[亻解]娘

k子窠
k子窠，[上不下圆]椭椭，
椭到城隍庙里有官做；
官吃酒，部叹科，
新妇房里吹\罗，
\罗吹得叭叭响，
[尸弄]堂花猫赶老鼠，
赶到山里山，湾里湾，
萝卜开花结牡丹。
牡丹姊姊要嫁人，
石榴姊姊做媒人。
金轿来，弗起身，
银轿来，弗起身，
到得花花轿来就起身。
一[番去]，一[番去]银，
三[番去]鼓手来娶亲，
陶家院里发行嫁，
倪家院里结重亲。
――清・范寅《越谚》卷上





            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
