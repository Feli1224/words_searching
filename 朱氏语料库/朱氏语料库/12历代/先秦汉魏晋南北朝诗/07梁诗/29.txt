    ●梁诗卷二十九
    【杂歌谣辞】
    【歌辞】
    【荆州民为始兴王怛歌】
    〖梁书曰。怛为荆州刺史。厉精为治。广辟屯田。减省力役。曹无留事。下无滞狱。天监六年。州大水。江溢堤坏。怛亲率府将吏。冒雨赋丈尺筑治之。雨甚水壮。众皆恐。或请怛避焉。怛曰。王尊尚欲身塞河堤。我独何心以免。邴州在南岸。数百家见水长惊走。登屋缘树。怛募人救之。一口赏一万。州民乃以免。又分遣行诸郡。遭水死者给棺摺Ｊ田者与粮种。民为之歌曰。〗
    始兴王。民（南史作人。诗纪同。）之爹。赴人急。如水火。何时复来哺乳我。（○梁书始兴忠武王传。南史始兴忠武王传。乐府诗集八十六、诗纪九十七并作始兴王歌。）
    【北军为韦睿歌】
    〖南史曰。梁临川静惠王宏为扬州刺史。天监中。武帝诏宏都督诸军侵魏。宏以帝之介弟。所领皆器甲精新。军谷
    甚盛。北人以为百数十年所未之有。军次洛口。前军克梁城。诸将欲乘胜深入。宏闻魏援近。畏懦不敢进。召诸将欲议旋师。吕僧珍曰。知难而退。不亦善乎。柳比等不从。宏不敢违群议。停军不进。魏人知其不武。遗以巾帼。北军乃歌云云。武谓韦睿也。〗
    不畏萧娘与吕姥。但畏合肥有韦武。（○南史梁临川静惠王宏传。乐府诗集八十六、诗纪九十七并作北军歌。）
    【鄱阳民为陆襄歌二首】
    〖梁书曰。陆襄。吴郡人。大通七年。出为鄱阳内史。先是郡民鲜于琛服食修道。大同元年。遂结其门徒。杀广陵令王筠。有众万馀人。将出攻郡。襄先已帅民吏修城隍为备御。及贼至。连战破之。生获琛。馀众逃散。时邻郡豫章、安成等守宰。案治党与。因求贿货。皆不得其实。或有善人尽室罹祸。惟襄郡部枉直无滥。民作歌曰云云。又有彭、李二家。先因忿争。遂相诬告。襄引入内室。不加责诮。但和言解喻之。二人感恩。深自咎悔。乃为设酒食。令其尽欢。酒罢。同载而还。因相亲厚。民又歌曰云云。〗
    鲜于平（南史作抄。）後善恶分。民（南史作人。）无枉（南史作横。）赖（梁书有有字。）陆君。（○梁书陆襄传。南史陆襄传。乐府诗集八十六、诗纪九十七并作鄱阳歌。）
    陆君政。无怨家。斗既罢。仇共车。（○同上）
    【南豫州民为夏侯兄弟歌】
    〖梁书曰。夏侯夔为豫州刺史。於苍陵立堰。溉田千馀顷。境内赖之。夔兄ァＯ染哟巳巍Ｐ值懿⒂卸骰荨０傩崭
    之曰。〗
    我之有（南帖有豫字。）州。赖彼（白帖无彼字。梁书作频仍。御览同。南史作频得。诗纪云。一作得。）夏侯。前兄後弟。布政优优。（○梁书夏侯ゴ。南史夏侯ゴ。白帖二十一。御览二百五十六。乐府诗集八十六作夏侯歌。诗纪九十七作夏侯歌。）
    【梁武帝接民间为萧恪歌】
    〖南史曰。南平王恪为雍州刺史。年少。未闲庶务。委之群下。百姓每通一辞。数处输钱。方得闻彻。宾客有江仲举、蔡巍⑼跆ㄇ洹⑩字儆核娜司惚唤佑觥２⒂行罨。故人间歌曰云云。帝接之曰云云。寻以庐陵王代为刺史。恪还奉见。武帝以人间语问之。恪大惭。不敢一言。〗
    江千万。蔡五百。王（御览误作正。）新车。庾大宅。主人愦愦不如（乐府作知。）客。（○南史南平王恪传。御览二百五十四引三国典略。乐府诗集八十六作雍州歌。）
    【谣辞】
    【北方童谣】
    〖南史曰。梁武帝时。魏降人王足陈计求堰淮水以灌寿阳。足引北方童谣云云。帝发淮阳户丁及战士二十万筑之。以康绚督其事。南起浮山。北抵偈。堰成。长九里。高二十丈。夹堤并树杞柳。军人安堵其上。魏军竟溃而归。水之所及。方数百里。魏寿阳城戍。稍徙顿八公山。〗
    荆山为上格。浮山为下格。潼沱（御览或作江。或作泡。）为激沟。并灌钜野泽。（○梁书康绚传。南史康绚传。御览七十三引梁典。御览三百二十一。诗纪九十七。）
    【洛阳童谣】
    〖南史曰。大通初。武帝遣飚勇将军陈庆之送魏北海王元颢还北主魏。转战而前。连破魏军。颢入洛阳宫。御前殿。改元大赦。于时上党王元天穆来攻。庆之又大破之。庆之麾下悉著白袍。所向披靡。先是洛阳人歌云云。至是果验。〗
    名军（梁书作师。诗纪同。）大将莫自牢。（诗纪作劳。）千兵万马避（诗纪作被。）白袍。（○梁书陈庆之传。南史陈庆之传。诗纪九十七作洛阳歌。）
    【梁武帝时谣】
    〖南史曰。萧范。梁武帝之从子也。为都督、雍州刺史。抚循将士。尽得欢心。时论者谓范欲为贼。又童谣云云。然卒无验。〗
    莫匆匆。且宽公。谁当作天子。草覆车边已。（○南史翻阳王范传。诗纪九十七作雍州童谣。）
    【昭明为太子时谣】
    〖南史曰。梁武帝天监元年十一月。立长子统为皇太子。时民间有谣。按鹿子开者。反语为来子哭也。後太子果薨。
    是时长子欢为徐州刺史。以嫡孙次应嗣位。而帝意在晋安王。犹豫未决。及立晋安王为皇太子。而欢止封豫章郡王还任。谣言心徘徊者。未定也。城中诸少年逐欢归去来者。复还徐方之象也。统即昭明太子也。〗
    鹿子开城门。城门鹿子开。当开复未开。使我心徘徊。城中诸少年。逐欢归去来。（○南史昭明太子传。）
    【山阴民为丘仲孚谣】
    〖梁书曰。丘仲孚迁山阴令。居职甚有声称。百姓为之谣曰云云。前世傅琰父子、沈宪、刘玄明相继宰山阴。并有政绩。言仲孚皆过之也。〗
    二傅沈刘。不如一丘。（○梁书丘仲孚传。御览二百六十七。乐府诗集八十七。）
    【普通中童谣】
    〖梁书曰。侯景既据寿春。启求锦万匹。领军朱异议送青布以给之。景得布悉用为袍衫。因尚青色。普通中童谣曰云云。後景果乘白马。兵皆青衣。〗
    青丝（御览作袍。）白马寿阳来。（○梁书侯景传。又南史侯景传、隋书五行志、乐府诗集八十九俱作大同中童谣。御览六百九十三、诗纪九十七作大同中童谣。）
    【侯景时的ㄕ乌童谣】
    〖南史曰。侯景既克建邺。修饰台城及朱雀宣阳等门。童谣曰。〗
    的ㄕ乌。拂朱雀。还与吴。（○南史侯景传。诗纪九十七作景时童谣。）
    【侯景即位时童谣】
    〖南史曰。又童谣曰云云。时都下王侯庶姓五等庙树。咸见残毁。唯文宣太後庙四周柏树独郁茂。及景篡。修南郊路。令伐此树以立三桥。始斫南面十馀株。再宿悉生。便长数尺。时既冬日。翠茂如春。贼恶之。使悉斫杀。识者以为昔僵柳起於上林。乃表汉宣之兴。今庙树重青。必彰陕西之瑞。又景床东边香炉无故堕地。景呼东西南北皆谓为厢。景曰。此东厢香炉那忽下地。议者以为湘东军下之徵。〗
    脱青袍。著芒ハ。荆州天子挺（御览作定。）应著。（○南史侯景传。御览六百九十八引梁书。诗纪九十七作侯景时童谣。）
    【江陵童谣】
    〖南史曰。侯景既诛。传首至江陵。元帝命枭於市三日。然後煮而漆之。以付武库。先是江陵谣言云云。景首既至。元帝付李季长宅。宅东即苦竹町也。既加鼎镬。既用市南水焉。〗
    苦竹町。市南有好井。荆州军。杀侯景。（○南史侯景传。诗纪九十七。作江陵谣。）
    【湘东王府中为鱼宏徐绲谣】
    〖南史曰。绲为湘东王镇西谘议参军。颇好声色。侍妾数十。醉而闭门尽歌。有时载伎。肆意游行。时襄阳鱼弘亦以
    豪侈称。於是府中谣曰云云。然其物玩次於弘也。〗
    北路鱼。南路徐。（○南史徐绲传。）
    【柳达摩引北方童谣】
    〖南史曰。齐遣柳达摩领兵侵梁。陈霸先命侯安都败之。达摩谓众曰。顷在北。童谣云云。侯景服青已倒于此。今吾徒衣黄。岂谣言验邪。〗
    石头捣两裆。捣青复捣黄。（○南史陈武帝纪。诗纪九十七作北童谣。）
    【梁时童谣】
    〖南史曰。梁兵既胜齐兵。于时以赏俘贸酒者。一人裁得一醉。先是童谣曰。〗
    虏（御览有马字。）万夫。（御览作匹。）入五（御览作南。）湖。城南酒家使虏奴。（○南史陈武帝纪。御览三百二十三引三国典略。诗纪九十七童谣。）
    【梁末童谣】
    〖南史曰。梁末有童谣。及王僧辩灭。说者以为僧辩本乘巴马。以击侯景。马上郎。王字也。尘谓陈也。江东谓傺蚪俏皂荚。隋氏姓杨。杨。羊也。言陈终灭於隋也。〗
    可怜巴马子。一日行千里。不见马上郎。但有（御览作只见。）黄尘起。黄尘污人衣。皂荚相料理。（○南史陈本纪赞。乐府诗集八十九。诗纪九十七。又御览九百六十引起、理二韵。）
    【百姓为萧正德父子谣】
    〖南史曰。临贺王正德与侯景同逆。其後梁室倾覆既由正德。百姓至闻临贺郡名亦不欲道。童谣云云。其恶之如此。〗
    宁逢五虎入市。不欲见临贺父子。（○南史临川王宏传附正德传。乐府诗集八十七、诗纪九十七并作梁童谣。）
    【鸟山童谣】
    〖梁陈故事曰。武帝时有童谣言云云。江左以鸟名山者悉凿。按陈高祖则长兴雉山人也。〗
    鸟山出天子。（○太平寰宇记九十四。）
    【三馀童谣】
    〖梁陈故事曰。梁武时有童谣云云。武帝于馀干、馀杭、馀桃为禳厌之法。其时长兴有馀干山、馀罂水、馀鱼里。盖陈高祖长兴三馀人也。〗
    夫子之居在三馀。（○太平寰宇记九十四。）
    【谚语】
    【後人引梁世谚论史职】
    〖隋书曰。自史官废绝久矣。魏晋已来。其道逾替。南董之位。以禄贵游。故梁世谚曰云云。〗
    上车不落则著作。体中保如则秘书。（○颜氏家训勉学篇。隋书经籍志。御览二百三十三引魏书。乐府诗集八十七引南史作宋时谣。）
    【梁元帝引谚论占雨】
    〖金楼子曰。余初至荆州。卜雨。时孟秋之月。阳亢日久。月旦虽雨。俄而便晴。有人云谚曰。〗
    雨月额千里赤。（○金楼子自序。御鉴七百二十八。）
    【刘昼引谚】
    〖刘子新论曰。有智而不能施。非智也。能施而不能应速者。亦非智也。谚曰云云。此之谓也。〗
    力贵突。智贵卒。（○刘子新论贵速篇。）
    【刘昼引古谚】
    〖刘子新论曰。古谚曰。〗
    深不绝涓泉。稚子浴其渊。高不绝丘陵。跛羊游其巅。（○风雅逸篇八。）
    【任鹨南海俗谚】
    〖述异记曰。凡珠有龙珠。龙所吐者。蛇所吐者。南海俗谚云云。言蛇珠贱也。〗
    蛇珠千枚。不及玫瑰。（○述异记下。）
    【任鹨越人谚】
    〖述异记曰。越人谚云。〗
    种千亩木奴。不如一龙珠。（○述异记下。）
    【颜之推引江南谚论书法】
    〖颜氏家训曰。真草书亦微须留意。江南谚云。〗
    尺牍书疏。千里面目。（○颜氏家训杂艺篇。）
    【时人为张氏语】
    〖梁书曰。张稷。吴郡人。与族兄充、融、卷等俱知名。时人称曰。〗
    充融卷稷。是为四张。（○梁书张稷传。）
    【时人为王谢子弟语】
    〖梁书曰。王筠静好学。与兄泰齐名。陈郡谢览。览弟举。亦有重誉。时人为之语曰云云。炬是泰。养即筠。并小字也。〗
    谢有览举。王有养炬。（○梁书王筠传。）
    【时人为张融陆杲语】
    〖梁书曰。陆杲。吴郡吴人。少好学。工书画。舅张融有高名。杲风韵举动颇类於融。时称之曰。〗
    无对日下。惟舅与甥。（○梁书陆杲传。）
    【时人为何子朗语】
    〖梁书曰。何思澄。东海郯人。初思澄与宗人逊及子朗俱擅文名。时人语曰云云。子朗字世明。早有才思。时人语曰云云。〗
    东海（颜氏家训作梁有。）三何。子朗最多。（○梁书何思澄传。颜氏家训勉学篇。南史何思澄传。诗纪九十七作三何歌。）
    人中爽爽何（南史作有。）子朗。（○梁书何思澄传。南史何思澄传。诗纪九十七作三何歌。）
    【时人为王志王彬语】
    〖南史曰。王志善藁隶。当时以为楷法。志弟揖。揖弟彬。好文章。习篆隶。与志齐名。时人为之语曰。〗
    三真六草。为天下宝。（○南史王彬传。诗纪九十七作王彬歌。）
    【时人为鲍正语】
    〖南史曰。鲍正、鲍至并才艺知名。俱为湘东王上佐。正好交游。无日不适人。人为之语曰。〗
    无处不逢鸟噪。无处不逢鲍佐。（○南史鲍客卿传。诗纪九十七作鲍佐谣。）
    【巴东行人为庾子舆语】
    〖南史曰。庾域出守巴西。子子舆以蜀路险难。启求侍从。以孝养获许。父迁宁蜀。子舆亦相随。及父卒。哀恸将绝者再。奉丧还乡。秋水犹壮。巴东有淫预石。高出二十许丈。及秋至。则才如见焉。次有瞿塘大滩。行旅忌之。部伍至此。石犹不见。子舆抚心长叫。其夜五更水忽退减。安流而下。及度。水复旧。行人为之语曰。〗
    淫预如幞本不通。瞿塘水退为庾公。（○南史庾域传。）
    【时人为玉莹语】
    〖南史曰。王莹既为公。须开黄阁。宅前促。欲买南邻宋侃半宅。侃惧见侵。货得钱百万。莹乃回阁向东。〗
    欲向南。钱可贪。遂向东。为黄铜。（○南史王莹传。）
    【省中为贺琛语】
    〖南史曰。贺琛仕梁为散骑常侍。领尚书左丞。参礼仪事。每进见。武帝与语。常移晷刻。故省中语云云。琛容止闲雅。故时人呼之。〗
    上殿不下有贺雅。（○梁书贺琛传。南史贺琛传。御览二百十三。又二百二十四引三国典略。诗纪九十七作有中事。）
    【时人为丁觇语】
    〖颜氏家训曰。梁孝元前在荆州。有丁觇者。洪亭民耳。颇善属文。殊工草隶。孝元书记一皆使典之。军府轻贱。多未之重。耻令子弟。以为楷法。时语云云。吾雅爱其手迹。常所宝持。〗
    丁君十纸。不敌王褒数字。（○颜氏家训慕贤篇。）
    【都下为禅师语】
    〖梁书曰。有惠岩、惠议道人。并住东安寺。学行精整。为道俗所所推。时斗场寺多禅师。都下为之语曰。〗
    斗场禅师窟。安东谈义林。（○御览六百五十五。）
    【任鹨古诗论魏武陵】
    〖述异记曰。邺中铜乡。魏武帝陵下铜石。大各二。古诗云。〗
    石犬不可吠。铜徒尔为。（○述异记。）
    【任鹨古诗论香泉】
    〖述异记曰。吴故宫亦有香水溪。俗云西施浴处。至今馨香。古诗云。〗
    安得香水泉。濯朗衣上尘。（○述异记。）
    【相和歌辞】
    【相和曲】
    【陌上桑】
    日出秦楼明。条垂露尚盈。蚕饥心自急。开奁妆不成。（○乐府诗集二十八。）
    【清商曲辞】
    【西曲歌】
    【攀杨枝】
    〖古今乐录曰。攀杨枝。倚歌也。攀杨枝。梁时作。〗
    自从别君来。不复著绫罗。画眉不注口。施朱当柰何。（○乐府诗四十九。诗纪四十二、九十七。）
    【附】
    【乐府诗】
    〖述异记曰。吴王夫差立春宵宫。为长夜之饮。造千石酒钟。又作天池。池中造青龙舟。日与西施为水嬉。又有别馆在句容。楸梧成林。乐府云云。是也。〗
    梧宫秋。吴王愁。（○广博物志三十六。诗纪前集三作吴夫差时童谣。）
    【横吹曲辞】
    【梁鼓角横吹曲】
    〖横吹曲。其始亦谓之鼓吹。马古辞上奏之。乃军中之乐也。其後分为二部。有箫笳者为鼓吹。用之朝会
    道路。有鼓角者为横吹。用之军中。马上所奏者是也。晋书乐志曰。横吹有鼓角。又有胡角。即胡乐也。汉张骞入西域。传其法於西京。唯得摩诃兜勒一曲。李延年因胡曲更造新声二十八解。企喻本此歌。唐书乐志曰。北狄乐。其可知者鲜卑、吐谷浑、部落稽三国。皆马上乐也。後魏乐府始有北歌。即所谓真人代歌是也。代都时。命掖庭宫女晨夕歌之。周隋世与西凉乐杂奏。今存者五十三章。其名可解者六章。慕容可汗、吐谷浑、部落稽、钜鹿公主、白净皇太子、企喻也。其不可解者。多可汗之辞。北虏之俗。呼主为可汗。吐谷浑又慕容别种。知此歌是燕、魏之际鲜卑歌也。其辞虏音。竟不可晓。梁鼓吹又有大白净皇太子、小白净皇太子、企喻等曲。隋鼓吹有白净皇太子曲。与北歌校之。其音皆异。又有半和、企喻、北敦。盖曲之变也。〗
    【企喻歌】〖四曲。企歌本北歌。〗
    〖古今乐录曰。企喻歌四曲。或云後又有二句。头毛堕落魄。飞扬百草头。最後男儿可怜虫一曲。是苻融诗。本云深山解谷口。把骨无人收。与今传者小异。〗
    男儿欲作健。结伴不须多。鹞子经天飞。群雀两向波。
    放马大泽中。草好马著膘。牌子铁衤两裆。钅互（钅氐之异体。）钅牟翟尾条。
    前行看後行。齐著铁衤两裆。前头看後头。齐著铁钅互钅牟。
    男儿可怜虫。出门怀死忧。尸丧狭谷中。白骨无人收。（○乐府诗集二十五。诗纪九十六。）
    【琅琊王歌辞】〖八曲〗
    〖古今乐录曰。琅琊王歌八曲。或云阴凉下又有二句云。盛冬十一月。就女觅冻浆。最後云。谁能骑此马。唯有广平公。按晋书载记。广平公。姚弼兴之子。泓之弟也。〗
    新买五尺刀。悬著中梁柱。一日三摩娑。剧於十五女。
    琅琊复琅琊。琅琊大道王。阳春二三月。单衫绣衤两裆。
    东山看西水。水流盘石间。公死姥更嫁。孤儿甚可怜。
    琅琊复琅琊。琅琊大道王。鹿鸣思长章。愁人思故乡。
    长安十二门。光门最妍雅。渭水从垄来。浮游渭桥下。
    琅琊复琅琊。女郎大道王。孟阳三四月。移铺逐阴凉。
    客行依主人。愿得主（诗纪作女。）人强。猛虎依深山。愿得松柏长。
    忄会马高缠鬃。遥知身是（诗纪作自。）龙。谁能骑此马。唯有广平公。（○乐府诗集二十五。诗纪九十六。）
    【钜鹿公主歌辞】〖三曲〗
    〖唐书乐志曰。梁有钜鹿公主歌。似是姚苌时歌。其词华音。与北歌不同。〗
    官家出游雷大鼓。细乘犊车开後户。
    车前女子年十五。手弹琵琶玉节舞。
    钜鹿公主殷照女。皇帝陛下万几主。（○乐府诗集二十五。诗纪九十六。）
    【紫骝马歌辞】〖六曲〗
    〖古今乐录曰。十五从军征以下是古诗。〗
    烧火烧野田。野鸭飞上天。童男娶寡妇。壮女笑杀人。
    高高山头树。风吹叶落去。一去数千里。何当还故处。
    十五从军征。八十始得归。道逢乡里人。家中有阿谁。
    遥看是君家。松柏冢累累。兔从狗窦入。雉从梁上飞。
    中庭生旅谷。井上生旅葵。舂谷持作饣卞。采葵持作羹。
    羹饣卞一时熟。不知饴阿谁。出门东向看。泪落沾我衣。（○乐府诗集二十五。诗纪九十六。）
    【紫骝马歌】
    〖古今乐录曰。与前曲不同。○诗纪云。郭茂倩以此为梁曲。见简文诗注。〗
    独柯不成树。独树不成林。念郎锦衤两裆。恒长不忘心。（○乐府诗集二十五。诗纪九十六。）
    【黄淡思歌】〖四曲〗
    〖古今乐录曰。思音相思之思。按李延年造横吹曲二十八解。有黄覃子。不知与此同否。〗
    归归黄淡思。逐郎还去来。归归黄淡百。逐郎何处索。
    心中不能言。腹（乐府作复。）作车轮旋。与郎相知时。但恐傍人闻。
    江外何郁拂。龙洲广州出。象牙作帆樯。绿丝作帏纟率。
    绿丝何葳蕤。逐郎归去来。（此下疑脱两句。○乐府诗集二十五。诗纪九十六。）
    【地驱乐歌】〖四曲〗
    〖古今乐录曰。侧侧力力以下八句。是今歌有此曲。最後云不可与力。或云各有努力。〗
    青青黄黄。雀石颓唐。槌杀野牛。押杀野羊。
    驱羊入谷。自羊（乐府作谷。）在前。老女不嫁。蹋地唤天。
    侧侧力力。念君无极。枕郎左臂。随郎转侧。
    摩将（乐府作捋。）郎须。看郎颜色。郎不念女。不可与力。（○乐府诗集二十五。诗纪九十六。）
    【地驱乐歌】
    〖古今乐录曰。与前曲不同。〗
    月明光光星欲堕。欲来不来早语我。（○乐府诗集二十五。诗纪九十六。）
    【雀劳利歌辞】
    雨雪霏霏雀劳利。长觜饱满觜饥。（○乐府诗集二十五。诗纪九十六。）
    【慕容垂歌辞三曲】
    〖晋书载记曰。慕容本名<垂>。寻以谶记。乃去佟Ｒ源刮名。慕容隽僭号。封重为吴王。徙镇信都。太元八年。自称燕王。〗
    慕容攀墙视。吴军无边岸。我身分自当。枉杀墙外汉。
    慕容愁愤愤。烧香作佛会。愿作墙里燕。高飞出墙外。
    慕容出墙望。吴军无边岸。咄我臣诸佐。此事可惋叹。（○乐府诗集二十五。诗纪九十六。）
    【陇头流水歌】〖三曲〗
    〖古今乐录曰。乐府有此歌曲。解多於此。辛氏三秦记曰。陇渭西关。其陂九回。上有清水。四注流下。俗歌云。〗
    陇头流水。流离西下。念吾（诗纪作我。）一身。飘（诗纪飘下有然字。）旷野。
    西上陇阪。羊肠九回。山高谷深。不觉脚酸。
    手攀弱枝。足逾弱泥。（○乐府诗集二十五。诗纪九十六。）
    【陇头歌辞】〖三曲〗
    陇头流水。流离山下。念吾一身。飘然旷野。
    朝发欣城。暮宿陇头。寒不能语。舌卷入喉。
    陇头流水。鸣声幽咽。遥望秦川。心肠（乐府作肝。）断绝。（○乐府诗集二十五。诗纪九十六。○逯按。此歌与上陇头流水皆改用古辞。）
    【隔谷歌】〖二曲〗
    〖古今乐录曰。前云无辞。乐工有辞如此。〗
    兄在城中弟在外。弓无弦。箭无栝。食粮乏尽若为活。救我来。救我来。
    兄为俘虏受困辱。骨露力疲食不足。弟为官吏马食粟。何惜钱刀来我赎。（○乐府诗集二十五。诗纪九十六。）
    【淳于王歌】〖二曲〗
    肃肃河中育。育熟（乐府作我。）须含黄。独坐空房中。思我百媚郎。
    百媚在城中。千媚在中央。但使心相念。高城何所妨。（○乐府诗集二十五。诗纪九十六。）
    【东平刘生歌】
    东平刘生安东子。树木稀。屋里无人看阿谁。（○乐府诗集二十五。诗纪九十六。）
    【捉搦歌】〖四曲〗
    粟谷难舂付石臼。弊衣难护付巧妇。男儿千凶饱人手。老女不嫁只生口。
    谁家女子能行步。反著夹禅後裙露。天生男女共一处。愿得两个成翁妪。
    华阴山头百丈井。下有流水彻骨冷。可怜女子能照影。不见其馀见斜领。
    黄桑柘屐蒲子履。中央有丝（乐府作系。）两头系。小时怜母大怜婿。何不早嫁论家计。（○乐府诗集二十五。诗纪九十六。）
    【折杨柳歌辞】〖五曲〗
    上马不捉鞭。反折杨柳枝。蹀座吹长笛。愁杀行客儿。
    腹中愁不乐。愿作郎马鞭。出入擐郎臂。蹀座郎膝边。
    放马两泉泽。忘不著连羁。担鞍逐马走。何见得马骑。
    遥看孟津河。杨柳郁婆娑。我是虏家儿。不解汉儿歌。
    健儿须快马。快马须健儿。必跋黄尘下。然後别雄雌。（○乐府诗集二十五。诗纪九十六。）
    【折杨柳枝歌】〖四曲〗
    上马不捉鞭。反拗杨柳枝。下马吹长笛。愁杀行客儿。
    门前一株枣。岁岁不知老。阿婆不嫁女。那得孙儿抱。
    敕敕何力力。女子临窗织。不闻机杼声。只闻（诗纪误作闻惟。）女叹息
    问女何所思。问女何所忆。阿婆许嫁女。今年无消息。（○乐府诗集二十五。诗纪九十六。）
    【幽州马客吟歌辞】〖五曲〗
    快（乐府作忄会。）马常苦瘦。剿儿常苦贫。黄禾起羸马。有钱始作人。
    荧荧帐中烛。烛灭不久停。盛时不作乐。春花不重生。
    南山自言高。只与北山齐。女儿自言好。故入郎君怀。
    郎著紫埋蕖Ｅ著彩夹裙。男女共燕游。黄花生後园。
    黄花郁金色。绿蛇衔珠丹。辞谢床上女。还我十指环。（○乐府诗集二十五。诗纪九十六。）
    【慕容家自鲁企由谷歌】
    郎在十（乐府作千。）重楼。女在九重阁。郎非黄鹞子。那得云中雀。（○乐府诗集二十五。诗纪九十六。）
    【高阳乐人歌】〖二曲〗
    〖古今乐录曰。魏高阳王乐人所作也。又有白鼻健８浅鲮洞恕！
    可怜白鼻健Ｏ嘟入酒家。无钱但共饮。画地作交赊。
    何处榀珲来。两颊色如火。自有桃花容。莫言人劝我。（○乐府诗集二十五。诗纪九十六。）
    【木兰诗二首】
    〖诗纪云。古今乐录曰。木兰不知名。浙江西道观察使兼御史中丞韦元甫续附入。又云。古文苑作唐人木兰诗。○逯按。十二转勋制始於唐。建立明堂在武则天时。韦元甫乃唐代宗时人。古文苑以为唐人作。良是。〗
    唧唧（古文苑促织。）何力力。（古文苑作唧唧。乐府同。又注。一作促织何唧唧。文苑云。或作历历。乐府作唧唧复唧唧。注。一作促织何唧唧。逯按。即唧力何唧力。）木兰当户织。不闻机杼声。唯闻女叹息。问女何所思。问女何所忆。女亦无所思。女亦无所忆。昨夜见军帖。可汗大点兵。军书十二卷。卷卷有爷名。阿爷无大儿。木兰无长兄。愿为市鞍马。从此替爷征。东市买骏马。西市买鞍鞯。南市买辔头。北市买长鞭。朝（乐府作旦。注云。一作朝。广文选作旦。）
    辞爷娘去。暮宿黄河边。不闻爷娘唤女声。但闻黄河流水鸣溅溅。旦辞黄河去。暮宿（文苑、乐府作至。注云。一作宿。）黑山头。不闻爷娘唤女声。但闻燕山胡骑声（文苑作鸣。乐府、广文选同。诗纪云。一作鸣。）啾啾。万里赴戎机。关山度若飞。朔气传金柝。寒光照铁衣。将军百战死。壮士十年归。归来见天子。天子坐明堂。策勋十二转。赏赐（文苑云。一作赐物。乐府、诗纪同。）百千强。可汗问所欲。木兰（以上七字文苑作可汗欲与木兰官。注云。一作可汉问所欲。又作欲与木兰赏。）不用尚书郎。（乐府、诗纪并云。一作欲与木兰赏。不愿尚书郎。）愿（古文苑作驰。）千里足。（文苑作愿得鸣千里足。注云。得鸣一作借明。本句一作愿驰千里足。乐府云。西阳杂俎云。愿借明驼千里足。诗纪同。）送儿还故乡。爷娘闻女来。出郭相扶将。阿姊闻妹来。（广文选作阿妹闻姊来。诗纪云。一作阿妹闻姊来。）当户理红妆。小弟闻姊来。磨刀霍霍向猪（诗纪作诸。）羊。开我东阁门。坐我西间床。脱我战时袍。著我旧时裳。当窗理云鬓。（文苑作发。注云。一作鬓。）对（古文苑作挂。文苑、乐府同。又注。一作对。）镜帖花黄。出门看火伴。火伴始（古文苑、广文选作皆。乐府同。又注。一作始。一作皆。）惊惶。（古文苑、乐府作忙。文苑作惊忙忙。注云。一作始惊忙。又作皆惊忙。）同行十二年。不知木兰是女郎。雄兔脚扑朔。（古文苑作握。文苑同。又注。一作朔。诗纪云。一作握。）雌兔眼迷（古文苑作弥。文苑同。又注。一作迷。诗纪云。一作弥。）离。两（古文苑作★。诗纪云。一作★。文苑作双。乐府同。又注。一作两。）兔傍地走。安（古文苑云一作焉。）能辨我是雄雌。（○古文苑四。文苑英华三百三十三。乐府诗集二十五。广文选十二。诗纪九十六。又草堂诗笺五前出塞注引一句。）
    木兰抱杼嗟。借问复为谁。欲闻所忄戚忄戚。感激强其颜。老父隶兵籍。气力日衰耗。岂足万里行。有子复尚少。胡沙没马足。朔风裂人肤。老父旧羸病。何以强自扶。木兰代父去。秣马备戎行。易却纨绮裳。洗却铅粉妆。驰马赴军幕。慷慨携干将。朝屯雪山下。暮宿青海傍。夜袭月（乐府作燕。）支肤。更携于阗羌。将军得胜
    归。士卒还故乡。父母见木兰。喜极成悲伤。木兰能承父母颜。却卸（乐府误作御。）巾鞲理丝簧。昔为烈士雄。今复娇子容。亲戚持酒贺。父母始知生女与男同。门前旧军都。十年共崎岖。本结兄弟交。死战誓不渝。今也见木兰。言声虽是颜貌殊。惊愕不敢前。叹重徒嘻吁。世有臣子心。能如木兰节。忠孝两不渝。千古之名焉可灭。（○乐府诗集二十五。广文选十二。诗纪九十六。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
