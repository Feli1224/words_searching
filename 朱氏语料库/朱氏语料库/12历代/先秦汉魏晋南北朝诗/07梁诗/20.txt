    ●梁诗卷二十
    ※梁简文帝萧纲
    〈纲。字世缵。武帝第三子。天监六年。封晋安王。历南兖州刺史、丹阳尹、荆州刺史、江州刺史。普通中。历南徐州刺史。中大通初。徵为扬州刺史。三年五月。立为皇太子。太清三年五月即位。明年。改元大宝。太清五年为侯景所弑。年四十九。追谥曰简文皇帝。有集八十五卷。〉
    【乐府】
    【上之回】
    前旆拂回中。後车临（乐府作隅。）桂宫。轻丝驻（乐府作临。）云罕。春色绕川风。桃林方灼灼。柳路日恺狻ｓ丈骇胡骑。清磬簧饺帧Ｎ⒊冀癜菔帧Ｔ傅塾牢耷睢＃ā鹄指诗集十六。诗纪六十七。）
    【采桑】
    春色映空来。先发院（文苑作水。注云。一作院。）边梅。细萍重叠长。新花历乱开。连珂往（类聚作住。）淇上。（文苑作连理傍淇水。注云。一作连珂往淇上。）接糁链蕴ā４蕴可怜妾。当窗望飞蝶。忌趺（文苑作跌。）行衫领。熨斗成褫摄。（文苑
    作裙褶。又注。一作褫摄。又作裾摄。诗纪云。一作裙褶。）下床著珠佩。捉镜安花镊。薄晚畏蚕饥。竞采春桑叶。寄语采桑伴。讶今春日短。枝高攀（文苑作手。）不及。叶细笼难满。年年（文苑云。一作年少。）将使君。历乱遣相闻。欲知琴里意。还赠锦中文。何当照梁日。还作入山云。重门皆已闭。方知留客（文苑作客留。）袂。可怜黄金络。复以（文苑作似。）青丝系。必也为人时。谁令畏夫婿。（○文苑英华二百八。诗纪六十七。又类聚八十八及乐府二十八并引梅、开、台、蝶、褶、短、满七韵。）
    【乐府三首】
    【蜀国弦歌篇十韵】
    铜梁指斜谷。（一作望绝国。）剑道望（文苑作临。）中区。通星上分野。作固（文苑作国。）下为（玉台作为下。）都。雅歌因（文苑作固。）良宋。妙舞自巴渝。（文苑作俞。）阳城嬉乐所。（文苑作盛。）剑骑郁相趋。五妇行难至。百两好游娱。牲祈望帝祀。酒酹（文苑作醉酹。）蜀侯姝。（玉台作诛。）江妃纳重聘。卓女（文苑作真。）爱（玉台作受。）将雏。停弦时击（玉台作系。）爪。（诗纪系介。）息吹更治（文苑作路治唇。）朱。脱（玉台作春。文苑同。）衫湔锦浪。回扇避阳乌。闻君握节（文苑误作道。）返。贱妾下城隅。（○琉中新咏七。文苑英华二百一作蜀国吟。诗纪六十七。）
    【艳歌篇十八韵】〖诗纪云。一作有女篇。〗
    凌晨光景丽。倡女凤楼中。前瞻削成小。傍望卷旌空。分妆间浅靥。绕脸傅斜红。张琴未调轸。饮吹不至
    终。自知心所爱。出入仕秦宫。谁言连尹（玉台作伊。）屈。更是莫敖通。轻轺缀皂盖。飞辔轹云骢。金鞍随系尾。衔巢映缠鬃。戈镂荆山玉。剑饰丹阳铜。左把苏合弹。旁持大屈弓。控弦因鹊血。挽强（乐府作强。诗纪云。一作强。）用牛蛭獭＿猎多登陇。酣歌每入丰。晖晖隐落日。冉冉还房栊。灯生阳燧火。尘散鲤鱼风。流苏时下帐。象簟复韬筒。雾暗窗前柳。寒疏井上桐。女萝托松际。甘瓜蔓井东。拳拳恃（玉台作特。）君爱。（玉台作宠。乐府同。）岁暮望无穷。（○玉台新咏七。乐府诗集三十九。诗纪六十七。）
    【妾薄命篇十韵】
    名都多丽（类聚作雅。文苑同。）质。本自恃容姿。荡子行未（类聚作不。文苑同。又注。一作未。）至。秋胡无定期。玉貌歇红脸。（类聚作缕。文苑同。又注。一作脸。）长颦串（文苑作惯。）翠眉。奁（玉台作筱。）镜迷朝色。缝针（文苑作针缝。注支流。一作缝针。）脆故丝。本异摇舟咎。何关窃席疑。生离谁拊背。溘死讵来（乐府作成。）迟。王（类聚作毛。）嫱貌本绝。踉跄入毡帷。卢姬嫁日晚。非复少（文苑作妙。注云。一作少。）年（乐府云。一作年少。）时。转（玉台作传。）山犹可遂。（文苑作遂。注云。一作逐。）乌白望难期。（诗纪云。一作追。）妾心徒自苦。旁人会见嗤。（○玉台新咏七。文苑英华二百七作妾薄命篇。乐府诗集六十二作妾薄命。诗纪六十七。又类聚四声下一作妾薄命行。引姿、期、眉、惟、时五韵。）
    【君子行】
    君子怀琬琰。不使涅尘淄。从容子云阁。寂寞仲舒帷。多谢悠悠子。管窥良可悲。（○类聚四十一。乐府诗集三十
    二。诗纪六十七。）
    【从军行】
    贰师惜善马。楼兰贪汉财。前年出右地。今岁讨（类聚作谢。）轮台。鱼云望旗聚。龙沙随阵开。冰城朝浴铁。地道夜衔枚。将军号令密。天子玺书催。保时反旧里。遥见下机来。（○类聚四十一。乐府诗集三十二。）
    云中亭障（乐府云。一作嶂。文苑作嶂。注云。一作障。）羽檄惊。甘泉烽火通夜（文苑作夜深。注云。一作通夜。）明。贰师将军新筑营。嫖姚校尉初出征。复有山西将。绝世爱（玉台作受。文苑同。又注。一作爱。乐府云。一作受。）雄名。三门应遁甲。五垒学神兵。白云随阵（类聚作旆。文苑、乐府云。一作旆。）色。苍山答鼓声。逦迤（乐府作逶逦。）观鹅翼。参差睹雁行。（逦迤二句文苑在侍婢句下。）先平小月阵。（文苑作障。）去灭大宛城。善马还长乐。黄金付水衡。小妇赵人能鼓瑟。侍婢初笄解郑声。庭前柳（文苑云。一作桃花。又作柳絮。）絮（玉台作桃花。诗纪同。乐府云。一作桃花。文苑作花。）飞已（类聚作欲。文苑同。乐府云。一作欲。）合。必应红妆起见（文苑云。一作来起。）迎。（乐府作来起迎。注云。一作起见迎。○玉台新咏九作杂句从军行。类聚四十一。文苑英华百九十九。乐府诗集三十二。诗纪六十七。）
    【长安有狭斜行】
    长安有径少。涂（乐府作径。）径不通舆。道逢双总觥７雎治饰揖印Ｎ揖忧嗝疟薄？梢涓匆籽啊＃乐府作津。）大息骞金勒。中息绾（乐府作割。）黄银。小息始得意。黄头作弄臣。三息俱入门。雅志扬清尘。三息俱上堂。觞肴满四
    陈。三息俱入户。照耀光容新。大妇舒绮恰Ｖ懈痉髀藿怼Ｐ「咀钊菀薄Ｓ辰灰籽Ы框。丈人且安坐。清讴出绛唇。（○乐府诗集三十五。诗纪六十七。）
    【泛舟横大江】
    〖魏文帝饮马长城窟行曰。泛舟横大江。讨彼犯荆虏。〗
    沧波白日晖。游子出王畿。旁望重山转。前观远帆稀。广水浮云吹。江风引夜衣。旅雁同洲宿。寒凫夹浦飞。行客谁多病。（文苑作兴。诗纪云。一作兴。）当念早旋归。（○文苑英华百九十三。乐府诗集三十八。诗纪六十七。）
    【陇西行三首】
    边（文苑作仲。注云。一作边。）秋胡马肥。云（文苑云。一作雪。）中惊寇入。勇气特（类聚、文苑作时。文苑云。一作时。）无侣。轻兵救边急。沙平不见虏。嶂荩ㄎ脑纷髯。注云。一作荨Ｊ纪云。一作转。）还相及。出塞岂成歌。经川未遑汲。乌孙涂更阻。康居路犹沁。月晕抱龙城。星流（文苑作眉。类聚作眉星。）照马邑。长安路远书不还。宁知征人独（文苑云。一作空。）伫立。（○类聚四十一。文苑英华百九十八。乐府诗集三十七。诗纪六十七。）
    陇西四战地。羽檄岁时闻。护羌拥汉节。校尉立元（文苑作功。）勋。石门留铁骑。冰城息（文苑云。一作悉。）夜军。洗兵逢骤雨。送阵出黄云。沙长无止泊。水脉屡萦分。当思勒彝鼎。（文苑作汉鼎。又注。一作鼎鼐。一作彝鼎。）无用想罗裙。（○文苑英华百九十八。乐府诗集三十七。诗纪六十七作泛舟横大江。）
    悠悠悬旆旌。知向（文苑作如何。）陇西行。减灶驱前马。衔枚进後兵。（文苑作军。注云。一作兵。）沙飞朝似幕。（文苑作暮。注云。一作幕。）云起夜疑城。（文苑作明。注云。一作城。）回山时阻路。绝水亟（乐府作极。文苑云。一作极。）稽程。往年郅支服。今岁单于平。方欢（乐府作观。）凯乐盛。飞盖满西京。（○同上）
    【雁门太守行三首】
    轻霜中（文苑作终。）夜下。黄叶远（类聚作晚。文苑同。）辞枝。寒苦春难觉。边城秋易知。风急ユ（文苑作征。）旗断。涂长铠与疲。少解孙吴法。家本幽并儿。非关买雁肉。徒劳皇甫规。（文苑英华百九十六。乐府诗集三十九。诗纪六十七。）
    陇暮风恒急。关寒霜自浓。枥马夜方思。（文苑作饲。）边衣秋未重。潜师夜接战。略地晓摧锋。悲笳动胡（乐府作明。）塞。高旗出汉墉。勤劳谢功（乐府作公。）业。清白报迎逢。非须（文苑作颁。）主人赏。宁期定远封。单于如未系。（乐府作击。）终夜慕前踪。（○文苑英华百九十六。乐府诗集三十九。诗纪六十七。）
    三月杨花合。四月麦秋初。幽州寒食罢。郑国采桑疏。便闻雁门戍。结束事戎车。寄语金闺妾。勿怨寒床（○类聚四十二。）。鹅军攻日逐。燕骑荡康居。大宛归善马。小月送降书。（○颜氏家训文章篇。○逯按。以韵断之。此为三月篇佚文也。
    【京洛篇】〖诗纪云。乐府作煌煌京洛行。列鲍照後而逸作者之名。或以为鲍照诗。非也。〗
    南游偃师县。斜上灞陵东。回瞻龙首堞。遥望德阳宫。重门远照耀。天阁（类聚作阙。）复穹窿。（乐府作隆。）城榜疑复（乐府作复。）道。树里识松风。黄河（文苑、诗纪并云。一作沙。）入洛水。丹泉绕射（文苑作谢。）熊。夜轮悬素魄。朝光（乐府作天。文苑同。又注。一作光。）荡碧空。秋霜晓驱雁。春雨暮（乐府作暗。）成虹。曲（文苑作咸。注云。一作曲。）阳造甲第。（曲阳。後汉外戚王根也。）高安还禁中。刘苍归作相。窦宪出临戎。此时车马合。兹晨冠盖通。谁知（类聚作惟此。）两京盛。欢宴遂无穷。（○类聚四十二。文苑英华百九十二。乐府诗集三十九作煌煌京洛行。诗纪六十七。）
    【棹歌行】
    妾家住（文苑作住在。）湘川。菱歌本自便。风生解刺（类聚作榜。文苑云。一作榜。）浪。水深能捉船。叶乱由牵荇。丝飘为折莲。溅妆疑薄汗。沾衣似故湔。浣纱流暂浊。汰锦色还鲜。参同（文苑作伺。注云。一作同。）赵飞燕。借问李延年。从来入弦管。讵（类聚作谁。乐府同。文苑、诗纪云。一作谁。）在棹歌前。（○类聚四十二。文苑英华二百三。乐府诗集四十。诗纪六十七。）
    【怨歌行】
    十五颇有馀。日照杏梁初。蛾眉本多嫉。掩鼻特成虚。持此倾城貌。翻为不肖躯。秋风吹海水。寒霜依玉除。月光临户驶。（文苑作映。）荷花依浪舒。望檐悲双（文苑作支。）翼。窥沼泣前鱼。（文苑、乐府作王馀。诗纪云。或作王馀。鱼名也。）苔生履处没。草合行人疏。裂纨伤不尽。归骨恨难祛。早知长信别。不避後园舆。（○文苑英华二百十一。乐府
    诗集四十二。诗纪六十七。）
    【美女篇】
    佳丽尽关情。风流最有名。约黄能效月。裁金巧作星。粉光胜玉靓。衫薄拟蝉轻。密态随流脸。娇歌逐软声。（文苑作馀娇逐语声。注云。一作娇歌逐软声。）朱颜半已醉。微笑隐香屏。（○文苑英华百九十三。乐府诗集六十三。诗纪六十七。）
    【斗鸡篇】
    欢乐良无已。东郊春可游。百花非一色。新田多异流。龙尾横津汉。车箱起（初学记作赴。）戍楼。玉冠初警（文苑作惊。）敌。芥羽忽猜俦。十日骄既满。九胜势恒遒。脱使田饶见。堪能说鲁侯。（○初学记三十。文苑英华二百六。诗纪六十七。又类聚九十一作斗鸡诗。引传、遒、侯三韵。）
    【苦热行】
    六龙骛不息。三伏起（类聚作启。文苑、乐府同。）炎阳。寝兴烦几案。俯仰倦帏床。滂沱汗似铄。（文苑作瀹。注云。一作铄。）微靡（文苑作霏微。）风如汤。洄池愧玉（类聚作生。文苑同。）浪。兰殿非含霜。细帘时半卷。轻幌乍横张。云斜花影没。日落荷心香。愿见洪崖井。讵（文苑作谁。注云。一作讵。）怜河朔觞。（○类聚五作苦热诗。文苑英华二百十作苦热。乐府诗集二十五。诗纪六十七。）
    【茱萸女】
    茱萸生狭斜。结子复衔花。遇逢纤手摘。滥得映铅华。杂与鬟簪插。偶逐鬓钿斜。东西争赠玉。纵横来问家。不无夫婿马。空驻使君车。（○乐府诗集七十三。诗纪六十七。）
    【枣下何纂纂】
    〖古咄歌曰。枣下何攒攒。荣华各有时。〗
    垂花临碧涧。结翠依丹凇７侵比胗喂。兼期值灵苑。落日芳春暮。游人歌吹晚。弱刺引罗衣。朱实凌还簟Ｇ一堵迤执省Ｎ尴郯财谠丁＃ā鹄指诗集七十四。诗纪六十七。）
    【金】〖文苑云。一作会。〗乐歌
    槐香（文苑作花。）欲覆井。杨柳正藏鸦。山炉好（文苑云。一作当。乐府作当。注云。一作好。）无比。玉构火窗赊。床头辟绳结。镜上领巾斜。铁镬（乐府作钟。文苑云。一作钟。）种梁子。铜枢生枣（乐府作秦。文苑同。又注云。一作枣。）花。开门抛水柱。（乐府、诗纪并云。一作信。）城按（文苑作控。注云。一作按。）特言家。（○文苑英华百九十三。乐府诗集七十四。诗纪六十七。）
    【行幸甘泉宫】
    雉归海水寂。裘来重译通。吉行五十里。随处宿离宫。鼓声恒入地。尘飞上暗（文苑作暗上。注云。一作上暗。）空。尚（乐储作赦。诗纪云。一作赦。）书随豹尾。太史逐相风。铜鸣周国钅遂。（乐府作■。）旗曳楚云（文苑云。一作虹。）虹。（文苑作红。）幸臣射覆（文苑作覆射。误。）罢。从骑（文苑、诗纪并云。一作妓。）新歌终。董桃拜金紫。贤妻侍禁中。不羡神仙侣。排烟逐驾鸿。（○文苑英华二百三作幸甘泉宫歌。乐府诗集八十四。诗纪六十七。）
    【有所思】
    昔未离长信。金翠奉乘舆。何言人事异。夙（文苑作宿。）昔故恩疏。寂寞锦筵静。玲珑玉殿虚。掩闺泣团扇。罗幌咏蘼芜。（○文苑英华二百二。乐府诗集十七。诗纪六十七。）
    【临高台】〖诗纪云。玉台作梁武帝。〗
    高台半行云。望望高不（文苑作不可。注云。一作高不。）极。草树无参差。山河同一色。彷佛（各书作仿佛。同。）洛阳道。道远难别（文苑作可。注云。一作别。）识。玉阶故情人。（文苑作人情。注云。一作情人。）情来共（文苑作苦。注云。一作共。）相忆。（○玉台新咏七作梁武帝。文苑英华二百十。乐府诗集十八。诗纪六十七。）
    【和湘东王横吹曲三首】
    【折杨柳】〖诗纪云。乐府作柳恽者非。〗
    杨柳乱成丝。攀折上春时。叶密鸟飞碍。风轻花落迟。城高短箫发。林空画角悲。曲中无别（文苑、乐储并作别无。）意。并是为（玉台作为久。文苑作为一。又为下注。一作是。）相思。（○玉台新咏七。类聚八十九。文苑英华二百八。乐府诗集二十二作柳恽。诗纪六十七。）
    【洛阳道】
    洛阳佳丽所。大道满春光。游童初（类聚作时。乐府同。又注云。一作初。文苑云。一作特。）挟弹。蚕妾始提筐。金鞍照（文苑云。一作被。）龙马。罗袂（文苑作袖。注云。一作袂。）拂春桑。玉车争晚（乐府作晓。）入。潘（类聚误作满。）果溢高箱。（○玉台新咏七。类聚四十二。文苑英华百九十二。乐府诗集二十三。诗纪六十七。）
    【紫骝马】
    贱妾朝下机。正值（文苑作遇。乐府云。一作遇。）良人归。青丝悬玉镫。（玉台作蹬。类聚同。）朱汗染香衣。（文苑云。一作金衣。）骤急珂弥（玉台作珍珂。）响。甫（类聚作跳。）多尘乱飞。凋菰（文苑云。一作葫。玉台、类聚作雕胡。）幸可荐。故心君（文苑作人心。注云。一作心君。）莫违。（乐府云。一作故人心莫违。○玉台新咏七。类聚九十三。文苑英华二百九。乐府诗集二十四。诗纪六十七。）
    【长安道】
    神皋开陇右。陆海实西秦。金槌（槌椎之假借。文苑作椎轮。乐府、诗纪并云。一作椎轮。）抵长乐。（文苑作赤县。注云。一作金槌抵长乐。）复道向宜春。落花依度簟４沽拂行轮。（文苑、乐府作人。诗纪云。一作人。）金张及（文苑作与。注云。一作及。）许史。夜夜尚留宾。（○文苑英华百九十二。乐府诗集二十三。诗纪六十七。）
    【江南思二首】
    江南有妙妓。时则应邮唷Ｔ略温灰缺。秋还悬炭枯。含丹和九转。芳树荫（文苑作应。）千（乐府作三。诗纪云。一作三。）株。何辞天後诮。终是列（文苑、诗纪并云。一作到。）仙都。（诗纪云。悬炭事见淮南子。亦古侯气之法。说林云。悬羽与炭而知燥湿之气。○文苑英华二百一作江南行。乐府诗集二十六。诗纪六十七。）
    桂楫晚应旋。历岸扣轻舷。紫荷擎钓鲤。银（诗纪云。一作铜。）筐插短莲。人归浦口暗。那得久回船。（○同上）
    【鸡鸣高树颠】
    碧玉好名倡。夫婿侍中郎。桃花全覆井。金门半隐堂。时欣一来下。复比双鸳鸯。鸡鸣天尚早。东与定未光。（○文苑英华二百六。乐府诗集二十八。诗纪六十七。）
    【明君词】
    玉艳光瑶质。金钿婉黛红。一去葡萄观。长别披香宫。秋檐（文苑作蟾。）照汉月。愁帐入胡风。妙工偏见诋。无由情恨通。（○文苑英华二百四作昭君怨。乐府诗集二十九。诗纪六十七。）
    当置酒（诗纪云。陆士衡集亦载此诗。今从乐府作简文。○逯按。诗可两存。）
    置酒宴嘉宾。瞩回临飞观。绝岭隔天馀。长屿横江半。日色花上绮。风光水中乱。三益既葳蕤。四始方葱粲。（○乐府诗集三十一。陆士衡文集七。诗纪六十七。）
    【咏中妇织流黄】
    翻花满阶砌。愁人独上机。浮云西北起。孔雀东南飞。调丝时绕腕。易镊（类聚作蹑。）乍牵衣。鸣梭逐动钏。红妆映落晖。（○类聚六十五。乐府诗集三十五。诗纪六十七。）
    【艳歌曲】
    云楣桂成户。飞栋杏为梁。斜窗通蕊（类聚作药。）气。细巢（玉台作隙。类聚同。）引（玉台作隐。）尘光。裁衣魏後尺。汲水淮南床。青骊暮当返。（类聚作已及。）预使罗裾（类聚作裙。）香。（○玉台新咏七。类聚四十二。乐府诗集三十九作艳歌行。诗纪六
    十七。）
    【怨诗】
    秋风与白团。本自不相安。新人及故爱。意气岂能宽。黄金肘後铃。白玉案前盘。谁堪空对此。还成无岁寒。（○玉台新咏七。乐府诗集四十一。诗纪六十七。）
    【采莲曲二首】〖诗纪云。玉台共作一首。〗
    晚日照空矶。采莲承晚晖。风起湖难度。莲多摘未稀。棹动芙蓉落。船移白鹭飞。荷丝傍绕腕。菱角远牵衣。（○类聚八十二作采莲诗。乐府诗集五十。诗纪六十七。）
    常闻蕖可爱。采撷欲为裙。叶滑不留纟延。心忙无假薰。千春谁与乐。唯有妾随君。（○同上）
    【霹雳引】
    来从东海上。发自南山阳。时闻连鼓响。乍散投壶光。飞车走四瑞。绕电发时祥。令去於斯表。杀来永传芳。（○乐府诗集五十七。诗纪六十七。）
    【雉朝飞操】
    晨光照麦畿。平野度春睢＃类聚作晖。）避鹰时耸角。妒垅或（乐府云。一作忽。）斜飞。少年从远役。有恨意多违。不如随荡子。（类聚作游荡。）罗袂拂臣（诗纪云。一作尘。）衣。（○类聚九十作雉朝飞诗。乐府诗集五十七。诗纪六十七。）
    【双燕离】
    双燕有雄雌。照日两（类聚作羽。）差池。衔花落北户。逐蝶上南枝。桂栋本曾宿。虹梁早自窥。愿得长如此。无令双燕离。（○类聚九十二作双燕诗。乐府诗集五十八。诗纪六十七。）
    【贞女引】
    借问怀春台。百尺凌云雾。北有岁寒松。南临汝贞树。庭花对帷满。隙月依枝度。但使明妾心。无嗟坐迟暮。（○乐府诗集五十八。诗纪六十七。）
    【龙丘引】
    龙丘一回首。楚路苍无极。水照弄珠影。云吐阳台色。浦狭村烟度。洲长鸟息游。荡逐归春心。空怜无羽翼。（○乐府诗集五十八。诗纪六十七。）
    【赋得当垆】
    十五正团团。流光满上兰。当垆设夜酒。宿客解金鞍。迎来挟瑟（乐府作琴。）易。送别但（乐府诗纪作唱。按古有但歌曲。）歌难。欲（玉台作讵。）知心恨急。翻令衣带宽。（○玉台新咏七作赋得咏当垆。乐府诗集六十三。诗纪六十七。）
    【钕善】
    少室堪求道。明光可学仙。丹绘碧林宇。绿玉黄金篇。云车了无辙。风马讵须鞭。灵桃恒可饵。几回三千年。（○文苑英华百九十三。乐府诗集六十四。诗纪六十七。）
    【和人爱妾换马】
    功名幸多种。何事苦生离。谁言似白玉。定是愧青骊。必取匣中钏。回作饰金羁。（类聚作羁。乐府同。）真成恨不已。愿得路傍儿。（○类聚九十三。乐府诗集七十三作爱妾换马。诗纪六十七。）
    【半路溪】
    相逢半路溪。隔溪犹不渡。望望判知是。翩翩识行步。摘赠兰泽芳。欲表同心句。先将（乐府云。一作持。）动旧情。恐君疑妾妒。（○乐府诗纪七十四作梁元帝。诗纪六十七。○逯按。此歌应依乐府编入元帝集。）
    【拟沈隐侯夜夜曲】
    霭霭夜中霜。何关（乐府作河开。诗纪同。）向晓光。枕啼常带粉。身眠不著床。兰膏尽更益。薰炉灭复香。但问愁
    多少。便知夜短长。（○玉台新咏七。乐府诗集七十六。诗纪六十七。）
    【独处怨】
    独处恒多怨。开幕试临风。弹棋（诗纪作綦。）镜奁上。傅粉高楼中。自从（诗纪云。一作君。）征马去。音信不曾通。只恐金屏掩。明年已复空。（○乐府诗集七十六作独处愁。诗纪六十七。）
    【代乐府三首】
    【楚妃叹】
    幽闺情脉脉。〖玉台作闺闲漏永永。类聚、乐府同。诗纪云。一作闺闲漏永永。〗漏长宵寂寂。草萤（乐府误作营。）飞夜户。丝虫绕秋壁。（乐府作屋。）薄笑夫为欣。微欢还成戚。金簪鬓下垂。玉箸衣前滴。（○玉台新咏七。类聚四十二。乐府诗集二十九。诗纪六十七。）
    【新成】〖初学记作城。文苑、乐府同。〗安乐宫
    遥看云雾中。（文苑作里。注云。一作中。）刻（文苑云。一作列。）桷（类聚作角。）映丹红。（类聚作虹。文苑同。）珠帘通晓（乐府作晚。）日。金华（玉台作花。类聚同。）拂夜风。欲知歌（玉台作声。类聚作弦。万花谷作笙。）管处。来过安乐宫。（○玉台新咏七。类聚六十二。初学记二十三。文苑英华百九十二。乐府诗集三十八。万花谷後二十三。诗纪六十七。）
    【双桐生空井】
    〖魏明帝猛虎行曰。双桐生空井。〗
    季月双（乐府作对。）桐井。新枝杂旧株。晚叶藏栖凤。朝花拂曙乌。还看西（乐府作稚。）子（诗纪云。一作稚子。）照。银床系（玉台作牵。）辘轳。（○玉台新咏七。乐府诗集三十一。诗纪六十七。）
    【雍州曲三首】
    【南湖】
    南湖荇叶浮。复有佳期游。银纶翡翠钩。（玉台作钓。乐府作钩。）玉舳芙蓉舟。荷香乱衣麝。桡声随（乐府作送。）急流。（○玉台新咏七。乐府诗集四十八。诗纪六十七。）
    【北渚】
    岸阴垂柳叶。平江含粉堞。（乐府作蝶。误。）好值城旁人。多逢荡舟妾。绿水溅长袖。浮苔染轻楫。（○同上）
    【大堤】
    宜城断中道。行旅亟（乐府作极。）留（玉台作流。）连。出妻工织素。妖姬惯数钱。炊（玉台作吹。误。）雕留上（乐府作吐。误。）
    客。贳酒逐神仙。（○同上）
    【赋乐府得大垂手】
    垂手忽迢迢。（玉台作苕苕。）飞燕掌中娇。罗衣（乐府作衫。）姿风引。轻带任情摇。讵似（诗纪作是。）长沙地。促舞不回腰。（○玉台新咏七。乐府诗集七十六作吴均。诗纪六十七。）
    【小垂手】
    舞女出西秦。蹑影舞阳春。且复小垂手。广袖拂红尘。折腰应两袖。（乐府作笛。）顿足转双巾。蛾眉与曼（乐府作慢。）脸。见此空愁人。（○乐府诗集七十六作吴均。诗纪六十七。○逯按。此歌应依乐府入吴均集。）
    【有所伤三首】〖诗纪作有所思。〗
    可叹不可思。可思不可见。馀弦断瑟柱。残朱染歌扇。（○玉台新咏十。诗纪六十七。）
    寂寂暮檐响。黯黯垂帘色。唯有瓴<嵬>苔。（玉台作{艹治}。）如见蜘蛛织。（○同上）
    入林看碚酤洹４褐炼ㄎ奚蕖：问币豢杉。更得似梅花。（○同上）
    【蜀道难二首】
    建平督邮道。鱼复永安宫。若奏巴渝曲。时当君思中。（○乐府诗集四十。诗纪六十七。）
    巫山七百里。巴水三回曲。笛声下复高。猿啼（文苑作鸣。注云。一作啼。万花谷作鸣。断还续。（○类聚四十二。文苑英华二百。乐府诗集四十。万花谷续十二。诗纪六十七。）
    【采菱曲】
    菱花落复含。桑女罢新蚕。桂棹浮星艇。徘徊莲叶南。（○类聚八十二。乐府诗集五十一。诗纪六十七。）
    【别鹤】〖一作乌栖曲。〗
    接翮同发燕。孤飞独向楚。值雪已迷群。惊风复失侣。（○乐府诗集五十八。文苑英华二百六作乌栖曲。诗纪六十七。○逯按。乐府是。）
    【生别离】
    别离（乐府作离别。）四弦声。相思双笛引。一去十三年。复无好音（文苑作数书。注云。一作好音。）信。（○文苑英华二百二。乐府诗集七十二。诗纪六十七。）
    【夜夜曲】
    北斗阑干去。夜夜心独伤。月辉横射枕。灯光半隐床。（○玉台新咏十。乐府诗集七十六作沈约。诗纪六十七。○逯按。玉
    台七已有简文和沈约夜夜曲。则此篇自以作沈约者为是。玉台盖误。）
    【春江曲】〖乐府诗集作春江行。〗
    客行只念路。相争（玉台作将。）度京（玉台作江。）口。谁知堤上人。拭泪空摇手。（○玉台新咏十。乐府诗集七十六。诗纪六十七。）
    【桃花曲】
    但使新花艳。得间美人簪。何须论後实。怨结子瑕心。（○乐府诗集七十七。诗纪七十七。）
    【树中草】
    幸有青袍色。聊因翠幄凋。虽间珊瑚蒂。非是合欢条。（○乐府诗集七十七。诗纪七十七。）
    【上留田行】〖以下七言。〗
    正月土膏初欲发。天马照耀动农祥。田家斗酒群相劳。为歌长安金凤凰。（○文苑英华二百十一。乐府诗集三十八。诗纪六十七。）
    【乌夜啼】
    绿草庭中望明月。碧玉堂里对金铺。鸣弦捣捩（文苑误作泪。）发初异。挑琴欲吹众曲殊。不疑三足朝含影。直言九子夜相呼。羞言独眠枕下泪。（乐府、诗纪作流。）托道单栖城上乌。（○文苑英华二百六。乐府诗集四十七。诗纪六十七。）
    【乌栖曲四首】
    芙蓉作船丝作纟乍。北斗横天月将落。采桑（玉台作莲。类聚同。）渡（类聚作度。）头碍（诗纪作拟。）黄河。郎今欲渡畏风波。（○玉台新咏九。类聚四十二。乐府诗集四声下八。诗纪六十七。）
    浮云似帐月成（类聚作如。乐府、诗纪同。文苑云。一作如。）钩。那能夜夜南陌头。（类聚作游。文苑云。一作游。）宜城螫饩疲ㄓ裉ㄗ黪熬啤＠嗑圩魍毒啤＠指、诗纪并作投泊。按。当为箪酒。）今行（文苑作夜。又注云。一作宜城投泊今行。）熟。停鞍系马（类聚作莫惜停鞍。文苑、乐府、诗纪同。文苑又注。一作停鞍系马。）暂栖宿。（○玉台新咏九。类聚四十二。文苑英华二百六。乐府诗集四十八。诗纪六十七。）
    青牛丹毂七香车。可怜今夜宿倡家。倡家高树乌欲栖。罗帏翠帐（文苑作被。）向（乐府作任。文苑云。一作任。）君低。（○同上）
    织成屏风金（玉台作银。）屈膝。牛唇玉面灯前出。相看气息（文苑作意思。）望君怜。谁能含羞不自（文苑作向。）前。（○
    同上）
    【采菊篇】
    月（文苑作日。）精丽草散秋株。洛阳少（文苑作小。）妇绝妍姝。相呼（文苑作唤。乐府同。又注。一作呼。）提筐采菊珠。朝起露湿沾罗襦。东方千骑从骊驹。更（乐府作岂。诗纪云。一作岂。）不下山逢故夫。（○文苑英华二百八。乐府诗集六十四。诗纪六十七。）
    【东飞伯劳歌二首】〖一云绍古歌。○诗纪云。刘孝威拟古应教别见。〗
    翻阶蛱蝶恋花情。容华飞燕相逢迎。谁家总角歧路阴。裁红点翠愁人心。天窗绮井暧（文宛作暖。乐府同。）徘徊。珠帘玉箧明镜台。可怜年几十三四。工歌巧舞入人意。白日西落杨柳垂。含情弄态两相知。（○文苑英华二百三作绍古歌。乐府诗集六十八。诗纪六十七。）
    西飞迷雀东羁（文苑云。一作飞。）雉。倡楼秦女乍相值。（乐府作随。）谁家妖（文苑作夭。）丽邻中止。轻妆薄粉光闾里。网户（文苑云。一作洞房。）珠缀曲琼钩。芳茵翠被香气流。少年年几方三六。含娇聚态倾人目。馀香落蕊坐相催。可怜绝世为谁媒。（○同上）
    【鸡鸣篇】〖○以下杂言。〗
    埘鸡识将曙。长鸣高树颠。啄叶疑障（类聚作彰。）羽。排花强欲前。意气多惊举。飘芏牢蘼隆３滤贾斗协狸
    膏。后阝昭妒敌安金距。丹山可爱有凤凰。金门飞舞有鸳鸯。何如五德美。岂胜千里翔。（○类聚九十一作鸡鸣诗。乐府诗集二十八作刘孝威。诗纪六十七。）
    【度关山】
    关山远可度。远度复难思。直指遮归道。都护总前期。力农争地利。转战逐天时。材官蹶张皆命中。弘农越骑尽搴旗。搴旗远不息。允虏何穷极。狼居一封难再睹。阏氏永去无容色。锐气且横行。朱旗乱日精。先屠光禄塞。却破夫人城。凯歌还旧里。非是炫轼名。（文苑作凯歌归旧还。今日是功名。又注。一作凯歌还旧里。非是炫功名。○类聚四十二作渡关山行。文苑英华百九十八。乐府诗集二十七。诗纪六十七。）
    【江南弄三首】〖诗纪云。玉台新本、乐府、英华并作昭明。今从艺文作简文。○逯按。玉台旧刻称简文为皇太子。後人遂谬以为昭明。故诸诗系名多错互也。〗
    【江南曲】
    〖和云。阳春路。时使佳人度。〗
    枝（文苑作桂。）中上春并归。长扬扫（文苑作拂。）地桃花飞。清风吹人光照衣。光照衣。（文苑缺以上三字。）景将夕。掷黄金。留上客。（○类聚四十二。文苑英华二百一。乐府诗集五十。诗纪六十七。）
    【龙笛曲】
    〖和云。江南岸。真能下翔凤。（类聚作江真弄。真态翔凤。阳春台。同去复同来。）〗
    金门玉堂临水居。一滓恍η万馀。游子去还愿莫疏。愿莫疏。意何极。双鸳鸯。两相意。（○乐府诗集五十作梁昭明太子。诗纪六十七。）
    【采莲曲】
    〖和云。采莲归。渌水好沾衣。〗
    桂楫兰桡浮碧水。江花玉面两相似。莲疏藕折香风起。香风起。白日低。采莲曲。使君迷。（○乐府诗集五十作梁昭明太子。诗纪六十七。○逯按。文苑英华二百八引梁简文帝曲与此少异。曲辞云。采莲归。绿水好沾衣。桂舟兰桡浮江花。江水玉面两相似。莲疏藕折香风起。白日低。采莲曲。使君迷。江花下又注。一作碧水。）
    【淫豫歌】
    淫豫大如服。瞿塘不可触。金沙浮转多。桂浦忌经过。（○乐府诗集八十六。梁简文帝集上。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
