    ●梁诗卷五
    ※王骷
    〈骷怼Ｗ炙蓟蕖＠判叭恕Ｆ胩尉俭字。弱冠选尚淮南公主。拜驸马都尉。齐明帝时。除骠骑从事中郎。天监初。除太子中庶子。历侍中、五兵尚书。出为晋陵太守。徵为吏部尚书。累迁侍中、尚书左仆射。领国子祭酒。天监四年卒。年四十七。〉
    【观乐应诏诗】
    赵瑟含清音。秦筝凝逸响。参差陈九夏。依迟分（初学记作纷。文苑、万花谷同。）四上。从风绕金梁。含云映珠网。递奏岂二八。繁弦非一两。幸叨东郭吹。侧（初学记作厕。文苑同。诗纪云。一作厕。）陪南风赏。忘味信铿锵。餐和终俯仰。轻尘已飞散。游鱼亦翻荡。恩光实难遇。咏言宁易放。（○初学记十五。文苑英华二百十二。万花谷後三十一作王骷硎。诗纪八十六。）
    【咏舞诗】
    从风回绮袖。映日转花钿。同情依促柱。共影赴危弦。（○初学记十五。万花谷後三十二作王骷硎。诗纪八十六。）
    ※曹景宗
    〈景宗。字子震。新野人。仕齐。累官竟陵太守。及武帝起兵。景宗率众来从。除郢州刺史。天监主年。大败魏於钟离。进爵为公。拜侍中、领军将军。天监七年。迁江州刺史。赴任卒於道。年五十二。〉
    【光华殿侍宴赋竞病韵诗】
    〖南史曰。景宗累立军功。天监初徵为右卫将军。後破魏师凯旋。帝於华光殿宴饮联句。令左仆射沈约赋韵。景宗启求赋诗。帝曰卿伎能甚多。人才英拔。何必止在一诗。景宗已醉。求作不已。时韵已尽。惟馀竞病二字。景宗便操笔而成。帝深欢赏。朝贤惊嗟竟日。〗
    去时儿女悲。归来笳鼓竞。借问行路人。何如霍去病。（○南史本传。御览二百七十七引梁书。太平广记三百。万苑谷二十一。诗纪八十九。）
    ※任
    〈稹Ｗ盅迳。乐安博昌人。宋末辟丹阳尹主簿。入齐历太常博士、丹阳尹王俭主簿、尚书殿中郎、司徒记室参军、太子步兵校尉、司徒左长史。中兴初为骠骑记室参军。梁受禅。拜黄门侍郎。迁吏部郎中。掌著作。出为义兴太守。重除吏部郎中。转御史中丞。秘书监。出为新安太守。天监七年卒。年四
    十九。有杂传二百四十七卷、地记二百五十二卷、集三十四卷。〉
    【为王嫡子侍皇太子释尊宴】〖以下四言。〗
    在昔归运。阻乱弘多。夷山制宇。荡海为家。风云改族。日月增华。钦圣兹远。怀道兹冲。践言动俗。果行移风。进往一篑。（初学记作簧。）启或三蒙。冰实因水。金亦在琛Ｎ┥裰化。在物立言。乐正雅颂。咸（初学记作盛。）被後昆。告奠明祀。观道圣门。日月不息。师表常尊。（○类聚三十八作侍皇太子释尊宴诗。引多、家、华、言、昆、门、尊七韵。初学记十四作为王子侍皇太子释奠宴诗。引冲、风、蒙、琛⒀浴⒗ァ⒚拧⒆鸢嗽稀Ｊ纪七十八。）
    【赠王僧孺诗】
    〖梁书曰。王僧孺由治书侍御史出为唐令。初僧孺与乐安任鹩鼍沽晖跷髹　Ｒ晕难в鸦帷＜笆墙之县。鹪诗。其略曰。〗
    惟子见知。惟余知子。观行视言。要终犹始。敬之重之。如兰如芷。形应影随。曩行今止。百行之首。立人斯著。子之有之。谁毁谁誉。修名既立。老至何遽。谁其执鞭。吾为子御。刘略班艺。虞志荀录。伊昔有怀。交相欣勖。下帷无倦。升高有属。嘉尔晨灯。（南史作澄。）惜余夜烛。（○梁书王僧孺传。南史王僧孺传。诗纪七十八。）
    【答刘居士诗】
    君子之道。亦有其四。高行绝俗。盛德出类。才同文锦。学非书肆。望之可阶。即之难至。辍精天理。躔象
    少微。人与俗异。道与人违。庭飞熠耀。室满伊威。行无辙迹。理绝心机。（○类聚三十六。诗纪七十八。）
    【九日侍宴乐游苑诗】〖以下五言。〗
    帝德峻韶夏。王功书颂平。共贯氵公五胜。浊道迈三英。我皇抚归运。时乘信告成。一唱华（类聚作革。广文选同。）钟石。再抚被丝笙。黄草归雒木。梯山荐玉荣。时来浊河变。瑞起温洛清。物色动宸眷。民豫（诗纪云。一作务。）降皇情。（○类聚四。广文选八。诗纪七十八。）
    【奉和登】〖类聚作影。〗景阳山诗
    物色感神游。升高怅有阅。南望铜街。（文苑作术。）北走长楸埒。别涧宛（类聚作苑。文苑作苑间。）沧溟。疏山（文苑作土。注云。一作山。）驾瀛碣。奔鲸（文苑作神鲤。）吐华浪。司南动轻汀Ｈ障轮兀ㄎ脑纷髑АＷ⒃啤Ｒ蛔髦亍＃┟耪铡Ｔ瓶九华澈。（文苑作彻。）观阁隆旧恩。奉图愧前哲。（○类聚七。文苑英华百五十九。诗纪七十八。）
    【泛长溪诗】
    犭旬（文苑作殖。）禄聚归粮。依（文苑作衣。）隐谢羁（类聚作羁。）勒。绝物甘离群。长怀思（类聚作忽。文苑作忍。）去国。长溪永东舍。震区穷水域。道遇垂纶叟。聊访（文苑作长。）问津惑。弭楫申九言。无为累牵纟墨。长泛沧浪水。平明至曛黑。（○类聚九。文苑英华百六十六。诗纪七十八。）
    【落日泛舟东溪诗】
    黝黝桑枯繁。升陕槁笫。交柯溪易阴。反景澄馀映。吾生虽有待。乐天庶知命。不学梁甫吟。唯识沧浪咏。田荒我有役。秩满余谢病。（○类聚九。文苑英华百六十六。诗纪七十八。）
    【济浙江诗】
    昧旦乘轻风。江湖（文苑作湘。）忽来往。或与（文苑作为。）归波送。乍逐翻流（文苑作江。）上。近岸无暇目。（文苑作日。）远峰更兴想。绿树悬宿根。丹崖颓久壤。（○类聚八。文苑英华百六十二。诗纪七十八。）
    【赠郭桐庐山口见候余既未至郭仍进村维舟久之郭生方至诗】
    朝发富春渚。蓄意忍相思。涿令行春返。冠盖溢川坻。望久方来萃。悲欢不自持。沧江路穷此。湍险方自兹。叠嶂易成响。重以夜猿悲。客心幸自弭。中道遇心期。亲好自斯绝。孤游从此辞。（○文选二十六。诗纪七十八。）
    【答何徵君诗】
    散诞羁<革几>（文苑作<革勺>。诗纪云。一作<革勺>。）外。拘束名教里。得性千乘（文苑作年。）同。山（类聚字缺。）林无（文苑作亦。注云。一作
    无。诗纪云。一作亦。）朝市。勿以耕蚕贵。空笑易农士。（类聚作仕。）宿昔仰高山。超然绝尘轨。倾壶已等药。命管亦齐喜。（类聚缺此二字。诗纪云。一作壶已等药命。管亦齐符玺。）无为叹（文苑作为叹君。）独游。若终（文苑作路。注云。一作终。诗纪云。一作路。）方同止。（○类聚三十六。文苑英华二百三十。诗纪七十八。）
    【赠徐徵君诗】
    促生悲永路。早交伤晚别。自我隔容徽。於焉徂（文苑作积。）岁月。情非山河阻。意似江湖悦。东皋有儒素。杳与荣名绝。曾是违赏心。曷用箴余缺。眇焉追平生。尘书废不阅。信此伊能已。怀抱岂暂辍。何以表相思。贞松擅严（文苑云。一作严。）节。（○类聚三十六。文苑英华二百三十。诗纪七十八。）
    【答刘孝绰诗】
    〖南史曰。孝绰。绘之子。年十四。父党沈约、任稹⒎对频任牌涿。命驾造焉。鹩认嗌桶。梁天监初。孝绰起家著作左郎。为归沐诗赠任稹｛鸨ㄔ弧！
    阅水既成澜。藏舟遂移壑。彼美洛阳子。投我怀秋作。久敬类诚言。吹嘘似嘲谑。兼称夏云尽。复陈秋树索。讵慰耋嗟人。徒（梁书谢举传作方。）深老天托。（诗纪云。一作徒然老夫诺。）直史兼褒贬。辖司专疾恶。九折多美疹。匪报庶良药。子其崇锋颖。春耕励秋获。（○南史刘π传附孝绰传引作、托、恶、药、获五韵。又类聚三十一、文苑英华二百四十引壑、作、谑、索、托五韵。又梁书谢举传作秘书监任鸪鑫新安郡别举诗。引托一韵。诗纪七十八。）
    【答到建安饷杖诗】
    故人有所赠。称以冒霜筠。定是湘妃泪。潜洒遂邻彬。扶危复防咽。事归薄暮人。劳君尚齿意。矜此杖乡辰。复资後坐（诗纪云。一作生。）彦。候余方欠伸。献君千里笑。纾我百忧频。坐适虽有器。卧游苦无津。何由乘此竹。直见平生亲。（○类聚六十九。诗纪七十八。）
    【寄到溉诗】
    〖南史曰。时溉为建安太守。鸺氖求二彩段。〗
    铁钱两当一。百易代名实。为惠当及时。无待凉秋日。（○南史到彦之传附溉传。诗纪七十八。）
    【别萧谘议】〖衍〗诗
    离烛有穷辉。别念无终绪。歧言未及申。离目（类聚作白。文苑同。又注。一作日。）已先举。揆景巫衡（类聚作衡无。文苑作衔巫。注云。一作行芜。）阿。临风长楸浦。（类聚作渚。文苑同。）浮云难嗣音。徘徊怅谁与。傥有关外驿。聊访狎鸥渚。（类聚作鹭。文苑作屿。注云。一作鹭。○类聚二十九作任鹗。古文苑四。文苑英华二百八十六作别诗。广文选八。诗纪七十八。○逯按。古文苑署任殿中稹Ｗ魇年代可徵。）
    【厉吏人讲学诗】
    暮烛迫西榆。将落诫（初学记误作城。）南亩。曰余本疏情。颓暮积榆柳。践境渴师臣。临政钦（类聚作饥。）益友。旰
    食愿横经。终朝思拥帚。虽欣辨兰艾。何用辟（初学记作斗。）蒿莠。（○类聚五十五。初学记二十一。诗纪七十八。）
    【苦热诗】
    旭旦烟云卷。烈景入东轩。倾光望转蕙。斜日照西垣。既卷蕉（文苑作焦。）梧叶。复倾葵藿根。重簟无冷气。挟石似怀温。鱼澹ㄎ脑纷髁亍＃├嘀樽骸４吓（类聚作哧。）文苑作赫。）状雷奔。（○类聚五。文苑英华二百十。乐府诗集六十五作苦热行。诗纪七十八。）
    【同谢フ花雪诗】
    土膏候年动。积（文苑作祯。）雪表晨（文苑作辰。）暮。散葩（文苑作★。）似浮玉。飞英若总素。东序皆白珩。西澹类聚作拧＃┚∠桊亍Ｉ骄陋蜜（文苑作密。诗纪云。一作密。）荣。骚人贬琼树。（○类聚二。文苑英华百五十四作和谢フ花雪。诗纪七十八。）
    【出郡传舍哭范仆射诗】〖三章。○诗纪作三首。误。〗
    平生礼数绝。式瞻在国桢。一朝万化尽。犹我故人情。待时属兴运。王佐俟民英。结忄嗳十载。生死一交情。携手遁衰孽。接景事休明。运阻衡言革。时泰玉阶平。（六臣本文选注云。五臣无此二句。）浚冲得茂彦。夫子值狂生。伊人有泾渭。非余扬浊清。将乖不忍别。欲以遣离情。不忍一辰（六臣本文选注云。五臣作晨。）意。千龄万
    恨生。
    已矣平生事。咏歌盈箧笥。兼复相嘲谑。常与虚舟值。何时见范侯。还叙平生意。
    与子别几辰。经涂不盈旬。弗睹朱颜改。徒想平生人。宁知安歌日。非君撤瑟晨。已矣余何叹。辍舂哀国均。（○文选二十三。初学记十一。诗纪七十八。又类聚三十四作哭范仆射诗。引一二两章。）
    【严陵濑诗】
    群峰此峻极。参差百重嶂。清浅既渐（文苑作连。）漪。激石复奔壮。神物徒有造。终然莫能状。（○类聚八。文苑英华百六十四。诗纪七十八。）
    【咏池边桃诗】
    已谢西王苑。复揖绥山枝。聊逢赏者爱。栖趾傍莲池。开红春灼灼。结实夏离离。（○类聚八十六。诗纪七十八。）
    ※丘迟
    〈迟。字希范。吴兴乌程人。齐常侍灵鞠子。举秀才。历任太学博士、大司马行参军、西中郎参军、殿中郎、车骑录事参军。梁台建。为骠骑主簿。及受禅。拜散骑侍郎。迁中书侍郎。领吴兴邑中正。为永嘉太守。选为临川王宏中军谘议参军。拜中书郎。迁司徒从事中郎。天监七年卒。年四十五。有集钞
    四十卷、集十一卷。〉
    【九日侍宴乐游苑诗】
    朱明已谢。蓐收司礼。爰理秋祓。备扬旌启。奉璋峨峨。金貂济济。上林弘敞。离宫非一。彩殿回风。丹楼映日。随珠甲帐。屯卫周悉。比菪於。天仪澄谧。云物游堋９饩案呃觥？菀段绰洹：花委砌。丝桐激舞。楚雅闲慧。参差繁响。殷勤流诣。（○类聚四。广文选八。诗纪七十七。）
    【侍宴乐游苑送】〖李善本文选送下有张字。诗纪同。六臣本文选注云。五臣无张字。按无张字是。〗徐州应诏
    【诗】〖沈约同赋。〗
    诘旦阊阖开。驰道闻凤吹。轻荑承玉辇。细草藉龙骑。风迟山尚响。雨息云犹积。巢空初鸟飞。荇乱新鱼戏。实为（文选作惟。）北门重。匪亲孰为寄。参差别念举。肃穆恩波被。小臣信多幸。投生岂酬义。（○文选三十。类聚二十九。文苑英华百六十九。诗纪七十七。）
    【旦发渔浦潭诗】
    渔（类聚作鱼。）潭雾未（类聚作已。）开。赤亭风已（类聚作未。）堋ｈ歌发中流。鸣な响沓障。（诗纪云。一作嶂。类聚作嶂。六臣
    本文选注云。五臣作嶂。）村童忽相聚。野老时一望。诡怪石异象。崭（类聚作苑。）绝峰殊状。森森荒树齐。析析（类聚作淅淅。）寒沙涨。藤垂岛易（类聚作异。）陟。崖倾屿难傍。信是永幽栖。岂徒暂清昨。坐啸昔有委。卧治今可尚。（○文选二十七。文苑英华百六十三。诗纪七十七。又类聚九引堋⑨帧⑼、状、涨、傍六韵。）
    【夜发密严口诗】
    弭棹纟碳倜隆；魈已争先。敞朗朝霞澈。惊明晓魄悬。万寻仰危石。百丈窥重泉。丛枝上点点。崩溜下填填。（○类聚六。诗纪七十七。）
    【敬酬柳仆射征怨诗】
    清歌自言妍。雅舞空仙仙。耳中解明月。头上落金钿。雀飞且近远。暮入绮窗前。鱼戏虽南北。终还荷叶边。惟见君行久。新年非故年。（○玉台新咏五。诗纪七十七。）
    【答徐侍中为人赠妇诗】
    丈夫吐然诺。受命本遗家。糟粮且弃置。蓬首乱如麻。侧闻洛阳客。金盖翼高车。谒帝时来下。光景不可奢。幽房一洞启。二八尽芳（玉台作芬。）华。罗裙（玉台作裾。）有长短。翠鬓无低斜。长眉横玉脸。皓腕卷轻纱。俱看依井蝶。共取落檐花。何言征戍苦。抱膝空咨嗟。（○玉台新咏五。诗纪七十七。）
    【赠何郎诗】〖诗纪云。何逊答丘长史诗见本集。〗
    向夕秋风起。野马杂尘埃。忧至犹如绕。讵是故人来。檐际落黄叶。阶前网绿苔。遥情不入酒。望美信难哉。（○何水部集二。诗纪七十七。）
    【题琴朴】〖永嘉县志作材。诗纪云。一作材。〗奉柳吴兴诗
    边山此嘉树。摇影出云垂。清心有素体。直干无曲枝。凡耳非所别。君子特见知。不辞去根本。造膝仰光仪。（○类聚四十四。永嘉县志二作寄柳文畅诗。诗纪七十七。）
    【芳树诗】
    芳叶已漠漠。（文苑作复莫莫。注云。一作漠漠。）嘉实（诗纪作宾。误。）复离离。发景傍云屋。凝晖覆华池。轻蜂掇浮颖。弱鸟隐深枝。一朝容色茂。千春长不移。（○类聚四十二。文苑英华二百八。乐府诗集十七。诗纪七十七。）
    【望雪诗】
    氛氲发紫汉。杂沓被朱城。倏忽银台构。俄顷玉树生。绵绵九轨合。昭昭四区明。（○类聚二。诗纪七十七。）
    【玉阶春草诗】
    发溜始参差。扶阶方沃若。杂叶半藏蜻。丛花未隐雀。葳蕤乱碧紫。苍黄间浓薄。（○类聚八十一。诗纪七十七。）
    ※虞羲
    〈羲。字子阳。会稽人。齐始安王引为侍郎。寻兼建安征虏府主簿功曹。又兼记室参军事。天监中卒。有集九卷。（隋志云。齐前军参军虞羲集九卷。）〉
    【巫山高】
    南国多奇山。荆巫独灵异。云雨丽以佳。阳台千里思。勿言可再得。特美君王意。高唐一断绝。光阴不可迟。（○文苑英华二百一。乐府诗集十七。诗纪九十一。）
    【自君之出矣】
    自君之出矣。杨柳正依依。君去无消息。唯见黄鹤飞。关山多险阻。士马少光辉。流年无止极。君去何时归。（○乐府诗集六十九。诗纪九十一。）
    【敬赠萧谘议诗】〖十章○以下四言。〗
    璇源派水。玉树分柯。投殷于宋。佐汉而ガ。九畴攸叙。一画载讠哥。象贤弈叶。兖服逶迤。
    自兹以降。朝端国右。鸣玉在腰。纳言加首。有钟有石。无凋无朽。令问令望。如琼如玖。
    相门出相。德门有德。弱冠登朝。淑问玄塞。弱冠伊何。有典有则。淑问伊何。自南自北。
    五芝秀草。八桂嘉树。五马骋途。八龙游雾。彼令兄弟。方之有裕。并列大夫。登高而赋。
    受言载笔。遂典群流。天禄不校。白兽未仇。申辕风雅。邹郯春秋。彝文不ル。职此之由。
    帝念师旅。诏参帷慕。对曰戎车。未之先学。归陈俎豆。拂衣行乐。容止可观。卷舒可度。
    千乘之後。好道轼闾。开府之日。有弓有舆。久勤引领。独下辟书。鸣笳启路。托乘後车。
    枚叟上书。吴王弗纳。夫君正谏。直道难合。有伐问仁。阳狂不答。乃蒙矢刃。永离尊沓。
    退食自公。多历年所。思归养素。豫闻斯语。终日下帷。情非待举。如蘧如惠。此出此处。
    吾人下走。国士见知。同游宛洛。并泛涟漪。轻萝易动。遂别芳枝。蹈之不足。托此差池。（○文馆词林百五十八作南齐虞羲。）
    【赠何录事之诗十章】
    历历斗维。王畿所止。滔滔汉。天步之纪。金耀圆图。玉澈方汜。灵擢秀。载笃君子。
    於穆君子。左角佩Δ。从群竹骑。取俊游儿。昂昂千里。宛宛长离。同规同矩。异雄守雌。
    早弃幼志。夙耽强学。唯道是修。何土不乐。将英竹箭。聊游稽岳。容止可观。进退可度。
    有德有行。如秩玷啊＠稚嚼炙。令问令望。辞家观国。为龙为光。唯兄唯弟。元方季方。
    汉北张生。洛阳贾子。秩宗是佐。淑问不已。佥曰允谐。肃恭帝祉。於斯为盛。齐称得士。
    中槐如宿。上阁如云。握兰正典。执笔司文。方瑜等润。比桂争芬。能照时宰。绩著人君。
    帝子南牧。孔殷是抚。白水悠悠。青原庑庑。贲之束帛。不日来取。如马如枚。长裾上府。
    咨余下走。中田获菽。乃裹糇粮。遂去乡塾。既曰觏止。朝游夕宿。如佩萱兰。久知芬馥。
    共化之选。古谓惟良。能柔下邑。必惠上邦。大君有命。朱衤暴绣裳。方同汲子。重卧淮阳。
    嘉命显承。方驾兰汜。如彼飞鸿。抟风千里。极目宁皋。劳心无已。苏歌有慰。逖听倾耳。（○文馆词林百五十八作南齐虞羲。）
    【送友人上湘诗】〖以下五言。〗
    濡足送征人。褰裳临水路。共盈一樽酒。对之愁日暮。汉广虽容ザ。风悲未可渡。佳期难再得。但愿论心故。沅水日生波。芳洲行坠露。共知丘壑改。同无金石固。（○类聚二十九。诗纪九十一。）
    【咏霍将军北伐诗】
    拥旄为汉将。汗马出长城。长城地势险。万里与云平。凉（六臣本文选注云。五臣作穷。）秋八九月。虏骑入幽并。
    飞狐白日晚。瀚海愁云（李善本文选作阴。六臣本注云。善作阴字。按注李本原作阴云。阴与愁异文。今本皆误。）生。羽书时断绝。刁斗昼夜惊。乘墉挥宝剑。蔽日引高ユ。（类聚作旌。）云屯七萃士。鱼丽六郡兵。胡笳关下思。羌笛陇头鸣。骨都先自弧Ｈ罩鸫瓮鼍。玉门罢斥堠。（文选作候。）甲第始修营。位登万庾积。功立百行成。天长地自久。人道有亏盈。未穷激楚乐。已见高台倾。当令麟阁上。千载有雄名。（○文选二十一。类聚五十九作霍将军北伐诗。诗纪九十一。）
    【数名诗】
    一去濠水阳。连翩远为客。二毛飒已垂。家贫无所择。三径日荒疏。徭（诗纪作遥。）人心不怿。四豪不降意。何事黄金百。五日来归者。朱轮竟长陌。六郡轻薄儿。追随穷日夕。七发动音容。宾从纷类奕。八表服英严。光光满坟藉。九流意何以。守玄遂成白。十载职不移。来归落松柏。（○类聚五十六。诗纪九十一。）
    【见江边竹诗】
    挺此贞坚性。来树朝夕池。秋波漱下趾。冬雪封上枝。葳蕤防晓露。葱茜集羁雌。含风自飒飒。负雪亦猗猗。金明无异状。玉洞良在斯。但恨非ㄍ谷。伶伦未见知。（○类聚八十九。诗纪九十一。）
    【春郊诗】
    光风转蕙每。香雾郁兰津。暄迟蝶弄葩。景丽鸟和春。樵歌喧（初学记作风。）垄暮。渔吐医晨。山中芳杜若。依依独思人。（○初学记三。诗纪九十一。）
    【咏秋月诗】
    影丽高台端。光入长门殿。初生似玉钩。裁满如团扇。泛滥浮阴来。金波时不见。傥遇赏心者。照之西园宴。（○类聚一。诗纪九十一。）
    【橘诗】
    冲飙发陇首。朔雪度炎洲。摧折江南桂。离披漠北楸。独有凌霜橘。荣丽在中州。从来自有节。岁暮将何忧。（○类聚八十六作齐虞羲。诗纪九十一。）
    【望雪诗】
    岁杪云昼昏。玄池冰夜结。远风金河起。吹我玉山雪。（○类聚二。诗纪九十一。）
    【送别诗】
    唯有一字书。寄之南飞雁。（○文选三十一杂体诗注。）
    ※虞骞
    〈骞。会稽人。工为五言。官至王国侍郎。〉
    【登钟山下峰望诗】
    冠者五六人。携手严之际。散意百仞端。极目千里睇。叠岫乍昏明。（文苑作明昏。注云。一作昏明。）浮（文苑作高。注云。一作浮。）云时卷闭。（类聚作闭。古通。）遥看野树短。远望樵（文苑作行。注云。一作樵。）人细。（○类聚七。文苑英华百五十九。诗纪九十一。）
    【游潮山悲古冢诗】
    长林带朝夕。（诗纪云。一作雾。）孤岭枕江村。疏松含白水。密筱满平原。荒坟改冻叶。低垅变年根。西光长贾落。促尔膝前尊。（○初学记十四。文苑英华三百六。诗纪九十一。）
    【寻沈剡夕至嵊亭诗】
    命楫寻嘉会。信次历山原。扪天上云扎。颍ㄊ纪云。一作搴。）石下雷奔。澄潭写度鸟。空岭应鸣猿。榜歌唱将夕。商子处方昏。（○类聚二十七。诗纪九十一。）
    【视月诗】
    清夜未云疲。珠（玉台作细。文苑同。）帘聊可发。泠泠（玉台作玲玲。）玉潭水。（文苑作冷冷玉殿外。）映见蛾眉月。靡靡露方垂。晖晖（玉台作斧浮＃┕馍悦弧＜讶烁辞Ю铩ｂ庞巴交雍觥＃ā鹩裉ㄐ掠轿遄骱巫永屎顽牙墒釉隆＠嗑垡弧Ｎ脑酚⒒百五十二。诗纪九十一。）
    【拟雨诗】〖诗纪云。诗汇作刘孝威者非。〗
    清风送凉气。薄暮荡炎氛。虹照涟漪水。电出嵯峨云。落晖散长足。细雨织斜文。（○类聚二。文苑英华百五十三。诗纪九十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
