    ●梁诗卷六
    ※沈约
    〈约。字休文。吴兴武康人。仕宋。历征西记室参军、尚书度支郎。入齐。为太子家令。历尚书左丞、吏部郎、东阳太守、五兵尚书。梁武受禅。除仆射、尚书令。封建昌县侯。天监十二年卒。年七十三。谥曰隐。有谥法十卷、四声一卷、晋书一百十卷、宋书一百卷、齐纪二十卷、宋世文章志三十卷、俗说五卷、集钞十卷、集一百一卷。〉
    【乐府】
    【日出东南隅行】〖以下五言。〗
    朝日出邯郸。照我丛台端。中有倾城（类聚作国。广文选同。）艳。顾景（类聚作影。文苑、广文选同。）织罗纨。延躯似纤约。遗视若回澜。瑶装映层绮。金服炫雕栾。幸有同（文苑作周。）匡好。西仕服秦官。宝剑垂玉贝。（文苑作具。）汗马饰金鞍。萦场类转雪。逸控写（乐府作似。广文选同。诗纪云。一作似。）腾鸾。罗衣（文苑作襟。）夕解带。玉钗暮垂冠。（○文苑英华百九十三。乐府诗集二十八。广文选十。诗纪七十二。又类聚四十一引端、纨、官、鞍、鸾、冠六韵。）
    【昭君辞】
    朝发披香殿。夕济汾阴河。於兹怀九逝。（类聚作折。文苑、乐府同。）自此敛双蛾。沾妆疑（类聚作如。文苑同。又注。一作疑。）湛露。绕臆（类聚作脸。文苑同。又注。一作臆。）状流波。日见奔沙起。稍觉转蓬多。胡风犯肌骨。非直伤绮罗。衔涕试南望。关山郁嵯峨。始作阳（文苑作伤。）春曲。终成苦寒歌。惟有三五夜。明月暂经过。（○玉台新咏七。类聚四十二。文苑英华二百四作昭君怨。乐府诗集二十九作明君词。诗纪七十二。）
    【长歌行】
    连连舟（乐府作无。注云。一作无。）壑改。微微市朝变。来功嗣往迹。莫武徂升彦。局途顿远策。留忄嗪蓿类聚作限。乐府、广文选同。）奔箭。拊戚状惊澜。循休拟回电。岁去芳（广文选作方。）愿违。年来苦心荐。春貌既移红。秋林岂停茜。一倍茂陵道。宁思柏梁宴。长戢兔园情。永别金华殿。声徽无惑简。丹青有馀绚。幽龠且未调。无使长歌倦。（○乐府诗集三十。广文选十四。诗纪七十二。又四十二引变、箭、茜、宴、殿五韵。）
    【同前】
    春隰荑绿柳。寒墀积皓雪。依依往纪盈。霏霏来思结。思结缠岁晏。（诗纪误作宴。）曾是掩初节。初节曾不掩。浮荣逐弦缺。弦缺更圆（乐府作圜。）合。浮（乐府作君。注云。一作浮。）荣永沉灭。色随夏莲变。态（文苑作鬓。乐府作能。）与秋
    霜耋。道迫无异期。贤愚有同绝。衔恨岂云忘。（文苑作亡。）天道无甄别。功名识所职。竹帛寻摧裂。生外苟难寻。坐（广文选作吐。）为长叹设。（文苑作说。○文苑英华二百三作鲍明远。注云。一作沈约。乐府诗集三十。广文选十四。诗纪七十二。）
    【君子行】
    良御惑燕楚。妙察乱渑淄。堤倾由漏壤。垣隙自危基。嚣途或妄践。党议勿轻持。（○类聚四十一。乐府诗集三十二。诗纪七十二。）
    【从军行】
    惜哉征夫子。忧恨良独多。浮天出笫呛！Ｊ马渡交河。雪（乐府作云。）萦九折嶝。风卷万里波。维舟无鸟岛。秣骥乏平（文苑作年。）莎。凌涛富惊沫。援木（诗纪作末。）阙垂萝。江ざ鸣叠（诗纪作垒。）屿。流云照层阿。玄埃晦朔马。白日照吴戈。寝兴动（乐府作流。）征怨。寤寐起还歌。晨装岂辍警。（文苑作惊。乐府同。）夕垒讵淹和。苦哉远征人。悲矣将如何。（○文苑英华百九十九。乐府诗集三十二。诗纪七十二。）
    【豫章行】
    燕陵（类聚作陆。文苑同。又注。一作陵。）平而远。易河清且驶。一见尘波阻。临途引征思。双剑爱匣同。孤鸾悲影异。宴言诚易纂。清（文苑作浩。）歌信难嗣。卧闻夕钟急。坐阅朝光亟。往欢坠壮心。来戚满衰（文苑作哀。）志。殂（文苑作徂。注云。一作殂。）芳无再馥。沦灰定还炽。夏台尚可忘。荣辱亦奚事。愧微旷士节。徒感鄙生饵。劳哉纳辰和。地远托声寄。（○文苑英华二百一。乐府诗集三十四。诗纪七十二。又类聚四十一引驶、思、异、志四韵。）
    【相逢狭路间】
    相逢洛阳道。系声流水车。路逢轻薄子。伫立问君家。君家诚易知。易知复易忆。龙马满街衢。飞盖交门侧。大子万户侯。中子飞而食。小子始从官。朝夕温省直。三子俱入门。赫奕多羽翼。若若青组纡。烟烟金铛色。大妇绕梁歌。中妇回文织。小妇独无事。闭门聊且即。绿绮试一弹。玄鹤方鼓翼。（○乐府诗集三十四。诗纪七十二。）
    【长安有狭斜行】
    青槐金陵陌。丹毂贵游士。方骖万乘巨。炫服千金子。咸阳不足称。临淄孰能拟。（○类聚四十一。乐府诗集三十五。诗纪七十二。）
    【三妇艳】
    大妇拂玉匣。（玉台作埽玉墀。乐府同。）中妇结罗（玉台作珠。）帷。小妇独无事。对镜画（乐府作理。）蛾眉。良人且安卧。夜长方自私。（○玉台新咏五。乐府诗集三十五。诗纪七十二。）
    【江蓠生幽渚】
    泽兰被荒径。孤芳岂自通。幸逢瑶池旷。得与金芝丛。朝承紫台露。夕润绿（乐府作渌。）池风。既美修聆女。复悦（类聚误作恕＃┓被童。夙昔玉霜满。旦暮翠条空。叶飘储胥右。（广文选作古。）芳歇露寒东。纪化尚盈昃。俗志信<秀贵>隆。财殚交易绝。华落爱（类聚作色。）难终。所惜改骧眄。岂恨逐征蓬。愿回（类聚作所愿。）昭（乐府作朝。）阳景。持（乐府作时。广文选同。诗纪云。一作时。）照长门宫。（○乐府诗集三十五。广文选十四。诗纪七十二。又类聚四十一作塘上行。引通、丛、童、空、终、宫六韵。）
    【却东西门行】
    驱马城西（类聚作西域。）阿。遥（类聚作回。）眺想京阙。望极烟原尽。地远山河没。摇装非短晨。还歌岂明发。修服怅边羁。瞻途眇乡谒。驰盖转徂龙。回星引奔月。乐去哀镜（疑作境。）满。悲来壮心歇。岁华委徂貌。（类聚作邈。）年霜移暮发。辰物久侵晏。（诗纪云。一作寻。）征思坐沦越。清氛掩行梦。忧原荡瀛渤。一念起飞在山。千里顾丘窟。（○乐府诗集三十七。诗纪七十二。又类聚四十一作都东西门行。引阙、没、发三韵。）
    【饮马长城窟】
    介马渡龙堆。途萦马屡回。前访昌海驿。杂种<完女>轮台。旌幕卷烟雨。徒御犯冰埃。（○类聚四十一。乐府诗集三十
    八。诗纪七十二。）
    【拟青青河畔草】
    漠漠床上尘。心中（玉台作中心。）忆故人。故人不可忆。中夜长叹息。叹息想容仪。不言（玉台作欲。）长别离。别离稍已久。空床寄杯酒。（乐府作酒杯。○玉台新咏五作拟青青河边草。文苑英华二百八。乐府诗集三十八。诗纪七十二。）
    【梁甫吟】
    龙驾有驰策。日御不（类聚作无。诗纪同。文苑云。一作无。）停阴。星龠亟回变。气化坐盈侵。寒光（文苑作花。）稍眇眇。（文苑作耿耿。秋塞（类聚作海。文苑同。又注。一作塞。诗纪云。一作色。）日沉沉。高窗仄（文苑云。一作灰。）馀火。（火。大火。心星也。）倾河驾腾参。飚风折暮草。惊箨（乐府、广文选作竿。文苑、诗纪并云。一作竿。）覆懔帧Ｊ痹疲ㄊ纪云。集作雨。）霭空远。渊水（文苑作年冰。注云。一作渊水。）结清深。奔枢岂易纽。（文苑作组。）珠（文苑作殊。）庭不可临。怀仁每多意。履顺孰能禁。露清一唯促。（文苑作惟足。）缓志且移心。哀（乐府作京。）歌步梁甫。叹绝有遗音。（类聚、文苑作吟。○文苑英华二百七。乐府诗集四十一。广文选十四。诗纪七十二。又类聚四十一引阴、沉、吟三韵。）
    【君子有所思行】
    晨策终南首。顾望咸阳川。戚里逆层阙。甲馆负（文苑作连。注云。一作负。）崇轩。（文苑作阡。）复途希紫（文苑作桀。注云。一作紫。）阁。重（类聚作高。）台拟望仙。巴姬幽兰奏。郑女阳春弦。共矜红颜日。俱（文苑云。一作但。）忘白发年。寂寥（文苑作寞。）茂陵宅。照（文苑作炫。注云。一作照。）曜未央蝉。无以五鼎盛。顾嗤三经（文苑作径。）玄。（○类聚四十一。文苑英华二百二。乐府诗集六十一。广文选十四。诗纪七十二。）
    【白马篇】
    白刀紫金鞍。停镳过上兰。寄言狭斜子。讵知陇道难。赤坂途三折。龙堆路九盘。（类聚作蟠。）冰（类聚误作水。）生肌里冷。风起骨中寒。功名志所急。日暮不遑餐。长驱（文苑作驰。注云。一作驱。）入右地。轻举出楼兰。直去已垂涕。宁可望长安。匪期定远封。无羡轻车官。唯见恩义重。岂觉衣裳单。本持躯命答。（类聚作苦。）幸遇身名完。（○文苑英华二百九。乐府诗集六十三。广文选十四。诗纪七十二。又类聚四十二引兰、蟠、寒、单、完五韵。）
    【齐讴行】
    东秦称右地。川隰固夷昶。层峰驾苍云。浊河流素壤。青丘良杳郁。雪（类聚字缺。）宫信疏敞。王佐改殷命。霸功缪周网。（○类聚四十一。乐府诗集六十四。诗纪七十二。）
    【前缓声歌】
    羽人广宵宴。帐集瑶池东。开霞泛彩霭。澄雾迎香风。龙驾出黄苑。帝服起河宫。九疑踺烟雨。三山驭螭鸿。玉銮乃排月。瑶醑残帕杩铡Ｉ裥兄蛐漠。帝旆委曾虹。箫歌美（乐府作笑。广文选作妙。）嬴女。笙吹悦姬童。琼浆且未洽。羽辔已腾空。息凤曾城曲。灭景清都中。隆（乐府作降。广文选同。）佑集皇代。委祚溢华嵩。（○乐府诗集六十五。广文选十四。诗纪七十二。）
    【芳树】〖以下二首附谢壹。题云。同沈右率诸公赋鼓吹曲名。〗
    发萼九华隈。开跗寒露（乐府作路。谢集作露寒。类聚同。文苑作塞路。注云。一作露塞。）侧。氤氲非一香。参差多异色。宿（类聚作夙。）昔寒飚举。摧残不可识。霜雪交横至。对之长叹息。（○谢宣城诗集二。类聚四十二。文苑英华二百八。乐府诗集十七。诗纪七十二。）
    【临高台】
    高台不可望。（类聚作望远。）望远（谢集作远望。）使人愁。连山无断绝。河水复悠悠。所思竟何在。洛阳南陌头。可望不可见。何用解人忧。（○谢宣城诗集二。类聚四十二作临高台行。文苑英华二百十。乐府诗集十八。文选补遗三十四。诗纪七十二。）
    【洛阳道】
    洛阳大道中。佳丽实无比。燕裙傍日开。赵带随风靡。领上薄萄（乐府作桃。）绣。腰中合欢绮。佳人殊未来。薄暮空徙倚。（○乐府诗集二十三。诗纪七十二。）
    【江南曲】
    棹（文苑作棹。）歌发江潭。采莲渡（文苑作度。）湘南。宜（诗纪云。一作莫。）须间隐处。舟浦予（文苑作余。）自谙。罗衣织成带。堕（文苑作坠。）马碧玉帧＃ㄊ纪作簪。）但（文苑作且。）令舟（文苑作州。）楫渡。宁计路崭（乐府作嵌。）嵌。（文苑作{山甘}々。注云。一作崭嵌。○文苑英华二百一。乐府诗集二十六。诗纪七十二。）
    【东武吟行】
    天德深且旷。人世贱而浮。东枝才（类聚作裁。乐府同。）拂景。西壑已停选Ｊ牛类聚作游。）辞金门宠。去饮玉池流。霄（类聚作宵。）辔一（类聚字缺。）永矣。俗累从此休。（○类聚四十一。乐府诗集四十一。诗纪七十二。）
    【怨歌行】
    时屯宁易犯。俗险信难群。坎坛元淑赋。顿挫敬通文。遽沦（类聚作论。）班姬宠。夙窆贾生坟。短俗同如此。长叹何足（类聚作俗何。）云。（○类聚四十一。乐府诗集四十二。诗纪七十二。）
    【悲哉行】
    旅游媚年春。年春媚游人。徐光旦垂彩。和露晓凝津。时嘤起稚叶。蕙气动初苹。一朝阻旧国。万里隔良
    辰。（○类聚四十一。乐府诗集六十二。诗纪七十二。）
    【携手曲】
    舍辔下雕辂。更衣奉玉床。斜（乐府作联。）簪映秋水。开镜比春妆。所畏红颜促。君恩不可长。椋ㄓ裉ㄗ骷Α＃┕谇胰菀帷Ｆ窳吖鹬ν觥＃ā鹩裉ㄐ掠轿濉＠指诗集七十六。诗纪七十二。）
    【有所思】
    西征登陇首。东望不见家。关树抽（玉台作扌留。）紫叶。塞草发青芽。（玉台作牙。乐府同。）昆明当欲满。蒲萄应作花。流（乐府作垂。）泪对汉使。因书寄狭邪。（○玉台新咏五。乐府诗集十七。诗纪七十二。）
    【夜夜曲】
    河汉纵（类聚作踪。）且（类聚、乐府作复。）横。北斗横复直。星汉空如此。宁知心有（类聚作所。）忆。孤灯暧不明。寒机晓犹（类聚作犹更。）织。零泪（类聚作涕。）向谁道。鸡鸣徒叹息。（○玉台新咏五。类聚四十二。乐府诗集七十六。诗纪七十二。）
    【夜夜曲】
    北斗阑干去。夜夜心独伤。月辉横射枕。灯光半隐床。（○玉台新咏十作梁简文帝。乐府诗集七十六。诗纪七十二。○逯
    按。玉台七已有梁简文拟沈夜夜曲一首。此篇作沈诗为是。）
    【钓竿】
    桂舟既容与。绿浦复回纡。轻丝动弱芰。微楫起单凫。扣舷忘日暮。卒岁以为娱。（○类聚四十一作钓竿行。乐府诗集十八。诗纪七十二。）
    【临碣石】
    碣石送返潮。登罘礼朝日。溟涨无端倪。山岛互（诗纪作玄。）崇恕ｆ骼闲奈辞睢３甓髌裰毡稀＃ā鹄指诗集五十五。诗纪七十二。）
    【湘夫人】
    潇湘风已息。沅沣复安流。扬蛾一含睇。癖憔旰们倚蕖＞椟椭勉闫帧＝馀寮闹兄蕖＃ā鹄指诗集五十七。诗纪七十二。）
    【贞女引】
    贞女（乐府作心。）信无矫。傍邻也见疑。轻生本非惜。贱躯良足悲。传芳托嘉树。弦歌寄好词。（○乐府诗集五十八。诗纪七十二。）
    【襄阳蹋铜蹄歌三首】
    分手（玉台作首。）桃林（文苑作李。）岸。（类聚作崖。）送（类聚作望。文苑、乐府同。）别岘山头。若欲寄音（文苑作书。）信。（玉台作息。）汉水向东流。（○玉台新咏十作襄阳白铜蹄。类聚四十三作襄阳白铜掣琛Ｎ脑酚⒒二百一作白铜掣琛＠指诗集四十八。诗纪七十二。）生长宛水上。从事（文苑作往官。注云。一作从事。）襄阳城。一朝遇神武。奋翼起先鸣。（○文苑英华二百一。乐府诗集四十八。诗纪七十二。）
    蹀瘢ㄎ脑纷鼽是控。注云。一作蹀瘛＃┓沙酒稹Ｗ笥易陨光。男儿得富贵。何必在归（文苑作还故。）乡。（○同上）
    【永明乐】
    联翩贵游子。侈靡千金客。华毂起飞尘。珠履竟长陌。（○乐府诗集七十五。诗纪七十二。）
    【江南弄四首】〖以下杂言。〗
    【赵瑟曲】〖诗纪云。文苑英华作元帝。今从乐府作沈约。〗
    邯郸奇弄出文梓。萦弦急调切流徵。玄（文苑作灵。）鹤徘徊白云起。白云起。郁披（文苑作枝。注云。乐府作皮。）香。离复合。曲未央。（○文苑英华三百三十五。乐府诗集五十。诗纪七十二。）
    【秦筝曲】
    罗袖飘纟丽拂雕桐。促柱高张散轻宫。迎歌度舞遏归风。遏归风。止流月。寿万春。欢无歇。（○文苑英华三百三十五作梁元帝赵瑟。乐府诗集五十。诗纪七十二。）
    【阳春曲】
    杨柳垂（类聚作至。）地燕差池。缄情忍思落容仪。弦伤曲怨心自知。心自知。人不见。动罗裙。拂珠殿。（○类聚四十二作江南行阳春曲。乐府诗集五十。诗纪七十二。）
    【朝云曲】
    阳台氤（类聚作氛。）氲多异色。巫山高高上无极。云来云（类聚作雨。）去常不息。常不息。梦来游。极（类聚作经。）万世。度千秋。（○类聚四十二。乐府诗集五十。诗纪七十二。）
    【乐未央】
    亿舜日。万尧年。咏湛露。歌采莲。愿杂百和气。宛转金炉前。（○文苑英华百九十三作张正见神仙篇。光府诗集七十四。诗纪七十二。）
    【四时白纟宁歌五首】〖七言〗
    〖古今乐录曰。沈约云。白纟宁五章。敕臣约造。武帝造後两句。〗
    【春白纟宁】
    兰叶参差桃半红。飞芳舞阆反悍纭Ｈ缃咳缭棺床煌。含笑流眄（类聚作ツ。）满堂中。翡翠群飞飞不息。愿在云间长比翼。佩服瑶（类聚作堇。）草驻容色。舜日尧年欢无极。（○类聚四十三。乐府诗集五十六。诗纪七十二。又玉台新咏九作春日白呵。引红、风、息、翼四韵。）
    【夏白骸俊际纪云。文苑英华作梁武帝。今从乐府作沈约。〗
    朱光灼烁照佳人。含情送（文苑作远。注云。一作送。）意遥相亲。嫣然一（乐府作宛。文苑云。一作婉。诗纪云。一作宛。）转乱心神。非子之故欲谁因。悲翠群飞飞不息。愿在云间长比翼。佩服瑶草驻容色。舜日尧年欢无极。（○乐府诗集五十六。诗纪七十二。又类聚四十三引人、亲、神、因四韵。文苑英华百九十三作梁武帝白焊琛Ｒ人、亲、神、因四韵。）
    【秋白骸
    白露欲凝草已黄。金管（玉台作印＠嗑弁。）玉柱响洞房。双心一影（乐府、诗纪作意。）俱回（乐府作徊。诗纪同。）翔。吐情寄
    君君莫忘。翡翠群飞飞不息。愿在云间长比翼。佩服瑶草驻容色。舜日尧年欢无极。（○乐府诗集五十六。诗纪七十二。又玉台新咏九作秋日白呵。引黄、房、翔、忘四韵。类聚四十三引黄、房、翔、忘四韵。）
    【冬白骸
    寒闺昼密（乐府作寝。）罗幌垂。婉容丽色心（乐府作心长。）相知。双去双还誓不移。长袖拂面为君施。翡翠群飞飞不息。愿在云间长比翼。佩服瑶草驻容色。舜日尧年欢无极。（○乐府诗集五十六。诗纪七十二。又类聚四十三引垂、知、移、施四韵。）
    【夜白骸
    秦筝齐瑟燕赵女。一朝得意心相许。明月如规方袭予。夜长未央歌白骸ｔ浯淙悍煞刹幌。愿在云间长比翼。佩服瑶草驻容色。舜日尧年欢无极。（○乐府诗集五十六。诗纪七十二。）
    【团扇歌二首】
    青青林中竹。可作白团扇。动摇玉郎手。因风访方便。（○合璧事类外集六十。）
    团扇复团扇。持许自障面。憔悴无复理。羞与郎相见。（○同上○逯按。玉台新咏此乃桃叶歌。合璧事类或别有所据。列此俟考。）
    【诗】
    【侍皇太子释奠宴诗】〖以下四言。〗
    尊学尚矣。道亦遐哉。启图观秘。辟苑兴才。事高东序。义迈云台。峨峨德傅。灼灼英台。复礼曲台。反乐宣榭。阙文内举。切外驾。结朋千里。从师百舍。坠（类聚作队。）典必修。阙祀咸荐。回鸾献爵。金委奠。肆士辨仪。胥人掌县。仿佛神踪。（初学记作从。）徘徊灵卷。（○类聚三十八引榭、驾、舍、荐、奠、县、卷七韵。初学记十四引哉、才、台、台、荐、奠、县、卷八韵。诗纪七十三。）
    【赠沈录事江水曹二大使诗】〖五章○东阳郡时。〗
    伊我洪族。源浚流长。奕奕清济。代有兰芳。允兹二秀。挺干朝阳。于彼原隰。徽命是将。
    受言帝庭。观风上牧。逸翰双举。为腓为服。遍轨瓯吴。萦途海陆。岌岌貂冕。辚辚华毂。
    帝格文祖。握瑞持衡。庆逾高邑。兆属大横。王道无外。乾路昭亨。近臣展事。上介ヘ行。
    微微下国。川纡路阻。蔼蔼王人。匪遑宁处。巡仪既畅。私宴亦叙。置酒式歌。披衿寤语。
    戒途在日。复路回舟。霜结暮草。风卷寒流。情劳东眷。望泫西浮。崇君远业。敬尔芳猷。（○文馆词林百五十八。）
    【赠刘南郡季连诗】〖六章○东阳郡时。〗
    鸿汉景德。盛楚连徽。灼灼中垒。入奥知微。殊源别派。复属清辉。伊我兰执。升堂启扉。
    宴游忽永。心期靡悔。代历四朝。年逾十载。朋居缱绻。余违尔诲。岂独秋兰。结言为巍
    事有离会。心未江湖。昔分湘济。今别荆吴。安得理翰。同飞故都。情劳伊尔。念切纷吾。
    追念生平。欢友非一。讽雩斯五。披林者七。方驾清衢。置酒兰室。离役代有。兴言涕溢。
    山邦务寡。陕辅任隆。才否虽异。劳逸不同。幽严何有。丹桂为丛。结枝以赠。寄之飞鸿。
    峨峨令藩。腾芳戚右。缉兹江汉。实寄僚首。在德易充。为名难朽。愿言可获。岁暮携手。（○文馆词林百五十八。）
    【为南郡王侍皇太子释奠诗二首】
    陵季相沿。训随世殆。政缺雅乖。风漓化改。礼亡衽席。乐沉河海。三雍靡构。四教谁采。瞻震并峻。义属重丽。横书清道。晦彼生知。（○类聚三十八。诗纪七十三。）
    义重师匡。业贵虚受。襄野顺风。西河杜帚。表迹亏光。降情回首。道御百灵。神行万有。尊学尚矣。继列传徽。旗章或舛。兹道莫违。自堂及室。异轸同归。洋洋圣范。楚楚儒衣。（○初学记十四。诗纪七十三。○逯按。类聚、初学记所引殆为一篇之佚文。诗纪编为两首。今姑照录。）
    【三日侍凤光殿曲水宴应制诗】
    光迟蕙亩。（类聚作敏。）气婉椒台。皇心爱矣。帝曰游哉。玉（类聚作王。）鸾（初学记作銮。）徐骛。（初学记作警。诗纪云。一作警。岁时杂咏作御警。）翠凤轻回。别殿广临。离宫洞启。川只（类聚作祗。初学记、岁时杂咏同。）奉寿。河宗相礼。清洛渐筵。长伊流陛。洄荡嘉羞。摇漾芳醴。轻歌易绕。弱舞难持。素云留管。玄鹤（岁时杂咏作鹳。）停丝。引思为岁。岁亦阳止。叨服贲身。身亦昌止。徒勤丹漆。终愧文梓。（○类聚四、初学记四、古今岁时杂咏十六俱作三日侍风光殿曲水宴诗。广文选八作侍曲水宴诗。诗纪七十三。）
    【为临川王九日侍太子宴诗】
    凉风北起。高雁南翻。叶浮楚水。草折梁园。凄凉霜野。惆怅晨亍Ｔ魄岷树。日丽秋原。三金广设。六羽高陈。寒英始献。凉酎初醇。靡靡神襟。锵锵群彦。思媚储猷。洽和奉宴。恩畅兰席。欢同桂殿。景遽乐推。临风以眷。丽景天枝。位非德举。任伍辰阶。祚均河楚。负岳未胜。瞻云难侣。望古兴惕。心焉载伫。（○类聚四。广文选八作太子九日宴诗。诗纪七十三。）
    【九日侍宴乐游苑诗】
    凭玉宅海。端沼天。止流飞壑。静震腾川。凝神贯（诗纪云。一作贲。）极。ゼ道漏泉。西裘委衽。南风在弦。暮芝
    始绿。年桂初丹。上林叶下。沧池水寒。霜沾玉树。雁动轻澜。停跸玉陛。徙卫璇墀。雕箱凤彩。羽盖鸾姿。虹旌迢递。翠华葳蕤。礼弘灞馈Ｒ甯呗邃亍＃ā鹄嗑鬯摹９阄难“俗魇萄缋钟卧肥。诗纪七十三。）
    【从齐武帝琅琊城讲武应诏诗】〖以下五言。〗
    九功播祧（文苑作桃。）祧。七德陈武悬。展事昌国图。息兵由重战。皇情咨阅典。出车迨辰选。饰徒映寒隰。翻绥临广甸。飒杳佩吴戈。参差腰夏箭。风旆舒复卷。云霞（文苑云。一作葭。按当作葭。）清似转。轻舞信徘徊。前歌且遥衍。秋原嘶代（文苑作戈。）马。朱光浮楚练。虹壑写飞文。严阿藻馀绚。发震岳灵从。扬旌水华变。凭高训武则。中天起遐眷。凤盖掷洪河。珠旗扫（诗纪云。集作拂。）长尽７酱翠华举。远适瑶池宴。（○文苑英华二百九十九。诗纪七十三。）
    【三日侍林光殿曲水宴应制诗】
    宴镐锵玉銮。游汾举仙醑病＃ㄋ晔痹佑阶齄跞。文苑同。）荣光泛（初学记作沉。）彩旄。修风动芝盖。淑气婉登晨。天行耸云旆。帐殿临春御。帷宫绕芳荟。（岁时杂咏作会。）渐席周羽觞。分墀引回濑。穆穆玄化（岁时杂咏作花。）升。（类聚作宝化睢＃┘眉没式祝类聚作陛。文苑作家。）泰。将御遗风轸。远侍瑶台会。（○类聚四作侍林光殿曲水宴诗。初学记四作林光殿曲水宴诗。古今岁时杂咏十六作三日林光殿曲水宴。文苑英华百七十二作三日侍林光殿曲水诗。诗纪七十三。）
    【侍宴乐游苑饯吕僧珍应诏诗】
    丹浦非乐战。负垂切君临。我皇秉（类聚作蕴。文苑同。）至德。忘（文苑作恭。注云。一作忘。）己用尧心。愍兹区宇内。鱼鸟失飞沈。推（御览作持。）毂二崤道。（李善本文选作ā＃┭镬肪藕右酢３乘尽三属。选士皆百金。戎车（类聚作主。）出细柳。饯席遵（类聚作樽。诗纪云。一作樽。）上林。命（文苑作兴。）师诛後服。授律缓前禽。函圜（文苑作亟辕。）方解带。（文苑作骁。）武稍披（文苑作已按。）襟。伐罪芒山曲。吊民伊水浔。将陪告成礼。待此未抽簪。（○文选二十。类聚二十九。文苑英华百六十九。诗纪七十三。又御览七百七十六作饯吕僧珍诗。引阴一韵。）
    【正阳堂宴劳凯旋诗】
    凯入同高宴。饮至均多祜。昔往歌采薇。今来欢大杜。善战惟我皇。胜之不窥户。推毂授神谟。馀壮终能贾。浩荡金枰纭Ｖ芰饔聃傅。（○类聚五十九。诗纪七十三。）
    【游钟山诗应西阳王教】〖五章〗
    灵山纪（文苑作标。注云。文选作记。）地德。地（文苑作阴。）险（六臣本文选作峭险。注云。李善本作地险字。）资岳灵。终南表秦观。（类聚作馆。文苑同。）少室迩王城。翠凤翔淮海。衿带绕神摇１备泛纹渚。林薄杳葱青。
    发地多奇岭。干云非一状。合沓共隐天。参差互（类聚作分。六苑同。六臣本文选注云。五臣作分。）相望。郁律构丹凇
    がテ起青嶂。势随九疑高。气与三山（文苑作川。）壮。
    即事既多美。临眺殊复奇。南瞻（类聚作瞩。文苑同。又注。文选作瞻。）储胥观。（御览作馆。）西（御览作北。）望昆明池。山中咸可悦。赏逐四时移。春光发陇首。秋风生桂枝。
    多值息心侣。结架山之足。八解鸣涧流。四禅隐严曲。窈冥终不见。萧条无可（六臣本文选注云。五臣作何所字。）欲。所愿从之游。寸心於此足。
    君王挺逸趣。羽旆临崇基。白云随玉趾。（文苑作址。）青霞杂桂旗。淹留访五药。顾步伫三芝。於焉仰镳驾。岁暮以为（六臣本文选注云。五臣作终字。）期。（○文选二十二作钟山诗应西阳王教。文苑英华百五十九作游钟山。诗纪七十三。又类聚七作游钟山。引灵、城、青、壮、奇、池、移、枝、足、曲十韵。御览六十六引池一韵。）
    【登高望春诗】
    登高眺京洛。街苍何纷纷。（玉台作纷漠漠。诗纪同。）回首望长安。城阙郁盘桓。日出照钿黛。风过动罗纨。齐重蹑朱履。赵女扬翠翰。春风摇杂树。葳蕤绿且丹。宝瑟玫瑰柱。金羁玳瑁鞍。淹留宿下蔡。置酒过上兰。（日出二句。类聚在此句下。）解眉还复敛。方知巧笑难。佳期空靡靡。含睇未成欢。嘉客不可见。因君寄长叹。（○玉台新咏五。诗纪七十三。又类聚二十八及广文选九引纷、桓、翰、丹、鞍、兰、纨七韵。）
    【游金华山诗】
    远策追夙（文苑作风。注云。集作夙。）心。灵（文苑作云。）山协久（文苑作文。注云。一作久。）要。天倪临紫阙。地道（文苑作道地。注
    云。一作地道。）通丹窃。（文苑作徼。）未乘琴高鲤。且纵（文苑作从。注云。一作纵。）严陵钓。若蒙羽驾迎。得奉金书召。高驰入阊阖。方睹灵妃笑。（○类聚七。文苑英华百五十九。诗纪七十三。）
    【留】〖诗纪作刘。〗真人东山还诗
    连峰竟无已。积翠远微微。寥戾野风急。芸黄秋草腓。（类聚作肥。）我来岁云暮。於此怅怀归。霜雪方共下。宁止露沾衣。（文苑作宁唯止露衣。）等余两岐秀。（文苑作成。）去去掩柴扉。（○类聚七。文苑英华百六十作留真人南还。诗纪七十三。○逯按。文馆词林沈约有留真人教。）
    【登玄畅楼诗】
    危峰带北阜。高（类聚作圆。）顶出南岑。中有陵风榭。（类聚作树。）回望川之阴。岸（初学记作崖。文苑同。）险（类聚作涯岸。）每增减。湍平互浅深。水流本三派。台高乃四临。上有离群客。客有慕（文苑作各有暮。）归心。落晖映长浦。焕景烛不浔。云生岭乍黑。日下溪半阴。信美非吾土。何事不抽簪。（○类聚六十三。初学记二十四。文苑曲华三百十一。诗纪七十三。）
    【酬谢宣城沂】〖诗纪云。集云调宣城椅约病！
    王乔飞凫舄。东方金马门。从宦（文苑作官。注云。宋本作宦。）非宦侣。避世不（六臣本文选作作。诗纪同。集注本文选作非。
    类聚、文苑同。）避喧。揆予（文苑作余。）发皇鉴。（诗纪云。一作览。）短翮（类聚作羽。）屡飞翻。晨趋朝（诗纪云。一作游。）建礼。晚沐卧郊园。宾至下尘榻。忧来命绿樽。昔贤侔时雨。今守馥兰荪。神交疲梦寐。路远隔思存。牵拙谬东汜。浮惰及（六臣本文选注云。五臣作反。）西昆。顾循良菲薄。何以俪宵摇＝随渤锶ァＫ⒂鸱呵逶础＃ā鹦恍城诗集四作答谢宣城。文选三十作和谢宣城。诗纪七十三。又类聚三十一、文苑英华二百四十并引门、喧、翻、园、樽、荪、存七韵。）
    【新安江至清浅深见底贻京邑游好诗】
    眷言访舟客。兹川信可珍。洞彻（文选作澈。类聚同。）随清（文选作深。类聚同。）浅。皎镜无冬春。千仞写乔（类聚、文苑作高。）树。百丈见游鳞。沧浪有时浊。清济涸无津。岂若乘斯去。俯映石磷磷。纷吾隔嚣滓。宁假（文苑作可。）濯衣巾。（六臣本文选注云。善本作巾衣字。）愿以潺铀。（六臣本文选注云。五臣作沫。类聚作末）沾君缨（类聚作衣。）上尘。（○文选二十七。文苑英华百六十二作渡新安江贻京邑友好。诗纪七十三。又类聚八作渡新安江贻京邑友好。引珍、春、鳞、巾、尘五韵。）
    【送别友人诗】〖诗纪云。外编作任鹫叻恰！
    君东我亦西。衔悲涕如霰。浮云一南北。何由展言宴。方作异乡人。赠子同心扇。遥裔发海鸿。连翻山檐燕。春秋更去来。参差不相见。（○类聚二十九。文苑英华二百二十六。诗纪七十三。）
    【去东阳与吏民别诗】
    微薄叨今幸。忝荷非昔期。唐风岂异世。钦明重在兹。饰骖去关辅。分竹入河淇。下车如昨日。曳组忽弥
    期。霜载凋秋草。风三动春旗。无以招卧辙。宁望後相思。（○类聚五十。诗纪七十三。）
    【早发定山诗】
    夙龄爱远壑。晚莅见奇山。标峰彩虹外。置岭白云间。倾壁忽斜竖。绝顶峰昨孤圆。（李善本文选作员。）归海流漫漫。出浦水溅溅。（文选作浅浅。六臣本注云。五臣作溅。）野棠开未落。山樱发（草堂诗笺作花。）欲然。忘归属兰杜。怀禄寄芳荃。眷言采三秀。徘徊望九仙。（○文选二十七。诗纪七十三。又草堂诗笺二十一绝句诗注。引燃一韵。）
    【循役朱方道路诗】
    分鲁龅劬。升装奉皇穆。洞野属沧溟。联郊逆河服。日映青丘岛。尘起邯郸陆。江移林岸微。严深烟岫复。岁严摧磴草。午塞散峤木。萦蔚（万花谷作郁。）夕飙卷。蹉跎晚云伏。霞（万花谷作葭。）志非易从。旌躯信难牧。岂慕（万花谷作真。）淄（万花谷作溜。）宫梧。方辞兔园竹。羁（万花谷作先。）心亦何言。迷踪庶能复。（○初学记二十四。万花谷後二十五。诗纪七十三。）
    【和竟陵王游仙诗二首】〖王融、范云同赋。〗
    夭（类聚作天。广文选同。诗纪云。一作天。）矫（类聚作乔。广文选同。诗纪云。一作蚯恰＃┏绥仙。螭衣方陆离。玉銮隐云雾。溶溶纷上驰。瑶台风不息。赤水正涟漪。峥嵘玄圃上。聊攀琼树枝。（○类聚七十八。广文选九。诗纪七十三。）
    朝止（文苑作上。）阊阖宫。暮（初学记作夕。文苑作高。）宴清都阙。腾盖隐（初学记作拥。文苑同。诗纪云。一作拥。）奔星。低銮（文苑作鸾。）避行月。九疑（文苑作嶷。）纷相从。虹旌乍升没。青鸟去复还。（初学记作留。文苑同。）高唐云不歇。若华有馀照。淹留且诜。（○类聚七十八。初学记二十三。文苑英华二百二十五。广文选九。诗纪七十三。）
    【游沈道士馆诗】
    秦皇（类聚作王。）御宇宙。汉帝恢武功。欢娱人事（类聚作世。）尽。情性犹未充。锐意三山上。托慕九霄中。既表祈年观。复立望仙宫。宁为心好道。直由意无穷。曰余知止足。是愿不须丰。遇可淹留处。便欲息微躬。（六臣本文选注云。五臣无此二句。）山嶂远重叠。竹树近蒙笼。开襟濯寒水。解带临清风。所累非物外。（文选作外物。文章正宗同。）为念在玄空。（类聚作踪。诗纪云。一作踪。）朋来握（类聚作挹。）石髓。宾至驾轻（类聚作飞。）鸿。都令人径绝。惟使云路通。一举凌倒景。无事适华嵩。寄言赏心客。岁暮尔来同。（○文选二十二。类聚七十八。文章正宗二十九。诗纪七十三。）
    【酬华阳陶先生诗】
    三清未可觌。一气且空存。所愿回光景。拯难拔危魂。若蒙丸（陶隐居传作九。金薤记同。）丹赠。岂惧六龙奔。（○陶隐居传。金薤记。诗纪七十三。）
    【还园宅奉酬华阳先生诗】
    早欲寻名山。期（陶隐居传作须。）待婚嫁毕。二事虽云已。此外复非一。忽闻龙图至。仍睹荣（陶隐居传作龙。）光溢。副朝首八元。开壤赋千室。冠缨曾弗露。风雨未尝栉。鸣玉响洞门。金蝉映朝日。惭无小人报。徒叨令尹秩。岂忘平生怀。靡监不遑恤。（○陶隐居传。金薤记。诗纪七十三。）
    【华阳先生登楼不复下赠呈诗】
    侧闻上士说。尺木乃腾霄。云骈（类聚作铩Ｊ恰＃┎徽沟亍Ｏ删佣嗬鲩浴＃金薤记作谯。类聚作本醮。）卧待三芝秀。坐对百神朝。衔书必青鸟。佳（陶隐居作嘉。类聚同。）客信龙镳。非止灵桃实。方见大椿凋。（○陶隐居传作酬华阳先生。金薤记作华阳先生登楼不下赠呈。类聚七十八作陶先生登楼不得下诗。诗纪七十三。）
    【奉华阳王外兵诗】
    〖金薤记云。隐居别易氏号。〗
    餐玉驻年龄。吞霞反容质。眇识青丘树。回见扶桑日。烂熳蜃云舒。丈胶３觥＃ā鹛找居。金薤记。诗纪七十三。）
    【赤松涧诗】
    松子排烟去。英灵眇难测。惟有清涧流。潺又詹幌。神丹在兹化。云镬洞粟臁Ｔ甘芙鹨悍健Ｆ言生羽翼。渴就华池饮。饥向朝霞食。何时当来还。延伫青（类聚作清。）严侧。（○类聚七十八。诗纪七十三。）
    【八关齐诗】
    因戒倦轮飘。习障从尘染。四衢道难辟。八正扉犹掩。得理未易期。失路方知险。迷途既已复。豁悟非无渐。（○类聚七十六。诗纪七十三。）
    【古意诗】
    挟瑟丛台下。徙倚爱容光。伫立日已暮。戚戚苦人肠。露葵已堪摘。淇水未沾裳。锦衾无独暖。罗衣空自香。明月虽外照。宁知心内伤。（○玉台新咏五。诗纪七十三。）
    【少年新婚为之咏诗】
    山阴柳家女。莫（诗纪作薄。）言出田墅。丰容好资颜。便僻工（诗纪作巧。）言语。腰肢既软弱。衣服亦华楚。红轮映早寒。画扇迎初暑。锦履并花纹。绣带同心苣。罗陆鸨〔蕖Ｔ器藁钗举。我情已郁纡。何用表崎岖。托意眉间黛。申心口上朱。莫争三春价。坐丧千金躯。盈尺青铜镜。径寸合浦珠。无因达往意。欲寄双飞凫。裾开见玉趾。衫薄映凝肤。羞言赵飞燕。笑杀秦罗敷。白顾虽悴薄。冠盖耀城隅。高门列驺驾。广路从骊驹。何惭鹿卢剑。讵减府中趋。还家问乡里。讵堪持作夫。（○玉台新咏五。诗纪七十三。）
    【登北固楼诗】
    六代旧山川。兴亡几百年。繁华今寂寞。朝市昔喧阗。夜月琉璃水。春风柳色天。伤时为怀古。垂泪国门前。（○舆地纪胜七。）
    【梦见美人诗】
    夜闻长叹息。知君心有忆。果自阊阖开。魂交睹颜（玉台作容。）色。既荐巫山枕。又奉齐眉食。立望复横陈。忽觉非在侧。那知（玉台作恶。）神伤者。潺永嵴匆堋＃ā鹩裉ㄐ掠轿濉Ｊ纪七十三。）
    【直学省愁卧诗】
    秋风吹广陌。萧瑟入南闱。愁人掩轩卧。高窗时动扉。虚馆清阴满。神宇暧微微。网虫垂户织。夕鸟傍栏飞。缨佩空为忝。江海事多违。山中有桂树。岁暮可言归。（○文选三十作学省愁卧。六臣本注云。五臣作直学省愁卧。诗纪七十三。）
    【休沐寄怀诗】
    虽云万重岭。所玩终（诗纪云。一作惟。）一丘。阶墀幸自足。安事远遨游。临池清溽暑。开幌望高秋。园禽与时变。兰根应节抽。凭轩搴木末。垂堂对水周。紫箨开绿筱。白鸟映青畴。艾叶弥南浦。荷花绕北楼。送日隐层阁。引月入轻帱。爨熟寒蔬剪。宾来春蚁浮。来往既云<卷力>。光景为谁留。（○初学记二十。诗纪七十三。）
    【宿东园诗】
    陈王斗鸡道。安仁采樵路。东郊岂异昔。聊可间余步。野径既盘纡。荒纤亦交互。槿篱疏复密。荆扉新且故。树顶鸣风飙。草根积霜露。惊の去不息。征鸟时相（类聚作返。）顾。茅栋啸愁鸱。平冈走寒兔。夕阴带层阜。长烟引轻素。飞光忽我遒。岂（李善本文选作宁。）止岁云暮。若蒙西山药。颓龄倘能度。（○文选二十二。诗纪七十三。又类聚六十五引故露、顾、兔、素五韵。）
    【行园诗】
    寒瓜方卧垅。秋菰亦满陂。紫茄纷烂熳。（类聚作漫。）绿芋郁参差。初菘向堪把。时韭日离离。高梨有繁实。何减万年枝。荒渠集野雁。安用昆明池。（○谢宣城诗集四。诗纪七十三。又类聚六十五引陂、差、离三韵。）
    【和左丞庾杲之移病诗】
    岁暮岂云聊。参差忧与疾。匪浣孰能赐。持身固无述。握兰空盈把。待漏终不溢。嚣喧满眼前。簿领纷盈
    膝。安用谈天辩。徒劳梦赐笔。挂冠若东都。山林宁复出。（○初学记十一。诗纪七十三。）
    【和竟陵王抄书诗】
    教微因弛辔。维峻属贞期。义乖良未远。斯文焕在兹。超河综绝礼。冠楚缀沦诗。披滕辨蠹册。酌醴访深疑。澄流黜往性。（初学记作往。）泛略引前滋。汉壁含遗篆。名山多逸词。绿编方委阁。素简月盈辎。空幸参鸳鹭。比秀恧琼芝。挹流既知广。复道还自嗤。（○初学记十二。诗纪七十三。）
    【咏竹火笼诗】
    结根终南下。防露复披云。虽为九华扇。聊可涤炎氛。安能偶（文选寂遗作遇。）狐白。鹤夕卩（文选补遗作卵。）织成文。覆持鸳鸯被。百和吐氛氲。忽为纤手用。岁暮待罗裙。（○谢宣城诗集五。文选补遗三十六。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
