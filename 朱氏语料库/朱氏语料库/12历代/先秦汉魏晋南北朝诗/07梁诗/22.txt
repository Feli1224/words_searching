    ●梁诗卷二十二
    ※梁简文帝萧纲
    【诗】
    【登城北望诗】
    登楼传昔赋。出蓟表前闻。灞陵忽回首。河堤徒望军。兹焉聊回眺。极目杳难分。一水斜开岸。双城遥共云。（○类聚六十三。诗纪六十九。）
    【登琴台诗】
    芜阶（本集作陌。文苑、诗纪并云。一作陌。）践昔径。复想（类聚作愁。）鸣琴游。音容万春（初学记作卷。）罢。（类聚作态。）高名千载留。弱枝生古树。旧石染（初学记作抗。文苑云。一作浸。初学记作深。）新流。由来递相吧。逝川终不收。（○类聚六十二、初学记二十四并作琴台诗。文苑英华三百十三佚作者名。诗纪六十八。）
    【饯别诗】
    行乐出（文苑作此。）南（类聚作南北。）皮。燕饯临华池。箨解篁开节。花暗鸟迷枝。窗阴随影度。水色带风移。徒（文苑作徙。）命衔杯酒。终成悯别离。（○类聚二十九。文苑英华二百六十六。诗纪六十九。）
    【送别诗】
    行行异沂海。（诗纪云。一作海沂。）依依别路歧。水苔随缆聚。岸柳拂舟垂。石菌生悬叶。江槎流（文苑作柳。）卧枝。烛尽悲宵（文苑作当。注云。一作宵。）去。酒满惜将（文苑云。一作睽。）离。（○类聚二十九。文苑英华二百六十六。诗纪六十九。）
    【晚景出行诗】〖诗纪云。本集作美人。〗
    细树含残影。春闺散晚香。轻花鬓边（类聚作畔。）堕。微汗粉中光。飞凫初罢曲。啼乌（类聚作鸟。）忽度行。羞令白日暮。车骑（玉台作马。）郁相望。（○玉台新咏七。类聚十八。诗纪六十九。）
    【春闺情诗】
    杨柳叶纤纤。佳人懒织缣。正衣还向镜。迎春试卷（玉台作举。）帘。摘梅多绕树。觅燕好窥檐。只言逐花草。计较（玉台作校。）应非嫌。（○玉台新咏七。诗纪六十九。）
    【又三韵】
    珠帘向暮下。妖姿不可追。花风暗里觉。兰烛帐中飞。何时玉窗里。夜夜更缝衣。（○玉台新咏七。）
    【咏美人看画诗】
    殿上图神女。宫（类聚作殿。）里出佳人。可怜俱是画。谁能辨伪（类聚作辩写。）真。分明净眉眼。（本集作目。）一种细腰身。所可持（诗纪作特。）为异。长有好精神。（○玉台新咏七作美人观画。类聚十八。诗纪六十九。）
    【咏人弃】〖一作去。〗妾诗
    昔时娇玉步。含羞花烛边。岂言心爱断。衔啼私自怜。常（诗纪云。一作但。）见（类聚作但觉。）欢成怨。非关丑易妍。独鹄罢中路。孤鸾死镜前。（○玉台新咏七。类聚三十二。诗纪六十九。）
    【美人晨妆诗】〖诗纪云。玉台作简文。艺文类聚作昭明。非是。〗
    北窗向朝（类聚作朝向。）镜。锦帐（类聚作障。）复斜萦。娇羞不肯出。犹言妆未成。散黛随眉广。燕脂（类聚作烟支。）逐脸生。试将持出众。定得可（类聚作向。）怜名。（○玉台新咏七。类聚十八作梁昭明太子。诗纪六十九。）
    【和林下妓应令诗】
    炎光向夕敛。促（初学记作徒。文苑作徙。）宴临前池。泉（玉台作深。当作渊。）将影相得。花与面相宜。篪（诗纪作管。）声如（诗纪作长。注云。一作引。）鸟ミ。舞袂（昭明集作袖。初学、文苑同。）写风枝。欢乐不知醉。千秋长（昭明集作常。）若斯。（○昭明太子文集二作林下作妓诗。玉台新咏七作林下妓。初学记十五作梁昭明太子林下作妓诗。文苑英华二百十三作梁昭明太子和林下咏妓应令。诗纪六十九。）
    【夜听妓诗】
    合欢蠲忿叶。萱草忘忧条。何如明月夜。流风拂舞腰。朱唇随吹尽。（诗纪云。玉台作动。）玉钏逐弦摇。留宾惜残（诗纪云。一作别。）弄。负态动馀娇。（○类聚四十二。诗纪六十九。）
    【拟落日窗中坐诗】
    杏梁斜日照。馀辉映美人。闻函脱宝钏。向镜理纨巾。游鱼动池叶。舞鹤散阶尘。空嗟千岁久。愿得及阳春。（○玉台新咏七。诗纪六十九。）
    【雪里觅梅花诗】
    绝讶梅花晚。（本集作晓。）争来雪里窥。下枝低可见。高处远难知。俱（文苑作惧。万花谷同。）羞惜腕露。相让到（初学记作道。万花谷同。）腰羸。定须还剪彩。学作两三枝。（○初学记二十八。文苑英华三百二十二。万花谷後三十八。诗纪六十九。又类聚八十六引窥、知、枝三韵。）
    【山齐诗】
    玲珑绕竹涧。间关通槿藩。缺岸新成浦。危石久为门。北荣下飞桂。南柯吟夜猿。暮流澄锦碛。晨冰照彩鸾。（○类聚六十四。诗纪六十九。）
    【晚日後堂诗】
    幔阴通碧砌。日影度城隅。岸柳垂长叶。窗桃落细跗。花留蛱蝶粉。竹医蜻蜓珠。赏心无与共。染翰独踟蹰。（○类聚三。诗纪六十九。）
    【望月诗】
    流辉入画堂。初照上梅梁。形同七子镜。影类九秋霜。桂花那不落。团扇与谁妆。空闻北窗弹。未举西园觞。（○类聚一。文苑英华百五十二。诗纪六十六。）
    【开霁诗】
    景落商飚靖。（初学记作尽。文苑作静。）烟开四郊谧。偃蹇暮山虹。游扬峰下（文苑作下峰。）日。水纹（类聚作文。初学记、文苑同。）城上动。城楼水中出。竟微共治（初学记作理。）功。空卧淮阳秩。（○类聚二。初学记二。文苑英华百五十五。诗纪六十九。）
    【同刘谘议咏春雪诗】
    晚霞飞银砾。浮云暗未开。入池消不积。因风堕（类聚作随。）复来。思妇流黄素。温姬玉镜台。看花言可插。（类聚作折。诗纪同。）定自非春梅。（○玉台新咏七。类聚二作咏雪诗。文苑英华百五十四作咏雪。诗纪六十九。）
    【雪朝诗】
    同云凝暮序。严阴屯广隰。落梅飞四注。翻舞二袭。实断望如连。恒分似相及。已观池影乱。复视帘珠湿。（○类聚二。文苑英华百五十四。诗纪六十九。）
    【咏烟诗】
    浮空复杂影。含露（初学记作树。文苑作合树。）密花藤。乍如洛（初学记作落。万花谷同。）霞发。颇似（初学记作类。万花谷同。）
    巫云登。（万花谷作金。）映光飞百仞。从风散九层。欲持悲翠色。时吐（初学记作出。万花谷同。）鲸鱼灯。（○类聚八十。初学记二十五作烟诗。万花谷续八无题。诗纪六十九。）
    【春日诗】
    年还乐应满。春归思复生。桃含可怜紫。柳发断肠青。（类聚作情。按冯校宋本仍作青。）落花随燕入。游丝带蝶惊。邯郸歌管地。见许欲留情。（○类聚三。诗纪六十九。）
    【玄圃纳凉诗】
    登山想剑阁。逗浦忆辰阳。飞流如冻雨。夜月似秋霜。萤翻竞晚热。虫思引秋凉。鸣波如碍石。暗草别兰香。（○类聚五。诗纪六十九。）
    【薄晚逐凉北楼回望诗】
    平衢望如掌。曾雉暧相连。断云留去日。长山减半天。戏凫乘γ下。渔舟冒浪前。（○类聚二十八。诗纪六十九。）
    【秋夜诗】
    高秋（初学记作盲风。文苑同。诗纪云。一作盲风。）度函谷。坠露下芳枝。绿（类聚作渌。）潭（文苑作山。）倒云气。青山（文苑作潭。）
    衔月规。花心风上转。叶影树中（文苑作间。）移。（类聚作违。诗纪云。一作危。）外游独千里。夕叹谁共（初学记作共谁。文苑同。）知。（○类聚三。初学记三。文苑英华百五十八。诗纪六十九。）
    【七夕诗】
    秋期此时浃。长夜徙（岁时杂咏作汉从。）河灵。紫烟凌凤羽。红（玉台作奔。）光随（岁时杂咏作羿女乘。）玉铩Ｂ逖粢山Ｆ。成（岁时杂咏作城。）都怪客星。天梭织来久。方逢今夜停。（○玉台新咏七。古今岁时杂咏二十五。诗纪六十九。）
    【九日赋韵诗】
    是节协阳数。高秋气已精。檐（文苑云。类聚作蟾。）芝逐月启。帷风依夜清。远烛承（岁时杂咏作成。文苑同。）歌黛。斜桥闻履声。梁尘下未息。共爱赏心（○岁时杂咏作年。文苑同。）并。（○类聚四。古今岁时杂咏三十三。文苑英华百五十八。诗纪六十九。）
    【赋得桥诗】
    浮梁既冲荨Ｍúㄐ趴闪辍３丝招次际。跨岸拟河冰。斜阑隐浊雾。布影入清渑。方知歌绿水。无待榜苍鹰。（○类聚九。诗纪六十九。）
    春日看梅花诗
    昨日看梅树。新花已自生。今旦闻春鸟。何啻两三声。冻解池开渌。云穿天半晴。游心不应动。为此欲逢迎。（○类聚三。诗纪六十九。）
    【和湘东王阳云楼檐柳诗】
    暧暧阳云台。春柳（本集作椒。）发新梅。柳（本集作椒。）枝无极软。春风随意来。潭沲青帷闭。玲珑朱扇开。佳人有所望。车声非是雷。（○类聚八十九。诗纪六十九。）
    【咏初桃诗】
    初桃丽新采。照地吐其芳。枝间（合璧事类误作门。）留紫燕。叶里发轻香。飞花入露井。交干拂华堂。若映窗前柳。悬疑红粉妆。（○类聚八十六。合璧事类别集二十六。诗纪六十九。）
    【咏橘诗】
    萎蕤映庭树。枝叶凌秋芳。故条杂新实。金翠共含霜。攀枝折缥（合璧事类作杪。）干。甘旨若琼浆。无假存雕饰。玉盘余自尝。（合璧事类误作甘。○类聚八十六。合璧事类引集四十六。诗纪六十九。）
    【香茅诗】
    铜律与鸣琴。俱称类君子。岂若江淮间。发叶超众美。珍同自牧归。茅因汇征起。岂独迈秦蘅。方知蔑沅芷。（○类聚八十二。诗纪六十九。）
    【系马诗】
    青骊沈赭汗。绿地悬花蹄。未垂青踉蔽病Ｓ坦易险夏唷ｕ蓿ㄎ脑肺笞鞯。）足绊中愤。（文苑作扌贲。）摇头枥上嘶。紫关如未息。直去取榆溪。（○类聚九十三。文苑英华三百三十。诗纪六十九。）
    【赋得舞鹤诗】
    来自芝田远。飞渡（诗纪作度。）武溪深。振迅依吴市。差池逐晋琴。奇（诗纪云。一作寄。）声传回（文苑作回。）涧。动翅拂花林。欲知情外物。伊洛（初学记作令。文苑同。）有清浔。（○初学记三十。文苑英华三百二十八。万花谷後四十。诗纪六十九。）
    【登板桥咏洲中独鹤诗】
    远雾旦（文苑作且。）氛氲。单飞才可分。孤惊宿（文苑作思。诗纪云。一作思。）屿浦。羁唳（类聚误作泪。）下江汶。意惑东西水。心迷四面云。谁知独辛苦。江上念离群。（○类聚九十作咏洲闻独鹤诗。文苑英华三百二十八。诗纪六十九。）
    【听早蝉诗】
    草歇朊初。蝉思花落後。乍饮三危露。时荫五官柳。庄书哂鹏翼。卫赋宜螓首。桂树可淹留。勿谓山中久。（○类聚九十七。诗纪六十九。）
    【咏蛱蝶诗】
    空园暮烟起。逍遥独未归。翠鬣藏高柳。红莲拂水衣。复此从风蝶。双双花上飞。寄与相知者。同心终莫违。（○类聚九十七。诗纪六十九。）
    【咏萤诗】
    本将秋草并。今与夕风轻。腾空类星浮＃类聚作陨。）拂树若花生。屏（类聚误作并。）疑神火照。帘似夜珠明。逢君拾光彩。不■（初学记作怯。）此身倾。（初学记作轻。○类聚九十七。初学记三十。文苑英华三百二十九。诗纪六十九。）
    【咏笔格诗】
    英华表玉笈。佳丽称蛛纲。无如兹制奇。雕饰杂众象。仰出写含花。横抽（类聚作插。万花谷作袖。）学仙掌。幸因提拾用。遂厕璇（类聚作旋。）台赏。（○类聚五十八。初学记二十一。万花谷後二十一。诗纪六十九。）
    【咏镜诗】
    四（类聚字缺。本集作锱。诗纪云。一作锱。）铢恒在侧。谁言览（初学记作揽。）镜稀。如冰不见水。似扇长含晖。全（初学记作金。）开玳瑁匣。并卷织成衣。脱入相如手。疑言赵璧归（○类聚七十。初学记二十五。万花谷续七。诗纪六十九。）
    【正月八日燃灯应令诗】〖诗纪云。广弘明集不载名氏。禅藻集作简文。〗
    藕树交无极。花（广弘明集作华。）云衣数重。织竹能为象。缚荻巧成龙。落灰然蕊盛。垂油湿画峰。天宫倘若见。灯王愿可逢。（○广弘明集三十作正月八日然灯应令。注云。明本令下有简文皇帝字。诗纪六十九。）
    【和萧东阳祀七里庙诗】
    万里实幽宗。三神亦天构。岂谓木石精。斯乃山川守。远来太白旗。遥徵青鸟（文苑作乌。）候。以兹敬弗（类聚作弗敬。）怠。方知教应富。（类聚作否。○类聚三十八。文苑英华三百二十。诗纪六十九。）
    【赋咏五阴识枝诗】
    浇淳混神因。心（广弘明集作因。注云。三本、宫本作心。）形复依色。欲浪逐情飘。爱网随心织。铸金虽改状。斩筹方未极。鸽观既无辩。（广弘明集作辨。注云。明本作辩。）猿攀此焉息。（○广弘明集三十作赋咏五阴识支。注云。宋、元、宫本作枝诗。
    明本作支诗。诗纪六十九。）
    【和湘东王三韵诗二首】
    【春宵】
    花树含春丛。罗帷（类聚作帐。）夜长空。风声随筱韵。月色与池同。彩笺徒自襞。无信往云中。（○玉台新咏七。类聚三十二。诗纪六十九。）
    【冬晓】
    冬朝日照梁。含怨（类聚作愁。）下前床。帷（玉台作帐。）褰竹叶带。镜转菱花光。会时无人见。（类聚作觉。）何用早红妆。（○同上）
    【晓思诗】
    晨禽争学啭。朝花乱欲开。炉烟入斗帐。屏风隐镜台。红妆几尽泪。（玉台作随泪尽。）荡子何当来。（玉台作时回。○玉台新咏七作武陵王纪晓思。类聚三十二。诗纪六十九。○逯按。此诗应两存之。）
    【同庾肩吾四咏诗二首】〖诗纪云。玉台旧本作简文帝。艺文作昭明。按肩吾为简文宫臣。当以玉台为正。〗
    【莲舟买荷度】
    采莲前岸隈。舟子屡徘徊。荷披衣可识。（玉台作披衣可识风。）风疏香不来。欲知船度处。当看荷叶开。（○玉台新咏七。诗纪六十九。）
    【照流看落钗】
    相随照绿（类聚作渌。）水。意欲（类聚作是。诗纪同。）重凉风。流摇妆影坏。钗落鬓花（玉台作华。）空。佳期在何许。徒伤心不同。（○玉台新咏七。类聚十八。诗纪六十九。）
    【赋乐器名得箜篌诗】
    捩迟初挑（诗纪作桃。）吹。弄急时催（文苑作特榷。注云。类聚作时推。）舞。钏响逐弦鸣。衫（玉台作私。）回半障（初学记作彰。）柱。欲知心不平。君看黛眉聚。（○玉台新咏七。类聚四十四及初学记十六作赋得箜篌诗。文苑英华二百十二作箜篌。诗纪六十九。）
    【春日诗】
    花开几千叶。水覆数重衣。蝶茌涌瘴琛Ｑ嘧魍心飞。歌妖弄曲罢。郑女挟琴归。（○类聚三。诗纪六十九。）
    【赋得入阶雨诗】
    细雨阶前入。洒砌复沾帷。渍花枝觉重。湿鸟羽（类聚作翻。）飞迟。傥令斜日照。并欲似游（文苑作蓬。）丝。（○类聚二。文苑英华百五十三。诗纪六十九。）
    【咏柳诗】
    垂阴满上路。结草早知春。花絮时随鸟。风枝屡拂尘。欲散依依采。时要歌吹人。（○类聚八十九。诗纪六十九。）
    【咏芙蓉诗】
    圆花一蒂卷。交叶半（合璧事类作坐。）心开。影前光照耀。香里蝶徘徊。欣随玉露点。不逐秋风催。（合璧事类作金风摧。○类聚八十二。诗纪六十九。又合璧事类别集三十二引开、摧二韵。）
    【咏栀子花诗】
    素华（草堂诗笺作花。）偏可。（草堂诗笺作爱。合璧事类作喜。）的的半临池。疑为霜里（类聚、合璧事类并作里。是。）叶。复类雪
    封枝。日斜光隐见。风还影合离。（○类聚八十九。合璧事类别集三十二无题。诗纪六十九。又草堂诗笺十八栀子诗注引池一韵。）
    【赋得蔷薇诗】
    石榴珊瑚蕊。木槿悬星葩。岂如兹草（合璧事类作木。）丽。逢春始发花。回风舒紫萼。照日吐新芽。（○类聚八十一作赋得咏蔷薇诗。合璧事类别集三十。诗纪六十九。○逯按。段成式酉阳杂俎十九引梁简文帝咏蔷薇诗云。缘阶覆绿绮。依檐映昔耶。当是此篇佚句。）
    【仰和卫尉新渝侯巡城口号诗】〖庾肩吾、王筠同赋。〗
    帝京（类聚作景。）风雨中。层阙烟霞浮。玉署清馀热。金城含暮秋。水观（类聚作光。）凌却敌。槐影带重楼。（○类聚二十八。诗纪六十九。）
    【临後园诗】
    隐沦游少海。神仙入太华。我有逍遥趣。中园复可嘉。千株同落叶。百丈（类聚作尺。）共寻霞。（○类聚六十五。诗纪六十九。）
    【雨後诗】
    散丝与山气。忽合（初学记作洽。是。）复俄晴。雷音稍入岭。电影尚连城。雨馀云稍薄。风收热复生。（○初学记二。文苑英华百五十五。诗纪六十九。）
    【和会三教诗】〖和武帝。〗
    聚沫多缘假。标空非色香。汉君虽启（诗纪作起。）梦。晋後徒降祥。玄机昔未辩。洞鉴资我皇。（○类聚七十六。诗纪六十九。）
    【侍讲诗】
    物善渥深慈。监抚宣王事。英迈八解心。高超七花意。（○类聚七十六。诗纪六十九。）
    【登锦壁诗】〖诗纪云。诗汇作鲍照者非。〗
    孙生酸枣寺。王子枝江楼。何如登石镜。因闲犹豫游。（○类聚二十八。诗纪六十九。）
    【夜游北园诗】
    星芒侵岭树。月晕隐城楼。暗花舒不觉。明波动见流。（○类聚六十五。诗纪六十九。）
    【游韦黄门园诗】
    息车冠盖里。停辔仲长园。檐疏远兴积。宾至羽觞繁。（○类聚六十五。诗纪六十九。）
    【入溆浦诗】
    泛水入回塘。空枝度日光。竹垂悬扫浪。凫疑远避樯。（○类聚九。诗纪六十九。）
    【罢丹阳郡往与吏民别诗】
    久归从事麦。非留故吏钱。柳栽今尚在。棠阴君讵怜。（○类聚五十。诗纪六十九。）
    【示晋陵弟诗】
    零雨岐路悲。送归临水节。时事虽为舛。离忧等闲别。（○类聚二十九。诗纪六十九。）
    【夜望浮图上相轮绝句诗】
    光中辩垂凤。（类聚作带。）雾里见飞鸾。定用方诸水。持添承露盘。（○类聚七十六。广弘明集三十作夜望浮图上相轮。诗纪六十九。）
    【愁闺照镜诗】
    别来憔悴久。他人怪容色。只有匣中镜。还持自相识。（○玉台新咏十。诗纪六十九。）
    【金闺思二首】
    游子久不返。妾身当何依。日移孤影动。羞睹燕双飞。（○古诗类苑九十五。诗纪六十九。）
    自君之别矣。不复染膏脂。南风送归雁。聊以寄相思。（○同上）
    【寒闺诗】
    绿叶朝朝黄。红颜日日异。譬喻持相比。那堪不愁思。（○玉台新咏十。诗纪六十九。）
    【从顿还城南诗】
    暂别两成疑。开帘生旧忆。都知（玉台作如。）未有情。更似新相识。（○玉台新咏十。诗纪六十九。）
    【夜遣内人还後舟诗】
    锦幔扶船列。（玉台作烈。）兰桡拂浪浮。去得犹文水。馀香尚满舟。（○玉台新咏十。诗纪六十九。）
    【赠丽人诗】
    腰肢本犹（玉台作独。）绝。眉眼特惊人。判自无相比。还来有洛神。（○玉台新咏十作绝句赐丽人。诗纪六十九。）
    【遥望诗】
    散诞垂红帔。斜柯插玉簪。可怜无有比。恣（玉台作恐。）许直千金。（○玉台新咏十。诗纪六十九。）
    【行雨诗】
    本是巫山来。无人睹容色。唯有楚王臣。曾言梦相识。（○玉台新咏十。诗纪六十九。）
    【和人渡水诗】
    婉娩新上头。湔裾（玉台作煎裙。）出乐游。带前结香草。鬟边插石榴。（○玉台新咏十。诗纪六十九。）
    【杂咏诗】
    被空眠数觉。寒重夜风吹。罗帷非海水。那得度前知。（○玉台新咏十作寒闺。诗纪六十九。）
    【咏武陵王左右诗】
    顶分如两髻。簪长验上头。投（玉台作捉。）杯如欲转。疑残已复留。（○玉台新咏十作咏武陵王左右伍诖否。诗纪六十九。）
    【弹筝诗】
    弹筝北窗下。夜响清音愁。张高弦易断。心伤曲不遒。（○玉台新咏十。诗纪六十九。）
    【梁尘诗】
    依帷椭卮洹＃类聚作翠蒙重。）带日聚轻红。定为歌声起。非关团扇风。（○玉台新咏七。类聚六作咏梁尘诗。诗纪六十九。）
    【游人诗】
    游戏长杨苑。携手云台间。欢乐未穷已。白日下西山。（○玉台新咏十。诗纪六十九。）
    【咏朝日诗】
    团团出天外。煜煜上层峰。光随浪高下。影逐树轻浓。（○初学记一。文苑英华百五十一。诗纪六十九。）
    【望月望】
    今夜月光来。正上相思台。可怜无远近。光照悉徘徊。（○类聚一。诗纪六十九。）
    【华月诗】
    兔丝生云夜。蛾形（诗纪作影。）出汉时。欲传千里意。不照十年悲。（○玉台新咏十。诗纪六十九。）
    【咏云诗】
    浮云舒五色。玛瑙应（类聚作映。）霜天。玉叶散秋影。金风飘紫烟。（○类聚一。诗纪六十九。）
    【浮云诗】
    可怜片云生。暂重复还轻。欲使囊（玉台作荆。）王梦。应过白帝城。（○玉台新咏十。诗纪六十九。）
    【大同九年秋七月诗】
    高楼辟左扇。回望依兰桡。晚风芾础Ｂ湔詹尾詈谩＃ā鹄嗑鄱十八。诗纪六十九。）
    【咏蔷薇诗】
    燕来枝益软。风飘花转光。氲氤不肯去。还来阶层香。（○类聚八十一。诗纪六十九。）
    【柽诗】
    凌寒竞贞节。负雪固难亏。无惭云母桂。讵减珊瑚枝。（○类聚八十九。诗纪六十九。）
    【咏疏枫诗】
    萎绿映葭青。疏红分浪白。花叶洒行舟。仍持送远客。（○类聚八十九作赋得咏疏枫诗。诗纪六十九。）
    【咏藤诗】
    纤条寄乔木。弱影掣风斜。标春抽晓翠。出雾挂悬花。（○类聚八十二。诗纪六十九。）
    【咏飞来畸际】
    飞从何处来。似出上林隈。口衔长生叶。翅染昆明苔。（○类聚九十二。诗纪六十九。）
    【咏单凫诗】
    衔苔入浅水。刷羽向沙洲。孤飞本欲去。得影更淹留。（○类聚九十一。诗纪六十九。）
    【咏寒凫诗】
    回水浮轻浪。沙场弄羽衣。眇眇随山没。离离傍海飞。（○类聚九十一。诗纪六十九。）
    【咏新燕诗】〖诗纪云。英华作昭明者非。〗
    新禽应节归。俱向吹楼飞。入帘惊钏响。来窗碍（文苑作疑。）舞衣。（○玉台新咏十作新燕。类聚九十二。文苑英华三百二十九作梁昭明太子。诗纪六十九。）
    【咏蜂诗】
    逐风从泛漾。照日乍依微。知君不留眄。衔花空自飞。（○类聚九十七。诗纪六十九。）
    【咏笼灯绝句诗】
    动焰翠帷里。散影罗帐前。花心生复落。明销君讵怜。（○类聚八十。诗纪六十九。）
    【赋得白羽扇诗】
    可怜白羽扇。却暑复来氛。终无顾庶子。谁为一挥军。（○类聚六十九。诗纪六十九。）
    【咏独舞诗】
    因羞强正钗。顾影时回袂。非关善留客。更是娇夫婿。（初学记十五。万花谷三十二作梁简文诗。诗纪六十九。）
    【咏舞诗】
    娇情因曲动。弱步逐风吹。悬钗随舞落。飞袖拂（类聚作低。）鬟垂。（○类聚四十三。初学记十五。万花谷後三十二作梁简文帝诗。诗纪六十九。）
    【七夕穿针诗】
    怜从帐里出。想见夜窗开。针欹疑月暗。缕散恨（诗纪作怪。）风来。（○类聚四。初学记四。古今岁时杂咏二十五。御览三十一。诗纪六十九。）
    【石桥诗】
    惠子临濠上。秦王见海神。写虹便欲饮。图星逼似真。（○类聚九。诗纪六十九。）
    【咏坏桥诗】
    虹飞亘林际。星度断山隅。斜梁悬水迹。画柱脱轻朱。（○类聚九。诗纪六十九。）
    【水中楼影诗】
    水底罘ぜ出。萍间反宇浮。风生色不坏。浪去影恒留。（○类聚六十三。诗纪六十九。）
    【和湘东王後园回文诗】
    枝云间石峰。脉水浸山岸。池清戏鹄聚。树秋飞叶散。（○诗纪六十九。）
    【咏雪诗】〖颠倒使韵。〗
    盐飞乱蝶舞。花落飘粉奁。奁粉飘落花。舞蝶乱飞盐。（○类聚二。诗纪六十九。）
    【诗】
    昔类红莲草。自玩绿池边。今如白华树。还悲明镜前。（○诗纪八十作南城门老。）
    【登山马诗】〖元帝同赋。〗
    登山马。（诗纪云。一本叠间树二字。）间树识金装。（识金装三字。文苑作玉勒黄金装。）草合宜鞯短。影转见鞭长。何殊八公岫。暂上淮南王。（○类聚九十三。文苑英华三百三十。诗纪六十九。）
    【和湘东王古意咏烛诗】
    花中烛。似将人意同。忆啼流膝上。烛焰落花中。（○类聚八十。诗纪六十九。）
    【倡楼怨节诗】〖六言〗
    朝日斜来照户。春鸟争飞出林。片光片影皆丽。一声一啭煎心。上林纷纷花落。淇水漠漠苔浮。年驰节流易尽。何为忍忆（类聚作意。）含羞。（○玉台新咏九。类聚三十二。诗纪六十九。）
    【和萧侍中子显春别诗四首】〖子显诗别见。○以下七言。〗
    别观蒲萄带实垂。江南豆莞生连枝。无情无意犹（类聚作又。升庵诗话作尚。）如此。有心有恨徒别离。（升庵诗话作自知。○玉台新咏九。类聚三十二。升庵诗话。诗纪六十九。）
    蜘蛛作丝满帐中。芳草结叶当行路。红脸脉脉一生啼。黄鸟飞飞有时度。故人虽故时经新。新人虽新复应故。（○玉台新咏九。类聚三十二作江总闺怨诗。诗纪六十九。）
    可怜淮水去来潮。春堤杨柳覆河桥。泪痕（玉台作迹。）未燥（玉台作糁。）讵终朝。行闻玉佩已相要。（○玉台新咏九。类聚三十二。诗纪六十九。）
    桃红李白若朝妆。（玉台作庄。）羞持憔悴比新芳。（玉台作杨。）不惜暂住（诗纪云。一作往。）君前死。愁无西国更生香。（○同上）
    【夜望单飞雁诗】
    天霜河白夜星稀。一雁声嘶何处归。早知半路应相失。不如从来本独飞。（○类聚九十一。诗纪六十九。）
    【应令诗】
    蠡浦急兮川路长。白云重兮出帝乡。平原忽兮远极目。江甸阻兮羁心伤。树庐岳兮高且峻。瞻派水兮去泱泱。远烟生兮含山势。风散花兮传馨香。临清波兮望石镜。瞻鹤岭兮睇仙庄。（类聚作装。）望邦畿兮千里旷。悲遥夜兮九回肠。顾龙楼兮不可见。徒送目兮泪沾裳。（○类聚二十八。诗纪六十九。）
    【拟古诗】〖亦见昭明集。玉台作简文。○以下杂言。〗
    窥红对镜敛双眉。含愁拭泪坐相思。念人一去许多时。眼语笑靥迎来情。心怀心想甚分明。忆人不忍语。含（玉台作衔。昭明集同。）恨独吞声。（○玉台新咏九。昭明太子集二。诗纪六十九。）
    【杂句春情诗】
    蝶黄花紫燕相追。杨低柳合露（玉台作路。）尘飞。已见垂钩挂绿树。诚知淇水沾罗衣。两童夹车问不已。五马城南犹未归。莺啼春欲驶。无为空掩扉。（○玉台新咏九。升庵诗话。诗纪六十九。）
    【伤郭新】〖新。一作杂。〗体诗
    伤离复伤离。别後情郁纡。凄凄隐去棹。悯悯怆还途。戚戚（文苑作还途。）意不申。转顾独沾襟。（文苑作巾。）前驱经御宿。後骑历河氵唇。胡香翼还簟Ｇ弩账歪岢尽Ｂ淙招狈筛恰ｂ抨统谢轮。柳影长横路。槐枝深隐人。桂宫夕掩铜龙扉。甲馆宵垂云母帏。胧胧月色上。的的的夜萤飞。草香袭余（文苑作馀。）袂。露洒沾人衣。带堞凌城云乱聚。排枝度叶鸟争归。碗中浮（诗纪云。一作绿。）蚁不能酌。琴间玉徽调别鹤。别鹤千里别离声。弦调轸急心自惊。试起登南楼。还向华池游。前时筱生今欲合。近日栽荷尚不抽。犹是衔杯共赏处。今兹对此独生愁。登楼（类聚作楼高。文苑同。）望暧暧。山种自分态。偃师虽北连?
    嗽已南背。远听寂无闻。遥瞻目有阂。（文苑作碍。）含诧意不迷。长叹情无赖。（○类聚二十九。文苑英华二百六十六。诗纪六十九。?
    【被幽述志诗】〖五言〗
    〖广弘明集曰。梁简文於幽絷中援笔自序云。有梁正士。兰陵萧纲。立身行己。终始若一。风雨如晦。鸡鸣不已。非欺暗室。岂沈三光。数至於此。命也如何。又为诗曰云云。十月弑於水福省。年四十九。崩时太清五年也。〗
    耍ü愫朊骷作恍。）忽烟霞散。飕<风>松柏阴。幽山白杨古。野路黄尘深。终无千月命。安用九丹金。阙里长芜没。苍天空照心。（○广弘明集三十。诗纪六十九。）
    【曲水联句诗】
    春色明上巳。桃花落绕沟。波回卮不进。纶下钩时留。（臣导）绛水时回岸。花觞转更周。陈肴渡玉俎。垂饵下银钩。（玉台卿）回川入帐殿。列俎间芳洲。汉艾凌波出。江枫拂岸游。（庾肩吾）王生回水碓。蔡妪荡轻舟。岸烛斜临水。波光上映楼。（殿下○类聚四。诗纪八十。）
    【歌】〖简文作筝赋。附此歌。〗
    年年花色好。足侍爱君傍。影入箸衣镜。裙含辟恶香。鸳鸯七十二。乱舞未成行。（○文苑英华七十一。）歌（得文作七砺。附此歌。）
    酬醑半兮乐既陈。长歌促节绮罗人。拂镜弄影情未极。回簪转笑思自亲。（○文苑英华三百五十一。）
    【诗】
    绮花非一种。风丝乱百条。（○岁华纪丽一。）
    【诗】
    霞流抱朴碗。（○颜氏家训文章篇。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
