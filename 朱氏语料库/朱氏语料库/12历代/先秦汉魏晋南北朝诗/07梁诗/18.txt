    ●梁诗卷十八
    ※刘孝威
    〈孝威。字孝威。孝胜弟。初为晋安法曹。除太子洗马。累迁中舍人、庶子率更令。太清中。迁中庶子。兼通事舍人。太清三年。侯景之乱。孝威於围中得出。西上至安陆卒。有集十卷。〉
    【乐府】
    【钓竿篇】〖诗纪云。英华、乐府并作孝绰。○以下五言。〗
    钓舟画彩唷Ｓ妫类聚作鱼。乐府同。）子服冰纨。金辖茱萸网。银钩翡翠竿。敛桡（文苑作促棹。注云。一作敛桡。）随水脉。急桨（文苑作艇。）渡江（类聚作沙。）湍。（文苑云。一作急桨渡沙湍。）湍长自不辞。前浦有佳期。船（类聚作莲。）交桡（类聚作棹。乐府同。文苑云。一作棹。）影合。浦深鱼出迟。荷根时触饵。菱芒乍Ｋ俊Ａ（文苑作连。）度（乐府作渡。）江南手。衣渝京兆眉。垂竿自有（文苑、乐府作来。）乐。谁能为太（诗纪作大。）师。（○本集。文苑英华二百十、乐府诗集十八并作刘孝绰。诗纪八十八。又类聚四十一引纨、竿、湍、辞、期、迟六韵。）
    【陇头水】
    从军戍陇头。陇水带沙流。时观胡骑饮。常为汉国羞。衅妻成两剑。杀子祀（类聚作祠。）双钩。顿取（韵补作将顿。）楼兰颈。（文苑作将顿楼兰膝。注云。一作顿取楼兰颈。）就解郅支裘。勿令如李广。（本集、文苑作李牧。韵补同。乐府云。一作李牧。）功多（文苑作名。）遂不酬。（韵补作售。类聚作功遂不封侯。乐府同。文苑云。一作勿令如李广。功遂不封侯。诗纪云。一作功遂不封侯。○本集。类聚四十二作横吹曲陇头流水诗。文苑英华百九十八。乐府诗集二十一。诗纪八十八。又韵补二作乐府陇头水。引裘、售二韵。）
    【骢马驱】
    十五官（文苑作宦。乐府同。诗纪云。一作宦。）期门。二十屯边徼。犀羁玉镂鞍。宝刀金错鞘。一随骢马驱。分受青蝇（诗纪作绳。）吊。且令都护知。愿被将军照。誓使毡衣乡。扫地无遗噍。（○本集。文苑英华二百九。乐府诗集二十四作骢马。诗纪八十八。）
    【公无渡河】
    请公无渡河。河广风威厉。樯（类聚误作墙。）偃落金乌。舟倾没犀汀ｇじ强昭响簟＃乐府作祀。）白马徒生（乐府作牲。）祭。衔石伤寡心。崩城掩孀（初学记作霜。）袂。剑飞犹共水。魂沈理俱逝。（初学记作璧沉魂俱逝。）君为川後臣。（文苑云。
    一作神。）妾作江（乐府作姜。）妃娣。（○本集。类聚四十二作公莫渡河篇。初学记六作公莫渡河。文苑英华二百十。乐府诗集二十六。诗纪八十八。）
    【塘上行苦辛篇】
    蒲生伊何陈。曲中多苦辛。黄金坐销铄。白玉遂淄磷。裂衣工毁嫡。掩袖切（诗纪作初。）谗新。嫌威迹易已。爱去理难申。秦云犹变色。鲁日尚回轮。妾歌已肠（本集作唱。类聚、乐府同。）断。君心终未亲。（○本集。类聚四十一。乐府诗集三十五。诗纪八十八。）
    【东西门行】〖诗纪云。此似应诏饯赠之作。〗
    广津寒欲歇。联樯密缆收。六高匝近岫。江阔少方舟。饯泪留神眷。离欷切私俦。伫变齐儿俗。当传楚献囚。徒然颁并命。只恧（本集作恶。乐府同。）思如抽。（○本集。乐府诗集三十七。诗纪八十八。）
    【怨诗】
    退宠辞金屋。见谴斥甘泉。枕席秋风起。房栊明月悬。烛避窗中影。香回炉上烟。丹庭斜草径。素壁点苔钱。歌起蒲生曲。乐奏下山弦。新声昔广宴。馀杯今自传。王嫱向绝漠。宗女入祁连。雁书犹未返。角马无归年。昭台有（乐府作省。）媵御。曾坂无弃捐。後薪随复积。前鱼谁更怜。（○本集。乐府诗集四十一。诗纪八十八。）
    【采莲曲】
    金桨（类聚作锵。）木兰船。戏采江南莲。莲香隔浦渡。荷叶满江鲜。房垂易入手。柄曲自临盘。露花时湿钏。风茎乍拂钿。（○本集。类聚八十二作和采莲诗。乐府诗集五十。诗纪八十八。）
    【小临海】
    碣石望山海。留连降尊极。秦帝枉（本集作极。）钩陈。汉家增礼秩。（乐府作饰。）石桥终不成。桑田竟难测。蜃气远生楼。鲛人近潜织。空劳帝女填。讵动波神色。（○本休。乐府诗集五十五。诗纪八十八。）
    【思归引】
    胡地恁良马。怀骄负汉恩。甘泉烽火入。回中宫室燔。锦车劳远驾。绣衣疲屡（本集字缺。）奔。贰师已丧律。都尉亦销魂。龙堆求援急。狐塞请先屯。枥下驱（类聚作严。）双骏。腰边带（类聚作垂。）两健３苏衔奁谙蕖Ｋ脊榘部陕邸＃类聚作言。乐府、诗纪并云。一作言。○本集。类聚四十二作思归篇。乐府诗集五十八。诗纪八十八。）
    【妾薄命篇】
    去年从越障。（类聚作漳。文苑云。一作嶂。）今岁没（乐府作殁。）胡庭。（类聚作朝廷。）严霜封碣石。惊沙暗井陉。玉郑类聚、文
    苑作簪。古通。）久落鬓。罗衣长挂屏。浴蚕思漆（本集作沫。文苑作洙。注云。一作漆。）水。条（文苑、乐府作挑。古通。）桑忆郑摇＜氖槌鲜吏。留钏武安亭。勿（乐府作的。）言戎夏隔。但令（乐府作念。文苑云。一作念。）心契冥。不见■（文苑作丰。乐府、诗纪同。）城剑。千祀复同形。（○本集。类聚四十一作妾薄命行。文苑英华二百七。乐府诗集六十二作妾薄命。诗纪八十八。）
    【斗鸡篇】
    丹鸡翠翼（文苑作羽。）张。妒敌复（文苑云。一作得。）专场。翅中含芥粉。距外耀金芒。气逾上党烈。（乐府作列。）名贵（乐府作愧。文苑云。一作愧。）下橇肌＜狼懦钗横帷Ｊ初偶善胪酢Ｔ复突茨弦。一使云间翔。（○本集。文苑英华二百六。乐府诗集六十四。诗纪八十八。）
    【结客少年场行】
    少年本六郡。遨游遍五都。插腰铜匕首。障日锦屠（类聚作涂。乐府同。）苏。鸷（类聚作鹫。文苑云。一作鹫。）羽（本集作尾。）装银镝。犀胶饰象弧。近发连双兔。高弯落九乌。边城多警（类聚作惊。）急。节使满郊衢。居延箭ゅ（类聚作服。）尽。疏勒井泉枯。正蒙都护接。保由惮险途。千金募恶少。一挥（文苑作麾。乐府同。）擒骨都。勇馀聊蹴リ。（类聚、乐府作蹙鞠。文苑作リ蹴。）战罢暂（类聚、乐府作戏。文苑云。一作戏。）投壶。昔为北方（文苑云。一作边。）将。今为（本集作成。文苑同。文注云。一作为。）南面孤。邦君行负弩。悬令且前驱。（○本集。类聚四十一。文苑英华百九十五。乐府诗集六十六。诗纪八十八。）
    【行行且游猎篇】
    之罘讲射所。上林娱猎场。选徒骄楚客。召狩讠夸胡王。罕车已戒道。风乌（文苑作鸟。）复起（文苑作启。乐府同。）行。饮（类聚误作倾。）飞具纾具类聚作罾。）缴。材官命蹶张。高餮谠峦谩＞⑹干涮炖恰．（类聚误作蹶。）地不遑逸。（乐府作免。文苑同。又注。一作逸。）排虚岂及（文苑作反。）翔。日暮勾（文苑作钩。乐府同。）陈转。风甭铙吹堋＃乐府作扬。）归来宴平乐。宁肯滞（乐府作带。误。）禽荒。（○本集。类聚四十二作行行游猎篇。文苑英华百九十五注云。一作游行且猎篇。乐府诗集六十七作行行游且猎篇。诗纪八十八。）
    【雀乳空井中】〖诗纪云。晋傅玄诗曰。鹊巢丘城侧。雀乳空井中。〗
    远去条支国。心知汉德休。（乐府作优。文苑、诗纪并云。一作优。）聊栖丞相府。过令黄霸羞。挟子须闲地。（文苑作池。）空井共寻求。辘轳丝绠绝。桔槔冬（文苑作金。注云。一作冬。）藓（本集作金苏。）周。将怜羽翼张。（本集作长。文苑、乐府同。）谁（乐府作唯。）辞各背游。（○本集。文苑英华二百六作乳雀空城中。注云。城一作井。乐府诗集六十八。诗纪八十八。）
    【半渡溪】
    本厕偏伍伴。一战殄凶渠。制赐文犀节。驿报紫泥书。入营陈御盖。还家乘紫车。皇恩知已（本集作空以。）重。（乐府作空以重。注云。一作知已重。）丹心恨不纾。渡泸且不畏。凌溪嗟有馀。（○本集。乐府诗集七十四。诗纪八十八。）
    【独不见】
    夫婿结缨簪。偏蒙汉宠深。中人引卧内。副车游上林。绶染琅琊草。蝉铸武威金。分家移甲第。留妾住河阴。独寝鸳鸯被。自理凤凰琴。谁怜双玉箸。流面复流襟。（○本集。文苑英华二百十一。诗纪八十八。）
    【行幸甘泉宫歌】
    汉家迎夏华。避暑甘泉宫。栈（文苑、乐府作机。诗纪云。一作机。）车鸣里鼓。驷马驾相风。校尉乌桓（类聚作丸。文苑、乐府同。）骑。待制（文苑云。一作诏。）楼（类聚作娄。）烦弓。（乐府作宫。）後旌犹五柞。前笳度九稀２湃吮尾内。御酒属车中。辇回百子阁。扇动七轮风。鸣钟休卫士。披图召（类聚作占。）後宫。材（诗纪误作财。）官促（类聚作但。）校猎。凉秋（类聚作风。乐府作秋来。注云。一作凉秋。诗纪云。一作秋来。）戏射熊。（○本集。类聚四十三。文苑英华二百三。乐府诗集八十四。诗纪八十八。）
    【箜篌谣】〖诗纪云。乐府失史。次刘孝威後。〗
    结交在相得。骨肉何必亲。甘言无忠实。世薄多苏秦。从风暂靡草。富贵上钐臁＃ū炯作人。文苑同。又注云。一作真。）不见山（本集作高。文苑同。）巅树。摧扌兀（类聚作抗。）下为薪。岂甘（文苑云。一作目睹。）井中泥。上出作埃尘。（文苑作时至出作尘。本集同。诗纪云。一作时至出作尘。○本集。文苑英华二百十失名。次刘孝威後。乐府诗集八十七作无名氏。诗纪八十八。○逯案。御览引此篇起首四句。题作古歌辞。细玩其辞。亦不类六朝人作。今分别列入汉诗及此集。）
    【骢马驱】
    翩翩骢马驱。横行复斜趋。先救辽城危。後拂燕山雾。风伤易水湄。日入陇西树。未得报君恩。联翩终不住。（○本集。文苑英华二百九。乐府诗集二十四。诗纪八十八。）
    【和王竟陵爱妾换马】
    骢马出楼兰。一步九盘桓。小史（本集作使。）赎金络。良工送玉鞍。龙骖来甚易。乌孙去实难。麟胶妾犹有。请为急弦弹。（○本集作爱妾换马。类聚九十三。乐府诗集七十三作爱妾换马。诗纪八十八。）
    【拟古应教】〖七言〗
    〖诗纪云。乐府作孝威诗。题云东飞伯劳歌。英华作梁简文帝。非也。简文别有二首。○逯案。此篇玉台新咏作拟古应教。文苑英华二百五作拟古。与乐府诗集作东飞伯劳歌有异。然知拟古应教者。即拟古东飞伯劳歌以应教也。文苑英华二百三作梁简文。绍古歌。绍古亦即拟古。〗
    双栖（文苑云。一作飞。）翡翠两鸳鸯。巫云（文苑云。一作山。）洛（玉台作落。）月乍相望。谁家妖冶折花枝。蛾眉曼睇使情移。（本集、乐府作衫长钏动任风吹。文苑同。又注。一作蛾眉曼睇使情移。）青（本集作金。乐府同。）铺绿（本集作玉。乐府同。）琐琉璃扉。琼筵玉笥金缕衣。（本集、乐储作花钿宝镜织成衣。文苑作金铺玉锁琉璃扇。花钿宝镜织成衣。又注云。一作青铺琐窗琉璃扉。琼筵
    玉笥金缕衣。）美人年几可十馀。含羞转（本集、乐府作骋。文苑同。又注。一作转。诗纪作啭。）笑敛风裾。珠丸出弹不可追。空留可怜持（本集作特。）与谁。（○本集作东飞伯劳歌。玉台新咏九。文苑英华二百三、二百五。乐府诗集六十八。诗纪八十八。）
    【鸡鸣篇】〖以下杂言。〗
    鍪奔κ督曙。长鸣高树巅。啄叶疑彰（乐府作障。）羽。排花强欲前。意气多惊举。飘扬独无侣。陈思助斗协狸膏。后阝昭妒敌安金距。丹山可爱有凤凰。金门飞舞有鸳鸯。何如五德美。岂胜千里翔。（○本集。类聚九十一作梁简文帝。乐府诗集二十八。诗纪八十八。）
    【乌生八九子】
    城上乌。一年（文苑云。一作生子。）生（本集作八。诗纪同。）九雏。枝轻巢本狭。风多叶早枯。毛不相暖。张翼强相呼。金柝（文苑作析。广文选同。乐府作折。诗纪同。）严兮翠楼肃。蜃壁光兮椒泥馥。虞机衡网不得施。（乐府无施字。广文选同。）猜鹰鸷隼（乐府隼下有搏字。广文选同。）无由逐。永愿共栖曾氏冠。（文苑作观。广文选同。）同瑞周王屋。莫啼城上寒。犹贤（文苑作赛。）野中（乐府作间。广文选同。）宿。羽成翮备各西东。丁年赋命有穷通。不见高飞帝（文苑作啼。）辇侧。远托日轮中。（乐府云。一作终。）尚逢王吉箭。犹婴後（类聚作唐。乐府作夏。）羿弓。岂如变彩救燕质。入梦祚昭（本集作周。注云。一作周。）公。流（乐府作留。广文选同。）声表师退。集幕示营空。灵台已铸像。流苏时候风。（○本集。文苑英华二百六。乐府诗集二十八。广文选十四。诗纪八十八。又类聚九十二引乌、雏、呼、东、通、中、弓、公、空、风十韵。）
    【蜀道难】〖乐府分前五言後七言各为一首。〗
    玉垒高无极。铜梁不可攀。双流逆（本集作遂。类聚作迸。文苑作亦。注云。一作迸。一作逆。）戏（乐府云。一作凇＃┑馈＞袍嗲哐艄亍５撕畈撸ū炯作束。文苑同。）马度。（类聚作束马去。乐府同。）王生敛辔还。敛辔惧身尤。叱驭奉王猷。若忄吝千金重。谁为万里侯。戏马吞珠界。扬ぎ濯锦流。（本集作头。）沈犀厌怪水。握（本集作掘。）镜表灵（本集作吴。）丘。禺（类聚作。乐府同。文苑作隅。注云。一作。）山金碧有光辉。迁亭（乐府作停。）车马尚（类聚作正。乐府同。文苑云。一作正。）轻肥。弥想（类聚作思。乐府同。）王褒拥节反。（类聚作去。乐府同。文苑云。一作去。）更（类聚作复。乐府同。）忆相如乘传归。君平子云阒（乐府作寂。文苑云。一作寂。）不嗣。江汉英灵信已衰。（类聚作已信稀。乐府同。文苑云。一作已信稀。诗纪云。一作稀。○本集。文苑英华二百。乐府诗集四十。诗纪八十八。又类聚四十二引攀、岗、还、辉、肥、归、稀七韵。）
    【诗】
    【重光诗】〖并序○以下四言。〗
    〖重光。储後宣制义也。〗
    赫赫重光。明明二圣。帝作储述。礼和乐正。中衢置樽。（本集字缺。）高堂悬镜。其酌不穷。其明逾盛。德音孔昭。民胥攸咏。明明二圣。赫赫重光。风神洒落。容止汪洋。瞻彼谈扇。载抑载扬。何斯天辩。如圭如璋。颜闵函席。游夏升堂。以卿以士。惟公惟王。思媚储後。顾哉乐康。升墒蛎纭Ｒ跤旮嘀。诜诜缨冕。储王道
    （诗纪作导。）之。道之以礼。齐之以仁。礼则穷神。言则探圣。训于四国。覃于万民。（○本集。类聚十六。诗纪八十八。）
    【侍宴乐游林光殿曲水诗】
    蒸哉轩顼。赫矣尧心。女祸补石。重华累（本集、类聚作弃。诗纪云。一作弃。）金。汤罗禹扇。羲瑟农琴。皇乎备矣。受命君临。试舟五反。和乐九成。钩苊叵贰Ｐ律新声。丹丕水激。缝彩（类聚作绛采。）葩（类聚作坯。本集字缺。）荣。天吴还往。海若逢师。（○本集。类聚四。诗纪八十八。）
    【奉和简文帝太子应令诗】〖以下五言。〗
    太子天下本。元良万国（初学记作邦。）贞。周朝推上嗣。汉代（类聚作世。）纪（本集作悬。类聚作惭。初学记、文苑同。）重明。前星涵瑞彩。氵存雷扬远声。三善传（文苑作得。）乐正。百行纪司成。九流遍（类聚作通。是。）已辨。七经咸所精。博闻强子政。高才陵长卿。礼遵（本庥、初学记作尊。是。）逾屈已。德盛益卑情。仙气（本集作菊。文苑同。）贻（初学记作胎。诗纪云。一作胎。）钟相。儒道推桓荣。延贤博望苑。视膳长安城。园绮随金辂。浮丘侍玉笙。智囊前敛（初学记作殿。）笏。端士後垂缨。九仙良所重。四（类聚作国。）海更谁（类聚作东。）倾。（初学记作轻。本集、文苑作垂缨。）班输（文苑作轮。）同策（类聚作举。文苑作笨。）乘。甲馆齐蓬瀛。（本集作衡。文苑同○本集。类聚十六作奉和简文帝太子诗。初学记十作奉和太子诗。文苑英华百七十九。诗纪八十八。）
    【三日侍皇太子曲水宴诗】
    二龙巡夏代。八骏驭周朝。豫游光帝则。乐饮盛民谣。皇储遵洛禊。滥觞追灞桥。掌祓开神睢Ｋ韭矶鉴镳。周旗交采毛。晋鼓杂清箫。旌宫临广隰。藻卫烁严椒。兰樽沿曲岸。灵若溯回潮。（○类聚四。诗纪八十八。）
    【奉和六月壬年应令诗】
    玄圃栖金碧。灵涧挹（本集作拧Ｋ晔痹佑阶鞅АＮ脑吩啤Ｒ蛔鞅А＃╃瑶。筑山图碣岫。穿池控（文苑作类。）海潮。雷奔石鲸动。水阔牵牛遥。乘鼋（岁时杂咏误作叶鼋。）犹怯渡。鞭石讵成（文苑作遂成。注云。一作类为。）桥。岸（岁时杂咏作崖。文苑同。）崩下生窟。（岁时杂咏误作屈。）壁峭上干霄。噪蛙（岁时杂咏作鸟。）常独沸。游鱼或自跳。荒径横临浦。空舟斜（岁时杂咏误作钗。）插桡。愁鸱集古（岁时杂咏误作沾。）树。白鹭隐青苗。神心重丘壑。散（岁时杂咏作微。）步（文苑云。一作微。按应是散之异文。）怀渔樵。石累元卿径。枝挂许由瓢。伊臣本寂寞。（岁时杂咏作默。文苑云。一作默。）由来畏市朝。为贪止（岁时杂咏作上。）山水。（本集作山水心。文苑同。）所竞（文苑作意。）惟逍遥。寄言周伯况。（文苑作沅。）劳君擅沌。（岁时杂咏作谷操。○本集。古今岁时杂咏四十四。文苑英华百七十九。诗纪八十八。）
    【登覆舟山望湖北诗】
    紫川通太液。丹岑连（类聚作联。）少华。堂皇更隐映。松灌杂交加。荇蒲浮新叶。渔舟绕落花。浴童竞（广文选作
    争。）浅岸。漂女择平沙。极望伤春目。回车归狭斜。（○本集。类聚二十八。广文选九作望湖北诗。诗纪八十八。）
    【帆渡吉阳洲诗】〖孝仪同赋。〗
    江风（类聚作潮。诗纪云。一作潮。）凌晓（本集作晚。类聚、文苑同。）急。钲鼓候晨催。幸息榜人唱。聊望高帆开。联村倏忽尽。循汀俄顷回。疑是傍洲退。似觉前山来。将与图南竞。谁云劳溯洄。（○本集。类聚二十七。文苑英华二百八十九。诗纪八十八。）
    【出新林诗】
    芒山氐（类聚作氐。）洛邑。函谷望秦京。遥分承露掌。远见长安城。故乡已可识。游子必劳情。雾罢前林（类聚作村。广文选同。）见。（诗纪云。一作旷。）风息涌川平。坐观暮潮落。渐见夕烟生。无由一羽化。徒想御风（类聚作风御。广文选同。）轻。（○类聚二十八。广文选九。诗纪八十八。）
    【若阝】〖诗纪从类聚作郗。误。〗县遇见人织率尔寄妇诗
    妖姬含怨情。织素（本集作纬。注云。一作素。）起秋声。度梭环玉动。踏蹑佩珠鸣。（类聚作明。）经稀（本集作移。）疑杼沁。纬断恨丝轻。葡萄始欲罢。鸳鸯犹未成。云栋共徘徊。纱窗相向开。窗疏眉语度。纱轻眼笑来。叠担ū炯作笼笼。诗纪同。）隔浅纱。的的见妆华。镂玉同心藕。（本集作带。诗纪云。一作带。）杂（玉台作列。）宝连枝（本集作树。）花。红衫（类
    聚作巾。）向後结。金簪临鬓斜。机顶挂流苏。机旁垂结珠。青丝引伏兔。黄金绕鹿卢。艳彩裾边出。芳脂口上渝。百城交问遗。（玉台作道。）五马共踟蹰。直为闺中人。守故不要新。梦啼渍花枕。觉泪湿罗巾。独眠真自难。重衾犹觉寒。愈（玉台作逾。本集、类聚作玄。）忆凝脂暖。（本集作缓。类聚同。）弥想横陈（类聚作尘。误。）欢。行驱金络骑。归就城南端。城南（类聚作南端。）稍有期。想子亦劳思。罗襦（本集作衤韦。诗纪作衣。）久应罢。花钗堪更治。新妆莫（本集作不。类聚同。）点黛。余还自画眉。（○本集。玉台新咏八。类聚六十五作在郄县遇见人织寄妇诗。诗纪八十八。）
    【侍宴赋得龙沙宵月明诗】
    鹊飞空绕树。月轮殊未圆。嫦娥望不出。桂枝犹隐残。落照移楼影。浮光动暂澜。枥马悲笳（玉台作羌。）吹。城乌啼塞寒。传闻机杼妾。愁余衣服单。当秋络（玉台作终。）已脆。衔啼织复难。敛眉虽不乐。舞剑强为欢。请谢函关吏。行当封（玉台作泥。）一丸。（○本集。玉台新咏八。诗纪八十八。）
    【奉和晚日诗】
    虬檐挂珠箔。虹梁卷霜（本集作雾。诗纪同。）绡。迷迭涵香长。芙蓉逐浪摇。飞轮搏（本集作转。）羽扇。翻车引落潮。甘泉推激水。迎风惭（本集作愁。）远飙。寄言王待诏。因声张子侨。吾君安已乐。无劳诵洞箫。（○本集。类聚五。诗纪八十八。）
    【和皇太子春林晚雨诗】
    云树交为密。雨日共成虹。雷（类聚作电。）舒长男气。枝摇少女风。叶珠随（类聚作垂。文苑同。）滴水。檐绳下溜空。蝶濡飞不堋；ㄕ瓷更红。明离信养德。能事毕春宫。谁堪偶凤吹。唯有浮丘公。（○本集。类聚二。文苑英华百五十三。诗纪八十八。）
    【行还值雨又为清道所驻诗】
    齐楚磐（本集作盘。文苑同。）石贵。韩吴异姓王。俱乘早朝罢。相随出建章。喧呼惊里印＝悬兆（本集作吼。）骇康壮。阜驺同隼击。青橐似（本集作以。）鹰扬。掖门南北远。复道东西长。幡旗争络绎。官骑郁相望。微风生传。轻雨润帷裳。油衣分（文苑作纷。）竞道。小盖列成行。八舍便繁密。五营舆服（本集误作与复。）光。回车避司★。俄轩揖内郎。况余白屋士。自依（诗纪云。一作休。）卑路傍。日月虽临照。仄陋难明弘丁Ｔ缛傩呷占啊Ｍ碇惭豫章。徒抱凌云志。（文苑作意。）终愧摩天翔。安能久沦辱。图南会有方。（○本集。文苑英华百五十三。诗纪八十八。）
    【望雨诗】
    清阴荡暄浊。飞雨入阶廊。瞻空乱无绪。望ニ耿（初学记作弭。）成行。交枝含晓（本集作晚。类聚同。）润。杂叶带新光。浮芥（本集作界。）离还聚。沿沤灭复张。浴禽飘落毳。风（本集作月。类聚作乱。）荇散馀香。眨ㄎ脑纷髑怼＃╃挂绣幕。
    象簟列华床。侍童拂羽扇。厨人奉滥浆。（本集作觞。诗纪云。内则。有浆有滥。注。滥，凉也。）寄言楚台客。雄风讵独凉。（○本集。文苑英华百五十三。诗纪八十八。又类聚二、初学记二并引廊、行、光、张、香、凉六韵。）
    【苦暑诗】
    暮日（本集作日暮。文苑同。）苦炎溽。迁坐接阶（本集、文苑作长。）廊。月丽级鹩啊Ｐ呛织女光。栖禽动夜竹。（本集作行。）流萤出暗墙。香盘糅鲜（文苑云。一作鳞。）粉。雕壶（文苑作台。注云。一作壶。）承玉（本集作蔗。）浆。白羽徒垂（文苑作摇。）握。（本集作幄。）绿（类聚作渌。）水自周堂。弱纨犹觉重。纤鄙校ㄎ脑纷飨颉＃┥倭埂Ｅ风思汉朔。戏雨忆吴王。玄冰（文苑作水。）术难验。赤道漏犹长。谁能更吹律。还令黍（本集作暑。）谷凉。（○本集作苦热。类聚五。文苑英华二百十。诗纪八十八。）
    【奉和逐凉诗】
    钟鸣夜未央。避暑起结濉３ず铀埔匪亍Ｃ餍侨羯Ⅻ稀Ｒ醒闲朗冷。临池爱水凉。月纤张敞画。荷妖韩寿香。对此游清夜。何劳娱洞房。（○本集。类聚五。诗纪八十八。）
    【望栖乌诗】
    夕乌（文苑作鸟。诗纪云。一作鸟。）飞（文苑作乱。）参差。单雄杂寡雌。联翩归叶里。出没噪林垂。争栖时易树。惊飞忽度枝。虽无系书重。亦有含缨（文苑作樱。）疲。以兹憔悴力。重逢轻薄儿。珠丸苏合（文苑误作含。）弹。金缴青丝縻。
    岂意翩秤稹Ｋ烀飧羸危。入怀欣得地。依林窃愿知。（○本集。文苑英华三百二十九。诗纪八十八。）
    【和简文帝卧疾诗】
    玉躬耗寒暑。群望崇圭璧。仁祀盛黄缣。礼坛优绀席。惫均楚疾愈。俄同宋年益。岂劳诵赋臣。宁用观涛客。（○本集。类聚七十五。诗纪八十八。）
    【赋得曲涧诗】
    涧流（本集作深。）急易转。溪竹（本集作水。）暗难开。近楼俄已失。前洲忽复回。石岸生寒藓。沈根渍水苔。菱舟失道去。归凫迷径来。（○本集。类聚九。诗纪八十八。）
    【奉和湘东王应令诗二首】
    【春宵】
    花开人不归。（本集作扫。）节暖衣须（本集作随。）变。回钗挂反环。拭泪绳春线。（本集字缺。）今夜月轮圆。胡兵必应战。（○本集。类聚三十二。诗纪八十八。）
    【冬晓】
    妾家边洛城。惯识晓钟声。钟声犹未尽。汉使报应行。天寒砚冰（玉台作水。本集、类聚同。）冻。心悲书不成。（○本
    集。玉台新咏八。类聚三十二。诗纪八十八。）
    【咏织女诗】
    金钿已照耀。白日未蹉跎。欲待黄昏至。含娇渡浅河。（○本集。玉台新咏十作刘孝仪。类聚四。初学记四。又古今岁时杂咏二十五、御览三十一、万花谷後四俱作刘孝仪。诗纪八十八。）
    【七夕穿针诗】〖和简文。〗
    缕乱恐风来。衫轻羞指现。（岁时杂咏作见。）故穿双眼针。特（类聚作持。岁时杂咏、诗纪同。岁时广记作时。本集同。）缝合欢扇。（○本集。类聚四。初学记四。古今岁时杂咏二十五。岁时广记二十六。诗纪八十八。）
    【九日酌菊酒诗】
    露（初学记作霜。岁时杂咏同。）花疑始摘。罗衣似适薰。（本集作自适重。）馀杯度不取。欲持娇使（初学记作向。岁时杂咏同。）君。（○本集。类聚四。初学记四。古今岁时杂咏三十三。诗纪八十八。）
    【赋得鸣<申柬>应令诗】
    杂扇虽俱敛。交行忿自分。转袖时绕腕。扬履自开裙。（○初学记十六。诗纪八十八。）
    【和定襄侯初笄诗】
    合鬟仍昔发。略鬓即前丝。从今一梳罢。无复更萦时。（○玉台新咏十。诗纪八十八。）
    【古体杂意诗】
    朝日大风霜。寄事是交伤。叶落枝柯净。当自起棋张。（○玉台新咏十。诗纪八十八。）
    【咏佳丽诗】
    可怜将可念。可念直千金。唯言有一恨。恨不遂（玉台作逐。）人心。（○玉台新咏十。诗纪八十八。）
    【望隔墙花诗】
    隔墙花半隐。犹见动花枝。当由美人摘。讵止春风吹。（○本集。类聚八十八。诗纪八十八。）
    【枯叶竹诗】
    枯杨犹更绿。卧柳尚还生。勿嫌凤不至。终当待圣明。（○本集。类聚八十九。诗纪八十八。）
    【和帘里烛诗】
    开关帘影出。参差风焰斜。浮光烛绮带。凝滴未够ā＃ā鹄嗑郯耸。诗纪八十八。）
    【咏剪彩花诗二首】
    叶舒非渐（岁时杂咏作卫。）大。花发是初（类聚作家。）开。（岁时杂咏作花是发家开。）无论人（岁时杂咏作家人论。）讶似。蜂见也争来。（○类聚八十八。古今岁时杂咏三。诗纪八十八。）
    浅深依树色。舒卷听人裁。假令春色度。经著手中开。（○古今岁时杂咏三。诗纪八十八。）
    【禊饮嘉乐殿咏曲水中烛影诗】〖七言〗
    火浣花心犹未长。金枝密娄已流芳。芙蓉池畔涵停影。桃花水脉引行光。（○类聚八十。诗纪八十八。）
    【赋得香出衣诗】〖杂言〗
    香出衣。步近气逾飞。博山登高用邺锦。含情动靥比洛妃。香缨麝带缝金缕。琼花玉胜缀珠徽。苏合故年微恨歇。都梁路远恐非新。犹贤汉君芳千里。尚笑荀令止三旬。（○类聚六十七。诗纪八十八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
