    ●梁诗卷十九
    ※萧子云
    〈子云。字景乔。子显弟。齐建武四年。封新浦县侯。梁天监初。迁丹阳郡丞。大通三年。复迁临川内史。还除散骑常侍。历侍中、国子祭酒。出为东阳在守。太清三年。侯景乱。奔晋陵卒。有晋书百二十卷、东宫新纪二十卷、集十九卷。〉
    【东郊望春讠州王建安隽晚游诗】
    金塘绿泉满。上园梨蕊落。蛱蝶恋残花。黄莺对妖（文苑作馀。诗纪云。一作馀。）萼。芳菲满郊甸。惠风生兰薄。子家冠盖里。我馆幽栖郭。绿杨垂（类聚字缺。文苑作柳荫。）长溪。便桥限清洛。相去能几许。一水终疏索。（○类聚三十一。文苑英华二百四十。诗纪八十五。）
    【赠海法师游甑山诗】
    真（类聚作直。文苑、广文选同。）心好丘壑。偏悦幽栖人。忽闻甑山旅。万（文苑作蒿。注云。一作嵩。）里自相亲。常类聚作沉。广文选同。）寥晚霖霁。重叠晴云新。秋至蝉鸣柳。风高露（文苑作路。）起尘。动余忆山思。惆怅惜荷巾。（○类聚三
    十一。文苑英华二百十九。广文选九作赠海法师。诗纪八十五。）
    【落日郡西齐望海山诗】
    渔舟暮出浦。汉女采莲归。夕云向山合。（诗纪云。一作浦敛。）水鸟望田飞。蝉鸣早秋至。蕙草无芳菲。故隐天山北。梦想日依依。（○类聚二十八。诗纪八十五。）
    【寒夜直坊】〖诗纪作芳。〗忆袁三公诗
    滴滴雨鸣阶。墅首纫咕病７缏湫猷树。寒凋（文苑作洞。）承光屏。高帷晓独（类聚作独晓。文苑同。）垂。华烛夜空冷。（文苑作华灯空夜ぁ。诗纪云。一作ぁ。）所思不相见。方知寒漏永。（○类聚三十一。文苑英华百九十。诗纪八十五。）
    【赠吴均诗】
    欲知健少年。本来（文苑作年。）最轻黠。绿沈弓项纵。紫艾刀横拔。谁持命要宠。宁知敌可杀。有功终不言。明君自应察。（○文苑英华二百四十七。诗纪八十五。）
    【春思诗】
    春风荡罗帐。馀花落镜奁。池荷正卷叶。庭柳复垂檐。（诗纪云。一作帘。）竹柏君自改。团扇妾方嫌。谁能怜故
    素。终为泣新缣。（○类聚三十二。诗纪八十五。）
    ※萧子晖
    〈子晖。字景光。子云弟。起家员外散骑侍郎。累迁至骠骑长史。有集九卷。〉
    【春宵诗】
    夜夜妾偏栖。百花含露低。虫声绕春岸。月色思空闺。传（类聚作倩。）语长安驿。辛苦寄辽西。（○类聚三十二。诗纪八十五。）
    【冬晓诗】
    步栏光欲通。曙鸟向西东。烛灭传馀气。帷香开晓风。繁花无处尽。还销寒镜中。（○类聚三十二。诗纪八十五。）
    【应教使君春游诗】
    上林看草色。河桥望日晖。洛阳城闭晚。金鞍横路归。（○类聚二十八。广文选九。诗纪八十五。）
    【陇头水】
    天寒陇水急。散漫俱分泻。北注徂黄龙。东流会白马。（○颜氏家训文章篇。）
    ※何敬容
    〈敬容。字国礼。庐江人。尚齐武安女。拜驸马都尉。入梁。累迁尚书令。参选事。太清三年卒。〉
    【咏舞诗】
    因风且一顾。扬袂隐双蛾。曲终情未已。含睇目增波。（○初学记十五。诗纪九十。）
    ※伏挺
    〈挺。字士操。一云士标。平昌安丘人。为五言诗善效康乐体。天监中。除中军参军。迁侍御史。侯景乱中卒。有迩说十卷、集二十卷。〉
    【行舟值早雾诗】
    水雾（文苑误作露。）杂山烟。冥冥不见（类聚作见晓。万花谷同。）天。听猿方忖岫。闻濑（文苑作籁。）始知川。渔人惑（初学记误作或。文苑作感。）澳（类聚作奥。诗纪云。一作奥。）浦。行舟迷溯沿。日中氛（初学记作气。）霭尽。空水共澄鲜。（○类聚二。初学记二及文苑英华百五十六作行舟遇早雾。万花谷後二作伏挺诗。诗纪九十一。）
    ※江从简
    〈从简。济阳考城人。位司徒从事中郎。侯景乱。为任约所害。〉
    【采莲讽】〖一作采荷调。〗
    〖乐府广题曰。梁太尉从事中郎江从简。年十七。有才思。时何敬容为宰相。从简为采荷调以刺之。敬容览之。不觉嗟赏。爱其巧丽。〗
    欲持（苕溪丛话作采。）荷作柱。荷弱不胜梁。欲持荷作镜。荷暗本无光。（○乐府诗集七十五。苕溪渔隐丛话後一。诗纪九十。）
    ※刘邈
    〈邈。彭城人。曾为侯景所得。景攻台城不克。邈劝景乞和全师。景然之。〉
    【折杨柳】
    高楼十载别。杨柳擢（乐府作濯。）丝枝。摘叶惊开驶。攀条恨久离。年年阻音息。（玉台作信。诗纪云。一作信。）月月减容仪。春来谁不望。相思君自知。（○玉台新咏八。类聚八十九。乐府诗集二十二。诗纪八十八。）
    【万山见采桑人诗】
    倡妾（类聚作女。文苑云。一作女。）不胜愁。结束下青楼。逐伴西蚕（文苑作城。乐府、诗纪同。诗纪又云。一作郊。）路。相携南（玉台作东。）陌头。叶尽时移树。枝高乍（乐府云。一作任。）易钩。丝绳挂（乐府作提。注云。一作挂。）且脱。金笼写复（乐府作仍。文苑同。又注。一作复。）收。蚕饥日已（文苑、乐府作欲。）暮。（类聚作暝。）讵（乐府作谁。文苑同。又注。一作讵。）为使君留。（○玉台新咏八。类聚八十八。文苑英华二百八及乐府诗集二十八作采桑。诗纪八十八。）
    【见人织聊为之咏】
    纤纤运玉指。脉脉正蛾眉。振蹑开交缕。停梭续断丝。檐花照初月。（类聚作檐前初月照。）洞户垂朱（玉台作未垂。诗纪同。）帷。弄机行掩泪。翻（类聚作弥。）令织素迟。（○玉台新咏。类聚六十五作徐陵咏织妇诗。诗纪八十八。）
    【秋闺诗】
    萤飞绮窗外。妾思霍将军。灯前量兽锦。檐（诗纪作帘。注云。一作檐。）下织花纹。坠露如轻雨。长河似薄云。秋还百种事。衣成未暇薰。（○玉台新咏八。类聚三十二。诗纪八十八。）
    ※徐擒
    〈擒。字士秀。一字士缋。东海郯人。天监中为晋安王侍读。王为皇太子。转家令。出为新安太守。还为中庶子。除太子左卫率。大宝元年。简文帝即位。授左卫将军。不拜卒。年七十八。擒文体既别。及为家令。所撰篇什。东宫尽学之。遂有宫体诗之号。〉
    【胡无人行】
    列（诗纪云。一作刻。）楹登鲁殿。拥絮拭胡妆。犹将汉闺曲。谁忍奏毡房。遥忆甘泉夜。暗泪断人肠。（○乐府诗集四十。诗纪八十九。）
    【咏笔诗】
    本自灵山出。名因瑞草传。纤端奉（白帖作功。）积润。弱质散芳烟。直写飞蓬牒。（诗纪云。一作引。）横承落絮（类聚作绣。）篇。一逢提（初学记作掌。诗纪云。一作掌。）握重。宁忆仲升捐。（○初学记二十一。诗纪八十九。又类聚五十八引烟、篇、捐三韵。白帖四作笔。引一句。）
    【咏橘诗】
    丽树标江浦。结翠似芳兰。驶陀窈馍。照曜金衣丹。愧以无雕饰。徒然登玉盘。（○类聚八十六。诗纪八十九。）
    【坏桥诗】
    匝栏生暗藓。覆板没鱼衣。岸曲斜梁阻。（类聚作ā＃┖问毕悴焦椤＃ā鹄嗑劬拧Ｊ纪八十九。）
    【赋得帘尘诗】
    朝逐珠胎卷。夜傍玉钩垂。恒教罗袖拂。不分秋风吹。（○类聚六。诗纪八十九。）
    ※刘孝仪
    〈孝仪。字子仪。本名潜。字孝仪。孝绰之弟。天监五年。举秀才。累迁尚书殿中郎。补太子洗马。出为阳羡令。擢建康令。大同中为中书郎。历司徒右长史、尚书左丞、御史右丞、临海太守。中大同初。入守都官尚书。太清初。出为豫章内史。侯景逼建业。孝仪遣子励率兵入援。及宫城陷落。失郡。大宝元年病卒。时年六十七。有集二十卷。〉
    【从军行】
    冠军亲挟（类聚作侠。文苑、乐府同。）射。长平自合围。（诗纪误作闱。）木落雕弓燥。气秋征马（诗纪作雁。）肥。贤王皆屈膝。幕府复申威。何谓从军乐。往返速如飞。（○类聚五十九作刘孝义。文苑英华百九十九。乐府诗集三十二作刘孝义。诗纪八十七。）
    【和昭明太子钟山解讲诗】
    诏（诗纪云。一作韶。）乐临东序。时驾出西园。虽穷理游盛。终为尘俗喧。岂如弘七觉。扬鸾启四门。夜气清箫管。晓阵烁郊原。山风乱采毛。初晃丽文辕。林开前骑骋。迳曲羽旄屯。烟壁浮青翠。石濑响飞奔。回舆下重阁。降道访真源。谈空匹泉涌。缀藻迈弦繁。轻生逢遇误。并作辈龙小９艘淹偏爵。何用挹衢樽。（○广弘明集三十。诗纪八十七。又类聚七十六引园、喧、门、原、辕、屯、奔、源、繁、惺韵。）
    【和简文帝赛汉高庙诗】
    圭币崇明祀。牲樽礼贵神。风惊如集庙。光至似来陈。徘徊灵驾入。叫兆倡歌新。将言非为己。致敬乃祈民。多才与多事。今古独为邻。（○类聚七十九。诗纪八十七。）
    【行过康王故第苑诗】
    入梁逢故苑。度薛（文苑作渡薜。）见（刘集作想。）馀宫。尚识招贤阁。犹怀爱士风。灵光一超远。（刘集作旷。）衡（文苑作行。）馆亦（刘集作远馆复。）蒙笼。（文苑作复蒙笼。）洞门馀旧色。甘棠留故（文苑作昔。）丛。送禽悲不去。过客慕（刘集误作暮。）难穷。池竹徒如在。林堂暧（初学记、文苑误作暖。）已空。远桥（文苑作楼。刘集同。）隔树出。回（文区作回。）涧隐岸（文苑作崖。
    刘集同。）通。芳流小山桂。尘起大王风。具物咸如此。是地（刘集作故。）感余衷。空想陵（文苑作灵。）前剑。徒悲垄上童。（刘集作桐。文苑同。又注云。一作童。诗纪云。一作桐。○刘孝威集作过康王第宅。文苑英华三百七作过康王第宅。诗纪八十七。又初学记十引宫、风、笼、丛、穷、空、通、衷九韵。）
    【闺怨诗】
    本无金屋宠。长作玉阶悲。一乖西北丽。宁复城南期。永巷愁无歇。（诗纪云。玉台作尽。）应门闭有时。空劳织（诗纪作纤。）素巧。徒为团扇词。匡床终不共。何由横自私。（○类聚三十二。诗纪八十七。）
    【帆渡吉阳洲诗】〖孝威同赋。〗
    扬帆乘浪华。操（类聚作噪。冯校作操。文苑作参。）鼓要（类聚作扬。文苑云。类聚作噪鼓扬。）风力。近树而遐。遥山俄已逼。欲比惊（文苑作擎。）龙制。将顿阳乌（文苑作鸟。）翼。客行悲道远。唯须前路极。（○类聚二十七。文苑英华二百八十九作帆渡吉阳州。诗纪八十七。）
    【咏箫诗】〖诗纪云。英华作孝绰。今从艺文作孝仪。〗
    危声合鼓吹。（初学记作歌鼓。文苑同。）绝弄混笙篪。管饶（初学记作箫。）知气促。钗（类聚、初学记误作叙。）动觉唇移。箫（类聚作仙。文苑同。诗纪云。一作仙。）史安为贵。能令秦女随。（○类聚四十四。初学记十六。文苑英华二百十二作刘孝绰。注云。一作
    仪。诗纪八十七。）
    【咏织女诗】
    金钿已照曜。白日未蹉跎。欲待黄昏後。（初学记作至。岁时杂咏、御览、万花谷同。）含娇渡浅河。（○玉台新咏十。类聚四及初学记四作刘孝威。古今岁时杂咏二十五。御览三十一。万花谷後四作刘孝仪诗。诗纪八十七。）
    【咏石莲诗】
    莲名堪百万。石姓重千金。不解无情物。那得似人心。（○玉台新咏十。诗纪八十七。）
    【和咏舞诗】
    回履裾香散。飘衫钿（类聚作钏。）响传。低钗依促管。曼（初学记作慢。万花谷同。）睇入繁弦。（○类聚四十三作和舞诗。初学记十五。万花谷後三十二作刘孝仪诗。诗纪八十七。）
    【又和】
    转袖随歌发。顿履赴弦馀。度行过接手。回身乍敛裾。（○类聚四十三。诗纪八十七。）
    【舞就行诗】
    依歌移弱步。傍烛（诗纪误作竹。）艳新妆。徐来翻应节。乱（初学记作去。万花谷同。）去反成行。（○类聚四十三。初学记十五。万花谷後三十二。诗纪八十七。）
    ※萧子范
    〈子范。字景则。齐豫章王嶷之子。永明中。封祁阳县侯。除太子洗马。梁受禅。例降爵为子。历後军记室参军、司徒主簿。出为建安太守。迁南平王从事中郎、临贺王长史。出为始兴内史。迁秘书监。大宝元年。召为光禄大夫。不拜卒。年六十四。有千字文一卷、集十二卷。〉
    【罗敷行】
    城南日半上。微步弄妖姿。含情动燕俗。顾景笑齐眉。不忧桑叶尽。还意畏蚕饥。春风若有顾。惟愿落花迟。（○乐府诗集二十八。诗纪八十五。）
    【夏夜独坐诗】
    节序值（初学记作遇。文苑同。）徂炎。兹宵在三伏。凭（类聚误作冯。）轩伫凉气。中筵倦（文苑误作卷。）烦燠。寂寞对空窗。
    清疏临夜行。虫音乱阶草。萤光（类聚作花。初学记、文苑同。）绕庭木。帘月度斜辉。风光起馀馥。一伤年志罢。长嗟逝波速。（○类聚三。文苑英华百五十七。诗纪八十五。又初学记三引伏、燠、竹、木、馥五韵。）
    【东亭极望诗】
    晚流稍东急。暝景促西晖。水鸟衔鱼上。（类聚作望。广文选同。）莲舟拂芰归。郊原共超远。林野杂依菲。从君采萝葛。宁复想轻肥。（○类聚二十八。广文选九。诗纪八十五。）
    【春望古意诗】
    光景斜汉宫。横梁照采虹。春情寄柳色。鸟语出梅中。氛氲门里思。逶迤水上风。落花徒入户。何解妾床空。（○类聚三。诗纪八十五。）
    【望秋月诗】
    河汉东西阴。清光此夜出。入帐华珠被。斜筵照宝瑟。霜惨庭上兰。风鸣檐下橘。独见伤心者。孤灯坐幽室。（○类聚一。文苑英华百五十二作望月愁。诗纪八十五。）
    【落花诗】
    绿叶生半长。繁英早自香。因风乱明蝶。未落隐鹂黄。飞来入斗帐。吹去上牙床。非是迎冬质。宁可值秋
    霜。（○类聚八十八。诗纪八十五。）
    【夜听雁诗】
    天月广庭（类聚作夜。文苑同。）辉。游雁犯霜飞。连翩辞朔气。嘹泪独南归。夜长寒复静。灯光暧欲微。凄凄不可听。何况触愁机。（○类聚九十一。文苑英华三百二十八。诗纪八十五。）
    【後堂听蝉诗】
    试逐微风远。聊随夏叶繁。轻飞避楚雀。饮露入吴园。流音绕丛藿。馀响切高轩。借问边城客。伤情宁可言。（○初学记三十。文苑英华三百三十。诗纪八十五。）
    【入元襄王第诗】
    伏轼窥东苑。收泪下（文苑作上。）玉桥。昔时方毂处。於今共寂寥。夹（文苑云。一作竹。）池犹袅袅。仙榭（文苑作树。）尚迢迢。一同西靡柏。徒思芳树萧。（○类聚三十四。文苑英华三百七。诗纪八十五。）
    【歌七】〖诱系此歌。〗
    井上李兮随风标。垂翠帷兮夜难晓。独处廓兮心悄悄。怀素缕之双针。愿因之於三鸟。（○类聚五十七。）
    ※武陵王萧纪
    〈纪。字世询。武帝第八子。天监中。封武陵郡王、扬州刺史。复为益州刺史。侯景乱。不赴援。僭号於蜀。改元大正。太清五年。众溃。为元帝将樊猛所杀。年四十六。有集八卷。〉
    【同萧长史看妓】〖诗纪云。初学记作刘孝绰。〗
    燕姬奏妙舞。郑女发清歌。回羞出曼（玉台作慢。初学记同。）脸。送态入祝ǔ跹Ъ亲髌怠＃┒辍Ｄ殊值（初学记作遏。文苑作遇。万花谷同。）行雨。讵减见凌波。想君愁日暮。（初学记作落。文苑、万花谷同。文苑又注。集作落日。）应羡鲁阳戈。（○玉台新咏七。初学记十五作刘孝绰同武陵王看妓。文苑英华二百十三作刘孝绰武陵殿下看妓。万花谷後三十二作刘孝绰诗。诗纪七十一。）
    【和湘东王夜梦应令诗】
    昨夜梦君归。贱妾下鸣机。悬知意气（玉台作君意。）薄。不著去时衣。故言如梦里。赖得雁书飞。（○玉台新咏七。类聚三十二作夜梦诗。诗纪七十一。）
    【晓思诗】〖诗纪作晓色。〗
    晨禽争学啭。朝花乱欲开。炉烟入斗帐。屏风隐镜台。红妆随泪尽。（类聚作几尽泪。）荡子保时回。（类聚作当来。○
    玉台新咏七。类聚三十二作梁简文帝。诗纪七十一。）
    【明君词】〖一作昭君辞。〗
    塞外无春色。边城有风（文苑作夙。）霜。谁堪览明镜。持许照红妆。（○文苑英华二百四作昭君怨。乐府诗集二十九。诗纪七十一。）
    【闺妾寄征人】
    敛色金星聚。萦悲玉箸流。愿君看海气。忆妾上高楼。（○玉台新咏七。诗纪七十一。）
    【咏鹊】
    欲避新枝滑。还向故巢飞。今朝听（文苑作数。）声喜。家信必应归。（○初学记三十。文苑英华三百二十八。诗纪七十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
