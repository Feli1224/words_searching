    ●梁诗卷二十四
    ※王筠
    〈筠。字元礼。一字德柔。琅邪临沂人。齐司空僧虔孙。起家中军临川王行参军。迁太子舍人。尚书殿中郎。累迁太子洗马、中舍人。并掌东宫管记。出为丹阳尹丞。迁中书郎。除太子家令。普通六年。除尚书吏部郎。迁太子中庶子。中大通三年。出为临海太守。大同初。迁秘书监。大宝元年。简文即位。卒。年六十九。有集十一卷、中书集十一卷、临海集十一卷、左佐集十一卷、尚书集九卷。〉
    【乐府】
    【有所思】〖诗纪云。律祖作吴均者非。〗
    丹墀生细草。紫殿纳（文苑作网。注云。一作纳。）轻阴。暧暧巫山远。悠悠湘水深。徒歌鹿卢（文苑作辘轳。）剑。空贻玳瑁簪。望君终不见。屑泪且长（文苑作微。乐府、诗纪并支流。一作微。）吟。（○文苑英华二百二。乐府诗集十七。诗纪八十六。）
    【陌上桑】
    人传陌生桑。未晓已含光。重重相荫映。软弱（乐府作软软。文苑、诗纪云。一作软软。）自芬芬。秋胡始倚（乐府作停。文苑云。一作停。）马。罗敷未满筐。春蚕朝已老。（乐府作伏。文苑云。一作伏。）安得久彷徨。（○文苑英华二百八。乐府诗集二十八。诗纪八十六。）
    【侠客篇】
    侠客趋名利。剑气坐相矜。黄金涂鞘尾。白玉饰钩膺。晨驰逸广陌。日暮返（文苑作还。）平陵。举鞭向赵李。与君方代兴。（○文苑英华百九十六作侠客行。乐府诗集六十七。诗纪八十六。）
    【三妇艳】
    大妇留芳褥。中妇对华烛无小妇独，无事。当轩理清曲。丈人且安卧。艳歌方断续。（○乐府诗集三十五。诗纪八十六。）
    【杂曲二首】
    乌（乐府作鸟。注云。一作乌。）带夜已逼。虫（文苑作蛊。）飞晓尚赊。桂月徒留影。兰灯（乐府作台。文苑云。一作台。）空结花。（○
    文苑英华二百十一。乐府诗集七十七。诗纪八十六。）
    可怜洛城东。芳树摇春风。丹霞映白日。细雨带轻虹。（○同上）
    【行路难】〖七言〗
    千门皆闭夜何央。百忧俱集断人肠。探瑞箱中取刀尺。拂拭机上断流黄。情人逐情虽可恨。复畏边远（文苑作道远。注云。一作伤畏边远。）乏衣裳。已缫（文苑作绳。）一茧（文苑误作玺。）催衣缕。复捣（文苑作捣。）百和停乐府作薰。诗纪同。）衣香。犹忆去时腰大小。不知今日身短长。衤两裆双心共一袜。（文苑作衤朱。）衤白（玉台作衤日。文苑作帕。）复两边作八衤最。（文苑作撮。）襻带虽安不忍缝。（文苑作系。注云。一作缝。）开孔裁穿犹未达。胸前却月两相连。本照君心不照天。愿君分明得此意。勿复流荡不如先。含悲含怨判不死。封情忍思待明年。（○玉台新咏九。文苑英华二百。乐府诗集七十。诗纪八十六。）
    【楚妃吟】〖杂言〗
    窗中曙。花早飞。林中明。鸟早归。庭前日。暖春闺。香气亦霏霏。香气漂。当轩清。唱调独顾慕。含怨复含娇。蝶飞兰复熏。袅袅轻风入。翠裙春可游。歌声梁上浮。春游方有乐。沈沈下罗幕。（○乐府诗集二十九。诗纪八十六。○逯按。乐府诗集、诗纪并缺窗中曙三字及薰字翠字。今从万历本诗纪著录。）
    【诗】
    【侍宴饯临川王北伐应诏诗】〖四言〗
    金版韬英。玉牒蕴精。帝德乃琥。王威有征。轩习弧矢。夏陈干戚。周骛戎车。汉驰羽檄。我皇俊（文苑作骏。）圣。千年踵（类聚作钟。）武。德洞十（文苑作千。诗纪云。一作千。）门。威加八柱。金正圮德。水行失道。胡马南牧。戎徒西保。荐食伊伞Ｕ居丰镐。金关（文苑作阁。注云。一作阙。诗纪云。一作阁。）扬尘。铜台茂草。命彼膳（类聚作胆。冯校仍作膳。）夫。爰诏协律。乐赋（类聚作武。）出车。弦操吉（类聚作别。文苑同。）日。玉馔骈罗。琼浆泛溢。圣德温温。宾仪秩秩。（○类聚二十九。文苑英华百六十九。诗纪八十六。）
    【早出巡行瞩望山海诗】〖以下五言。〗
    王生临广隰。潘子望洪河。同轸怀归思。俱兴年逝歌。曰余异二子。承睫（文苑误作脸。）泪滂沱。剖符瀛海外。结绶层山阿。因心留恻悯。恕已息烦苛。缮筑循时巢。兴动藉民和。高门惟壮丽。修雉亦骈罗。层楼亦攀陟。（文苑作已门几。又注云。二字疑。）复道亦经过。昧旦清音（文苑作阴。）上。风气入纤萝。云起垂天翼。水动连山枝。奔涛延澜汗。积翠远嵯峨。乡关屡回曲。还顾杳蹉跎。曾微肃肃羽。望路空如何。（○文苑英华百六十二。诗纪八十六。）
    【北寺寅上人房望远岫玩前池诗】
    安期逐（文苑作遂。）长往。交甫称高让。远迹入沧溟。轻举驰昆阆。良由心独善。兼且情由（文苑作游。）放。岂若寻（文苑作徇。）幽栖。即目（文苑作日。）穷清旷。激水周堂下。屯云塞檐向。闲牖听奔涛。开窗延叠嶂。前阶复虚沿。氵尔迤成洲涨。雨点散圆文。风生起斜浪。游鳞互（文苑误作千。）氵蹄呔簟Ｈ悍山豫呖浴Ａ叶蔓田田。菱花动摇漾。浮光曜庭庑。流芳袭帷帐。匡坐足忘怀。讵思江海上。（○文苑英华百六十五。诗纪八十六。）
    【和卫尉新渝侯巡城口号诗】〖简文帝、庾肩吾同赋。〗
    阊阖暧已昏。钩陈杳将暮。栖乌（类聚作鸟。）城上返。（初学记作喧。万花谷同。诗纪云。一作喧。）晚雀林中度。屯卫时巡警。凝威肆安步。阁道趋文昌。禁兵连武库。铜乌（文苑作鸟。注云。宋本乌。）迎早风。金掌承朝露。罘ぜ分晓色。睥睨生秋雾。维城任寄隆。（初学记作崇。）空想灵均赋。伊余方病免。後园保恬素。（○初学记二十四作和新渝侯巡城诗。文苑英华二百四十。诗纪八十六。又类聚二十八作和尉新渝侯巡城诗。引暮、度、库、露、雾五韵。万花谷後二十五引暮、度、步、库、露、雾六韵。）
    【寓直中庶坊赠萧洗马诗】
    龙楼实九重。薄寒殊复早。（类聚作起殊早。）玉阶泫（类聚作泣。）清露。铜池结秋潦。霜被守宫槐。风惊护门草。之
    子擅（文苑作ゼ。注云。一作擅。）文华。纵横富辞藻。舒锦惭光丽。握珠谢奇宝。愧予非工文。何用披怀抱。（物类志曰。护门草出常山。取置户下。或有过其门者。草必叱之。一名百灵草。○类聚三十一。文苑英华百九十。诗纪八十六。）
    【奉和皇太子忏悔应诏诗】〖梁简文有蒙预忏直疏诗。〗
    奉和皇太子忏悔诗。仍上皇宸。极□□圣旨即疏降。同所用十韵。私心庆跃。得未曾有。招（广弘明集作捃。）采馀韵。更题鄙拙。
    一圣智比明。帝德光四海。荷负诚悠（广弘明集作攸。注云。宫本作假。）属。度脱实斯在。忏说济蒙愚。推心屏欺殆。（广弘明集作绐。注云。宋、元本作殆。明本作诒。）名僧引定慧。朝缨列（广弘明集云。宋本、宫本作烈。）元凯还学依善导。反心由真宰。和铃混吹音。胜幡荣（广弘明集作萦。注云。三本、宫本作荣。）雪彩。早蒲欲抽叶。新篁向舒{笞心}。翘勤谅恳到。归诚信兼倍。睿艳似烟霞。栏杆（广弘明集作阑干。注云。三本、宫本作栏杆。）若珠浴Ｉ朴账溆继。含毫（广弘明集作舍豪。注云。三本、宫本作含毫。）愧文彩。（○广弘明集三十。诗纪八十六。）
    【和皇太子忏悔诗】
    习恶归礼忏。有过称能改。圣德及群生。唱说信兼采。翘心荡十恶。邈诚销五罪。三缚解智门。六尘清法海。超然故无者。逍遥新有待。（○类聚七十六。诗纪八十六。）
    【和吴主簿诗六首】
    【春月二首】
    日照鸳鸯殿。萍生雁骛池。游尘随影入。弱柳带风垂。青蓿ㄊ纪云。一作鹘。）逐黄口。独（诗纪云。一作别。）鹤惨羁雌。同衾远游说。结爱久生（诗纪作相。）离。於今方溘死。宁须萱草枝。（○玉台新咏八。诗纪八十六。）
    {艹卷}ご心未发。蘼芜叶欲齐。春蚕方曳绪。新燕正衔泥。野雉呼雌ず。庭禽挟子栖。从君客梁後。方昼掩春闺。山川隔道里。芳草徒萋萋。（○同上）
    【秋夜二首】
    九重依夜管。（诗纪作馆。）四壁惨无辉。招摇顾西落。乌鹊向东飞。流萤渐收火。络纬欲催机。尔时思锦字。持制行人衣。所望丹心达。嘉客傥能归。（○同上）
    露华初泥泥。桂枝行束束。杀气下重轩。轻阴满四屋。别宠增修夜。远征悲独宿。愁萦（诗纪作牵。）翠羽眉。泪满横波目。长门绝往来。含情空杼轴。（○同上）
    【游望二首】
    落日照红妆。挟瑟当窗牖。宁复歌蘼芜。唯闻叹杨柳。结好在同心。离别由众口。徒设露葵羹。谁酌兰英
    酒。会日杳无期。夯安得久。（○同上）
    相思不安席。聊至狭邪东。愁眉仿戚里。高髻学城中。双眉偏照日。独蕊好萦风。自陈（诗纪作知。）心所想。（诗纪作爱。）献赋甘泉宫。传闻方鼎食。讵忆春闺中。（诗纪作容。○同上）
    【代牵牛答织女诗】〖诗纪云。沈约织女赠牵牛诗已见。〗
    新知与生别。由来傥相值。如何（初学记作岂如。岁时杂咏、文苑同。诗纪云。一作岂如。）寸心中。一宵（类聚作霄。）怀两事。欢娱未缱绻。倏忽成离异。终日遥相望。髫狄妫ㄎ脑纷饕洹Ｗ⒃啤Ｔ佑阶饕妗＃┥愁思。犹想（类聚作忆。）今春悲。尚有故年泪。忽遇长河转。独喜凉（文苑误作良。）飙至。奔精（类聚作情。）翊凤轸。纤（类聚作精。）阿（文苑云。杂咏作珂。岁时杂咏作铁铉。）警龙辔。（○类聚四。初学记四。古今岁时杂咏二十五及文苑英华百五十八作牵牛答织女。诗纪八十六。）
    【苦暑诗】
    日坂（文苑作域。诗纪云。一作域。）散朱俊Ｌ煊缌睬圉啊７伸（文苑作光。诗纪云。一作光。）焕南陆。炎津通（文苑作涌。）北濑。繁星聚若珠。密云屯似盖。月至每开襟。风过时解带。（○类聚五。文苑英华二百一十作苦热。诗纪八十六。）
    【五日望采拾诗】
    裁缝逗早夏。点画守初晨。绡纨既妍媚。脂粉亦香新。长丝表良节。命（类聚作金。诗纪云。一作金。）缕应嘉（文苑作
    佳。）辰。结芦同楚客。采艾异诗人。折花竞鲜彩。拭露染芳津。含娇起斜ツ。（类聚作眄。）敛笑动微住Ｏ弦缆迤帧；撑逅平滨。须待恩光接。中夜奉衣巾。（○初学记四作五日望采艾诗。文苑英华百五十七作五日。诗纪八十六。又类聚四引辰、人、津、住⒈跷逶稀＃
    【奉笫卮有至俅ㄍ┦魇】
    伊昔擅羽仪。待价龙门垂。优游清露点。徽（诗纪云。一作微。）穆惠风吹。月上阴阳干。云复死生枝。公子存高尚。聊用影华池。栖鸾既不重。舞鹤复何施。方同散木爨。清响竟谁知。（○类聚八十八。诗纪八十六。）
    【摘安石榴赠刘孝威诗】
    中庭有奇树。当户发华滋。素茎表朱实。绿叶厕红蕤。既标太冲赋。复见安仁诗。宗生仁寿殿。族代（文苑、诗纪并云。疑作茂。）河阳湄。有美清淮北。如玉又如龟。退书写虫篆。进对（诗纪云。一作封。）多好辞。我家新置侧。可求不难识。相望阻盈盈。相思满胸臆。高枝为君采。请寄西飞翼。（○文苑英华三百二十二。诗纪八十六。）
    【东南射山诗】
    〖诗纪云。阮籍咏怀诗曰。东南有射山。汾水出其阳。言神仙之事。〗
    还丹改容（诗纪作客。）质。握髓驻流（类聚作留。）年。口含千里雾。掌流五色烟。琼浆泛金鼎。瑶池溉玉田。倏忽整
    龙驾。相遇凤台前。（○类聚七十八。诗纪八十六。）
    【春游诗】
    ├家逊傻。杨柳半藏鸦。物色相煎荡。微步出东家。既同翡翠翼。复如桃李花。欲以千金笑。回君流水车。（○类聚三十二。诗纪八十六。）
    【观海诗】
    善即谁为御。我来无别心。聊复寓兹兴。兹兴将何咏。（○韵补四。）
    照本苟不昧。在昧理知莹。忽乘搏角势。超腾送崖上。（○同上）
    卑牧会善下。智流心不争。借悟虽由外。鉴至成铜镜。（○同上）
    【春日诗】
    金堤草非旧。玉池泉已新。风生似羊角。云上若鱼鳞。幽闺多怨思。停织坐娇春。芳华既零落。方作向隅人。（○类聚三。文苑英华百五十七。诗纪八十六。）
    【向晓闺情诗】
    北斗行欲没。东方稍已凇３考Τ跸缕堋＃ㄊ纪云。玉台作振羽。）晓露尚（类聚作上。诗纪云。玉台作方。）沾衣。衾绸（诗纪云。玉台作锦衾。）徒有设。信誓（诗纪云。玉台作兰约。）果相违。讵（诗纪云。玉台作谁。）忍开朝镜。羞恨掩空扉。（○类聚三十二。诗纪八十六。）
    【望夕霁诗】〖诗纪云。帝王集作简文帝者非。〗
    连山卷乱（类聚、文苑作族。万花谷作簇。诗纪云。一作族。）云。长林息众籁。密树含绿滋。遥峰凝翠霭。石溜正ぺ潺。（文苑误作残。诗纪云。一作潺印＃┥饺始澄汰。物华方入赏。恚类聚误作跋。）予心期会。（○初学记二。文苑英华百五十五。诗纪八十六。又类聚二作夕霁诗。引籁、霭、会三韵。万花谷二作夕霁诗。引籁、霭二韵。）
    【和孔中丞雪里梅花诗】
    水泉犹未动。庭树已先知。翻光同雪舞。落素混（文苑、诗纪并云。一作汨。）冰池。今春竞（初学记作竟。）时发。犹是昔年枝。唯有长憔悴。对镜不能窥。（○初学记二十八。文苑英华三百二十二。诗纪八十六。）
    【摘园菊赠谢仆射举诗】
    灵茅挺三脊。神芝曜九明。菊花偏可。碧叶媚金英。重九惟嘉节。抱一应元贞。泛酌宜长主。聊荐野人成。（○类聚八十一。诗纪八十六。）
    【答元金紫饷朱李诗】〖诗纪云。六朝诗集作沈约。因初学记相次而误也。〗
    牵ǔ跹Ъ亲骼睢＃┗春发彩。结实下（文苑作不。）成蹊。潘生咏金谷。魏後沈寒溪。逢君重妖丽。移玩入崇闺。惭无琼玖报。徒用萃幽栖。（○初学记二十八。文苑英华三百二十六。诗纪八十六。）
    【咏轻利舟应临汝侯教诗】
    君侯饰轻利。摇荡迈飞云。凌波漾嗖省７核涣（类聚作焕。御览同。）蛟文。电（御览误作雷。）流已光（类聚作冠。御览同。）绝。鸟逝复超群。倏忽方千里。恋兹歧路分。（○类聚七十一。初学记二十五作咏轻利舟诗。御览七百七十作咏轻利舡应临侯教。万花谷续七。诗纪八十六。又事类赋舟赋注作咏轻利船应临汝侯教。引云、文二韵。）
    【咏灯檠诗】
    百华曜九枝。鸣鹤映冰池。朱（类聚作未。冯校作末。）光本内照。丹花复外垂。流晖悦嘉客。翻影泣生离。自销良不悔。明白愿君知。（○类聚八十。诗纪八十六。）
    【咏蜡烛诗】
    执（初学记作热。万花谷同。）烛引佳期。流影度单帷。ㄔ胧（万花谷作通陇。）别绣被。依稀见蛾眉。荚（初学记误作美。）明不
    足贵。ㄡ烬岂为疑。所恐恩情改。照君寻履綦。（初学记作覆棋。万花谷同。○初学记二十五。万花谷续八作王筠诗。诗纪八十六。）
    【和萧子范入元襄王第诗】
    昔入睢阳苑。连步披风云。今游故台处。回望阒无人。（文苑作闻。）皓壁留馀篆。蕙圃有馀芬。行人皆陨涕。何独孟尝君。（○类聚三十四。文苑英华三百七。诗纪八十六。）
    【闺情诗】
    月出宵将半。星流晓未央。空闺易成响。虚室自生光。娇羞悦人梦。犹言君在傍。（○类聚三十二。诗纪八十六。）
    【东阳还经严陵濑赠萧大夫诗】
    子陵犭旬高尚。超然独长往。钓石宛如新。故态依可想。（○类聚三十一。诗纪八十六。）
    【游望诗】
    晨登黄马坡。遥望白龙堆。风威尽撩折。路险车轮摧。（○类聚二十七。诗纪八十六。）
    【以服散枪赠殷钧别诗】
    玉铉布交文。金丹焕仙骨。九沸翻成缓。七转（御览误作辅。）良为切。执以代疏麻。长贻故人别。（○类聚三十七作吴筠。御览七百五十七。诗纪八十二作吴均。）
    【诗】
    桓桓信无敌。堂堂宁有前。九<曷斤>良易举。八荒安足吞。（○韵补二。）
    【诗】
    灵图白玉检。宝册黄金题。会昌其符合。至德乃司契。（○韵补四。）
    终严蔓芳杜。回崖掩绿蕙。嘉禾挺皋苏。奇香发迷迭。（○同上）
    宝地恣凭陵。神乐忽侵窃。猛将穷舂击。勇夫贪搏噬。（○同上）
    【诗】
    烧山多诡怪。苍岭复迢尽Ｉ裰リ灼呙鳌Ｉ狡押九节。日锶艋丶荨Ｏ啻青云际。（○韵补五。）
    九沸翻成缓。七辅良为切。烟霞幸易亲。龟纽讵难税。（○同上）
    【和刘尚书诗】
    客馆动秋光。仙台起寒雾。（○初学记十一。）
    ※褚
    〈堋Ｗ质垦蟆：幽涎舻匀恕Ｎ县令。迁湘东王府参军。仕至御史中丞。〉
    【咏柰诗】
    成都贵素质。酒泉称白丽。红紫夺夏藻。芬芳掩春蕙。映日照新芳。丛林抽晚蒂。谁谓重三珠。（文苑作株。）终焉竞八（初学记作以。误。）桂。不让圜丘中。粲洁华庭际。（○初学记二十八。文苑英华三百二十六。诗纪九十二。又类聚八十六作褚湮柰诗。引丽、蕙、桂三韵。○逯按。梁书刘览传有褚湮。）
    【赋得蝉诗】
    避雀芳（诗纪云。一作乔。）枝里。飞空华殿曲。天寒响屡嘶。日暮声愈促。繁吟如欲尽。长韵还相续。饮露非表清。轻身易知足。（○类聚九十七。文苑英华三百三十作褚云赋得蝉。万花谷後四十作褚云诗。诗纪九十二。）
    ※鲍至
    〈至。东海人。仕晋安王。随府在雍州。号高齐学士。〉
    【山池应令诗】
    望园光景暮。林观歇堪！：墒璨话楫。石浅好萦苔。风光逐榜转。山望向桥开。树交楼影没。岸暗水光来。（○类聚九。诗纪八十八。）
    【奉和往虎窟山寺诗】
    神心卷物序。访道绝尘嚣。林疏盖影出。风去管声遥。息徒依胜境。税驾上山椒。年还节已仲。野绿气方韶。短叶生乔树。疏花发早条。远峰带云没。流烟杂雨飘。复兹承乏（广弘明集云。宫本作之。）者。颁名厕末僚。愿藉连河（广弘明集云。明本、宫本作阿。）涧。庶影慧灯昭。一知衣（广弘明集云。明本作仍。）内宝。衣惭（诗纪云。一作悲。）兹（广弘明集作悲慈。注云。宋本、元本作渐兹。明本作渐。注。一作悲兹。）地辽。（广弘明集作饶。注云。三本作辽。○广弘明集三十。诗纪六十八。）
    ※鲍几
    〈几。一作机。字景玄。东海人。家贫。吏部尚书王亮举为舂陵令。历太常丞、尚书郎。终於湘东王谘议
    参军。（○逯按。梁书鲍泉传。父机。湘东王谘议参军。南史鲍泉传。父几。字景玄。终於湘东王谘议参军。诗纪云。北史鲍宏传。父机。以才学知名。仕梁为侍书御史。又隋志云。梁镇西府记室鲍畿集八卷。北史、隋志所载盖皆别为一人。〉
    【伍子胥】
    忠孝诚无报。感义本投身。日暮江波急。谁怜渔丈人。楚墓悲犹（乐府云。一作空。）在。吴门恨（乐府云。一作怨。）未申。（○乐府诗集七十四、诗纪九十二并作鲍机。）
    【释奠应诏为王麟缸魇】〖七章〗
    伊昔列圣。表训成均。德隆诏彻。义重师臣。礼有损益。道有相因。蝉联遐代。庵暧遗尘。
    三代异教。五运殊时。则天启圣。纽地开基。揖让丕显。熙载畴咨。综核名实。文德来思。
    水积涓流。山资累蜇选＠袷盗⑸怼Ｑ乃成器。师师阙里。济济洙泗。西拖渍洹Ｄ宵畛剃蕖
    於铄上嗣。夙昭懋则。正位则离。迈心泉塞。兽门让齿。龙楼观德。□□□□。是资监国。
    尊师荐德。明祀告虔。幕人掌握。司几奉筵。堂灌玉瓒。庭奏朱弦。义高夏策。礼盛姬篇。
    大飨既周。德馨惟觥Ｊ夥街礼。声教日富。陆离簪笏。徘徊舞袖。楚楚儒衣。莘莘国胄。
    曲成罔隔。容光无已。合符出守。通籍入仕。空列周行。恩非望始。徒怀十驾。终谢千里。（○文馆词百六十作鲍几。）
    ※鲍泉
    〈泉。字润岳。几子。事元帝为通直侍郎。元帝承制。累迁信州刺史。世子方诸刺郢州。泉为长史。大宝二年。侯景陷郢。被害。有集一卷。〉
    【咏剪彩花诗】
    花生剪刀里。从来讶逼真。风动虽难落。蜂飞欲向人。不知今日後。谁能逆作春。（○类聚八十八。诗纪九十二。）
    【奉和湘东王春日诗】
    新莺始新归。新蝶复新飞。新花满新树。新月丽新辉。新光新气早。新望新盈抱。新水新绿浮。新禽新听好。新景自新还。新叶复新攀。新枝虽可结。新愁讵解颜。新思独氛氲。新知不可闻。新扇如新月。新盖学新云。新落连珠泪。新点石榴裙。（○类聚三。初学记三。文苑英华三百三十一。作奉和湘东王春日篇。诗纪九十二。）
    【落日看还诗】
    妖姬竞早春。上苑逐名辰。（类聚作臣。误。）苔轻变水色。霞浓掩日轮。雕梦斜落景。（类聚作影。）画扇拂游尘。衣香遥已度。衫红远更新。谁家荡舟妾。何处织缣人。（○玉台新咏八。类聚十八。诗纪九十二。）
    【南苑看游者诗】
    洛阳小苑地。车马盛经过。缘沟驻行簟０柳转（诗纪云。一作度。）鸣珂。履高含响佩。袜轻半隐罗。浮云无处所。何用转横波。（○玉台新咏八。诗纪九十二。）
    【江上望月诗】
    客行钩始悬。此夜月将弦。川澄光自（类聚作动。文苑同。）动。流驶影难圆。苍苍随远色。氵养々（文苑作漾漾。）逐漪涟。无因转还泛。（文苑作帆。）回首眷前（文苑作吾。）贤。（○类聚一。文苑英华百五十二。诗纪九十二。）
    【秋日诗】
    露色已成霜。梧楸欲半黄。燕去栏恒静。莲寒池不香。夕乌飞向月。（诗纪云。一作日。）馀蚊聚逐光。旅情恒自苦。秋夜渐应长。（○类聚三。文苑英华百五十八。诗纪九十二。又初学记三引黄、香、长三韵。）
    【咏梅花诗】
    可怜阶下梅。飘荡逐风回。度帘拂罗幌。萦窗落梳台。乍随纤手去。还因插鬓来。客心屡看此。愁眉敛讵开。（○类聚八十六。诗纪九十二。）
    【咏蔷薇诗】
    经植宜春馆。霍靡上兰宫。片舒犹带紫。半卷未全红。叶疏难蔽日。花密易伤风。佳丽新妆罢。含笑折芳丛。（○类聚八十一。合璧事类别集三十。诗纪九十二。）
    【寒闺诗】
    行人消息断。空闺静复寒。风急朝机燥。镜暗晚妆难。从来腰自小。衣带就中宽。（○类聚三十二。诗纪九十二。）
    ※邵陵王萧纶
    〈纶。字世调。武帝第六子。天监十三年封邵陵王。出为琅邪、彭城二郡太守。普通初。为江州刺史。大宝中。假黄钺。都督中外诸军事。兵败。为西魏所杀。有集六卷。〉
    【代秋胡妇闺怨诗】
    荡子从游宦。思妾守房栊。尘镜朝朝掩。寒衾（玉台作床。类聚同。）夜夜空。若非新有悦。（类聚作有欢悦。）何事久西东。知人相忆（类聚作望。）否。泪尽梦啼中。（○玉台新咏七。类聚三十二作梁元帝闺怨诗。诗纪七十一。）
    【车中见美人诗】
    关情出眉眼。软媚著腰肢。语笑能娇衩馈Ｐ胁骄逶迤。空中自迷惑。渠傍会不知。悬念犹如此。得时应若为。（○玉台新咏七。诗纪七十一。）
    【见姬人诗】
    春来不复赊。入苑驻行车。比来妆点异。今世拨鬟斜。却扇承枝影。舒衫受落花。狂夫不妒妾。随意晚还家。（○类聚十八。诗纪七十一。）
    【入茅山寻桓清远乃题壁诗】
    荆门丘壑多。瓮牖风云入。自非栖遁情。谁堪霜露湿。（○茅山志二十二。诗纪七十一。）
    霜氛含月彩。霭霭下南楼。雾浓光若昼。云驶影疑流。（○类聚一。诗纪七十一。）
    【和湘东王後园回文诗】
    烛华临静夜。香气入重帏。曲度闻歌远。繁弦觉舞迟。（○类聚五十六。诗纪七十一。）
    【戏湘东王诗】
    湘东有一病。非哑复非聋。相思下只泪。望直有全功。（○御览七百四十。）
    【诗】
    帷开见钗影。帘动闻钏声。（○万花谷後集十五。）
    ※徐怦
    〈怦。勉从子。仕梁为武陵王纪参军。侯景乱。怦劝纪入援。不从。大珏三年。纪称帝。又固谏。被杀。〉
    【夏日诗】
    炎光歇中宇。清气入房栊。晚荷犹卷绿。疏莲久落红。（○初学记三。诗纪八十九。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
