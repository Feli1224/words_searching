    ●梁诗卷十四
    ※傅昭
    〈昭。字茂远。北地灵州人。仕齐。官至通事舍人。梁初。历黄门侍郎、御史中丞。天监六年。出为寻阳太守。累迁步兵校尉、左民尚书、安成内史。十二年为秘书监。十四年。迁太常卿。普通五年。迁散骑常侍。大通二年卒。年七十五。〉
    【恭职北郊诗】
    皇猷属穹昊。至德迈（诗纪作通。）深渊。渫沿礼举。咸秩资化宣。端职恭瘗祀。饬躬奉严蠲。淑气符首节。光风临上年。（○初学记十三。万花谷後十七。诗纪八十九。）
    ※裴子野
    〈子野。字几原。河东闻喜人。仕齐。历王国常侍、右军参军。梁天监中。除右军安成王参军。出为诸暨令。徵拜著作郎。迁中书侍郎。大通初。转鸿胪卿。中大通二年卒。年六十二。有丧服传一卷、宋略二十卷、续裴氏家传二卷、众僧传二十卷、集十四卷。〉
    【答张贞成皋诗】
    匈奴时未灭。连年被甲兵。明君思将帅。方听鼓鼙声。吾生恣（类聚误作姿。文苑作委。）逸翮。抚剑起徂征。非徒慕辛季。聊欲逞良平。出车既方轨。绝幕且横行。岂伊长缨系。行见黄河清。虽令懦夫勇。念别犹有情。感子盈编赠。握玩以为荣。碜樱ㄎ脑纷饔琛＠嗑圩饔琛＃┱衤每。（文苑作凯歌。注云。一作旋凯。）含诧备勒铭。（文苑作成。注云。一作铭。○类聚三十一。文苑英华二百四十作答张真威皋。又注云。威一作成。诗纪九十。）
    【咏雪诗】
    飘遥（初学记作飘。文苑同。）千里雪。倏忽度龙沙。从云合且散。因风卷复斜。拂草如连蝶。落树似飞花。若赠离居者。折以代瑶华。（○类聚二。初学记二。文苑英华百五十四。诗纪九十。）
    【上朝值雪诗】
    沐雪款千门。栉风朝万户。集霰渝丹黻。流云飘绣柱。滴沥垂土膏。阑干悬石乳。（○类聚二。诗纪九十。）
    ※梁昭明太子萧统
    〈统。字德施。武帝长子。天监元年。立为皇太子。中大通三年卒。年三十一。谥曰昭明。有正序十卷、
    文章英华二十卷、文选三十卷、集二十卷。〉
    【乐府】
    【有所思】〖诗纪云。玉台作庾肩吾。〗
    公子（诗纪云。一作佳人。）远于（文苑作路远。注云。一作远行。）隔。乃在天一方。望望江山阻。悠悠道（文苑云。一作坂。）路长。别前秋叶（本集作草。）落。虽後春花芳。雷叹一声（文苑作流。）响。雨泪忽（本集作或。）成行。怅望情无极。倾心还自伤。（○本集一。文苑英华二百二。乐府诗集十七。诗纪六十六。）
    【相逢狭路间】
    京华有曲巷。巷曲（乐府作曲曲。诗纪云。一作曲曲。）不通舆。道逢一侠客。缘路问君居。君居在城北。可寻复易知。朱门间皓壁。刻桷映晨离。（本集作篱。）阶植若（本集作苕。）华草。光景逐飚移。轻粑四屈。（本集作逐四屋。诗纪云。一作逐四屋。）兰膏然百枝。长子饰青紫。中子任以赀。小子始总角。方作啼弄儿。三子俱入门。赫奕盛羽仪。骅（本集、乐府作华。）骝服衡辔。白玉镂跫割俊Ｈ葜雇规矩。宾从尽恭卑。雅郑时间作。孤竹乍（本集作生。）参差。云翔杂（乐府作飞离。）水宿。弄吭满清池。欢乐无终极。流目岂知疲。门下非毛遂。坐上尽英奇。大妇成贝锦。中妇饬（本集作冶。乐府作饰。）粉纟。小妇独无事。理曲步檐垂。（本集误作乘。）丈人暂徙倚。行使流风吹。（○本集一。乐府诗集三十四。诗纪六十六。）
    【三妇艳】
    大妇舞轻巾。中妇拂华茵。（本集作ブ。）小妇独无事。红黛润芳津。良人且高卧。方欲荐梁尘。（○本集一。乐府诗集三十五。诗纪六十六。）
    【饮马长城窟行】〖诗纪云。一云拟青青河畔草。〗
    亭亭山上柏。悠悠远行客。行客行路遥。故乡日迢迢。迢迢不可见。长望涕如霰。如霰独留连。长路邈绵绵。胡马爱北风。越燕见日喜。蕴此望乡情。沈忧不能止。有朋西南来。投我用木李。并有一札书。行止风云起。扣封披书札。书札竟（本集作意。）何有。前言节所爱。後言别离久。（○本集一。诗纪六十六。）
    【长相思】
    相思无终（文苑作终无。注云。一作无终。）极。长夜起（一作岂。）叹息。徒见貌婵（文苑、乐府并云。一作癖恪＃┚辍Ｄ知心有忆。寸心无以（文苑作所。诗纪云。一作所。）因。愿附归飞翼。（○本集一。文苑英华二百二。乐府诗集六十九。诗纪六十六。）
    【将进酒】
    洛阳轻薄子。长安游侠儿。宜城溢渠碗。中山浮羽卮。（○本集一。文苑英华百九十五。诗纪六十六。）
    【上林】
    千金〓⑵铩Ｍ虺猓ㄎ脑纷髡邸＠指作斤。）流水车。争游上林里。（乐府作苑。）高盖逗春华。（本集作花。○本集一。乐府诗集七十七。诗纪六十六。）
    【诗】
    【示徐州弟诗】〖四言〗
    〖诗纪云。扫梁书本纪。简文帝以天监十七年为云麾将军、南徐州刺史。〗
    载披经籍。言括典坟。郁哉元气。焕矣天文。二仪肇建。清浊初分。粤生品物。乃有人伦。
    人伦惟何。五常为性。因以泥黑。犹麻违正。违仁则勃。弘道斯盛。友于兄弟。是亦为政。
    伊予与尔。共气分躯。顾昔髫发。追惟绮襦。绸缪紫掖。兴寝每俱。朝游青琐。夕步彤庐。
    惟皇建国。疏爵树亲。既固盘石。亦济蒸人。亦有行迈。去此洛滨。自兹厥後。分折已频。
    济河之隔。载离寒暑。甫旋皇邑。遽临荆楚。分手澄江。中心多绪。形反桂宫。情留兰渚。
    有命自天。亦徂梦菀。欣此同席。欢焉忘饭。九派仍临。三江未反。滔滔不归。悠悠斯远。
    长赢届节。令弟旋兹。载睹玉质。我心则夷。逍遥玉户。携手丹墀。方符昔语。信矣怡怡。
    宴（当作晏。）居（类聚作君。诗纪同。）昼（文馆词林作书。）室。靖眺铜池。三坟既览。四始兼擒。嘉肴玉俎。旨酒金卮。阴阴
    色晚。白日西移。
    西移已夕。华烛云景。屑屑风生。昭昭月影。高宇既清。虚堂复静。义府载陈。玄言斯逞。
    纶言遄降。伊尔用行。有行安适。义乃维城。载脂朱毂。亦抗翠旌。救绯饥。独钟予情。
    远於将之。爰适上菀。霭霭云浮。暧暧景晚。予叹未期。尔悲将远。日夕解袂。鸣笳言反。
    言反甲馆。雨面莫收。予若西岳。尔譬东流。兴言思此。心焉如浮。玉颜虽阻。金相嗣丘。（○文馆词林百五十二。又类聚二十一、诗纪六十六并引池、ゼ、静、逞四韵。）
    【诒明山宾诗】〖以下五言。〗
    〖南史曰。明山宾。平原鬲人。先为统州刺史。入为东宫学士。兼国子祭酒。昭明太子闻其筑室未就。有令曰。明祭酒出抚大藩。拥旄推毂。珥金拖紫。而恒事屡空。构宇未成。今送薄助。并诒以诗曰。〗
    平仲古称奇。夷齐昔擅美。令则挺伊贤。东秦固多士。筑室非道傍。置宅归仁里。庚桑方有系。原生今易拟。必来三径人。将招五经士。（○梁书明山宾传。南史明山宾传。诗纪六十六。）
    【春日宴晋熙王诗】〖诗纪云。此诗见艺文类聚。考南史。梁时无晋熙王。疑艺文误也。〗
    百六钟期数。三七厄时中。国难悲如毁。亲离叹数穷。藩哲游沮梦。扬化抚边戎。幸兹同宴醑。引满爱樽空。（○类聚二十九。诗纪六十六。○逯按。诗言国难云云。当作於侯景乱梁以後。是时昭明已死。不得有诗。考梁元帝称制江陵。封简文
    帝子大圜为晋熙王。事见周书大圜传。则此乃元帝之作。是时正值国难。诸王争位。故诗云云。）
    【宴阑思旧诗】
    孝若（明山宾）信儒雅。稽古文敦淳。茂沿（到洽）实俊朗。文义纵横陈。佐公（陆亻垂）持方介。才学罕为邻。灌蔬（殷芸）实（本集作宴。）温雅。ゼ藻每清新。余非狎异者。惟旧且怀仁。绸缪似河曲。契阔等漳滨。如何离灾尽。眇漠同埃尘。一起应刘念。泫泫欲沾巾。（○本集二。诗纪六十六。）
    【咏山涛王戎诗二首】〖并序〗
    颜生五君咏不取山涛、王戎。余聊咏之焉。
    山公弘识量。早厕（本集作侧。）竹林欢。聿来值英主。身游廊庙端。位隆五教职。才周五品官。为君翻已易。居臣良不难。（○本集二。诗纪六十六。）
    浚充如萧散。薄莫至中台。徵神归鉴景。晦行属聚财。嵇生袭玄夜。阮籍变青灰。留连追宴绪。垆（诗纪作炉。）下独徘徊。（○同上）
    【和武帝游钟山大爱敬寺诗】
    唐游薄汾水。周载集瑶池。岂若钦明後。回鸾鹫岭岐。神心鉴无相。仁化育有为。以兹慧（诗纪作惠。）日照。复
    见法雨垂。万邦跻仁寿。兆庶涤尘羁。（本集作羁。）望云虽可识。日用岂能知。鸿名冠子姒。德泽迈轩羲。班班（本集作斑斑。）仁兽集。匹匹（本集作足足。）翔凤仪。善游兹胜地。兹岳信灵奇。嘉木互纷札。层峰郁蔽亏。丹藤（诗纪作藤。）绕（本集作统。）垂干。绿竹荫清池。舒华匝长阪。好鸟鸣乔枝。霏霏庆云动。靡靡祥风吹。谷虚流凤管。野绿映丹麾。帷宫设廛外。帐殿临郊垂。俯同南风作。斯文良在斯。伊臣限监国。即事阻陪随。顾惟实庸菲。冲薄竟奚施。至理从兴羡。终然类管窥。上圣良善诱。下愚惭不移。（○本集一。诗集纪六十六。）
    【开善寺法会诗】
    栖乌（广弘明集云。明本作鸟。）犹未翔。命驾出山庄。诘屈登马岭。回互入羊肠。稍看原蔼蔼。渐见岫苍苍。落星埋远树。新雾起朝阳。阴池宿早雁。寒风催夜霜。兹地信闲（类聚作开。）寂。清旷惟道场。玉树琉（广弘明集云。宋、元、明本作留。）璃水。羽帐郁金床。紫柱珊瑚地。神幢明月稀＃ū炯作当。）牵萝下石磴。攀桂陟松梁。涧斜日欲隐。烟生楼半藏。千祀终何迈。百代归我皇。神功照不极。睿镜湛无方。法轮明暗室。（类聚作智日。）慧海渡（广弘明集云。宋、元、宫本作度。）慈航。尘根久未洗。希沾垂露光。（○广弘明集三十。诗纪六十六。）
    【同泰僧正讲诗】〖并序〗
    大正以贞（本集作真。）欲兼解。郁为善歌。沂σ孕杏锈帕ΑＴ祷臣滔臁Ｓ嘧苑ㄏ既阑。便思和寂。杼轴二年。濡翰两器。大正今（本集作令。）春复为同泰建讲。法轮将半。此作方成。所以物色不同。序事或异。
    放（本集字缺。）光闻（本集作开。）鹫岳。金牒秘香城。穷源（类聚作原。）绝有际。离（类聚作杂。）照归无名。若人聆至寂。寄说表真（本集作旦。）冥。能令梵志遣。亦使群魔惊。宝珠分水相。须弥会色形。学徒均染ふ。（诗纪作叠。）游士譬春英。伊予寡空智。徒深爱怯（诗纪云。疑作吝。）情。舒金起祗苑。开筵慕肃成。年钟从变。弦（本集作犭玄。）望聚（诗纪云。疑作骤。）舒盈。今开（类聚、诗纪作闻。）火（类聚作大。诗纪云。一作大。）林聚。净土接承明。掖影连高塔。法鼓乱严更。雷声芳树长。月出地芝生。已知（类聚作生。）法味乐。复悦（本集作恍。）玄言清。（本集作情。）何因动飞辔。暂使尘劳轻。（○本集一。诗纪六十六。又类聚七十六引城、名、冥、惊、明、更、生、清、轻九韵。）
    【钟山解讲诗】
    清宵出望园。诘晨届钟岭。轮动文学乘。笳鸣宾从静。暾（本集作啊＠嗑圩黝。）出岩隐光。月落林馀影。札纷八桂密。坡ヌ再城永。伊予爱丘壑。登高至节景。迢递睹千室。迤逦观万顷。即事已如斯。重兹游胜境。精理既已详。（本集作祥。）玄言亦兼逞。方知蕙（诗纪作惠。注云。疑作蕙。）带人。嚣虚成易屏。眺瞻情未终。龙镜忽游骋。非曰乐逸游。意欲识箕颍。（一集作其颖。○本集二。诗纪六十六。又类聚七十六引静、影、逞三韵。）
    【玄圃讲诗】
    白藏气已暮。玄英序方及。稍觉（本集作宽。）づ声凄。转闻鸣雁急。穿池状浩汗。筑峰形■岌。旰云缘宇阴。晚景乘轩入。风来幔影转。霜流树条（本集作沫。）泾。林际素羽场ｄ艏潲嵛参。试欲游宝山。庶使（类聚、诗纪作攸。）
    信根立。名利白巾谈。笔札刘王给。兹乐逾笙磬。宁止消ぉ。（诗纪作涓。又注。疑作ぉ悒。）邑。虽（本集作唯。）娱惠（类聚、诗纪作慧。）有三。终寡闻知十。（○本集二。诗纪六十六。又类聚七十六引立、十二韵。）
    【东齐听讲诗】
    昔闻孔道贵。今睹释花（诗纪云。疑作化。）珍。至理乃悟寂。承禀实能仁。示教虽三彻。妙法信平（本集作半。）均。信言主鄙俗。延情方慕真。庶兹（类聚作几。）祛八倒。冀此遣六尘。良思大车道。方愿宝船津。长延永生肇。庶<广带>（诗纪作席。）谅徐陈。是节朱明季。灼烁治渠新。霏云出翠岭。凉风起青苹。既餐（本集作参。）甘露旨。方欲书诸（本集作缙。）绅。（○本集二。诗纪六十六。又类聚七十六引尘、津、绅三韵。）
    【讲席将毕赋三十韵诗依次用】
    法苑称嘉柰。慈（广弘明集作兹。注云。明本作慈。）园羡（广弘明集作美。注云。三本、宫本作羡。）修竹。灵觉相招影。神仙共栖宿。慧（诗纪作惠。广弘明集云。明本作惠。）义比瑶琼。薰染犹（广弘明集云。宋、元、宫本作等。诗纪云。一作等。）兰菊。理玄方十算。功深似九筑。（本集作竺。）华（广弘明集云。宋、元、宫本作巫。）水警银舟。方衢列金轴。微言绝已久。烦（本集作颇。）劳多累蓄。因兹阐慧云。欲使心尘（本集作廉。广弘明集云。宋、元、宫本作廉。）伏。八水润焦芽。（类聚作牙。）三明启群目。宝铎旦参差。名香晚芬（本集作纷。）郁。暂舍六龙驾。（广弘明集作敬。汪云。三本、宫本作驾。诗纪云。一作惊。）微祛二鼠蹙。（广弘明集云。宋、元本作戚。）意树发（本集作登。）空花。心莲吐轻馥。喻斯沧海变。譬彼庵罗熟。妙智方缛（本集作缚。）
    锦。深词同雾恪Ｉ蒲同梵爪。真言异铜（广弘明集作锢。注云。三本作铜。）腹。逶迤合盖城。葳蕤布金郁。（本集字缺。）珠华荫八溪。玉流通九谷。青禽乍下上。（本集作上下。）云雁飞翻覆。高谈属时胜。（诗纪作听。广弘明集作胜时。注云。三本作时听。宫本作时胜。）寡闻终自恧。日丽鸳鸯瓦。风度蜘虺（诗纪作蜘虺。广弘明集作蛛。注云。元、明、宫本作虺。）屋。落葩散远香。（本集作香霏。广弘明集云。宋、元、宫本作香霏。）霏（本集作浮。广弘明集云。宋、元本作浮。）云卷遥族。旷济同象园。中乘如伫独。後ぱ啄鸭崦鳌３跣囊拙缩。应当离花（广弘明集作华。）水。无令乖七（广弘明集、诗纪作漆。）木。投岩不足贵。棘林（本集作木。）安可宿。器月希（广弘明集云。宫本作不。）留影。心灰庶方扑。视爱同采蜂。游善如原（广弘明集云。宋、宫本作石。）菽。八邑仙人山。四宝神龙澳。药（本集作乐。）树永繁稠。禅枝讵凋（广弘明集作凋。注云。三本、宫本作凋。）扌戚。（一作纟戚。）以兹说闻道。庶此优驰逐。愿（广弘明集作欲。注云。三本、宫本作愿。）追露宝车。脱屣亲推毂。（○本集二。广弘明集三十。诗纪六十六。又类聚七十六作参讲席将讫诗。引目、郁、蹙、馥四韵。）
    【晚春诗】〖诗纪云。此诗玉台、艺文并作简文。昭明集亦载之。然语殊不类也。〗
    紫兰初叶（类聚作叶初。）满。黄（类聚作娇。文苑云。一作娇。）莺弄始稀。石蹲还惟兽。萝长更胜（类聚作如。文苑同。又云。一作胜。）衣。水曲（类聚作冻。文苑云。一作冻。）文鱼（类聚作鳐。文苑云。一作鳐。）聚。林（类聚作山。文苑云。一作山。）暝雅鸟飞。渚蒲变新节。岩桐（文苑作松。）长旧围。风花落未已。山齐（初学记作窗。文苑同。）又注。一作齐。）开夜扉。（○本集二。类聚三作简文帝。初学记三作简文帝。文苑英华百五十七作简文帝。诗纪六十六。）
    【林下作妓诗】〖诗纪云。玉台作简文。初学记作昭明。昭明集亦载。〗
    炎光向夕敛。徙（初学记作徒。文苑作徙。）宴临前池。泉将（玉台作深。按原当作渊将。）影相得。花与面相宜。篪（诗纪作管。）声如鸟弄。舞袖（玉台作袂。）写风枝。欢乐不知醉。千秋长（本集作常。）若斯。（○本集二。玉台新咏七作梁简文帝林下妓。初学记十五。文苑英华二百十三作和林下咏妓应令。诗纪六十六。）
    【拟古诗】
    晨风被庭槐。夜露伤阶草。雾苦瑶池黑。霜凝丹墀皓。疏条索（本集作素。）无阴。落叶纷可扫。安得紫芝术。终然获难老。（○本集二。诗纪六十六。）
    【赋书帙诗】
    擢影免园池。抽茎淇（本集误作洪。）水侧。朝映出岭云。莫聚飞归翼。幸杂缃（类聚作恰＃┠矣谩Ａ囊虬嗯织。（本集作识。）一合轩羲曲。千龄如可即。（○本集二。诗纪六十六。又类聚五十五作咏书帙诗。引侧、织二韵。）
    【咏同心莲诗】
    江南采莲处。照灼本足观。况等连枝树。俱耀紫茎端。同逾并根草。双异独鸣鸾。以兹代萱草。必使愁人
    欢。（○本集二。诗纪六十六。）
    【咏弹筝人诗】
    故筝犹可惜。应度几（初学记、文苑作新。诗纪云。一作新。）人边。尘多涩移柱。风燥脆调弦。还作三洲（初学记作州。文苑同。）曲。谁念九重（本集作原。）泉。（○本集二。初学记十六。文苑英华二百十二。诗纪六十六。）
    【饯庾仲容诗】
    〖梁书曰。仲容先为太子舍人。後除安成王中记室。当出随府。皇太子以旧恩特隆。饯宴赐诗。时辈荣之。〗
    孙生陟阳道。吴子朝歌县。未若樊林华。（南史作举。诗纪云。一作举。）置酒临高殿。（○梁书庾仲容传。南史庾仲容传。诗纪六十六。）
    【貌雪诗】〖六言〗
    既同В梅英（诗纪字缺。）散。复似太（诗纪作大。）谷花飞。密如公超所起。皓（本集作皎。）如渊客所挥。无羡昆岩列素。岂匹振鹭群归。（诗纪作飞。○本集二。诗纪六十六。）
    【示云麾弟】〖七言〗
    白云飞兮江上阻。北流分兮山风举。山万仞兮多高峰。流九派兮饶江渚。山啭┵饽吮铺臁Ｔ疲类聚作下。）微唾忉嵝擞辍Ｊ道览兮此名地。故遨游兮兹胜所。尔登陟（类聚作涉。）兮一长望。理化顾兮忽忆予。想玉颜兮有目中。徒踟蹰兮增延伫。（○类聚二十八。诗纪六十六。）
    【拟古诗】〖诗纪云。见昭明集。玉台作简文。○以下杂言。〗
    窥红对镜敛双眉。含愁拭泪坐相思。念人一去许多时。眼语笑靥近（玉台作迎。）来情。心怀心想甚分明。忆人不忍语。衔恨独吞声。（○本集二。玉台新咏九作梁简文帝。诗纪六十六。）
    【大言】
    观修仄淙粽搛帧Ｊ硬缀Ｖ如滥觞。经二仪而喧。跨六合以翱翔。（○类聚十九。诗纪六十六。）
    【细言】
    坐卧邻空尘。凭附堂翼。越咫尺而三秋。度毫厘而九息。（○类聚十九。诗纪六十六。）
    【歌】〖统作七契。附此歌。〗
    阳阿奏兮激楚流。望洛水兮有好仇。纵轻棹兮泛龙舟。（○文苑英华三百五十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
