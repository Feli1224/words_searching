    ●梁诗卷十
    ※吴均
    〈均。一作筠。字叔庠。吴兴故鄣人。天监初。为柳恽吴兴郡主簿。历建安王伟记室。王迁江州。补国侍郎。兼府城局。还除奉朝请。普通元年卒。年五十二。均诗体清拔。有古气。好事者效之。谓为吴均体。所著有齐春秋三十卷、庙记十卷、钱塘先贤传五卷、续文释五卷、集二十卷。〉
    【乐府】
    【战城南】
    蹀躞（乐府作躞蹀。）青骊马。往战（类聚作救。）城南畿。五历鱼丽阵。（文苑作陈。通。）三入（类聚误作尺。）九重围。名忄涛浒步。血污（文苑作坐。）秦王衣。为君意气（类聚作已。）重。无功终不归。（○文苑英华百九十六。乐府诗集十六。诗纪八十一。又类聚五十九引畿、围、归三韵。）
    战城南（诗纪云。此与下篇艺文失题。列战城南後。英华遂以为题。当再考。）
    前有浊樽酒。（文苑作酒<缶尊>。诗纪云。一作酒尊。）忧思乱纷纷。小来（文苑作少年。诗纪云。一作少年。）重意气。学剑不学文。
    忽值胡（类聚作明。）关静。匈奴遂两分。天山已半出。龙城无片云。汉世平如此。何用李将军。（○类聚五十九。文苑英华百九十六。诗纪八十一。）
    【战城南】〖诗纪云。诗汇作胡无人行。〗
    陌上何喧喧。（文苑作喧喧。通。）匈奴围塞垣。黑云藏赵树。黄尘埋陇垠。（文苑作根。）天子羽书劳。将军在玉门。（○类聚五十九。文苑英华百九十六。诗纪八十一。）
    【雉子班】
    可怜雉子班。群飞集野甸。文章始陆离。意气已惊狷。幽并游侠子。直心亦如箭。生死报君恩。（文苑、乐府作死节报君恩。注云。一作以死报君恩。）谁能孤恩眄。（○文苑英华二百六。乐府诗集十八。诗纪八十一。）
    【入关】
    羽檄起边庭。烽火乱如萤。是时张博望。夜赴交河城。马头要落日。剑尾掣流星。君恩未得报。何论身命倾。（○乐府诗集二十一。诗纪八十一。）
    【梅花落】
    终冬十二月。寒风西北吹。独有梅花落。飘荡不依枝。流连逐霜彩。散漫下冰澌。何当与春日。共映芙蓉（乐府作夫容。）池。（○文苑英华二百八。乐府诗集二十四。诗纪八十一。）
    【城上乌】
    鸣鸣（乐府作焉焉。）城上乌。翩翩尾毕逋。凡生八九子。夜夜啼相呼。质微知虑少。体贱毛衣粗。陛下三万岁。臣至执金吾。（○乐府诗二十八。诗纪八十一。）
    【从军行】
    男儿亦可怜。立功在北边。陈头横却月。马腹带连钱。怀戈发陇坻。乘冻至辽川。（乐府作边。）微诚君不爱。终自直如弦。（○乐府诗三十二。诗纪八十一。）
    【胡无人行】
    剑头利如芒。恒持照眼光。铁骑追骁虏。金羁讨黠羌。高秋八九月。胡地早风霜。男儿不惜死。破胆与君尝。（○文苑英华百九十六。乐府诗集四十。诗纪八十一。）
    【雉朝飞操】
    二月雉朝飞。横行傍垄归。斜看水外翟。侧听岭南睢ｕ篚藓阌战。耿耿恃强威。当令君见赏。何辞碎锦
    衣。（乐府诗五十七。诗纪八十一。）
    【渡易水】〖诗纪云。一作荆轲歌。〗
    杂虏客来齐。时作在角抵。扬鞭渡易水。直至龙城西。日昏笳乱动。天曙马争嘶。不能通瀚海。无面见三齐。（○乐府诗集五十八。诗纪八二十一。）
    【结客少年场】
    结客少年归。翩翩骏马肥。报恩杀人（文苑作胡。注云。一作人。）竟。贤君赐锦衣。握兰登建礼。拖玉入舍晖。顾看草玄者。功名终自微。（○类聚三十三。文苑英华百九十五。诗纪八十一。）
    【妾安所居】
    贱妾先有宠。蛾眉进不迟。一从（文苑作非。）西北丽。无复城南期。何因（诗纪云。一作用。）暂艳逸。岂为乏妍姿。徒有黄昏望。宁遇青楼时。惟惜应门掩。方馀（文苑作除。）永巷悲。匡床终不共。何由横自私。（乐府作思。○文苑英华二百七。乐府诗集七十四。诗纪八十一。）
    【送归曲】
    送子独南归。揽衣空闵默。关山昼欲暗。河冰夜向塞。燕至他人乡。雁云还谁国。寄子两行书。分明达济
    北。（○乐府诗集七十七。诗纪八十一。）
    【夹树】
    桂树夹长陂。（乐府作歧。）复值清风吹。氛氲揉芳叶。连绵交密枝。能迎春露点。不逐秋风移。愿君长惠爱。当使岁寒知。（○乐府诗集七十七。诗纪八十一。）
    【城上麻】
    麻生满城头。麻叶落城沟。麻茎左右披。沟水东西流。少年感恩命。奉剑事西周。但令直心尽。何用返封侯。（○乐府诗集七十七。诗纪八十一。）
    【拟古四首】
    【陌上桑】
    袅袅陌上桑。荫陌复垂塘。长条映白日。细叶隐（文苑作影。注云。一作隐。）鹂黄。蚕饥（玉台作饱。）妾复思。拭泪且提筐。故人宁知（文苑作去如。注云。一作宁知。）此。（乐府云。一作故人去如此。）离恨煎人肠。（○玉台新咏六。文苑英华二百八。光府诗集二十八。诗纪八十一。又类聚八十八引塘、黄、筐三韵。）
    【秦王卷衣】
    咸阳春草芳。秦帝卷（文苑作卷。）衣裳。玉检茱萸匣。（文苑作带。）金泥苏合香。初芳薰（文苑云。一作动。）复帐。馀辉耀玉（文苑作宝。）床。当须（类聚作须臾。）晏（文苑云。一作宴。又作早。）朝罢。（文苑云。一作须臾朝宴罢。）持此赠华（文苑云。一作龙。乐府作龙。注云。一作华。）阳。（○玉台新咏六。文苑英华二百十一。乐府诗集七十二。诗纪八十一。又类聚四十二引裳、香、阳三韵。）
    【采莲曲】
    锦带杂花钿。罗衣垂绿川。问子今何去。出采江南莲。辽西三千里。欲寄无因缘。愿君早旋返。及此荷花鲜。（○玉台新咏六。类聚八十二作采莲诗。乐府诗集五十。诗纪八十一。）
    【携手曲】
    艳裔阳之春。携手清洛滨。鸡鸣上林苑。薄暮小平津。长裾藻（类聚或作扫。）白日。广袖带芳尘。故交（类聚或作友。）一如此。新知讵忆人。（○玉台新咏六。类聚十八作拟古诗。又类聚四十二。乐府诗集七十六。诗纪八十一。）
    【采莲曲】
    江风（乐府作南。）当夏（诗纪云。一作夜。）清。桂楫（类聚作棹。诗纪云。一作棹。）逐流萦。初疑京兆剑。复似汉冠名。荷香带
    风（初学记作风送。文苑、万花谷同。）远。莲影向根生。叶卷珠难溜。花舒红易倾。（初学记作轻。文苑、万花谷同。）日暮凫舟满。归来度锦城。（○初学记二十七及文苑英华三百二十二作梁元帝赋得涉江采芙蓉诗。乐府诗集五十。万花谷後三十七作梁元帝。诗纪八十一。）
    【三妇艳诗】
    大妇弦初切。中妇管方吹。小妇多姿态。含笑逼清卮。佳人勿馀及。殷勤妾自知。（○乐府诗集三十五。诗纪八十一。）
    【大垂手】〖诗纪云。以下二首艺文作简文帝。〗
    垂手忽迢迢。（玉台作苕苕。）飞燕掌中娇。罗衫（玉台作衣。）恣风引。轻带任情摇。讵心长沙地。促舞不回腰。（○玉台新咏七作梁简文帝赋乐府得大垂手。乐府诗集七十六。诗纪八十一。）
    【小垂手】
    舞女出西秦。蹑影舞阳春。且复小垂手。广袖拂红尘。折腰应两笛。顿足转双巾。蛾眉与曼（乐府作慢。）脸。见此空愁人。（○乐府诗集七十六。诗纪八十一。）
    【有所思】
    薄暮有所思。终持泪煎骨。春风惊我心。秋露伤君发。（○乐府诗集十七。诗纪八十一。）
    【雍台】
    雍台十二楼。楼楼郁相望。陇西飞狐口。白日尽无光。（○乐府诗集二十五。诗纪八十一。）
    【楚妃曲】
    春妆约春黛。如月复如蛾。玉钗照绣领。金薄厕红罗。（○乐府诗集二十九。诗纪八十一。）
    【白浮鸠】
    琅琊白浮鸠。紫翳飘陌（乐府字缺。）头。食饮东莞野。栖宿越王楼。（○乐府诗集二十九。诗纪八十一。）
    【阳春歌】
    紫苔初泛水。连绵浮且没。若欲歌阳春。先歌青楼月。（○乐府诗集五十一。诗纪八十一。）
    【别鹤】
    别鹤寻故侣。联翩辽海间。单栖孟津水。惊唳陇头山。（○乐府诗集五十八。诗纪八十一。）
    【渌水曲】
    香暧金堤满。湛淡春塘溢。已送行台花。复倒高楼日。（○乐府诗五十九。诗纪八十一。）
    【绿竹】
    婵娟鄣绮殿。绕弱拂春漪。何当逢采拾。为君笙与篪。（○乐府诗集六十。诗纪八十一。）
    【行路难五首】
    洞庭水上一株桐。经霜触浪困严风。昔时抽心曜白日。今旦卧（类聚作怨。）死黄沙中。洛阳名工（文苑作士。）见咨嗟。一剪一刻（类聚作一嗟一克。）作琵琶。白璧规心学明月。珊瑚映面作风花。帝王见赏不见忘。提携把握登建章。掩抑（诗纪误作仰。）摧藏张女弹。殷勤促（诗纪误作捉。）柱楚明光。年年月月对君子。（文苑作王。注云。一作子。乐府作玉。）遥遥夜夜宿未央。未央彩（类聚作癫伞＃┡（文苑作彩女宫娥。注云。一作未央彩女。）弃鸣篪。争先（玉台作见。类聚、文苑同。）拂拭生（文苑作争。注云。一作生。）光仪。茱萸锦衣玉作匣。安念昔日枯树枝。不学衡山南岭桂。至今千载（玉台作年。）
    犹未知。（○玉台新咏九。类聚三十一。文苑英华二百。乐府诗集七十。诗纪八十一。）
    青琐（类聚作巢。通。）门外安石榴。连枝接叶夹御沟。金墉城西（文苑作里。注云。一作西。）合欢树。垂条照彩（乐府误作采。）拂凤楼。游侠少年游上路。倾心颠倒想恋慕。摩顶至足买片言。开胸沥胆取一顾。自言家在赵邯郸。翩翩舌杪复剑端。青骊白钡穆马。金羁绿控（文苑作鞍。）紫丝ひ。躞蹀横行不肯进。夜夜汗血至长安。长安城中诸贵（文苑作贤。注云。一作贵。）臣。争贵儒者（文苑作文士。注云。一作儒者。）席上珍。复闻梁王好学问。轻弃剑客如埃尘。吾丘寿王始得意。司马相如适被申。大才大辩尚如此。何况我辈轻薄人。（○类聚三十。文苑英华二百。乐府诗集七十。诗纪八十一。）　　
    君不见西陵田。从横十字成陌阡。君不见东郊道。荒凉芜没起寒烟。尽是昔日帝王处。歌姬舞女达天曙。今日翩妍（文苑作翩翩。注云。一作翩妍。）少年子。不知华盛落前去。吐心吐气（类聚作意。文苑同。又注。一作气。）许他人。今旦（文苑作且。一作旦。）回惑生犹豫。山中桂树自有枝。心中方寸自相知。何言岁月忽若。（文苑作相。注云。一作若。）驰。君之情意（文苑作意念。注云。一作情意。）与我离。还君玳瑁（文苑作玉{毒县}。注云。一作玳瑁。）金雀钗。不忍见此使（类聚作便。乐府同。文苑云。一作便。）心危。（○同上）
    君不见长安客舍门。倡安少女名桃根。贫穷夜纺无灯烛。何言一朝奉至尊。至尊离宫百馀处。千门万户不知曙。唯闻哑哑城上乌。玉栏（类聚作兰。）金井牵辘轳。丹梁翠柱飞流（玉台作屠。乐府同。又注。一作流。）苏。香薪桂火炊雕胡。（类聚作凋铡＠指、诗纪并云。一作凋铡＃┑蹦攴覆无常定。薄命为女何必（类聚作必已。文苑作心已。）粗。（○玉台新咏九作费昶行路难。类聚三十。文苑英华二百。乐府诗集七十作费昶行路难。诗纪八十一。）
    君不见上林苑中客。冰罗雾阆笱老。尽是得意忘言者。探肠见胆无所惜。白酒甜盐甘如乳。绿觞皎镜华如碧。少年持名不肯尝。安知白驹应过隙。博山炉中百和香。郁金苏合及都梁。逶迤好气佳容貌。经过青琐历紫房。已入中山冯（玉台作阴。）後帐。复上皇帝班姬床。班姬失宠颜不开。奉帚供养长信台。日暮耿耿不能寐。秋风切切四面来。玉阶行路生细草。金炉香炭变成灰。得意失意须臾顷。（诗纪云。一作间。）非君方寸逆所裁。（○玉台新咏九。文苑英华二百。乐府诗集七十。诗纪八十一。）
    【诗】
    【重赠临蒸郭某诗】
    英英者桂。结景嵩华。润以碧沼。萦以紫霞。蝎掀淦。ㄙ映其华。终朝顾止。载挹载嗟。英英者桂。亦好其音。爰凋爰剖。为此瑟琴。缀以清玉。镂以白金。终朝顾止。悠悠我心。蔽ㄐ〔荨Ｒ喑势浣凇；不堪献。条不堪结。娈彼芳辉。怜此冥灭。终朝顾止。心焉如咽。（○文馆词林百五十八。）
    【王侍中夜集诗】
    抽兰开石路。剪竹制山扉。文沦见绿水。参差隐翠微。西山（文苑作商。）采药至。东都谢病归。纺毛织野服。缝芰作山衣。欲知三青鸟。檐上素云飞。（○文苑英华二百十七。诗纪八十一。）
    【登钟山燕集望西静坛诗】
    客思何以缓。春郊满初律。高车陆离至。骏骑差池出。宝宛汛莲花。珍杯食竹实。才胜商山四。文高竹林七。复望子乔坛。金绳蕴绿帙。风云生屋宇。芝映被仙室。方随风凰去。悠然驾白日。（○类聚二十八。诗纪八十一。）
    【与柳恽相赠答诗六首】
    黄鹂飞上苑。绿芷出汀洲。日映昆明水。春生鹊楼。飘馨谆ㄎ琛＠铰紫萍流。书织回文锦。无因寄陇头。思君甚琼树。不见方离忧。（○玉台新咏六。诗纪八十一。）
    鸣鞭适大阿。联翩渡漳河。燕姬及赵女。挟瑟夜经过。纤腰曳广袖。半额画长蛾。客本倦游者。箕帚在江沱。故人不可弃。新知空复何。（○同上）
    离居苦无乐。回慕（玉台作向暮。）心凄凄。要途访赵使。闻君仕执帧６呸可已发。菖蒲叶未齐。幂ャ蚕饵{尔虫}。差池燕吐泥。愿逐东（玉台作春。）风去。飘荡至辽西。（○同上）
    白日隐城楼。劲风扫寒木。离片隔东西。（玉台作西东。）执手异凉燠。相思咽不言。洞房清且肃。岁去甚流烟。年来如转轴。别鹤千里飞。孤雌夜未宿。（○同上）
    间（玉台作闺。）房肃（玉台作宿。）已静。落月有馀辉。寒虫隐壁思。秋蛾绕烛飞。绝云断更合。离禽去复归。佳人今
    何在。迢递江之沂。一为别鹤弄。千里泪沾衣。（○同上。又类聚三十一。）
    秋云静晚天。寒夜方绵绵。闻君吹急管。相思杂采莲。别离未几日。高月三成弦。蹀叠黄河浪。嘶喝陇头蝉。（○诗纪作嘶唱陇头弦。）寄君蘼芜叶。插著丛台边。（○同上）
    【答柳恽诗】
    清晨发陇西。日暮飞狐谷。秋月照层岭。寒风扫高木。雾露夜侵衣。关山晓催轴。君去欲何之。参差间原陆。一见终无缘。怀悲空满目。（○类聚三十一。文苑英华二百四十。诗纪八十一。）
    【赠柳真阳诗】
    王孙清且贵。筑室芙蓉池。罗生君子树。杂种女贞枝。南窗帖云母。北户映琉璃。衔书辘轳凤。坐水玉盘螭。朝衣茱萸锦。夜覆葡萄卮。联翩（文苑作翻。）骖赤兔。窈窕驾青骊。龙泉甚鸣利。如何独不知。（○文苑英华二百四十。诗纪八十一。）
    【赠任黄门诗二首】
    相如体英彦。左右生容晖。已纡汉帝组。复解梁王衣。经过云母扇。出入千（诗纪云。一作金。）门扉。连洲茂芳杜。（文苑作杜若。）长山郁翠微。欲言终未敢。徒（文苑作默。）然独依依。（诗纪云。一作默默独依依。○类聚三十一。文苑英华二百四十七。诗纪八十一。）
    纷吾少驰骋。自来乏（文苑作之。注云。疑作乏。）名德。白玉镂衢鞍。黄金玛瑙勒。射雕灵丘下。驱马（文苑云。一作虏。）雁门北。殷勤尽日华。留连穷景黑。岁暮竟无成。快来坐默默。（○文苑英华二百四十七。诗纪八十一。）
    酬萧新浦王洗马诗二首（诗纪云。萧子云封新浦侯。王筠为太子洗马。）
    始可结交者。文酒满金壶。围棋帝台局。系马秦王蒲。长剑皆玉具。短笛悉银途。送归日愁满。留客袂纷吾。今成桓山上。秋风星散乌。（○文苑英华二百四十。诗纪八十一。）
    思君出江湄。慷慨临长薄。独对东风（文苑作方。注云。宋本风。）酒。谁举指南酌。崇兰白带飞。青樽嫌络。一年流泪同。万里相思各。胡为舍旃去。故人在宛洛。（○同上）
    【答萧新浦诗】
    仆本二陵徒。英豪（文苑云。一作俊。）多人要。角<角氐>（文苑作鲐怠Ｗ⒃啤Ｋ伪<角氐>。）良家儿。期门恶年少。身（诗纪云。一作腰。）纡丈二组。手擎尺一诏。问子行何去。高帆舣江干。今夜杯酒别。明朝江水边。莓莓看细雨。漠漠视浓烟。飒洒八（文苑作入。）铜箭。低昂五会船。欲知故人者。江南共采莲。悒然心不乐。跨马出城壕。观涛看白鹭。望草见青袍。青袍行中把。蔽草覆平野。公子不垂堂。纷纷故（文苑作吾。注云。一作纷吾故。）交者。肘悬辟邪印。屋曜鸳鸯瓦。翩翩流水车。萧萧曳练马。是时君别我。青莎没马蹄。连连文蚕{尔虫}。姿懦鸡。今日予怀友。积恨（文苑作雪。注云。一作恨。诗纪云。一作雪。）满东西。（○文苑英华二百四十。诗纪八十一。）
    【酬周参军诗】
    日暮忧人起。倚户怅（文苑作长。注云。一作匣怅。）无欢。水传洞庭远。风送雁门寒。江南霜雪重。相如衣服单。沈云隐乔（文苑、诗纪并云。集作高。）树。细雨灭层峦。且（文苑云。集作是。）当对樽酒。朱弦永夜弹。（○文苑英华二百四十。诗纪八十一。）
    【赠杜容成诗】〖诗纪云。帝王集作简文帝咏燕。今从玉台作吴均。〗
    一燕海上来。一燕高堂（玉台作台。）息。一朝相（玉台作所。）逢遇。依然旧相（玉台作所。诗纪云。一作所。）识。问余（玉台作我。诗纪云。一作我。）来何迟。山川（玉台作关山。）几纡（玉台作迂。）直。答言海路长。风驶（玉台作多。诗纪云。一作多。）飞无力。昔别缝罗衣。春风初入帷。今来夏欲晚。桑扈（玉台作蛾。）薄树飞。（○玉台新咏六。梁简文帝集下。诗纪八十一。又类聚九十二、文苑英华三百二十九并作咏燕。引息、识、直、力四韵。）
    【赠朱从事诗】
    我行欲何之。千里寻胶漆。长葭历渚生。疏蒲缘岸出。袅袅能随风。离离堪度日。客思已飘荡。相思复非一。未得幸殷勤。先作数行泣。（○文苑英华二百四十七。诗纪八十一。）
    【赠摇】〖诗纪云。摇。一作姚。〗郎诗
    星汉正参差。佳人不斯。宿昔暂乖阻。何异远分离。露染蘼芜叶。日照芄兰枝。风光已飘薄。云采复逶迤。功梦无人觉。默默心自知。（○类聚二十九。诗纪八十一。）
    【赠王桂阳别诗三首】
    昔闻杨伯起。拖金（文苑作玉。诗纪云。一作玉。）振清风。高华积海外。名实满山东。自有五（文苑作吾。）都相。非无四世公。临窗惊白日。倚匣曳轻虹。愿持鹪鹩羽。岁暮依梧桐。（○文苑英华二百六十六。诗纪八十一。）
    客子惨无欢。送别江之干。白云方渺渺。黄鸟尚关关。纠纷巫山石。合沓洞庭澜。行衣侵晓露。征ザ犯夜湍。（文苑下船夜自湍。注云。一作征ザ犯夜湍。）无因停合浦。见此去（文苑作玄。注云。一作去。诗纪云。一作玄。）珠还。（○类聚二十九。文苑英华二百六十六。诗纪八十一。）
    树响浃（文苑作峡。）山来。猿（文苑作溪。诗纪云。一作溪。）声绕岫急。旅帆风飘扬。行巾露沾湿。深浪暗蒹葭。浓云没城邑。不见别离人。独有相思泣。（○同上）
    【酬别江主簿屯骑诗】
    有客告将离。赠言重兰蕙。泛舟当泛济。结交当结桂。济水有清源。桂树多芳根。毛公与朱亥。俱在信陵
    门。赵瑟（文苑作琴。）凤凰柱。吴笃苯瘊栝住Ｎ矣斜鄙街尽Ａ袅为报恩。夫君皆逸翮。抟（诗纪误作搏。）景复凌て。（文苑作骞。）白云间海树。秋日暗平原。寒虫鸣逮础Ｂ湟斗煞翻。何用赠分首。自有北堂萱。（○文苑英华二百六十六。诗纪八十一。）
    【酬别诗】
    故人杯酒别。天清明月亮。露下寒葭（文苑或作草。注云。一作葭。）中。风起秋江上。衣染潺悠。（文苑或作泪。诗纪云。一作泪。）棹犯（文苑或作泛。）参差浪。匕首直千金。七宝雕华装。（类聚字缺。文苑云侧亮切。类聚疑平声。改作杖。）生离何用表。赖此持相饷。（○类聚二十九。文苑英华二百六十六。文苑英华二百四十作王筠酬淮南别。）
    【赠别新林诗】〖诗纪云。一作江潭怨。〗
    仆本幽并儿。抱剑事边陲。风乱青丝络。雾染黄金羁。天子既无赏。公卿竟不知。去去归去来。还倾鹦鹉杯。气为故交绝。心为新知开。但令寸心是。何须铜雀台。（○文苑英华二百八十六。诗纪八十一。）
    【发湘州赠亲故别诗三首】
    相送出江浔。泪下沾衣襟。何用叙离别。临歧赠好音。敬通才如此。君山学复深。明哲遂无赏。文花空见沈。古来非一日。无事更劳心。（○文苑英华二百八十六。诗纪八十一。）
    云生晓霭霭。花落夜霏霏。问余何意别。答言倦游归。徒劳易水布。空负洛阳衣。怀金无人别。抱玉遂成非。安得久留滞。商山饶白薇。（○同上）
    君留朱门里。我至广江汶。城高望犹见。风多听不闻。流苹方绕绕。落叶向（类聚作尚。诗纪云。一作尚。）纷纷。无由得共赏。山川间白云。（○类聚二十九作赠别诗。文苑英华二百八十六。诗纪八十一。）
    【同柳吴兴乌亭集送柳舍人诗】
    河阳一怅望。南浦送将归。云山离ㄙ（文苑作掩。）暧。花雾共依霏。（文苑云。集作霏依。）流连百（文苑作反。）舌ミ。下上（文苑云。集作上下。）阳禽飞。桂舟无淹（文苑误作掩。）汀Ｓ耖粲欣牖铡Ｔ妇嗣兰杜。时采（文苑作拂。注云。集作采。）东皋薇。（○文苑英华二百六十六。诗纪八十一。）
    【同柳吴兴何山】〖湖州山名。〗集送刘馀杭诗
    王孙重离别。置酒峰之畿。逶迤川上草。参差涧里薇。轻云纫（文苑云。一作剑。）远（文苑云。集作晚。）岫。细雨沐山（诗纪云。一作单。）衣。檐端水禽息。窗上野萤飞。君随绿波远。我逐（诗纪误作遂。）清风归。（○文苑英华二百六十六。诗纪八十一。）
    【送柳吴兴竹亭集诗】
    平原不可望。波澜千里直。夕鱼汀下戏。暮羽（文苑云。集作雨。诗纪作雨。）檐中息。白云时去来。青峰复（文苑作後。）负侧。踯躅牛羊下。晦昧崦嵫色。王孙犹未归。且听西光匿。（○文苑英华二百六十六。诗纪八十一。）
    【初至寿春作诗】
    桓谭不卖（文苑云。集作买。）交。冯子任纡直。浮溺逐波影。（文苑作彩。）飘扬恣风力。北州少知旧。南阳寡相识。中驾每倾轮。当骞复（文苑云。集作辄。）摧翼。望美无津梁。私自怜何极。（○文苑英华二百八十九。诗纪八十一。）
    【登寿阳八公山诗】
    远涧自倾曲。（文苑作注。）石溆复戋戋。文苑作曲石淑戋戋。注云。集作远涧百顷曲。石溆复戋戋。）含珠岸恒翠。怀玉浪多圆。疏峰时埕月。密树不开天。瑶绳尽玄秘。金检上奇篇。是有琴高者。陵波（文苑作波陵。）去水仙。（○文苑英华百五十九。诗纪八十一。）
    【寿阳还与亲故别诗】
    故人来送别。帐（文苑误作怅。）酒临行阡。露繁秋色慢。气怆蟪声煎。雁渡章华国。叶乱洞庭天。复有向隅泪。中肠皆涕涟。但愿千丈松。结景云之峰。山高日华早。枝多风彩（文苑注云疑。）重。我还爱芳杜。群住揖骊龙。（○文苑英华二百八十六。诗纪八十一。）
    【边城将诗四首】
    塞外何纷纷。胡骑欲成群。尔时始应募。（类聚误作作慕。）来投霍冠（文苑作将。）军。刀含四尺影。剑抱七星文。袖间血洒地。车中旌拂云。轻躯如未（文苑作未如。）殡。终当厚报君。（○类聚五十九。文苑英华三百。诗纪八十一。）
    仆本边城将。驰射灵关下。箭衔（御览作御。）雁门石。气振武安瓦。勋轻赏废丘。（类聚作兵。）名高拜横野。（文苑误作剑。）留书应凿楹。传功须勒社。徒倾七尺命。酬恩终自寡。（○类聚五十九。文苑英华三百。诗纪八十一。又御览二百七十八引下、瓦二韵。）
    闻君报一餐。远送出平野。玉标丹霞剑。金络艳（文苑作艳络。）光马。高旗入汉飞。长鞭历（类聚作匿。）地写。曙星海中出。晓月山头下。风晏坐论功。自有思（文苑云。一作恩。）臣者。（○类聚五十九。文苑英华三百。诗纪八十一。又御览二百七十八引马、写二韵。）
    临淄重蹴（文苑作蹋。）リ。曲城好击刺。不要身後名。专骋眼前智。君看班定远。立功不负义。掣拽二丈旗。踯躅双凫骑。但问相知否。死生无险易。（○类聚五十九。文苑英华三百。诗纪八十一。）
    【秋念诗】
    团团珠晖转。照照汉阴移。箕风入桂露。璧月满（诗纪云。一作下。）瑶池。树青草未落。蝉凉叶已危。还深长夜想。顾忆临邛卮。芳杜果芜没。缨带欲何为。（○类聚三。诗纪八十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
