    ●梁诗卷一
    ※梁武帝萧衍
    〈衍。字叔达。兰陵武进人。齐永明初为巴陵王南中郎法曹参军。历王俭东阁祭酒、随王谘义参军。隆昌初为宁朔将军。镇寿春。明帝即位。封建阳县男。历右军司马、淮陵太守。入为博士、太子中庶子。拜辅国将军、雍州刺史。和帝即位。为尚书仆射。进中书监、大怡马、录尚书、骠骑大将军、扬州刺史、都督中外诸军事。封梁公。加九锡。位相国。进封梁王。以中兴二年受禅。改元七。在位四十八年。太清三年卒。年八十六。谥曰武皇帝。有集三十二卷。〉
    【乐府】
    【芳树】
    绿树始摇芳。芳生非一叶。一叶度春风。芳华（玉台作芳芳。乐府同。）自相接。杂色（玉台作色杂。乐府同。）乱参差。众花纷重叠。重叠不可思。思此谁能惬。（○玉台新咏七乐府诗集十七。诗纪六十四。）
    【有所思】
    谁言生离久。适意与君别。衣上芳犹在。握里书未灭。腰中双绮带。梦为同心结。常恐所思露。瑶华未忍折。（○玉台新咏七。乐府诗集十七。诗纪六十四。）
    【临高台】
    高台半行云。望望高不极。（文苑作不可。）草树无参差。山河同一色。仿佛（诗纪作彷佛。）洛阳道。道远难别（文苑作可。注。一作别。）识。玉阶故情人。（文苑作人情。注。一作情人。）情来共（文苑作苦。注。一作共。）相忆。（○玉台新咏七。文苑英华二百十、乐府诗集十八并作梁简文帝。诗纪六十四。）
    【雍台】
    日落登雍台。佳人殊未来。绮窗莲花掩。网户琉璃开?
    嫒琢僮瞎稹Ｂ延交青苔。月没光阴尽。望子独悠哉。（○乐府诗集二十五。诗纪六十四。?
    【长安有狭邪行】〖诗纪云。帝王集作魏武帝者非。〗
    洛阳有曲陌。曲陌（玉台作陌曲。乐府作曲曲。）不通驿。忽遇（玉台作逢。诗纪云。一作逢。）二少童。扶辔问君宅。我（玉台作
    君。）宅邯郸右。易意复可知。大息组蛆俊Ｖ邢⑴迓嚼搿Ｐ∠⑸星噻病Ｗ茑危ㄓ裉ㄗ鳌铩＠指作角。）游南皮。三息俱入门。家臣拜门垂。三息俱升堂。旨酒盈千卮。三息俱入户。户内有光仪。大妇理金翠。中妇事玉（玉台作么。）触。小妇独间暇。调笙游曲池。丈人（本集作夫。）少徘徊。凤吹方参差。（○玉台新咏七作拟长安有狭斜十韵。乐府诗集三十五。本集。诗纪六十四。）
    【拟青青河畔草】
    幕幕绣户丝。悠悠怀昔期。昔期久不归。乡国旷音辉。（诗纪作徽。下同。）音辉空结迟。半寝觉如至。既寤了无形。与君隔平生。月以云掩光。叶以（乐府作似。误。）霜摧老。当途竞自容。莫肯为（诗纪云。一作与。）妾道。（○玉台新咏七。乐府诗集三十八作青青河畔草。诗纪六十四。）
    【拟明月照高楼】
    圆魄当虚闼。清光流思延。（玉台、乐府作筵。下同。）延思照（诗纪作对。）孤影。凄怨还自怜。台镜早生尘。匣琴又无弦。悲慕屡伤节。离忧亟华年。君如东扶（玉台作。）景。妾似西柳烟。相去既路迥。明晦亦殊悬。愿为铜铁辔。以感长乐前。（○玉台新咏七。乐府诗集四十二作明月照高楼。诗纪六十四。）
    【阊阖篇】
    西汉本佳妍。金马望甘泉。卫尉屯兵上。期门晓漏传。犹重河东赋。欲知（乐府作以。）追神仙。羽骑凌云转。阊
    阖带空悬。长旗扫月窟。凤迹辗星躔。但使丹砂就。能令意万年。（○乐府诗集六十四。诗纪六十四。）
    【邯郸歌】
    回顾灞陵上。北指邯郸道。短衣妾不伤。南山为君老。（○乐府诗集七十六。诗纪六十四。）
    【子夜歌二首】〖诗纪云。武帝清商诸曲并见玉台新咏。其与乐府不同者注各题下。〗
    恃爱如欲进。含羞未明前。朱口（玉台作口朱。乐府同。）发艳歌。玉指弄娇弦。（○玉台新咏十。乐府诗集四十四作晋宋齐辞。诗纪六十四。）
    朝日照绮窗。（玉台、乐府作钱。）光风动纨罗。（乐府作素。）巧笑倩两犀。美目扬双蛾。（○同上）
    【子夜四时歌】
    【春歌四首】
    阶（草堂诗笺作宫。）上香（玉台作歌。）入怀。庭中花照眼。春心一（乐府作郁。）如此。情来不可（类聚作自。）限。（○玉台新咏十。类聚四十三。乐府诗集四十四作王金珠。诗纪六十四。又草堂诗笺三十九酬郭诗注作魏武帝乐。引眼一韵。）
    寺叶始满地。（诗纪作池。）梅花已落枝。持此可怜意。摘以寄心知。（○玉台新咏十。乐府诗集四十四。诗纪六十四。）
    朱日光寒冰。（诗纪作水。）黄花映白雪。折梅待（诗纪作寄。）佳人。共迎（玉台作道。诗纪云。一作道。）阳春月。（○玉台新咏十。
    乐府诗集四十四作王金珠。诗纪六十四。）
    花坞蝶双飞。柳堤鸟百舌。不见佳人来。徒劳心断绝。（诗纪云。乐府不载。○诗纪六十四。）
    【夏歌四首】
    江南莲花开。（类聚作木。）红光覆碧水。（类聚作复碧色。）色同心复（类聚作丝有。）同。藕异心无异。（类聚作异心无异■。○玉台新咏十。类聚四十三。乐府诗集四十四。诗纪六十四。）
    闺中花如绣。帘上露如珠。欲知有所思。停织复<止寺><止屠>。（○玉台新咏十。乐府诗集四十四。）
    玉盘著（诗纪云。一作贮。）朱李。金杯盛白酒。虽欲持自亲。（玉台作新。）复恐不甘口。（○玉台新咏十。）
    含桃落花日。黄鸟营飞时。君住马已（乐府云。一作欲。）疲。妾去蚕欲（乐府作已。）饥。（○玉台新咏十。乐府诗集四十四。）
    【秋歌四首】
    绣带合欢结。（玉台作炬。类聚作给。）锦衣连理文。怀情（玉台作情怀。）入夜月。含笑出朝云。（○玉台新咏十。乐府诗集四十四。类聚四十三。诗纪六十四。）
    七彩紫金柱。九华白玉梁。但歌云（乐府作绕。）不去。含吐有馀香。（○玉台新咏十。乐府诗集四十五作王金珠子夜变歌。诗纪六十四。）
    吹漏（玉台作蒲。）未（乐府作不。）可停。弦断当更续。俱作双丝（乐府作思。）引。共奏同心曲。（○玉台新咏十。乐府诗集四十四
    作王金珠春歌。诗纪六十四。）
    当信抱梁期。莫听回风音。镜中（玉台作上。乐府同。）两入（诗纪作人。）髻。分明无两心。（○玉台新咏十。乐府诗集四十四。诗纪六十四。）
    【冬歌四首】
    寒闺动黻帐。密筵重锦席。卖眼拂长袖。含笑留上客。（○乐府诗集四十四作王金珠。诗纪六十四。）
    别时鸟啼户。今晨雪满墀。过此君不返。但恐绿鬓衰。（诗纪云。乐府所载古辞一首与此小异。○诗纪六十四。）
    果欲结金兰。但看松柏林。经霜不堕（乐府云。一作坠。）地。岁寒无异心。（诗纪云。乐府作古辞。○乐府诗集四十四作晋宋齐辞。诗纪六十四。）
    一年漏将尽。万里人未归。君志固有在。妾躯乃无依。（诗纪云。乐府不载。○诗纪六十四。）
    【欢闻歌二首】
    艳艳金楼女。心如玉池莲。持底报郎恩。俱期游梵天。（○玉台新咏十。乐府诗集四十五作金珠。诗纪六十四。）
    南有相思木。合影（玉台作含情。）复同心。游女不可求。谁能息空（乐府作识得。）阴。（○玉台新咏十。乐府诗集四十四作王金珠欢闻变歌。诗纪六十四。）
    【团扇歌】
    手中白团扇。净如秋团（类聚作圆。）月。清风任动生。娇香（乐府作声。）承（类聚作乘。乐府作任。）意发。（○玉台新咏十。类聚四十三。乐府诗集四十五作王金珠。诗纪六十四。）
    【碧玉歌】
    杏梁日始照。蕙席欢未极。碧玉奉金杯。绿酒助花色。（○玉台新咏十。乐府诗集四十五作无名氏。诗纪六十四。）
    【上声歌】
    花色过桃杏。名称重金琼。名歌非下里。含笑作上声。（○玉台新咏十。乐府诗集四十五作王金株。诗纪四十四。）
    【襄阳蹋铜蹄歌三首】〖英华作白铜场！
    〖隋书乐志曰。梁武帝之在雍镇。有童谣云。襄阳白铜蹄。反缚扬州儿。识者言曰。白铜蹄谓马也。白。金色也。及义师之兴。实以铁骑。扬州之士皆面缚。果如谣言。故即位之後更造新声。帝自为之词三曲。又令沈约为三曲以被管弦。古今乐录曰。襄阳蹋铜蹄者。梁武西下所制也。沈约又作其和云。襄阳白铜蹄。圣德应乾来。〗
    陌头征人去。闺中女下机。含情不能言。送别沾罗衣。（○玉台新咏十作襄阳白铜掣琛Ｎ脑酚⒒二百一作白铜掣琛＠指诗集四十八。诗纪六十四。）
    草树非一香。花叶百种色。寄语故（玉台作古。）情人。知我心相忆。（○同上）
    龙马（乐府作门。注云。一作马。）紫金鞍。翠毛（御览作毛。）白玉羁。照耀双阙下。知是襄阳儿。（○玉台新咏十。类聚四十三作襄阳白铜堤歌。御览三百五十九。文苑英华二百一。乐府诗集四十八。诗纪六十四。）
    【杨叛儿】
    桃花初（乐府作如。）发红。芳草尚抽绿。南音多有会。偏重叛儿曲。（○乐府诗集四十九。诗纪六十四。）
    【白纟宁辞二首】〖以下七言。〗
    朱丝玉柱（文苑作筋。）罗象筵。飞樱ㄎ脑纷鞴堋＃┐俳谖枭倌辍６谈枇髂课纯锨啊：笑一转私自（文苑云。一作自知）怜。（○文苑英华百九十三与沈约夏白纟宁歌连为一首。乐府诗集五十五。诗纪六十四。○诗纪此篇题下有注云。艺文、乐府作简文帝。今从玉台作武帝。逯按。玉台、类聚无此诗。乐府作梁武帝。）
    纤腰袅袅不任衣。娇怨独立特为谁。赴曲君前未忍归。上声急调中心飞。（○同上）
    【河中之水歌】
    河中之水向东流。洛阳女儿名莫愁。莫愁十三能织绮。十四采桑南（类聚作东。）陌头。十五嫁为卢家（乐府作郎。）妇。十六生儿字（乐府作似。）阿侯。卢家兰（选注兰下有为字。）室桂为梁。中有郁金苏合香。头上金钗十二行。足下丝履五文章。珊瑚挂（初学记作佳。）镜烂生光。（乐府云。一作生辉光。）平头奴子擎（玉台作提。类聚、初学记同。）履箱。（初学记
    作霜。）人生富贵何所望。恨不早嫁（玉台作嫁与。类聚同。）东家王。（○玉台新咏九作无名氏歌词。类聚四十三作古河中之水歌。乐府诗集八十五。诗纪六十四。又文选二十八君子有所思行注作古诗。引一句。初学记十九作古诗。引章、霜二韵。又二十五作古诗。引光一韵。）
    【东飞伯劳歌】〖诗纪云。一云绍古歌。玉台、艺文、乐府并作古辞。〗
    东飞伯（文苑作百。）劳西飞燕。黄姑织女时（玉烛宝典作遥。万花谷作长。）相见。谁家女儿（乐府作儿女。诗纪同。）对门居。开颜（玉台作华。类聚同。）发艳（玉台作色。类聚同。）照里闾。南窗北牖挂明（文苑作桂月。乐府同。诗纪云。艺文作桂月。）光。罗帷绮帐脂粉香。女儿年几十五六。窈窕无双颜如玉。三春已暮花从（类聚作随。）风。空留可怜谁与（玉台作与谁。类聚同。）同。（○玉台新咏九作古词。类聚四十三作古江飞伯劳歌。乐府诗集六十八作古辞。文苑英华二百六。诗纪六十四。又玉烛宝典第一作古乐府。引一句。岁时广记二十六作古乐府。引见一韵。万花谷四引玉台燕、见二韵。）
    【江南弄】〖七曲〗
    〖古今乐录曰。梁天监十一年冬。武帝改西曲制江南、上云乐十四曲。江南弄七曲。一曰江南弄。二曰龙笛曲。三曰采莲曲。四曰凤笙曲。五曰采菱曲。六曰游女曲。七曰朝云曲。又沈约作四曲。一曰赵瑟曲。二曰秦筝曲。三曰阳春曲。四曰朝云曲。亦谓之江南弄云。○以下杂言。○逯按。七曲实各为一首。〗
    【江南弄】
    〖古今乐录曰。江南弄。三洲韵。〗
    和云。阳春路。娉婷出绮罗。
    众花杂色满上（文苑作山。）林。舒芳耀（文苑作摇。）绿垂轻阴。连手躞蹀（文苑作蹀躞。）舞春心。舞春（文苑云。一作辉。）心。临岁腴。中人（文苑作心。注云。一作人。）望。（文苑望下有尽字。注云。一作无此字。）独踟蹰。（○文苑英华二百一。乐府诗集五十。诗纪六十四。）
    【龙笛曲】
    〖和云。江南音。一唱值千金。〗
    美人绵眇在云堂。雕金镂竹眠玉床。婉爱寥亮绕红梁。绕红梁。流月台。驻狂风。郁徘徊。（○乐府诗集五。诗纪六十四。）
    【采莲曲】〖诗纪云。文苑英华作吴均。今从乐府、玉台作武帝。采菱曲同。〗
    〖和云。采莲渚。窈窕舞佳人。〗
    游戏五湖采莲归。发花田叶芳袭衣。为君艳（文苑作浓。乐府作侬。）歌世所希。世所希。有如（本集作如有。）玉。江南弄。采莲曲。（○文苑英华二百八作吴筠。乐府诗集五十。诗纪六十国。）
    【凤笙曲】
    〖和云。弦吹席。长袖善留客。〗
    绿耀克碧凋芋稀Ｖ齑接裰秆Х锩。流速参差飞且停。飞且停。在凤楼。弄娇响。间清讴。（○乐府诗集五十。诗纪六十四。）
    【采菱曲】
    〖和云。菱歌女。解佩戏江阳。（文苑作南。）〗
    江南稚女珠腕绳。金翠摇首（文苑作低眉。注云。一作摇首。）红颜兴。桂棹容与歌采菱。歌采菱。心未怡。（文苑作移。注云。一作怡。）翳罗袖。望所思。（○文苑英华二百八。乐府诗集五十。诗纪六十四。）
    【游女曲】
    〖和云。当年少。歌舞承酒笑。〗
    氛氲兰麝体芳滑。容色玉耀眉如月。珠佩窆★戏金阙。戏金阙。游紫庭。舞飞阁。歌长生。（○乐府诗集五十。诗纪六十四。）
    【朝云曲】
    〖和云。徙倚折耀华。〗
    张乐阳台歌上谒。如寝如兴芳ㄙ暧。容光既艳复还没。望不来。巫山高。心徘徊。（○乐府诗集五十。诗纪六十四。）
    【上云乐】〖七曲〗
    〖古今乐录曰。上云乐七曲。梁武帝制。以代西曲。一曰凤台。二曰桐柏。三曰方丈。四曰方诸。五曰玉龟。六曰金丹。七曰金陵。○逯按。七曲实各为一首。〗
    【凤台曲】
    〖和云。上云真。乐万春。〗
    凤台上。两悠悠。云之际。神光朝天极。华盖遏延州。羽衣昱耀。春吹去复留。（○乐府诗集五十一。诗纪六十四。）
    【桐柏曲】
    〖和云。可怜真人游。〗
    桐柏真。畹郾觥Ｏ芬凉取Ｓ温灞酢２尾盍蟹锕堋Ｈ萦肫鹆撼尽Ｍ不可至。徘徊谢时人。（○乐府诗集五十一。诗纪六十四。）
    【方丈曲】
    方丈上?
    层云。挹八玉。御三云。金书发幽会。碧简吐玄门。至道虚凝。冥然共所遵。（○乐府诗五十一。诗纪六十四。?
    【方诸曲】
    〖古今乐录曰。方诸曲。三洲韵。〗
    〖和云。方诸上。可怜欢乐长相思。〗
    方诸上。上云人。业守仁。金集瑶池。步光礼玉晨。霞盖容长肃。清虚伍列真。（○乐府诗集五十一。诗纪六十四。）
    【玉龟曲】
    〖和云。可怜游戏来。〗
    玉龟山。真长仙。九光曜。五云生。交带要分影。大华冠晨缨。希乐府、诗纪并云。一作寿。）如玄罗。出入游太清。（○乐府诗集五十一。诗纪六十四。）
    【金丹曲】
    〖和云。金丹会。可怜乘白云。〗
    紫霜耀。绛雪飞。追以还。转复飞。九真道方微。千年不传。一传裔云衣。（○乐府诗集五十一。诗纪六十四。）
    【金陵曲】
    句曲仙。长乐游。洞天巡。会迹六门。揖玉板。登金门。凤泉回肆。鹭羽降寻云。鹭羽一流。芳芬郁氛氲。（○乐府诗集五十一。诗纪六十四。）
    【诗】
    【赠逸民诗】〖十二章○诗纪作逸民。注云。一作逸民吟。四言。〗
    任重悠悠。生涯浩浩。善难拔茅。恶易蔓草。逆思药石。求非道。珠岂朝珍。璧宁国宝。想贤若焚。忧人如捣。
    我闻在昔。有古天子。虞华骈圣。周昌多士。缉熙朝野。体邦经始。
    惟河出图。唯岳降神。是代皆有。何代无人。怀宝迷邦。高尚隐沦。价待哲後。见须明君。伊予不联。故阙斯闻。目因见生。才为明育。何为山阿。何为空谷声殊ず雉。响异呦鹿。岂须托梦。宁俟延卜。想象屠钓。踟蹰板筑。
    仁者博爱。大士兼抚。慈均春阳。泽若时雨。心忘分别。情无去取。等皆长养。同加妪煦。譬流趋海。如子归父。
    顾探怀抱。非为富贵。代既同人。时亦皆醉。六合岳崩。九州海沸。事须经纶。属当连师。投袂剑起。澄清泾渭。
    念我栖迟。安步任心。夏兴石泉。春游香林。欢逾丝竹。乐过瑟琴。无疑无难。谁诃谁禁。百非不起。万累俱沈。
    思怀友朋。远至欢（原作劝。今从适园丛书本。）适。躬开二敬。径延三益。缱绻故旧。绸缪宿昔。善言无违。相视莫逆。情如断金。义若投石。
    仲节犹嫩。春色始娇。湛露未凇Ｇ嵩埔严。绿竹猗猗。红桃夭夭。香气四起。英蕊六摇。蜂开采花。雀戏新条。
    风光绿野。日照青丘。孺鸟初飞。新泉始流。乘舆携手。连步同游。采芳中阿。折华道周。任情止息。随意去留。
    如垄生木。木有异心。如林鸣鸟。鸟有殊音。如江游鱼。鱼有浮沈。严严山高。湛湛水深。事迹易见。理相难寻。
    晨朝已失。桑榆复过。漏有去箭。流无还波。切念不减。疑虑益多。季俗易骄。危心少和。我之忧矣。用是作歌。（○文馆词林百五十八作赠逸人诗。又类聚三十六、诗纪六十五并作逸民诗。引第十一章。）
    【直石头诗】
    率土皆王士。安知全高尚。东垄弃黍稷。西游入卿相。属逢利建始。投分参末将。尺寸（谢集作一。）功未施。河山赏已谅。摄官因时（谢集作特。）暇。曳裾聊起望。郁盘地势远。参差百雉壮。翠壁绛霄际。丹楼青霞上。夕池出濠渚。朝云生叠嶂。笼鸟易为恩。（谢集作思。）屠羊无饰（谢集作聊。）让。泰阶端且平。海水本无浪。小臣何日归。顿辔从间放。（○谢宣城诗集四。诗纪六十五。）
    【答任殿中宗记室王中书别诗】
    〖武帝初仕齐。为随王镇西谘议参军。随王镇荆州。帝赴镇时。同列以诗送别。〗
    问我去何节。光风正悠悠。兰华时未晏。举袂徒离忧。缓客承别酒。鸣琴和好仇。清宵一已曙。藐尔泛长洲。眷言无歇绪。深情附还流。（○古文苑四。诗纪六十五。）
    【宴诗】
    止杀心自详。胜残道未遍。四主渐（诗纪作惭。）怀音。九夷稍革面。世治非去兵。国安岂忘战。钓台闻史籍。岐阳书记传。（○类聚五十九。诗纪六十五。）
    【首夏泛天池诗】
    薄游朱明节。泛漾天渊池。舟楫互容与。藻苹（文苑作苹藻。）相推移。碧亢燧蛰獭０咨城嗔埃ㄎ脑纷髁。）漪。新波拂旧石。残花落故枝。类聚作池。）叶软风易出。草密路难披。（文苑误作陂。○类聚九。文苑英华百六十五。诗纪六十五。）
    【登北顾楼诗】
    〖梁史。武帝大同十年三月幸京口城。登北固楼。更名北顾。〗
    歇驾止行警。回舆暂游识。清道巡丘壑。缓步肆登陟。雁行上差池。羊肠转相逼。历览穷天步。丽瞩尽地域。南城连地（本集作池。）险。北顾临水侧。深潭下无底。高岸长不测。旧屿石苦构。新洲花如（文苑作似。注云。一作如。）织。（○类聚六十三。文苑英华百七十五。诗纪六十五。）
    【天安寺疏圃堂诗】
    乘和荡犹豫。此焉聊止息。连山去无限。长洲望不极。参差照光彩。左右皆春色。ㄙ暧瞩（文苑作瞩。按宋本作瞩。）游丝。出没看飞翼。其乐人难忘。（文苑作忘返。）遥ㄎ脑纷髻俊＃┤荒有饰。（文苑作即。按宋本作饰。○文苑英华二百三十三。诗纪六十五。）
    【藉田诗】
    寅宾始出日。律中方星鸟。千轩土膏紫。万顷陂色缥。严驾伫霞昕。怕抖汗庀。启行天犹暗。伐鼓地未
    悄。苍龙发蟠蜿。青旆（诗纪作祈。）引窈窕。仁化洽骇（本集作孩。）虫。德令禁胎夭。耕籍乘月映。遗滞指秋杪。年丰廉让多。岁薄礼节少。公卿秉耒耜。庶屎搔堋Ｒ蝗瞬寻偻酢Ｈ推先亿兆。（○类聚三十九及本集引鸟、夭、杪、少四韵。初学记十四引鸟、缥、晓、悄、窕、堋⒄灼咴稀Ｊ纪六十五。冯默庵曰。藉田。艺文止八句。至岁薄礼节少止。初学有公卿秉耒耜四句。而无仁化洽孩虫等六句。未有知此六句竟在何所。不得以意连属也。逯按。初学记所引不止四句。拼凑逸文为一篇实无不可。默庵之说非是。）
    【撰孔子正言竟述怀诗】
    〖隋志。孔子正言二十卷。梁武帝撰。〗
    志学耻传习。弱冠阙师友。爱悦夫子道。正言思善诱。删次起实沈。杀青在建酉。孤陋乏多闻。独学少击叩。仲冬寒气严。霜风折细柳。白水凝涧。黄落散堆阜。康哉信股肱。惟圣归元首。独欢邓一人。端叹予四友。（○类聚五十五。诗纪六十五。）
    【游仙诗】
    水华究灵奥。阳精测神秘。具闻上仙诀。留丹未肯饵。潜名游柱史。隐迹居郎位。委曲凤台日。分明柏寝事。萧史暂徘徊。待我升龙辔。（○初学记二十三。文苑英华二百二十五。诗纪六十五。）
    【游钟山大爱敬寺诗】
    曰予受尘缚。未得留盖缠。三有同永夜。六道等长眠。才性乏方便。智力非善权。生住（昭明集作仕。）无停相。刹那即徂迁。叹逝此悠（类聚作愆。）稔。交臂乃奢年。从流既难（昭明集作叹。）反。（类聚作及。）弱（本集作溺。）丧谓不然。二苦常（类聚作三苦恒。）追随。三（类聚作五。）毒自烧然。贪凝养忧畏。（诗纪云。一作爱。）热恼坐焦煎。道心理归终。信首故宜先。驾言追善友。回舆寻胜缘。面势周大地。（昭明集作块。）萦带极（本集作及。）长川。齄觳愕嶂远。迤逦登道（昭明集作高登。）悬。朝日照花林。光风起香山。飞鸟发差池。出云去连绵。落英分绮色。坠露散珠圆。当道兰霍靡。临阶竹便娟。幽谷乡嘤嘤。石濑鸣溅溅。萝短未中（昭明集作中。）揽。葛嫩不任（昭明集作在。）牵。攀缘傍玉涧。褰陟度金泉。长途弘翠微。香楼间紫烟。慧（类聚作瑟。）居超七净。梵住逾（本集作喻。八禅。始得展身敬。方乃遂（类聚作远。）心虔。菩提圣种子。十力（类聚作万。诗纪云。一作万。本集作方。）良福田。正趣果上果。归依天中天。一道长死生。有无离二边。何待空同（昭明集作同空。）右。（昭明集作後。）岂羡汾阳前。以我初觉意。贻尔後来贤。（○梁昭明太子文集一。诗纪六十五。又类聚七十六及本集引权、年、然、燃、煎、先、缘、川、悬、山、禅、虔、田、天、贤十五韵。
    【会】〖诗纪云。一作述。〗三教诗】〖诗纪云。释智藏和诗别见。〗
    少时学周孔。弱冠穷（广弘明集云。宋、元、宫本作勤。）六经孝义连方册。仁恕满丹青。践言贵去伐。为善存（广弘明集作在。）好生。中复观道书。有名与无名。妙术镂金版。真言隐上清。密行贵（广弘明集作遗。注云。明本作贵。）阴德。显证表（广弘明休作在。注云。明本作表。）长龄。晚年开释卷。犹日（广弘明集作月。）映众星。苦集始觉知。因果乃方（广弘明集作方昭。）明。示教（广弘明集作不毁。注云。宋、元、明本作示教。）惟平等。至理归无生。分别根难一。执著性易惊。穷源无二圣。测善非三英。大椿径亿尺。小草裁云萌。（广弘明集云。元本作明。）大云降大雨。随分各受荣。心想（广弘明集作相。注云。宋、元、明、宫本作想。）起异解。报应有殊形。差别岂作意。深浅固物情。（○广弘明集三十作述三教诗。诗纪六十五。又类聚七十六引经、名、清、龄、星、明、生七韵。）
    【和太子忏悔诗】〖太子即简文。〗
    玉泉漏向尽。金门光未成。缭绕闻天乐。周流扬梵声。兰汤浴身垢。忏悔净心灵。蒌草获再鲜。落花（类聚作华。）蒙重荣。（○类聚七十六。诗纪六十五。）
    【十喻诗五首】
    【幻诗】
    挥霍变三有。恍惚随六尘。兰园种五果。雕案出八珍。对见不可信。熟视事非真。空生四岳想。从劳七识神。著幻是幻者。知幻非幻人。（○类聚七十六。诗纪六十五。）
    【如炎诗】
    乱念瞩长原。例见望遥向。（本集作扃。）逶迤似江汉。泛滥若沧溟。金波扬素沫。银浪翻绿萍。远思如可取。近至了无表。热缘热惚逼。渴爱渴心生。（○同上）
    【灵空诗】
    物情异所异。世心同所同。状如薪遇火。亦似草行风。迷惑三界里。颠倒六趣中。五爱性洞远。十相法灵冲。皆从妄所妄。无非空对空。（○同上）
    【乾闼婆诗】
    灵海自己极。沧流去无边。蜃蛤生异气。闼婆郁中天。青城接丹霄。金楼带紫（本集作素。）烟。皆从望（本集作坐。）见起。非是物理然。因彼凡俗喻。此中玄又玄。（○类聚七十六。本集。诗纪六十五。）
    【梦诗】
    甘寝随四坐。盖睡依五众。违从竞分诤。美恶相戏弄。出家为上首。入仕作梁栋。色已非真实。闻见皆灵洞。长眠出长夜。大觉和大梦。（○同上）
    【代苏属国妇诗】
    良有与（诗纪作如。）我期。不谓当过时。秋风忽送节。白露凝前基。怆怆独凉枕。搔搔（诗纪作忄蚤忄蚤。）孤月帷。忽（玉
    台作或。）听西北雁。似从寒（诗纪作东。）海湄。果卸万里书。中有生离辞。惟言长别矣。不复道相思。胡羊久剽（玉台作漂刂。）夺。汉节故支持。帛上看未终。脸下泪如丝。空怀之死誓。远劳同穴诗。（○玉台新咏七。诗纪六十五。）
    【古意诗二首】
    飞鸟起离离。惊散忽差池。嗷嘈绕树木。翩翩（玉台作场＃┘寒枝。既悲征役久。偏伤垅上儿。寄言闺中妾。（玉台作爱。）此心讵能知。不见松萝上。（玉台作上萝。）页落根不移。（○玉台新咏七。诗纪六十五。）
    当春有一草。绿花复垂（玉台作重。）枝。云是忘忧物。生在北堂陲。飞飞双蛱蝶。低低两差池。差池低复起。此芳性不移。飞蝶（玉台作ア。）双复支。此心人莫知。（○同上）
    【捣衣诗】
    驾言易水北。送别河之阳。沈思惨行镳。结梦在空床。既寤丹绿谬。始知纨素伤。中州（本集作洲。）木叶下。边城应早霜。阴虫日惨烈。（疑作冽。）庭草复芸（玉台作云。）黄。金（玉台作冷。）风徂（玉台作但。）清夜。明月悬洞房。袅袅同宫女。助我理衣裳。参差夕杵引。哀怨秋砧扬。轻罗飞玉腕。弱翠（诗纪作袖。）低红妆。朱颜日（玉台作色。）已兴。眄（本集、诗纪作ツ。）睇色（玉台作目。按目疑原作自。）增光。捣以一匪石。文成双鸳鸯。制握断金刀。薰用如兰芳。佳期久不归。持此寄寒乡。妾身谁为（诗纪作与。）容。思君苦入（玉台作人。）肠。（○玉台新咏七。本集。诗纪六十五。）
    【织妇诗】
    送别出南轩。离思沈幽室。调梭辍寒夜。鸣机罢秋日。良人在万里。谁与共成匹。愿得一回光。照此忧与疾。君情倘未忘。妾心长自毕。（○玉台新咏七。诗纪六十五。）
    【戏作诗】
    宓妃生洛浦。游女出汉阳。妖闲逾下蔡。神妙绝高唐。绵驹且变俗。王豹复移乡。况兹集灵异。岂得无方将。长袂必留客。清哇咸绕梁。燕赵羞容止。西妲（诗纪作施。）惭芬芳。徒闻殊（当作珠。）可弄。定自乏明稀＃ā鹩裉ㄐ掠狡摺Ｊ纪六十五。）
    【七夕诗】
    白露月下团。（类聚作圆。文苑同。又注云。一作团。）秋风（文苑作气。）枝上鲜。瑶台含（玉台作函。岁时杂咏作涵。）碧雾。罗（玉台作琼。岁时杂咏作绣。文苑云。一作翠。）幕生紫烟。妙会非绮节。佳期乃凉（玉台作良。）年。玉壶承（文苑作并。注云。一作承。）夜急。兰膏依晓煎。昔悲汉（玉台作时悲。）难越。今伤河（玉台作何。）易旋。怨咽双断念。（文苑作目。玉台、岁时杂咏作念断。）凄悼（玉台作草。岁时杂咏作别。文苑作切。又注云。初学记作到。诗纪云。一作切。）两情悬。（○玉台新咏七。类聚四。古今岁时杂咏二十五。文苑英华百五十八。诗纪六十五。）
    【紫兰始萌诗】
    种半玉台下。气暖兰始萌。芬芳与时发。婉转迎节生。独使金翠娇。偏动红倚情。二游何足坏。（当作怀。）一顾非倾城。羞将苓芝侣。岂畏臌烀。（○玉台新咏七。诗纪六十五。）
    【边戍诗】
    秋月出中天。远近无偏异。共照一光辉。各怀离别思。（○玉台新咏十作边戎诗。诗纪六十五。）
    【咏舞诗】
    腕弱复低举。身轻由回纵。可谓写自欢。方与心期共。（○玉台新咏十。诗纪六十五。）
    【咏烛诗】
    堂中绮罗人。席上歌舞儿。待我光泛滟。为君照参差。（○玉台新咏十。诗纪六十五。）
    【咏笔诗】
    昔闻兰蕙月。独是桃李年。春心傥未写。为君照情筵。（○玉台新咏十。诗纪六十五。）
    【咏笛诗】
    柯亭有奇竹。含情复抑扬。妙声发玉指。龙音响凤凰。（○玉台新咏十。诗纪六十五。）
    【赐谢览王骷硎】
    〖南史曰。中书侍郎谢览侍武帝坐。受敕与侍中王骷砦诗答赠。其文甚工。武帝赐诗云。〗
    双文既後进。二少实名家。岂伊尔（梁书作止。）栋隆。信乃俱国华。（○南史谢览传。梁书谢掖附览传。诗纪六十五。）
    【赐张率诗】
    〖南史曰。率侍武帝游宴赋诗。武帝别赐率诗曰。〗
    东南有才子。故能服官政。余虽惭古（御览作夙。）昔。得人今（御览作斯。）为盛。（○南史张率传。梁书张率传。御览五百九十一。诗纪六十五。）
    【戏题刘孺手板诗】
    〖南史曰。武帝宴寿光殿。诏群臣赋诗。时刘孺与张率并醉未成。武帝取孺手板。题戏之曰。〗
    张率东南美。刘孺洛（梁书作雒。）阳才。揽笔便应就。何事久迟回。（○南史刘孺传。梁书刘孺传。御览六百。诗纪六十五。）
    【送始安王方略入关】
    〖南史曰。梁武帝结好于魏。遣始安王方略入关。送之。作诗曰。〗
    如何吾幼子。胜衣已别离。十日无由宴。千里送远垂。（○南史始安王萧方略传。诗纪六十五。）
    【觉意诗赐江革】
    〖梁书曰。时高祖盛於佛教。朝贤多启求受戒。革精信因果。而高祖未知。谓革不奉佛教。乃赐革觉意诗五百字。〗
    唯当勤精进。自强行胜修。岂可作底突。如彼必死囚。（○梁书江革传。南史江革传。诗纪六十五。）
    【答萧琛诗】
    〖梁书曰。高祖在西邸。早与琛狎。每朝燕接以旧恩。呼为宗老。琛亦奉陈昔恩。以早熘醒簟Ｙ磴猛印Ｋ涿孕嗽恕Ｓ毯珊榇取Ｉ洗鹪弧！
    虽云早契阔。乃自非同志。勿谈兴运初。且道狂奴异。（○梁书萧琛传。）
    【联句诗】
    倾城非人美。千载难重（玉台讹作里。）逢。虽怀轩中意。愧疚无鬓发容。（○玉台新咏十作连句诗。诗纪六十五。）
    【清暑殿效柏梁体】〖七言〗
    居中负占挠хΑ＃ǖ郏┭圆逊凑政无术。（新安太守任穑┲恋挛捋罄⑽ュ觥＃ㄊ讨行烀阚圃蘧┖悠裎⑽铩＃ǖぱ糌┝醴海┣允塘焦惭枢密。（黄门侍郎柳忄登）清通简要臣岂汨。（吏部郎中谢览）出入帷绽娜僦取＃ㄊ讨姓啪恚└吹懒楼歌鍪怠＃ㄌ子中庶子王峻）空班独坐惭羊质。（御史中丞陆杲）嗣以书记臣敢匹。（右军主簿陆杲）谬参和鼎讲画一。（司徒主簿刘洽）鼎味参和臣多匮。（司徒左西属江葺○类聚五十六。诗纪六十五。）
    【贻柳忄炎诗】
    尔毓谌横帷Ｎ┯嗍的罟Α＃ā鹆菏榱忄炎传。南史刘忄炎传。）
    【五字叠韵诗】
    後牖有榴柳。（梁武帝）梁王长康强。（刘孝绰）偏眠船舷边。（沈约）载匕每碍埭。（庾肩吾）六斛熟鹿肉。（徐ゼ）髂苏姑枯卢。（何逊○太平广记二百四十六。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
