    ●梁诗卷二十六
    ※刘孝胜
    〈孝胜。孝仪弟。历官邵陵王法曹、湘东王记室、武陵王长史、蜀郡太守。太清中。侯景陷京师。武陵王纪僭号於蜀。以为尚书仆射。承圣中。兵败被执。元帝宥之。起为司徒右长史。〉
    【妾薄命】〖诗纪云。拾遗作孝威者非。〗
    冯姜朝汲远。徐吾夜火穷。旧井长逢幕。邻灯欲未通。五逐无来娉。三娶尽凶终。离灾阳禄观。就废昭台宫。乘屯迹虽淑。应戚理恒同。复传苏国妇。故爱在房栊。愁眉歇巧黛。啼妆落艳红。织书凌窦锦。敏诵轶繁弓。离剑行当合。春床勿怨空。（○乐府诗集六十二。诗纪八十七。）
    【升天行】
    尧攀已徒说。汤扪亦妄陈。欲访青云侣。正遇丹丘人。少翁俱仕汉。韩终苦入秦。汾阴观化鼎。瀛洲宴羽人。广成参日月。方朔问星辰。惊祠伐楚树。射药战江神。阊阖皆曾倚。太一岂难亲。赵简犹闻乐。周储固上宾。秦皇多忌害。元朔少宽仁。终无良有以。非关德不邻。（○乐府诗集六十三。诗纪八十七。）
    【武溪深行】
    武溪（文苑作陵。注云。一作溪。）深不测。水安舟复轻。暂侣（文苑作借。注云。一作侣。诗纪云。一作借。）庄生钓。还滞鄂君行。棹（文苑作让。注云。一作权。）歌争後（文苑作复。注云。一作後。）发。噪鼓逐前征。秦上山川险。黔中木石并。（文苑作水复清。注云。一作木石并。又作木石青。诗纪云。一作水石清。）林壑秋籁（文苑作濑。）急。猿哀夜月明。澄源本千仞。回峰忽万萦。昭潭让无底。太华推削成。日落野通气。目极怅馀情。（文苑作清。）下流曾不浊。（文苑作得。注云。一作蜀。）长迈寂无声。羞学沧浪水。濯足复濯（文苑作沾。诗纪云。一作沾。）缨。（○文苑英华二百一。乐府诗集七十四。诗纪八十七。）
    【冬日家园别阳羡始兴诗】〖孝仪为阳羡令。〗
    四鸟怨离群。三荆悦同处。如今腰艾绶。东南各殊举。且欣棠棣集。弥惜光阴遽。黠吏本须裁。豪民亦难御。愿勖千金水。思闻五湖誉。（○类聚二十一。诗纪八十七。）
    【咏益智诗】
    挺工铜岭上。擢颖石门端。连丛去本叶。杂和委雕盘。宁推不迷草。讵减（类聚误作灭。）聪明丸。傥逢公子宴。方厌永夜欢。（○类聚八十七。诗纪八十七。）
    ※刘孝先
    〈孝先。孝威弟。仕为武陵王纪记室。承圣中。与兄孝胜俱随纪军出峡。纪败。元帝以为黄门侍郎。〉
    【和兄孝绰夜不得眠诗】
    夜愁眠不安。起望台南端。叶惨风声异。楼空月色寒。笙冷调簧数。弦脆上琴难。百年行讵几。万虑坐相攒。谁家有明镜。暂借照心看。（○类聚三十五。诗纪八十八。）
    【草堂寺寻无名法师诗】
    飞镜点青天。横照满楼前。深（文苑云。一作空。）林生夜冷。复阁上宵（文苑作霄。）烟。叶动花中露。湍鸣暗（文苑作阁。注云。疑作谷。）里泉。竹风声若雨。山虫听似蝉。摘果仍荷藉。酌水用花传。一卮（文苑云。一作杯。）聊自饮。万事且萧然。（○文苑英华二百十九。诗纪八十八。）
    【和亡名法师秋夜草堂寺禅房月下诗】
    幽人住山北。月上（文苑云。一作上月。）照山东。洞户临松径。虚窗隐竹丛。出林避炎影。步迳（文苑云。一作回。按宋本作迥。）逐凉风。平云断高岫。长河隔净空。数萤流暗草。一鸟宿疏桐。兴逸烟霄上。神闲宇宙中。还思城阙下。何异处樊笼。（○文苑英华二百三十三。诗纪八十八。）
    【咏竹诗】
    竹生荒野外。梢云耸百寻。无人赏高节。徒自抱贞心。耻染湘妃泪。羞入上宫琴。谁能制长笛。当为吐龙吟。（○类聚八十九。初学记二十八。文苑英华三百二十五。万花谷後三十八作刘孝先诗。诗纪八十八。）
    【春宵诗】
    夜楼明月弦。露下百花鲜。情多意不设。啼罢未归眠。敦煌定若远。一信动经年。（○类聚三十二。诗纪八十八。）
    【冬晓诗】
    晨霞影翠帷。思妇织霜丝。经（诗纪误作轻。）寒牵杼沁。钏冷调梭迟。乍废倡楼粉。贪赴远人期。（○类聚三十二。诗纪八十八。）
    ※徐君茜
    〈君茜。字怀简。东海剡人。仕梁为湘东王谘议参军。〉
    【初春携内人行戏诗】
    梳饰多今世。衣著一时新。草短犹通屣。（玉台作■。类聚同。）梅香渐（类聚作未。）著人。树斜牵锦帔。风横入红纶。满酌兰英酒。对此得娱神。（○玉台新咏八。类聚十八。诗纪八十九。）
    【共内人夜坐守岁诗】
    欢多情未极。赏至莫停杯。酒中喜桃子。（玉台作挑喜子。）粽里觅杨梅。帘开风入帐。烛尽炭成灰。勿疑鬓钗重。为待晓光催。（玉台作来。○玉台新咏八。诗纪八十九。）
    【别义阳郡二首】
    翔凤楼。遥望与云浮。歌声临树出。舞影入江流。叶落看村近。天高应向秋。（○玉台新咏八。诗纪八十九。）
    饰（玉台作饬。误。）面亭。妆（玉台作庄。）成更点星。颊上红疑浅。眉心黛不青。故留残粉絮。挂看箔帘钉。（○同上）
    ※徐防
    〈防。仕晋安王。随府在雍州。号高齐学士。〉
    【长安有狭邪行】
    长安有勾曲。勾勾不通驿。（乐府作日。）涂逢二绮衣。夹路访君室。君室近霸城。易识复知名。大息登金马。中息谒承明。小息偏爱幸。走马曳长缨。三息俱入门。车服尽雕轻。三息俱上堂。嘉宾四座盈。三息俱入户。室内有光荣。大妇缣始呈。中妇绣初营。小妇多资媚。红纱映削成。上客且安坐。胡床妾自擎。（○乐府诗集三十五。诗纪八十九。）
    【赋得观涛诗】
    云容杂浪起。楚水漫吴流。渐看遥树没。稍见远（文苑作碧。）天浮。渔人迷旧浦。海鸟（文苑作水。）失前洲。不测沧溟旷。轻鳞幸自游。（○类聚九。文苑英华百六十二作任鸶车霉鄢甭。诗纪八十九。）
    【赋得蝶依草应令诗】
    秋园花落尽。芳菊数来归。那知不梦作。眠觉也恒飞。（○类聚九十七。诗纪八十九。）
    ※徐フ
    【夏诗】
    夏景厌房栊。促席玩花丛。荷（文苑作筱。注云。初学记作荷。）阴斜合翠。莲影对分红。此时避炎热。清樽独未空。（○初学记三作徐晚。文苑英华百五十七作徐フ夏日。）
    ※王泰
    〈泰。字仲通。琅邪临沂人。齐司空僧虔孙。梁天监中为秘书丞。齐永元末。後宫火。延烧秘书。图书散乱殆尽。泰表校定缮写。从之。历中书侍郎。掌吏部郎事。累迁廷尉、司徒左长史。出为新安太守、太子庶子、都官尚书。寻卒。年四十五。〉
    【赋得巫山高诗】
    迢递巫山竦。（文苑作好。注云。一作竦。）远天新霁时。树交凉去远。草合影开迟。谷深流响咽。峡近猿声悲。只言云雨状。自有神仙期。（○文苑英华二百一。乐府诗集十七并作巫山高。诗纪八十六。）
    【上黄侯萧晔】
    〈晔。始兴王怛之子。初封安陆侯。官至晋陵太守。〉
    【奉和太子秋晚诗】
    副君乘暇景。临秋坐北宫。杏梁照初月。莲池引夕风。清晖洞藻井。流香入绮栊。鹊声时徙树。萤光乍灭空。凉氛散簟席。露色变林丛。（○类聚三。诗纪六十八。）
    ※荀济
    〈济。字子通。颍川人。初与梁武帝布衣相知。及帝登位。仕不及之。後又上书斥诋佛法。帝怒。将加显戮。济密逃於魏。为高洋所害。〉
    【赠阴梁州诗】
    〖梁州刺史阴子春左迁。济作大诗赠之。文传时俗。或称于帝者。帝曰。个人虽有才。乱俗好。反不可用。济以不得志。常怀悒怏。二十馀载後。因论佛法奔魏。〗
    副尉西域返。伏波南海还。坎Б多构难。（文苑作难构。）郁怏少腾迁。孰云功未立。宁是契不全。直为逢迎寡。良由听受偏。若人本高绝。芬馥迈兰荃。驱车趋折坂。匡坐酌贪泉。洗帻（文苑云。一作氵贲。）岂虚唱。席皮良信然。群醉嫉孤醒。众媸（文苑作嗤。）恐独妍。龙旗翻委郁。嘀岣回摹｛厥浦蘸岷！Ｅ袅会冲天。昔余遇知已。一面深千祀。纡人重结袜。辱德逾过市。诗酒悦风云。琴歌赏桃李。淹留汉水曲。契阔渝川恪＝徵肺
    贡公。推名实鲍子。徒然怀伏剑。终无报国士。高怀不可忘。剑意何能已。已作金兰契。何言云雨别。咄嗟改容鬓。俄顷弥年岁。（叶苏绝反。）海曲穷地表。江源渺天际。（叶子结反。）云泥已殊路。暄凉讵同节。柳絮亟如丝。梅花屡成雪。月落桂阴远。风起萱条结。鹤舞想低昂。叵颐吻迩小Ｎ啪戍灵关。瓜时犹未还。数泛明月沼。频游向（文苑作尚。注云。一作当。诗纪云。一作当。）日湾。金碧应仿佛。轮镜几登攀。复承西归後。将兵出湖口。经过道路长。往来日月久。玉体何容歇。金浆故应有。阳台可燕私。章华堪置酒。既弹赵人瑟。复击秦人缶。缶瑟多奇调。秦赵饶姝妙。得意在双眸。倾城犹一笑。伯喈恩（诗纪云。一作思。）实早。十杜（文苑作柱。诗纪云。一作柱。）夭终少。殁等盛姬伤。存同魏车照。君子笃久要。宿昔盛宾僚。依依集鳞羽。眷着共枝条。一朝限歧路。万里异波潮。容仪虽眇眇。梦想尚昭昭。新人不相识。故人讵相忆。杳杳间山川。迢迢阻音息。各附青云远。讵假排虚力。风月接欢宴。酒醴承颜色。安知慕俦者。潺潺涕沾轼。仆本不平人。悲愁眉亦住＃ㄎ脑肺笞髌怠＃┠昀纯兆岳稀Ｋ耆ゲ恢春。未能全（诗纪云。一作会。）体命。於中欲问津。五噫如适越。十上似游秦。肌肤积霜露。旅力倦风尘。乌裘日日故。白发朝朝新。人生感意气。相知无富贵。怀赵实廉颇。思燕唯乐毅。大（文苑作博。）选咆咻士。广募（文苑误作慕。）嫖姚慰。映月比刀环。瞻星看剑气。郢路一迢远。长楸几垤ぁ２雏锼尚宽。崦嵫日犹未。丈夫志四海。儿女多辞费。待余济浊河。从君宿清渭。（○文苑英华二百四十七。诗纪
    ※江洪
    〈洪。济阳人。工属文。为建阳令。坐事死。有集二卷。〉
    【和巴陵王四咏】
    【采菱曲二首】〖诗纪云。以下三题艺文并作江淹。今从乐府。○逯按。渌水曲、秋风曲。宋本类聚作江洪。明刻作江淹。又采菱曲。宋、明本俱作江洪。诗纪误。〗
    风生绿叶聚。波动紫茎开。含花复含实。正待佳人来。（○玉台新咏十。类聚八十二作采菱诗。乐府诗集五十一。诗纪九十一。）
    白日有清风。轻云杂高树。忽然当此时。采菱复相遇。（○同上）
    【渌水曲二首】
    潺痈答洁。轻鲜自（类聚作尚。）可悦。横使有情禽。照影遂孤绝。（○玉台新咏十。类聚四十二。乐府诗集五十九。诗纪九十一。）
    尘容不忍饰。（玉台作饬。）临池思客（乐府作客未。）归。谁能别（玉台作取。类聚作知取。）渌水。全取（玉台作无趣。类聚同。）浣罗衣。（诗纪云。玉台云。谁能取渌水。无趣浣罗衣。○同上）
    【秋风曲三首】
    先（类聚作光。冯校作先。）拂连云台。罢入迎风（类聚作銮。）殿。已折池中荷。复驱（类聚作驰。）檐里燕。（○类聚四十二。乐府诗集六十。诗纪九十一。）
    孀妇悲（玉台作居憎。）四时。况在秋闺内。凄叶留晚蝉。（玉台作流晚晖。）虚庭吐寒菜。（○玉台新咏十。乐府诗集六十。诗纪九十一。）
    北牖风摧（乐府作催。）树。南篱寒蛩吟。庭中无限月。思妇夜鸣砧。（○同上）
    【胡笳曲二首】
    藏器欲邀（乐府作逢。文苑云。一作逢。）时。年来不相让。红颜征戍儿。白首边城将。（○类聚四十二。文苑英华二百十一。乐府诗集五十九。诗纪九十一。）
    落日惨无光。临河独饮马。<风瑟><风贝>（文苑作<风日>。类聚作瑟<风立>。）夕风高。联翩飞雁下。（○同上）
    【咏歌姬诗】
    宝镊间珠花。分明靓妆（玉台误作庄。）点。薄鬓约微黄。轻红澹铅脸。发言芳已驰。复加兰蕙染。浮声易伤叹。沈唱安而险。孤转忽徘徊。双蛾乍舒敛。不持全示人。半用轻纱掩。（○玉台新咏五。诗纪九十一。）
    【咏舞女诗】
    腰纤蔑楚媛。体轻非赵姬。映襟阗宝粟。缘肘挂珠丝。发袖已成态。动足复含姿。斜睛（玉台作精。）若不眄。娇（玉台作当。）转复迟疑。何惭云鹤起。讵减凤惊（玉台作鸾。）时。（○玉台新咏五。诗纪九十一。）
    【和新浦侯齐前竹诗】
    本生出高岭。移赏入庭蹊。檀栾拂桂小］畲邪朱闺。夜条风析析。晓叶露凄凄。箨紫春莺思。筠绿寒蛩啼。不惜凌云茂。遂听群雀栖。愿抽一茎实。试看翔凤来。（○类聚八十九。诗纪九十一。）
    【和新浦侯咏鹤诗】
    闲园有孤鹤。摧藏信可怜。宁望春皋下。刷羽玩花钿。何时秋海上。照影弄长川。晓鸣动遥怨。夕唳感孀眠。哀咽芳林右。（类聚误作君。）悯默华池边。犹冀凌云志。万里共翩翩。（○类聚九十。诗纪九十一。）
    【为傅建康咏红笺诗】
    杂彩何足奇。惟红偏作可。（初学记作可作。万花谷同。）灼烁类蕖开。轻明似霞破。镂质卷芳脂。裁花承百和。且传别离心。复是相思里。不值（初学记作遇。万化谷作过。）情牵（玉台作幸。初学记作精华。万花谷同。）人。岂识（初学记作入。
    万花谷同。）风流座。（○玉台新咏五作咏红笺。诗纪九十一。又初学记二十一、万花谷後二十九并引作、破、和、座四韵。）
    【咏蔷薇诗】
    当户种蔷薇。枝叶太葳蕤。不摇香已乱。无风花自飞。春闺不能静。开匣对明妃。曲池浮采采。斜岸列依依。或闻好音度。时见衔泥归。且对清觞湛。其馀任是非。（○玉台新咏五。）
    【江行诗】
    日没风光静。远山清（类聚作深。文苑云。一作深。）无云。潮落晚洲出。浪罢沙成文。挟琴上高岸。望月弹明君。去家未千里。断绝怨（文苑作愿。）离群。（○类聚二十七作梁江洪诗。文苑英华二百八十九。诗纪九十一。）
    【咏荷诗】
    泽陂有微草。能花复能实。碧叶喜（类聚作。）翻风。红英宜照日。移居玉池上。托根庶非失。如何霜露交。应与飞蓬匹。（○类聚八十二。诗纪九十一。）
    【咏美人治妆】
    上车畏不妍。顾ツ更斜转。大（玉台作太。）恨画眉长。犹言颜色浅。（○玉台新咏十。诗纪九十一。）
    ※江禄
    〈禄。字彦遐。济阳人。为太子洗马、湘东王录事参军。後为唐侯相卒。〉
    【津渚败船诗】
    可爱木兰资。可怜丹桂质。逐浪徒言是。乘风还自失。草蔓霎坛だ怼Ｉ尘尴夏殉觥Ｂ缴虺尚砣ァＮ薷闯肆魅铡＃ā鹄嗑燮呤一。诗纪九十一。）
    ※孔焘
    〈焘。仕梁历刑狱参军、无锡令。〉
    【往虎窟山寺诗】
    圣情想区外。脂驾出西南。前驱闻凤管。後乘跃龙骖。爰游非逸豫。幽谷有灵龛。兼觌息心者。宴坐临清潭。禅食宁须稼。云衣不待蚕。苹荇缘涧壑。萝葛蔓松楠。莺林响初转。春畦药（广弘明集作翠。注云。三本作药。）欲含。惑心随教遣。法味与恩覃。庶凭八（广弘明集云。宫本作入。）解力。永灭六尘贪。（○广弘明集三十。诗纪六十八。）
    【老诗】
    盛年歌吹日。顾步惜容仪。一朝衰朽至。星星白发垂。（○类聚十八。）
    ※孔翁归
    〈翁归。会稽人。工为诗。为南平王司马府记室。〉
    【奉和湘东王教班婕妤诗】
    长门与长信。日暮九重空。雷声听隐隐。车响绝珑珑。（类聚、文苑、诗纪作笼笼。文苑云。一作珑珑。）恩光随妙舞。团扇逐秋风。铅华谁不慕。（类聚作见。文苑同。又注。一作慕。）人意自难终。（类聚作同。○玉台新咏六。类聚三十作班婕妤怨诗。文苑英华二百四班婕妤怨。乐府四十三作班婕妤怨。诗纪七十。）
    ※何子朗
    〈子朗。字世明。思澄宗人。卒於国山令。〉
    【学谢体诗】
    桂台清露拂。铜陛落花沾。美人红妆罢。攀钩卷细帘。思君暂促柱。（玉台作击促织。）玉指何纤纤。未应为此
    别。无故坐相嫌。（○玉台新咏五。诗纪九十一。）
    【和虞记室骞古意诗】
    美人弄白日。灼灼当春牖。清镜对蛾眉。新花弄（玉台作映。）玉手。燕下拾地泥。风来吹细柳。君子何时归。与我酌樽酒。（○玉台新咏五。诗纪九十一。）
    【和缪郎视月诗】
    清夜未云疲。珠（玉台作细。文苑同。）帘聊可发。泠泠（玉台作玲玲。）玉潭水。（文苑作冷冷玉殿外。）映见蛾眉月。靡靡露方垂。晖晖（玉台作辉辉。）光稍没。佳人复千里。馀影徒挥忽。（○玉台新咏五。类聚一、文苑英华百五十二作虞骞。诗纪九十一。）
    ※沈旋
    〈旋。字士规。约子。累官给事黄门侍郎。抚军长史。〉
    【咏萤火诗】
    火中（初学记作申。）变腐草。明灭靡恒调。雨坠弗亏光。阳罘炊嵴铡２词骼啾夹恰＜草疑馀燎。望之如可灼。揽之徒有耀。（○初学记三十。文苑英华三百二十九作咏萤。诗纪九十一。）
    ※沈<走多>
    〈<走多>。字孝鲤。约次子。位黄门郎。〉
    【赋得雾诗】
    窈郁蔽园林。依霏被轩牖。睇有（初学记作雾。）始疑空。瞻空复如有。游蛇隐遥汉。文豹栖南阜。既殊三五辉。远望徒延（初学记作回。）首。（○初学记二。文苑英华百五十六。诗纪九十一。）
    【咏雀诗】
    肌薄少滋腴。色浅非丹翠。不惧越王羞。宁怀秦後珥。傍檐葺寒草。循场啄馀穗。且欣大厦成。焉须鸿鹄志。（○类聚九十二。诗纪九十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
