    ●梁诗卷十三
    ※周舍
    〈舍。字钜荨Ｈ昴习渤侨恕Ｊ似胛太学博士、丹阳主簿、太常丞。梁初拜尚书祠部郎。历秣陵令、太子洗马、中书侍郎、尚书吏部郎。除侍中。领步兵校尉。迁太子詹事。普通五年卒。年五十六。有集二十卷。〉
    【上云乐】〖杂言〗
    〖隋书乐志曰。梁三朝乐第四十四。设寺子导、安、息孔雀、凤凰、文鹿、胡舞、登连、上云乐、歌舞枝。乐府诗集曰。上云乐有老胡文康辞。周舍作。或云范云。〗
    西方老胡。厥名文康。遨游六合。傲诞三皇。西观头骸６戏扶桑。南泛大蒙之海。北至无通之乡。昔与若士为友。共弄彭祖扶床。往年暂到昆仑。复值瑶池举觞。周帝迎以上席。王母赠以玉浆。故乃寿如南山。志若金刚。青眼★★。白发长长。蛾眉临髭。高鼻垂口。非直能俳。又善饮酒。箫管鸣前。门徒从後。济济翼翼。各有分部。凤皇是老胡家鸡。狮子是老胡家狗。陛（乐府误作阶。）下捣乱反正。再朗三光。泽与雨施。化与风翔。觇云候吕。志游大梁。重驷修路。始■帝乡。伏拜金阙。仰瞻玉堂。从者小子。罗列成行。悉知廉节。皆识义方。歌管墅省ｏ鼓锵锵。响振钧天。声若谢省Ｇ叭粗泄婢亍＝退得宫商。举技无不佳。胡舞最所长。老胡寄箧中。复有奇乐章。赍持数万里。愿以奉圣皇。乃欲次第说。老耄多所忘。但愿明陛下。寿千万岁。欢乐未渠央。（○乐府诗集五十一。诗纪八十九。）
    【还田舍诗】
    薄游久已倦。归来多暇日。未凿武陵严。先开仲长室。松篁日月长。蓬麻岁时密。心存野人趣。贵使容吾膝。况兹薄暮情。高秋正萧瑟。（○文苑英华三百十九。诗纪八十九。）
    ※南亻垂
    〈亻垂。字佐公。吴郡人。仕齐历竟陵王议曹从事参军、庐陵王法曹行参军。梁天监初。为安成王外兵参军、临川王东曹掾。迁太子庶子、国子博士、中书侍郎。擢为吏部郎。参选事。出为寻阳太守。复除国子博士、守太常卿。普通七年卒。年五十七。有集十四卷。〉
    【释奠应令诗】〖九章○一、二、三各章脱。四章残。〗
    □□□□。□付规矩。乃据石稚。言茂金斧。方□深雪。载调淮雨。乐驾中和。诗同下武。
    巍巍储後。实等生灵。克岐克嶷。夙智早成。无论岳寺。岂匹泉★。（按即淳字。）桂宫恧誉。兰殿惭声。
    鼓宗式训。成均戒典。将弘四术。且陈三善。周胶聿建。虞庠载阐。博习方亲。离经向辩。
    硕学如市。高生间出。济济横经。祁祁负住Ｎ牟慰奏蟆Ｐ游老室。先易後难。功倍师逸。
    奠采贻诰。器币有章。紊维既弛。绝典还光。庭陈宿设。阶列周张。礼充羁偶。物盛员方。
    景属遵暮。惟时栗烈。夜露方途。朝流已折。铿锵萃止。肃雍在列。顾省无庸。徒然浮窃。（○文馆词林百六十。）
    【和照明太子钟山解讲诗】
    终南邻汉阙。高掌跨周京。复此亏山（广弘明集作天。）岭。穹窿（广弘明集作隆。）距帝城。当衢启珠馆。临下构山楹。南望穷淮溆。北眺尽沧溟。步檐广弘明集作担。注云。三本、宫本作檐。）时中宿。飞阶或上征。网户图云气。龛室画仙灵。副君怜世风光。广命萃人英。道筵终後（（广弘明集作後。）说。銮辔出郊摇Ｔ品逑炝鞔怠Ｋ梢坝撤珈骸ｎＰ募味湃簟Ｉ裨迕琳琼。多谢先成敏。空颁後（广弘明集作後。）乘荣。（○广弘明集三十。诗纪九十。）
    【以诗代书别後寄赠诗】
    余本水乡士。闭（类聚作闭。）门江海隅。时逢世道（类聚误作道世。）泰。蹇（御览作骞。）足步（类聚作出。）高衢。名成宦虽立。效微功日疏。入仕乘肥马。出守拥高车。关门游昔吏。迁亭有故书。江派资贤牧。宗英出建恕２焕屯醪脊摹Ｎ蘩德短锍怠ｅ稣非责实。求名已课虚。长卿病犹在。修龄疾未祛。讵知亭长肉。宁挂府丞鱼。不能未能止。内讼惭诸已。亻黾俯从王事。纟丽舟出淮泗。朋故远追寻。暝宿清江阴。明旦一分手。翻飞各异林。归舟
    随岸曲。犹闻歌棹音。行者日超远。谁见别离心。夕次冽洲岸。明登慈姥岑。水流多回复。余归良未寻。江关（类聚作中。御览作间。诗纪云。一作中。）寒事早。夜露伤秋草。心属姑苏台。目送邯郸道。葭苇日苍苍。亲知慎早凉。刘兄消渴病。休摄戒无良。殷弟癫眩疾。行止避风霜。刘侯有馀冷。宜饵陟（诗纪支流。一作休。）厘方。伏子多风咳。门冬幸易将。率更爱雅体。体弱思自强。吏曹勉玉润。讽议勖金相。比部多暇日。奚用肆龙章。建德何为者。无堕无人乡。记室朋从暇。露蝎附行商。议曹坐朝罢。尺板嗣徽芳。双栖成独宿。俱飞忽异翔。眷言思亲友。沉思结中肠。追惟畴昔时。朝府多欢暇。薄暮尘埃（类聚作埃尘。）静。飞盖遥相（文苑作相追。）迓。李郭或同舟。潘夏时方驾。娱谈（类聚作欢。文苑作让。御览作欢娱。）终（类聚作追。文苑同。）美景。敷文永清夜。促膝岂异人。戚戚皆朋（类聚作姻。文苑同。御览作明。诗纪云。一作姻。）娅。今者一乖离。ㄘ然心事差。山川望犹近。便似隔天涯。玉躬子加护。昭质余未亏。八行思自勉。一札望来仪。（○文苑英华二百四十七。诗纪九十。又类聚二十一作赠京邑僚友诗。引隅、衢、早、草、道、暇、迓、驾、夜、娅十韵。御览四百十作赠京邑僚友诗。引衢、早、草、道、驾、夜、娅七韵。）
    【赠任鹗】
    〖南史曰。鹞御史中丞。後进皆宗之。时有彭城刘孝绰、刘苞、刘孺。吴郡陆亻垂、张率。陈郡殷芸。沛国刘显及到溉、到洽。车轨日至。号曰兰台聚。〗
    和风杂美气。下有真人游。壮矣荀文若。贤哉陈太丘。今则兰台聚。万古信为俦。任君本达识。张子复清修。既有绝尘到。复见黄中刘。（○南史到溉传。诗纪九十。）
    ※陆罩
    〈罩。字洞元。吴郡人。仕梁为太子中庶子、掌管记。大同十年。以母老求去。母殁後。位终光禄卿。〉
    【采菱曲】
    参差杂荇枝。田田竞荷密。转叶任香风。舒花影流日。戏鸟波中荡。游鱼菱下出。不与文王嗜。羞持比萍实。（○类聚八十二作采菱诗。乐府诗集五十一。诗纪九十。）
    【奉和往虎窟山寺诗】〖和简文。〗
    鸡鸣动奔荨ｈ驮服卷晨游。朱镳陵九达。青盖出层楼。岁华满方岫。虹彩被春洲。（广弘明集作州。注云。三本、宫本作洲。）葆吹临风远。旌羽映九ヵ。（广弘明集作光浮。）乔枝隐修迳。曲涧聚轻流。徘徊花草合。浏亮鸟声遒。金盘响清梵。涌塔应鸣桴。慧云方靡靡。法水正悠悠。实归徒荷教。信解愧难讠州。（○广弘明集三十。诗纪九十。）
    【闺怨诗】
    自怜断带日。偏恨分钗时。留步惜馀影。含意结愁眉。徒知今异昔。空使怨成思。欲以别离思。（类聚作意。）独向蘼芜悲。（○为聚三十二。诗纪九十。）
    【咏笙诗】
    管清罗袖拂。响合（类聚作含。初学记作人。）绛唇吹。含情应节转。逸态逐（类聚作遂。）声移。所美周（初学记作同。）王子。弄羽一参差。（○类聚四十四。初学记十六及文苑英华二百十二作陆罕。诗纪九十。）
    ※纪少瑜
    〈少瑜。字幼鳌ｏ髁耆恕Ｎ晋安国中尉。大同七年为东宫学士。除武陵王记室参军。〉
    【游建兴苑诗】
    丹陵抱天邑。紫渊（初学记作泉。万花谷同。）更上林。银（初学记作玉。万花谷同。）台悬（初学记作极。万花谷同。）百仞。（初学记作尺。万花谷同。）玉（初学记作银。万花谷同。）树起千寻。水流冠盖影。风扬歌吹音。踟蹰怜拾翠。顾步惜遗簪。日落庭光转。方袈乓埔酢Ｖ眨ǔ跹Ъ亲髟浮Ｍ蚧ü韧。）言乐未极。不道爱黄金。（○玉台新咏八。初学记二十四。乐府诗集七十五作建兴苑。万花谷後二十五作纪少瑜诗。诗纪九十二。）
    【拟吴均体应教诗】
    庭树发春辉。游人竞下机。却匣擎歌扇。开箱择舞衣。桑萎不复惜。看花遽将夕。自有专城居。空持迷上
    客。（○玉台新咏八。诗纪九十二。）
    【月中飞萤诗】
    远度时依幕。斜来如畏窗。向月光还尽。临池影更双。（○初学记三十。文苑英华三百二十九。诗纪九十二。）
    【春日诗】
    愁人试出牖。春色定无穷。参差依网日。澹荡入帘风。落花还绕树。轻飞去隐空。徒令玉箸迹。双乘明镜中。（○玉台新咏八。）
    【咏残灯诗】
    残灯犹未灭。将尽更扬辉。唯馀一两焰。才得解罗衣。（○玉台新咏十。类聚八十。初学记二十五。万花谷续八。诗纪九十二。）
    ※张率
    〈率。字士简。吴郡人。仕齐历著作佐郎、太子舍人、尚书殿中郎、太子洗马。梁台建。为相国主簿。天监初为鄱阳王友。迁司徒谢フ掾。进秘书丞。历中权建安王中记室参军、云麾晋安王中记室。除中
    书侍郎。复为晋安王宣惠谘议。领江陵令。随府迁江州谘议、领记室。出监豫章临川郡。除太子仆、司徒右长史、扬州别驾。又迁太子家令、黄门郎。出为新安太守。大通元年卒。年五十三。有文衡十五卷、集三十八卷。〉
    【短歌行】〖四言〗
    君子有酒。小人鼓缶。乃布长筵。式宴亲友。盛壮不留。容华易朽。如彼槁叶。有似过牖。往日莫淹。来期无久。秋风悴林。寒蝉鸣柳。悲自别深。欢田会厚。岂云不乐。与子同寿。我酒既盈。我肴伊阜。短歌是唱。孰知身後。（○乐府诗集三十。诗纪七十九。）
    【远期】〖以下五言。〗
    远期终不归。节物（类聚作华。）坐将（乐府、诗纪云。一作迁。）变。白露怆单衣。（玉台作栖。诗纪云。一作栖。乐府作衫。）秋风息团扇。谁能（类聚作将。）久别离。（玉台作离别。类聚、乐府同。）他乡且异县。浮云蔽重山。相望何时（类聚作不可。）见。寄言远期（玉台作行。）者。空闺泪如霰。（○玉台新咏六。乐府诗集十八。诗纪七十九。又类聚四十二引变、县、见三韵。）
    【对酒】
    对酒诚可乐。此酒复芳（玉台作能。诗纪云。一作能。）醇。如华良可贵。（文苑作赏。注云。一作贵。）似乳更堪（玉台作非。
    类聚、诗纪同。乐府作甘。文苑云。一作甘。）珍。何当（玉台作以。）留上客。为寄掌中（文苑云。一作寿寓。）人。金樽清复满。玉宛亟来亲。谁能共迟暮。对酒惜（文苑作及。注云。一作惜。）芳辰。（玉台作晨。诗纪同。乐府云。一作晨。）君歌尚（玉台作当。）未罢。却坐避梁尘。（○玉台新咏六。文苑英华百九十五。乐府诗集二十七。诗纪七十九。又类聚四十二作当对酒。引醇、珍、辰、尘四韵。）
    【日出东南隅行】
    朝日照屋梁。夕月悬洞房。专遽自称艳。独□伊览光。虽资自然色。谁能弃薄妆。施著见朱粉。点画示峄啤：贝开丹吻。如羽发清（乐府作青。）阳。金碧既簪珥。绮愀匆绿谩７搅毂赋娌省Ｇ裙杂鸳鸯。手操独茧绪。唇凝脂燥黄。（○乐府诗集二十八。诗纪七十九。）
    【相逢行】
    相逢夕阴街。（玉台误作阶。）独趋尚冠里。高门既如一。甲第复相似。凭轼日欲昏。何处访公子。公子之所在。所在良易知。青楼出上路。渐台临曲池。堂上抚流徽。雷樽朝夕施。橘柚芬（乐府作分。诗纪同。）华实。朱火燎金枝。兄弟两三人。冠（玉台作裾。）佩纷陆离。朝从禁中（诗纪云。一作门。）出。车骑并驱驰。金鞍马脑勒。聚观路傍儿。入门一顾望。凫鹄有雄雌。雄雌各数千。相鸣戏羽仪。并在东西立。群次何离离。大妇刺方领。中妇抱婴儿。小妇尚娇稚。端坐吹参差。丈夫（乐府作人。）无遽起。（类聚作丈人幸无遽。）神凤且来仪。（○玉台新咏六。乐府诗集三十四。诗纪七十九。又类聚四十一引里、似、子、知、池、离、驰、儿、儿、差、仪十一韵。）
    【走马引】
    良马龙为友。玉珂金作羁。驰骛（文苑作相去。乐府云。一作相去。）宛（文苑作京。注云。一作宛。）与洛。半骤复半（文苑作平。注云。一作半。）驰。倏忽而千里。光景不及移。九方惜未见。薛公宁所知。敛辔且归去。吾畏路傍儿。（○文苑英华二百九。乐府诗集五十八。诗纪七十九。）
    【沧海雀】
    大雀与黄口。来自沧海区。清晨啄原粒。日夕依（文苑作归。注云。一作依。）野株。虽忧鸷鸟击。长怀沸鼎虞。况复随时起。（文苑云。一作化。）翻飞不可拘。（文苑乐府作初。）寄言挟弹子。莫贱隋侯珠。（○文苑英华二百六。乐府诗集六十八。诗纪七十九。）
    【楚王吟】
    章台迎夏日。梦远感春条。风生竹籁响。云垂草绿饶。相看重束素。唯欣争细腰。不惜同从理。但使一闻韶。（○乐府诗集二十九。诗纪七十九。）
    【清凉】
    登台待初景。帐殿蔼（诗纪作谒。误。）馀晨。罗帐（乐府作帷。）夕风济。清气尚波人。长簟凉可仰。平莞温未亲。幸愿同枕席。为君横自陈。（○乐府诗集七十四。诗纪七十九。）
    【玄云】
    坏阵压峨垄。遮窗暗思扉。映日斜生海。跨树似鹏飞。梦山妾已去。落靥何由归。（○乐府诗集十八。诗纪七十九。）
    【白纟宁歌九首】〖七言〗
    歌儿流唱声欲清。舞女趁节体自轻。歌舞并妙会人情。依（文苑作调。注云。一作依。诗纪云。一作调。）弦度曲婉（文苑作惟。注云。一作婉。）盈盈。扬蛾（文苑作扬眉。又注云。扬。一作蛾。）为态谁目成。（○玉台新咏九。文苑英华百九十三。乐府诗集五十五。诗纪七十九。）
    妙声屡唱轻体飞。流津染面散芳菲。俱动齐息不相违。令彼嘉客澹忘归。时久玩夜明星稀。（○玉台新咏九。乐府诗集五十五。诗纪七十九。）
    日暮搴门望所思。风吹庭树月入帷。凉阴既满草虫悲。谁能离别长夜时。流叹（文苑作寐。注云。一作寝。）不寝泪如丝。与君之别终何知。（文苑作如。诗纪云。一作如。○文苑英华百九十三。乐府诗集五十五。诗纪七十九。）
    秋风鸣（乐府作萧。注云。一作鸣。文苑云。一作萧。）条露垂叶。空闺光尽坐愁妾。独向长夜（诗纪云。一作独问长安。）泪承
    睫。山高水深（乐府作照。）路难涉。望君光景何时接。（○同上）
    遥夜方（文苑作风。）远时既寒。秋风萧瑟白露团。佳期不待岁欲阑。念此迟暮独无欢。鸣弦流管增长叹。（○同上）夜寒湛湛夜未央。华灯空烂（乐府作兰。）月悬光。从风衣起发芬香。为君起舞幸不忘。（○乐府诗集五十五。诗纪七十九。）
    列坐华筵纷羽爵。清曲未终月将落。歌舞及时酒常酌。无令朝露坐销铄。（○同上）
    愁来（乐府、诗纪并云。一作多。）夜迟犹叹息。抚枕思君终反仄。金翠钗环稍不饰。雾
    流黄不能织。但坐空闺思何极。欲以短书寄飞翼。（○同上）
    遥夜忘寐起长叹。但望云中双飞翰。明月入牖风吹幔。终夜悠悠坐申旦。谁能知我心中乱。终（文苑作中。）然有怀岁方晏。（○文苑英华百九十三。乐府诗集五十五。诗纪七十九。）
    【长相思二首】〖杂言〗
    长相思。久离别。美人之远如雨绝。独延伫。心中结。望云云去（玉台作去去。类聚同。）远。（文苑作远散。注云。一作去远。）望鸟鸟飞（玉台作飞飞。类聚同。）灭。空望终若斯。珠泪不能雪。（○玉台新咏九。文苑英华二百二。乐府诗集六十九。又类聚四十二引别、绝、结、灭四韵。）
    长相思。久别离。所思何（类聚作所。）在若（乐府作苦。）天垂。郁陶（类聚作郁郁。）相望不得知。玉阶月夕映。（玉台映下有罗帷二字。乐府同。）罗帏（玉台作帷。乐府同。）风夜吹。长（文苑作相。）思不能寝。坐望天河移。（○玉台新咏九。类聚四十二。文苑
    英华二百二。乐府诗集六十九。诗纪七十九。）
    【咏霜诗】
    驷见视乾度。钟鸣测地机。秋冬交代序。申（初学记字缺。）霜白绥绥。原野生暮霭。阶墀散夕霏。徘徊总严气。怅望沦清辉。平台寒月色。池水怆风威。凝阴同（文苑作洞。）徂夜。狙愣拦榉伞］哟月椅呔。繁林纷已稀。贞松非受令。芳草徒具腓。（○初学记二。文苑英华百五十六。诗纪七十九。）
    【太庙齐夜诗】
    洁齐谢纷华。（诗纪云。一作黩。）寂寥清庙静。肃襟视牲盛。端服侍严省。（○初学记十三。诗纪七十九。）
    【咏跃鱼应诏诗】
    戢鳞隐繁藻。颁首承渌漪。何用游溟铩Ｇ以咎煸ǔ亍＃ā鸪跹Ъ侨十。诗纪七十九。○逯按。明本初学记无此诗。今从宋本。）
    ※到洽
    〈洽。字茂沿。溉弟。天监元年为太子舍人。二年。迁司徒主簿。历尚书殿中郎、太子中舍人。十二年。
    出为临川内史。十四年。入为太子家令。迁给事黄门郎。十六年。迁太子中庶子。普通元年为尚书吏部郎。五年。迁给事黄门侍郎。领尚书左丞。六年。迁御史中丞。号为劲直。七年。出为寻阳太守。大通元年卒於郡。年五十一。有集十五卷。〉
    【赠任鹗】〖八章〗
    兽生文蔚。凤亦五色。绚彩火然。岂由画饰。猗欤若人。不扶自直。数仞难窥。万顷谁测。
    四教必修。九德斯备。往行前言。多识罔匮。一见口传。暂闻心记。生知之敏。昔餐今至。
    艺不兼游。择其从善。苞罗载籍。绝妙虫篆。该综名实。宪章朝典。不体良才。孰营心辩。
    在昔未遘。乃卷伊人。余未倒屣。先枉清尘。顾惭菲薄。徒招好仁。倾盖已旧。久敬弥亲。
    范张交好。升堂拜母。亦蒙吾贤。此眷之厚。恩犹弟兄。义实朋友。岂云德招。信兹善秀。
    欣遇以来。四载斯日。运谢如流。时焉岁聿。月次既穷。星回已毕。玄象昼昏。明庶晓疾。
    妍拙不齐。方员各取。子登王朝。为代规矩。余栖一丘。卧こ静处。同尽性分。殊途嘿语。
    得於神遇。相忘道术。若水之淡。乃同胶漆。岂寄濡。方申绸密。在心为志。非诗奚述。（○文馆词林百五十八。）
    【答秘书丞张率诗】〖八章〗
    东南季子。上国贾生。会稽竹箭。峄阳孤茎。物产因地。品赋斯征。孰若兼美。羽仪上京。
    上京羽仪。十纪鸿渐。竹待羽栝。木资刳剡。皎皎素丝。涅而不染。晨鸡靡暄。径寸谁翼。
    豫樟之生。谁能先识。山衡野虞。偶知所植。百尺无枝。何枉斯直。青冥耸翰。丹屑拂翼。
    尔日闻声。余称倾盖。事以年殊。理因义会。我好春兰。子欢秋艾。兰艾既辩。春秋交害。
    在昔壮年。尝怪长老。殷勤好少。忘年爱宝。於今念兹。苟求怀抱。绮滤睾帧：紊私坏馈
    前有元干。置左置右。後有弘度。流分四部。爰在伊人。蔚为举首。余掌司直。有谬兰莠。
    余既迟暮。伤兹岁聿。迫以贱事。且婴老疾。子有俦年。方赊来日。虽无事焉。宁忘蓬荜。
    寤言安适。怀人在斯。九重窈窕。长安莫窥。既迅千里。玉策金羁。且息望美。自事衰疲。（○文馆词林百五十八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
