    ●梁诗卷二
    ※王揖
    〈揖。梁书作楫。王志弟。仕齐。入梁历黄门侍郎、太中大夫。出为东阳太守。有集五卷。〉
    【在齐答弟寂诗】〖五章〗
    氛氲代记。庵蔼宗图。凝祯道秘。动庆灵枢。方流孕玉。圆波产珠。飞薰共萼。挺秀连跗。
    穷高有响。幽山有芳。衡风泌味。爰显爰扬。三河竦映。六辅思光。相时变蔚。俟日宾王。
    行川学海。旦慕同深。丘陵羡岳。终然异岑。将子无怠。思茂高音。如彼竹箭。犹羽犹金。
    弓书谬篆。旌驾迷镳。登★下列。参华上僚。云裾纳月。霜带含飙。心乎愧矣。如厉如ㄡ。
    皇京埃郁。帝辇纷敷。岂无至美。幽心弗愉。松轩留翠。篁庭勿疏。华簪或早。佩蕙终俱。（○文馆词林百五十二。）
    ※高爽
    〈爽。广陵人。齐永明中。举孝廉。天监初。历官中军临川王参军。出为晋阳令。坐事系狱。後遇赦获
    免。顷之卒。〉
    【寓居公廨怀保秀才】（逊）诗
    寄止邻城阙。徒在失游聚。卧闻杂沓路。坐对空寂宇。风扉乍开阖。粉蝶时翻舞。若人不在兹。烦忧何得愈。（○何水部集一。诗纪九十一。）
    【咏镜诗】
    初上凤凰墀。此镜照蛾眉。言照长相守。不照长相思。虚心会不采。贞明空自欺。无言故此（类聚作此故。）物。更复对（诗纪云。玉台作照。）新期。（○玉台新咏五。类聚七十。诗纪九十一。）
    【咏画扇诗】
    细丝本自轻。弱采何足眄。直为发红颜。谬成幄中扇。乍奉长门泣。时承柏梁宴。思妆开已掩。歌容隐而见。但画双黄鹄。莫作孤飞燕。（○类聚六十九。）
    【咏酌酒人】
    长筵广未同。上客娇难逼。还杯了不顾。回身正颜色。（○玉台新咏十。诗纪九十一。）
    【题延陵县孙抱鼓诗】
    徒有八尺围。腹无一寸肠。面皮如许厚。受打未讵央。（○南史卞彬传。）
    ※范云
    〈云。字彦龙。南乡舞阴人。仕宋为郢州西曹书佐。转法曹行参军。齐初。为竟陵王府主簿。迁尚书殿中郎。授通直散骑侍郎。领本州大中正。历零陵内史、始兴内史。迁广州刺史。梁受禅。迁散骑常侍、吏部尚书。封霄城县侯。迁尚书右仆射。天监二年卒。年五十三。谥曰文。有集十一卷。〉
    【巫山高】
    巫山高不极。白日隐光辉。霭霭（谢集作遥遥。类聚作蔼蔼。）朝云去。溟溟（谢集作冥冥。类聚、文苑同。）暮雨归。严悬兽无迹。林暗鸟疑（诗纪云。一作惊。）飞。枕席竟谁（文苑云。一作休。）荐。相望空（类聚字缺。文苑作日。注云。一作空。诗纪云。一作空。）依依。（○谢宣城诗集二。类聚四十二。文苑英华二百一。乐府诗集十七。诗纪七十七。）
    【当对酒】
    对酒心自足。故人来共持。方悦罗衿（乐府误作矜。）解。谁念发成丝。犭旬（乐府作徇。）性（乐府云。一作往。）良为达。求名
    本自欺。迨君当歌日。及我倾樽时。（○谢宣城诗集二。文苑英华百九十五及乐府诗集二十七作对酒。诗纪七十七。又类聚四十二引持、丝、时三韵。）
    【古意赠王中书诗】〖诗纪云。集曰览古赠王中书融。王融杂体报范通直诗见本集。〗
    摄官青琐闼。遥（草堂诗笺作还。）望凤皇池。谁云相去远。脉脉阻光仪。岱山饶灵异。沂（六臣本文选注云。五臣作淮。）水富英奇。逸翮凌北海。抟（古文苑作翻。）飞出南皮。遭逢圣明後。来栖桐树枝。竹花何莫莫。桐叶何离离。可栖复可食。此外亦何为。岂知（古文苑作如。）鹪鹩（古文苑作憔<幸>。）者。一粒有馀赀。（○文选二十六。古文苑四作学古贻王中书。诗纪七十七。又初学记十二作与王中书诗。引池一韵。草堂诗笺二赠韦诗注作赠王中书融。引池一韵。海录碎事四作赠中书监王融。引池一韵。）
    【赠张徐州谡诗】
    田家樵采去。薄暮方来归。还闻稚子说。有客款柴扉。傧从皆珠玳。裘马悉轻肥。轩（黄氏杜诗注作轻。）盖昭墟落。传瑞生光辉。疑是徐方牧。既是复疑非。思（诗纪云。一作怀。）旧昔言有。此道今已微。物情弃疵贱。何独顾衡闱。恨不具鸡黍。得与故人挥。怀情徒草草。（○六臣本文选注云。五臣作忄蚤忄蚤。诗纪云。一作忄蚤忄蚤。）泪下空霏霏。寄书云间（草堂诗笺作中。）雁。为我西北飞。（○文选二十六。诗纪七十七。又草堂诗笺十五遣兴诗注引飞一韵。黄氏集千家注杜工部诗史补
    【答句曲陶先生诗】
    终朝吐祥雾。薄晚孕奇烟。洞（金薤记作回。）涧生芝草。重崖出醴泉。中有怀真（广文选作贞。）士。被褐守冲（文苑作中。）玄。石户栖十（诗纪作千。）秘。金坛谒九仙。乘蟹铰模ㄎ脑吩啤Ｒ蛔麇臁＃┖骸｀魏咨希ㄎ脑纷髑摇Ｊ纪云。一作且。）腾天。（○类聚三十六。金薤记。文苑英华二百二十七。广文选十四作山中怀故人。诗纪七十七。）
    【饯谢文学离夜诗】
    阳台雾初解。梦渚水（谢集作冰。）裁渌。（谢集作绿。）远山隐且（谢集作不。）见。平沙断还绪。分弦饶苦音。别唱多凄（谢集作凄。）曲。尔拂後车尘。我事东皋粟。（○古文苑九。谢宣城诗集四。诗纪七十七。）
    【贻何秀才诗】〖诗纪云。何逊答范记室云诗见本集。〗
    桂叶竟穿荷。蒲心争出波。有ё惊苹芰。绵蛮弄藤萝。临花空相望。对酒不能歌。闻君饶绮思。ゼＷ阄多。布鼓诚自鄙。何事绝经过。（○何水部集一。诗纪七十七。）
    【答何秀才诗】〖诗纪云。何逊落日前墟望赠范广州诗见本集。〗
    少年射策罢。擢第云台中。已轻淄水耋。复笑广州翁。麟阁伫仇校。虎观迟才通。方见雕篆合。谁与畋渔
    同。待尔金闺北。予艺青门东。（○何水部集一。诗纪七十七。）
    【赠俊公道人诗】
    秋蓬飘秋甸。寒藻泛寒池。风条振风响。（类聚作响。）霜叶断霜枝。幸及清江满。无使明月亏。月亏君不来。相期竟悠哉。（初学记作何时。○类聚三。初学记三。诗纪七十七。）
    【别诗】
    孤烟起新丰。候雁出云中。草低金城雾。木下玉门风。别君河初满。思君月屡空。折桂衡山北。摘兰沅（文苑作湘。）水东。兰摘心焉寄。桂折意谁通。（○类聚二十九。文苑英华二百六十六。诗纪七十七。）
    【渡黄河诗】
    河流迅且浊。汤汤不可陵。桧楫难为榜。松舟纟套允ぁ？胀ベ染赡尽；某脞殴孰蟆２欢萌诵校类聚作行人。文苑同。）迹。但见狐兔兴。寄言河上老。此水何当澄。（○类聚八。文苑英华百六十三。诗纪七十七。）
    【治西湖诗】
    史氏导漳水。西门溉河潮。图始未能悦。克终良可要。拥锸（文节误作钟。）劝年首。提爵（文苑作氵爵。）劳春朝。平皋
    草色嫩。通林鸟声娇。已集故池骛。行（文苑作齐。）莳新田苗。何吁畚筑苦。方骧鱼稻饶。（○类聚九。文苑英华百六十三。诗纪七十七。）
    【效古诗】
    寒沙四面平。飞雪千里惊。风断阴山树。雾失交河城。朝驱（李善本文选作驰。）左贤阵。夜薄休屠营。昔事前军幕。今逐嫖姚兵。失道刑既重。迟（李善本文选注云。或作逗。音豆。）留法未轻。所赖今天子。汉道日休明。（○文选三十一。诗纪七十七。）
    【建除诗】
    建国负东海。衣冠成营丘。除道梁淄水。结驷登之罘。满座咸嘉友。苹藻绝时羞。平望极聊摄。直视尽姑尤。定交无恒所。同志互相求。执手欢高宴。举白穷献酬。破琴岂重赏。临濠（类聚作豪。）宁再俦。危生一朝露。蝼蚁将见谋。成功退不处。为名自此收。收名弃车马。单步反蜗牛。开渠纳秋水。相土播春畴。闭门谢世人。何欲复何求。（○类聚五十六。诗纪七十七。）
    【数名诗】
    一鼓有馀气?
    酚抡纷纭。二广无遗略。雄虎自为群。三河尚扰攘。荛制瘥贲铡Ｋ难沧で圊稀ｐ玉旷?
    云。五十又舒旆。旗帜日缤纷。六郡良家子。慕义轻从军。七获美前载。克俊嘉昔闻。八音伫繁律。将以安司勋。九命既斯复。金璧固宜分。十难康有道。延首望卿云。（○类聚五十六。诗纪七十七。）
    【州名诗】
    司春命初铎。青耦肆中樊。逸豫诚何事。稻梁复宜敦。徐步遵广隰。冀以写忧源。杨柳垂场圃。荆棘生庭门。交情久所见。益友能孰存。（○类聚五十六。诗纪七十七。）
    【奉和齐竟陵王郡县名诗】〖沈约、王融同赋。〗
    抚戈金城外。解佩玉门中。白马腾远雪。苍松壮寒风。临泾方辨渭。安夷始和戎。取禾广田北。驱兽飞狐东。新城多雉堞。故市绝商工。海西舟楫断。云南烟雾通。罄节畴盛德。宣力照武功。还饮渔阳水。归（诗纪云。一作应。）转杜陵蓬。（○类聚五十六。诗纪七十七。）
    【赠沈左卫诗】
    伊昔沾嘉惠。出入承明宫。游息万年下。经过九龙中。越鸟憎北树。胡马畏南风。愿言反渔莜。津梁肯（诗纪云。一作昔。）见通。（○类聚三十一。文苑英华二百四十七。诗纪七十七。）
    【送沈记室夜别诗】
    桂水澄夜氛。楚山清晓云。秋风两乡怨。秋月千里分。寒枝宁共采。霜猿行独闻。扌门萝忽（文苑作勿。注云。类聚作忽。）遗（诗纪作正意。）我。折桂方思君。（○类聚二十九。文苑英华二百六十六。诗纪七十七。）
    【送别诗】
    东风柳线长。送郎上河梁。未尽樽前酒。妾泪已千行。不愁书难寄。但恐鬓将霜。望怀白首约。江上早归航。（○古诗类苑七十五。诗纪五十七。）
    【望织女诗】〖诗纪云。英华作梁武帝。今从艺文卷四、玉台卷五作范云。〗
    盈盈一水边。夜夜空自怜。不辞精卫苦。河流未可填。寸情百重结。一心万（梁武集作两。）处悬。愿作双青鸟。共舒明镜前。（○类聚四。古今岁时杂咏二十五及文苑英华百五十八作梁武帝。梁武帝集。诗纪七十七。）
    【咏井诗】
    乃鉴长林（初学记作秋。按当是湫字。）曲。有浚广庭前。即源已（类聚作以。）为浪。因方自成圆。兼冬积温水。叠暑泌（类聚作必。初学记同。）寒泉。不甘未应（初学记作应未。）竭。既涸断来（初学记作翔。）常ā鹄嗑劬拧３跹Ъ瞧咦鞲车糜骄诗。诗纪七十七。）
    【悲废井诗】
    因旧未尝政。缘甘故先竭。历稔久无禽。一朝见开渫。泌泉既斯涌。短绠将安（初学记作安。）设。已获丁氏利。方见管公■。（○初学记七。诗纪七十七。又类聚九作悲故井诗。引竭、渫、设三韵。）
    【登三山诗】
    仄迳崩且危。丛严耸（类聚作竦。）复垂。石藤多卷节。水树绕（类聚作饶。）蟠枝。海中昔自重。江苏今如斯。（○类聚七。诗纪七十七。）
    【之零陵郡次新亭诗】
    江干远树浮。天末孤烟起。江天自如合。烟树还相似。沧流未可源。高飘去何已。（○类聚二十九。诗纪七十七。）
    【闺思诗】
    春草醉春烟。深闺人独眠。积恨颜将老。相思心欲燃。几回明月夜。飞梦到郎边。（○古诗类苑九十五。诗纪七十七。）
    【酌修仁水赋诗】
    〖韶州图经曰。曲江县修仁水北。有三枫亭五渡水。齐范云为始兴。至修仁水。酌而饮之。赋诗曰。〗
    三枫何习习。五渡何悠悠。且饮修仁水。不挹背（御览或作偕。或作阶。事类赋作皆。）邪流。（○事类赋水赋注。御览五十九引方舆记。六十五引始兴记。诗纪七十七。）
    【登城怨诗】
    楚妃歌修竹。汉女奏幽兰。独以闺中笑。岂知城上寒。（○类聚三十。诗纪七十七。）
    【咏桂树诗】〖诗纪云。外编作庾信者非。〗
    南（合璧事类作堂。）中有八树。繁华无四（合璧事类误作回。）时。不识风霜苦。安知零落期。（○类聚八十九作咏桂诗。合璧事类别集三十八作范云诗。诗纪七十七。）
    【咏寒松诗】
    修条拂层汉。密叶障（类聚作帐。）天浔。凌风知（合璧事类作识。）劲节。负雪（类聚作霜。合璧事类同。）见贞（合璧事类作知直。）心。（○类聚八十八。诗纪七十七。又合璧事类别集四十九作范云诗。引心一韵。）
    【园橘诗】
    芳条结寒翠。圆（初学记作园。诗纪云。一作园。）实变霜朱。徙（文苑误作徒。）根楚州上。来覆（文苑作复。）广庭隅。（○初学记二十八。文苑英华三百二十六。诗纪七十七。）
    【咏早蝉诗】
    生随春冰薄。质与秋尘轻。端绥挹霄液。飞音承露清。（○类聚九十七。诗纪七十七。）
    【拟古五杂组诗】〖三言〗
    五杂组。会涂山。往复还。两崤关。不得已。孀与鳏。（○类聚五十六。诗纪七十七。）
    【拟古】〖诗纪云。见何逊集。〗
    匣中一明镜。好鉴明镜光。明镜不可鉴。一鉴一情伤。（○何水部集二。诗纪七十七。）
    【自君之出矣】
    自君之出矣。罗帐咽秋风。思君如蔓草。连延不可穷。（○类聚三十二。文苑英华二百二。乐府诗集六十九。）
    【拟古四色诗】
    丹如桓公庙。青如夕郎门。黑如南严羲唷０兹缍（类聚作来。）山犭爰。（○类聚五十六。诗纪七十七。）
    【四色诗四首】
    折柳青门外。握兰翠疏中。绿苹骋春日。碧渚澹时风。（○类聚五十六。诗纪七十七。）
    差池朱燕去。缤翻赤雁归。氵蹄呔舻び憔邸Ａ翻血鸟飞。（○同上）
    素鳞鼙变尽０姿杜南宛。献环润玉塞。归珠照琼辕。（○同上）
    乌林叶将浮Ｄ池水就乾。玄豹藏暮雨。黑豹凌夜寒。（○同上）
    【别诗】〖诗纪云。附见何逊集。〗
    洛阳城东西。长作经时别。昔去雪如花。今来花似雪。（○类聚二十九。）
    【述行诗】
    振策出燕代。驱车背朔并。翩翩朱盖转。萧萧良马鸣。（○古诗类苑八十四。诗纪七十七。）
    ※宗
    〈佟Ｗ置鳟弘丁Ｄ涎簟镅羧恕Ｊ似搿＠临川王常侍、骠骑行参军、秣陵令、都官尚书郎、御史中丞。天监元年。迁征虏长史、东海太守。二年。徵为太子右卫率。冬。迁五兵尚书。三年。卒。年四十九。〉
    【荆州乐三首】
    迢递楼雉悬。参差台亲杂。城阙自相望。云霞纷飒沓。（○乐府诗集七十二。诗纪八十九。）
    章华游猎去。纪郢从禽归。溶溶紫烟合。郁郁红尘飞。（○初学记八。诗纪八十九。）
    朝发江津路。暮宿灵溪道。平衢广且直。长杨郁袅袅。（○同上）
    【遥夜吟】
    遥夜复遥夜。遥夜忧未歇。坐对风动帷。卧见云间月。（○乐府诗集七十六。诗纪八十九。）
    【别萧谘议】〖衍〗诗
    别酒正参差。乖情将陆离。怅焉临桂苑。悯默瞻华池。轻云流惠采。时雨乱清漪。眇眇追兰迳。悠悠结芳枝。眷言终何托。心寄方在斯。（○古文苑四。类聚二十九作宗史诗。文苑英华二百八十六作宗史别诗。诗纪八十九。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
