    ●梁诗卷十七
    ※刘缓
    〈缓。字含度。昭子。大同初。历安西湘东王记室。除通直郎。六年。迁镇南湘东王中录事卒。有集四卷。〉
    【敬酬刘长史咏名士悦倾城诗】
    不信巫山女。不信洛川神。何关别有物。还是倾城人。经共陈王戏。曾与宋家邻。未嫁先名玉。来时本姓秦。粉光犹似（类聚作假。）面。朱色不胜唇。遥见（类聚作望。）疑花发。闻香知异春。钗长逐鬟{髟皮}。袜小称腰身。夜夜言娇尽。日日态还新。工（类聚作已。）倾荀奉倩。能迷石季伦。上客徒留目。不见正横陈。（○玉台新咏八。类聚十八作咏倾城人诗。诗纪九十。）
    【江南可采莲】
    〖古辞曰。江南可采莲。因以为题云。〗
    春初北岸涸。夏月南湖通。卷荷舒欲倚。芙蓉生即红。楫小宜回迳。船轻好入丛。钗光逐影乱。衣香随逆
    风。江南少许地。年年情不穷。（○类聚八十二。乐府诗集二十六。诗纪九十。）
    【看美人摘蔷薇诗】
    新花临曲池。佳丽复相随。鲜红同映水。轻香共逐吹。绕架寻多处。窥丛见好枝。矜（类聚作今。）新犹恨少。将故复嫌萎。钗边烂熳插。无处不相宜。（○类聚八十一。合璧事类别集三十一作梁刘瑗诗。诗纪九十。）
    【奉和玄圃纳凉诗】
    清气流暄浊。非关狭室中。当由小堂上。自有大王风。樵（诗纪作ㄡ。）螟动兰室。神飚起桂丛。披襟深睿赏。曲卷何由同。（○类聚五。诗纪九十。）
    【和晚日登楼诗】
    所以登台榭。正重接烟霞。长丝（类聚作虹。诗纪云。一作虹。）触栏断。归鸟避窗（类聚作空。）斜。俯巢窥暝宿。临树（文苑作槛。）摘高花。百雉时方晚。九层光尚赊。（○类聚二十八作刘绥。文苑英华三百十一。诗纪九十。又榆林诗话作刘绶诗。引霞一韵。○逯按。颜氏家训云。刘绦、缓、绥兄弟。并为名器。则此诗当为刘绥所作。绶亦绥之讹。）
    【杂咏和湘东王诗三首】
    【秋夜】
    楼上起秋风。绝望秋闺中。烛溜花行满。香燃奁（玉台作{敛}。）欲空。徒教（类聚作交。）两行泪。俱浮妆上红。（○玉台新咏八。类聚三十二作秋闺诗。诗纪九十。）
    【寒闺诗】〖纪作冬宵。〗
    别後春池异。荷尽欲生冰。箱中剪刀冷。台上面脂凝。纤腰转无力。寒衣恐（类聚作怨。）不胜。（○玉台新咏八。类聚三十二作闺怨诗。诗纪九十。）
    【冬宵】〖诗纪作寒闺。〗
    不堪寒夜久。夜夜守空床。衣裾逐座褶。钗影近灯长。无怜四幅锦。何须辟恶香。（○玉台新咏八。诗纪九十。）
    【左右新婚诗】〖诗纪云。诗汇作刘缓。〗
    小史如初日。得妇类行云。琴声（诗纪云。律祖作绮琴。）妾曾听。桃子（诗纪云。律祖作缃桃。）婿经分。蛾眉参意画。绣被共笼薰。偏增使君妒。（类聚作度。）无趣遣相闻。（诗纪云。律祖作可怜双美合。休使恼使君。○类聚四十。诗纪九十。○逯按。此以下三篇诗纪作刘瑗作。今并入刘缓集。）
    【在县中庭看月诗】
    移榻坐庭阴。初弦时复临。侍儿能劝酒。贵客解弹琴。柏叶生鬟（文苑作发。）内。桃花出髻心。月光移数尺。方知夜已深。（○类聚一、文苑英华百五十二并作刘瑗。诗纪九十。）
    【新月诗】
    仙宫云箔卷。露出玉帘钩。清光无所赠。相忆凤凰楼。（○事文类聚前集二作刘瑗。诗纪九十。）
    【游仙诗】
    税驾倚扶桑。逍遥望九州。二老佐轩辕。称戈戮蚩尤。功成弃之去。乘龙上丹丘。（文苑云。一作天游。）天上见玉皇。寿与天地休。俯视昆仑宫。五城十二楼。王母何窈<耳少>。玉质清且柔。扬袂折琼芳。寄我天东头。相思十万岁。太运浩悠悠。安以知吾道。日月不能周。寄音青鸟翼。谢尔碧海流。（○文苑英华二百二十五。）
    ※刘孺
    〈孺。字孝稚。彭城人。起家中军法曹行参军。镇军沈约引为主簿。累迁太子舍人、尚书殿中郎。大通二年。迁散骑常侍。三年。迁步兵校尉。大同七年为吏部尚书。居母丧。未期卒。年五十九。有集二十卷。〉
    【侍宴饯新安太守萧几应令诗】
    芝殿（文苑作盖。）延藻（类聚作近簿。）景。画室（文苑作石。）写油（文苑作岫。）云。玄览多该洽。圣思（文苑作恩。）究前闻。微密探（文苑作操。）精义。优游妙典坟。饮饯参多士。言赠赋新文。（○类聚二十九。文苑英华百七十九。诗纪八十八。）
    【相逢狭路间】〖诗纪云。此亦赋别之诗。〗
    送君追遐路。路狭暧朝俊Ｈ危上蔽日。九折杳连云。枝交舨患。听静吹才闻。岂伊叹道远。亦迤泣涂分。况兹别亲爱。情念切离群。（○乐府诗集二十四。诗纪八十八。）
    ※刘显
    〈显。字嗣芳。沛国相人。仕梁历尚书仪曹郎、秣陵令、步兵校尉、中书侍郎、尚书左丞、寻阳太守。大同九年卒。年六十三。〉
    【发新林浦赠同省诗】
    回首望归途。山川邈离异。落日悬秋浦。归鸟飞相次。感物伤我情。惆怅怀亲懿。（○类聚二十九。文苑英华二百八十六。诗纪九十。）
    ※陆云公
    〈云公。字子龙。亻垂从孙。举秀才。历武陵王湘东王参军。入为尚书仪曹郎。知著作郎事。寻除著作郎。迁中书黄门郎。太清元年卒。年三十七。有集十卷。〉
    【释奠应令诗】〖十章〗
    质文迭运。损益相因。业遵宪气。道著成均。南学尚齿。东序贵仁。三德既备。七教斯陈。
    微言中绝。异端竞起。扫灭秦馀。缉维汉始。暗涂颇照。棼丝未理。扰扰百家。悠悠千祀。
    大梁肇命。睿η惟君。万方辑瑞。八表澄氛。仰测天象。俯奂人文。弘教犹海。聚学如云。
    道生万有。孝首百行。孔勖■深。老抑浮竞。分门命学。异流争镜。谁其一之。资我将圣。
    家隆重栋。国体贰天。元良正位。至德聿宣。优悠艺术。博极几玄。丕隆夏载。旦暮姬年。
    扬我圣作。导我人志。盛彼痒门。於惟上嗣。三席式启。百僚胥位。诵声编道。儒衣成肆。
    比萦袢蟆＠霰缛飞。英蕃起予。执经光晖。肩墙睹奥。入室探启。博哉善诱。嗟然实归。
    请业既终。奠祀爰设。北牖配灵。左阶升洁。苹藻登荐。巾冕成。黍稷非馨。诚敬斯悦。
    蔼蔼幕宫。泱泱殿沼。旗章映春。丝竹清晓。献琛海外。蒙衣塞表。具惟燕嘉。同庆忆兆。
    至道辉被。英风洋溢。式В盛轨。方□懋实。职滥妒贰Ｋ泄院楸省Ｊ寡龈杷獭Ｖ詹颜帐觥＃ā鹞墓荽柿职倭十。）
    ※王籍
    〈籍。字文海。琅邪临沂人。齐骁骑将军僧佑子。齐末为冠军行参军。累迁外兵记室。天监初。除安成王主簿。历馀姚、钱塘令。并以放免。除湘东王谘议参军。还为中散大夫。不得志。太清元年。湘东王为荆州。以谘议参军带作唐令。不理县事。少时卒。〉
    【棹歌行】
    扬ぎ横大江。乘流任荡荡。轻桡暮不息。复逐夜潮上。时见湘水仙。恒闻解佩响。（○乐府诗集四十。诗纪八十六。）
    【入若邪溪诗】
    〖梁书曰。籍除轻车湘东王谘议参军。随府会稽。郡境有云门天柱山。籍尝游之。或累月不反。至若邪溪赋诗云。蝉噪林逾静。鸟鸣山更幽。当时以为文外独绝。颜氏家训曰。王籍人若邪溪诗。江南以为文外独绝。物无异议。简文吟咏不能忘之。孝元讽味。以为不可复得。诗云。萧萧马鸣。悠悠旆旌。毛传曰。言不喧哗也。吾每叹此解有情
    致。籍诗生於此意耳。〗
    ゴサ何泛泛。空水共悠悠。阴霞生远岫。阳景逐回流。蝉噪林逾静。鸟鸣山更幽。此地动归念。长年悲倦游。（○古诗类苑十四。诗纪八十六。）
    ※刘之遴
    〈之遴。字思贞。南阳涅阳人。仕梁历太学博士、尚书起部郎、延陵令、通直散骑侍郎、尚书右丞、中书侍郎、鸿胪卿。出为南郡太守。徵秘书监。领步兵校尉。历太府卿、都官尚书、太常卿。太清二年卒。年七十二。有前集十一卷、後集二十一卷。〉
    【酬江总诗】
    〖梁书曰。江总持幼便聪慧。神采英拔。甚为琅琊王筠、范阳张缵、南阳刘之遴所重。之遴尝酬总诗曰。〗
    上位居崇礼。寺署邻栖息。忌闻晓驺唱。每畏晨光病８咛敢馕辞睢Ｎ疃陨臀藜。探志共遨游。休沐忘退食。曷用销鄙吝。枉趾觏颜色。上下灵敏千载。扬■吐胸臆。（○陈书江总传。诗纪九十。）
    【嘲伏挺诗】
    〖南史曰。侯景初以萧正德为帝。之遴时落景所。将使授玺绂。之遴预知。仍剃发披法服乃免。先是。平昌伏挺出
    家。之遴为诗嘲之曰云云。及之遴遇乱。遂披染服。时人笑之。〗
    传闻伏不斗。化为支道林。（○南史刘之遴传。）
    ※到溉
    〈溉。字茂灌。彭城武原人。起家王国左常侍。历殿中郎。出为建安内史。迁中书郎、兼吏部、太子中庶子。湘东王为会稽太守。以溉为轻车长史。除通直散骑常侍、御史中丞。出为郢州长史、江夏太守。入为左民尚书。授散骑常侍、侍中、国子祭酒。後因疾失明。以金紫光禄大夫就第养疾。太清二年卒。年七十二。〉
    【饷任新安班竹杖因赠诗】
    邛竹藉（白帖作籍。）旧闻。灵寿资（白帖作堂。）前职。复有冒霜筠。寄生桂潭侧。文彩既斑烂。（白帖误作栏。）质性甚绸（白帖作调。）直。所以（白帖作贵。）夭天真。为有乘危力。未尝以过投。屡经芸苗植。（○类聚六十九。诗纪九十二。又白帖四作梁刘溉饷任新安竹杖因赠诗。引识侧、直、力四韵。）
    【答任鹗】
    〖南史曰。溉为建安太守。任鸺氖求二衫段。溉答云。〗
    予（御览作余。）衣本百结。闽中徒八蚕。假令金如粟。讵使廉夫贪。（○南史到溉传。御览六百九十三引沈约宋书。诗纪九十二。）
    【秋夜咏琴诗】
    寄语调弦者。客子心易惊。离泣已将坠。无劳别鹤声。（○初学记十六。文苑英华二百十二。诗纪九十二。）
    【仪贤堂监策秀才联句诗】
    雄州试异等。提庭乃专对。顾学类括羽。奇文若锦缋。（溉）滋兰成秀畹。照车光赤（初学记误作亦。）浴Ｉ愎俣耵⒋。疲疴谢名辈。（卢海┮易嘁馀列。甲科光往载。深奇无绝踪。孙董有遗酢＃ǚ挺）春风涵宛转。迟光乍明昧。列秀总中筵。群才盛皇代。（王莹）如纶疾影响。裁蒲启蒙（初学记作蒙。）昧。雕龙既已彰。青紫行当佩。（王耄┵鋈患扔裣臁８唪右嗬兼卒。广川良易追。淄水非难配。贡士光相门。搜贤尽幽塞。善说理无穷。借书心靡诲。来彦各东西。翼亮更出内。康哉信在今。伊余事耕耒。（诗纪云。後三首阙名。○初学记二十、诗纪九十二并作刘溉。）
    ※谢举
    〈举。字言扬。陈郡阳夏人。庄孙。武帝时累迁尚书令。太清二年卒。〉
    【凌云台】
    绮甍悬桂栋。隐映（文苑作映。）傍（文苑云。一作月旁。又作暧。）乔（文苑作槁。）柯。势高凌玉井。临迥度金波。易觉凉风至。早飞秋雁（文苑作叶。注云。一作雁。）过。高台相思曲。望远骚人歌。幸属（文苑作瞩。注云。一作属。乐府、诗纪并云。一作瞩。）此迢递。知承云雾多。（文苑作寒露多。注云。一作云雾多。○文苑英华百九十二。乐府诗集七十五。诗纪九十一。）
    ※南乡侯萧推
    〈推。字智进。安成王秀之才。历淮南、晋陵太守、太子洗马、秘书丞。出为戎昭将军、吴郡太守。侯景之乱。守东府城。太清二年。城陷。握节死之。〉
    【赋得翠石应令诗】
    依峰形似镜。构岭势如莲。映林同绿柳。临池乱百川。碧苔终不落。丹字本难传。有迈东明上。来游皆羽（初学记作习。万花谷同。）仙。（○初学记五。万花谷後五。诗纪七十一。）
    ※庾仲容
    〈仲容。字仲容。颍川鄢陵人。历尚书左丞、谘议参军。出为黟县令。太清二年。避乱游会稽卒。年七十四。〉
    【咏柿诗】
    发叶临层槛。翻英糅花药。风生树影移。露重新枝弱。节朱正葱翠。梁乌未销铄。（○类聚八十六。诗纪九十二。）
    ※褚翔
    〈翔。字世举。河南阳翟人。武帝世累迁吏部尚书。太清二年。丁母忧。以毁卒。年四十四。〉
    【雁门太守行】
    三月杨花合。四月麦秋初。幽州寒食罢。郑国采桑疏。便闻雁门戍。结束事戎车。去岁无霜雪。今年有闺馀。月如弦上弩。星类水中鱼。戎车攻日逐。燕骑荡康居。大宛归善马。小月送降书。寄语闺中妾。勿怨寒床虚。（○乐府诗集三十九。诗纪九十二。）
    ※杨
    〈啊Ｊ肆何中军司马。太清二年守东府。为侯景所害。〉
    【咏舞诗】
    红颜自燕赵。妙妓迈（万花谷作舞。）阳阿。就行齐逐唱。赴节暗相和。折腰送馀曲。敛袖待新歌。兹萆翠羽。曼（初学记作慢。文苑、万花谷同。）睇出横波。虽称赵飞燕。比此讵成多。（○类聚四十三。初学记十五。文苑英华二百十三。万花谷後三十二作杨笆。诗纪九十四。）
    ※吴孜
    〈孜。仕梁。太清二年为学士。〉
    【春闺怨】
    玉关信使断。借问不相谙。春光太无意。窥窗来见参。分（玉台作久。）与光音绝。忽值日东南。柳枝皆嬲燕。桑叶复催蚕。物色顿如此。孀居自不堪。（○玉台新咏八。诗纪八十四。）
    ※朱异
    〈异。字彦和。吴郡钱塘人。始为扬州议曹从事。召直西省。累迁中领军。太清三年卒。年七十三。〉
    【还东田宅赠朋离诗】
    应生背芒说。石子河（文苑作阿。）阳文。虽有遨游美。终非沮溺群。曰余今卜筑。兼以隔嚣纷。池入东陂水。窗引北严云。槿篱集田鹭。茅檐带野芬。原隰何逦迤。山泽共氛氲。苍苍松树合。耿耿樵路分。朝兴候崖晚。暮坐极林曛。恁高眺虹霓。临下瞰耕耘。岂直娱衰暮。兼得慰殷勤。怀劳犹未弭。独有望夫君。（○文苑英华二百四十七。诗纪九十二。）
    【田饮引】
    卜田宇兮京之阳。面清洛兮背修邙。属风林之萧瑟。值寒野之苍茫。鹏纷纷而聚散。鸿冥冥而远翔。酒沈兮俱发。云沸兮波扬。岂味薄於东鲁。鄙密（杜诗注作蜜。）甜于南湘。於是客有不速。朋自远方。临清池而涤器。辟山牖而飞觞。促膝兮道故。久要不兮忘。间谈希夷之理。或赋连翩之章。（○类聚七十二。诗纪九十二。又黄氏集千家注杜工部诗史补遗一漫兴诗注作田饭引。引湘一韵。）
    ※张嵊
    〈嵊。字四山。吴郡人。起家秘书郎。累迁为吴兴太守。太清三年。举兵击侯景。为景所杀。年六十二。〉
    【短箫诗】
    促柱弦始繁。短萧吹初亮。舞袖拂长席。钟音由ね堋Ｒ崖溟芡呒洹８慈屏撼旧稀Ｊ笔羟逑囊酢６麝鸵喾峭。（○乐府诗集七十四。集诗纪九十二。）
    ※张缵
    〈缵。字伯绪。仕梁为秘书郎。迁太子舍人。历南兰太守、度支尚书、吴兴太守。改湘川刺史。太清三年为萧魉杀。年五十一。〉
    【大言应令诗】
    河流既竭。日月俱腾。髀尬⑽铩６落云鹏。（○类聚十九。）
    【细言应令诗】
    遨游蚁（类聚作绮。）目辨（类聚作辩。）轻尘。蚊睫成宇虱如轮。（○类聚十九。）
    【侍宴饯东阳太守萧子云应令诗】
    仲月发初阳。轻寒带春序。渌（文苑作绿。）池解馀冻。丹霞霁（文苑误作霄。）新雨。良守谒承明。徂舟戒（文苑误作式。）
    兰渚。皇储惜将（文苑误作蒋。）迈。金樽留宴醑。（○类聚二十九。文苑英华百七十九。）
    ※殷钧
    〈一作均。字季和。陈郡长平人。历东宫学士、国子祭酒。〉
    【大言应令诗】
    噫气为风。挥汗成雨。聊灼戴山龟。欲持探邃古。（○类聚十九。）
    【细言应令诗】
    泛舟毛滴海。为政蜗牛国。逍遥轻尘上。指辰问南北。（○类聚十九。诗纪七十四。）
    ※王伟
    〈伟。陈留人。仕魏为侯景行台左丞。景入京师。大宝元年迁为中书监。二年为尚书左仆射。景败。禽送江陵付诛。〉
    【狱中赠人诗】
    〖南史曰。伟被执送江陵。於狱中为诗赠元帝下要人曰。〗
    赵壹能为赋。邹阳解献书。何惜西江水。不救辙中鱼。（○南史本传。诗纪九十二。）
    【在渭阳赋诗】
    〖梁书曰。王伟。洛阳人也。学周易。尝在淮阳赋诗曰云云。逯按。此王伟当别是一人。〗
    平明听战鼓。薄暮叙存亡。楚汉方龙斗。秦关陈未央。（○御览五百九十七。诗纪九十二。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
