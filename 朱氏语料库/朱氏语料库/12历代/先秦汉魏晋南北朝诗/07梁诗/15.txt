    ●梁诗卷十五
    ※殷芸
    〈芸。字灌蔬。昭明太子侍读。累迁散骑常侍、左长史。直东宫学士省。大通三年卒。〉
    【咏舞诗】
    斜（初学记作科。）身含远意。顿足有馀情。方知难两再得。所以遂倾城。（○初学记十五。诗纪九十。）
    ※萧琛
    〈琛。字彦瑜。兰陵人。起家齐太学博士。王俭辟为主簿。累迁至尚书左丞。梁初。累迁至侍中、金紫光禄大夫。加特进。中大通元年为云麾将军、晋陵太守。以疾自解。改授侍中卒。年五十二。有皇览抄二十卷。〉
    【和元帝诗】〖诗纪云。去丹阳尹。尹荆州。〗
    妙善有兼姿。群才成大厦。奕奕工辞赋。翩翩富文雅。丽藻若龙雕。洪才类河泻。案牍时多暇。优游阅典
    坟。儒墨自玄解。文史更区分。平台礼申穆。兔苑接卿云。轩盖荫驰道。珠履忽成群。德音高下被。英声远近闻。（○类聚五十。诗纪八十五。）
    【别萧谘议前夜以醉乖例今昼由酲敬应教诗】
    落日总行辔。薄别在江干。游客无淹期。晨（类聚作晨。冯校作长。）川有急澜。分手信云易。相思诚独难。之子两特达。伊余日盘桓。俟我（古文苑作□此。）式微岁。共赏阶前兰。（○类聚二埏九作别室。古文苑四作前夜以醉乖倒今昼由酲敬应教。诗纪八十五。）
    【饯谢文学诗】
    执手无还顾。别渚有西东。荆吴眇何际。烟波千里通。春荀（谢集作篁。诗纪云。一作篁。）方解箨。弱柳向（谢集云。一作尚。）低风。相思将安寄。怅望南飞鸿。（○谢宣城诗集四。古文苑四作饯谢文学离夜。诗纪八十五。）
    【咏な应诏】
    抑扬动（诗纪字缺。）雅舞。击（诗纪误作享。）节逗和音。却马既云在。将帅止思心。（○初学记十六。诗纪八十五。）
    ※萧巡
    〈巡。琛子。〉
    【离合诗赠尚书令何敬容诗】
    〖南史曰。自晋宋以来。宰相皆文义自逸。敬容独勤庶务。贪忄吝。为时所嗤鄙。时萧琛子巡颇有轻薄才。因制卦名、离合等诗嘲之。亦不屑也。〗
    伎能本无取。（要录作自寡薄。）支叶复单贫。柯条谬承日。（要录作滥垂景。）木石岂知晨。狗马诚难尽。（要录作虽难画。）犬羊非（要录作诚。）易（类聚作赐。）驯。棼准龋ㄒ录作终。）不似。学步孰极（要录作如。）真。赜桑ㄒ录作云。）紊朝典。是曰蠹（要录作ル。）彝伦。俗化（要录作作。）於兹鄙。人途自此分。（要录作沌。何敬容字。○类聚五十六。法书要录二。诗纪八十五。）
    ※萧雉
    〈雉。爵里不详。〉
    【赋得翠石应令诗】
    依峰形似镜。构岭势如连。映林同绿柳。临池乱百川。壁苔终不落。丹字本难传。迈有东明上。来游皆羽仙。（○文苑英华百六十一。）
    ※何胤
    〈胤。字子季。更字胤叔。仕齐至左民尚书。梁受禅。授特进、右光禄大夫、给白衣尚书。又月给库钱五万。并不受。中大通三年卒。年八十六。有周易注十卷、毛诗总集六卷、毛诗隐义十卷、礼记隐义二十卷、礼答问五十五卷、注百法论十二门论各一卷。〉
    【皇太子释奠诗】〖九章〗
    灵象既分。神皇握枢。其降曰命。有书有图。化彰礼乐。教光典谟。五经夤序。七纬重敷。
    保氏述艺。乐正奠师。良玉缘琢。务德由谘。雅沿俗化。风移运迟。道不云远。否终则夷。
    下武增辉。圃仗迨ァＨ极彝伦。九服骘政。文以止戈。学以流镜。国崇上庠。人思下竞。
    昭昭储後。η秀克明。徽若稽古。体睿申情。往行内洁。前言外清。纡光隆业。让龈胶庭。
    敷奥折文。悦书敦史。六诗开滞。三易机理。光耀程辉。华翻丽起。尊圣明贤。释兹敬礼。
    仪形初盥。容祗荐陈。璩┣逑臁Ｙ奘捣祭瘛５歉枳嚆住Ｓ兴靖嫔瘛Ｒ越榫案！Ｇ煳薏徽椤
    祝史赞撤。敛圭轩燕。笙镛列阶。展声宿县。亻舞节金石。歌依越练。交袖折羽。流龠清殿。
    傧仪接贽。相诏初筵。峨峨台弁。灼灼藩蝉。时英整笏。胄子端篇。大观在上。於斯盛焉。
    云行雨施。品物甄流。敷荣散春。兰芬曜秋。道洽虽均。蒙固难周。进垂智效。退惭山丘。（○文馆词林百六十。）
    ※何思澄
    〈思澄。字元静。东海郯人。安为安成王记室。天监十五年。迁治书侍御史。出为秣陵令。还为通事舍人。出为黟县令。中大通四年。除宣惠武陵王参军。卒官。年五十四。文集十五卷。〉
    【奉和湘东王教班婕妤诗】
    寂寂长信晚。雀声喧（玉台作哦。类聚作愁。文苑同。）洞房。蜘蛛（乐府作虺。诗纪同。）网高阁。驳藓（文苑误作苏。）被长廊。虚殿帘帷静。（文苑作寂。）闲阶花芷香。悠悠（类聚作愁愁。）视日暮。还复守（玉台、乐府作拂。文苑云。一作拂。）空床。（○玉台新咏六。类聚三十作班婕妤诗。文苑英华二百四作班婕妤怨。乐府诗集四十三作班婕妤。诗纪九十一。）
    拟古诗故交不可忘。犹兰桂芳。新知虽有悦。不异茱萸香。妾有凤雏（类聚作皇。诗纪同。文苑云。一作皇。）曲。非为（文苑作无。类聚作无为诗纪同。）陌上桑。荐君君不御。抱瑟（文苑作琴。）自悲凉（○玉台新咏六。类聚三十二。文苑英华二百五。诗纪九十一。）
    【南苑逢美人诗】
    洛浦疑回雪。巫山似旦云。倾城今始见。倾国昔曾闻。媚眼（玉台作服。）随羞（玉台作娇。）合。丹唇逐笑分。风卷蒲
    萄带。日照石榴裙。自有狂夫在。空持劳使君。（○玉台新咏六。类聚十八。诗纪九十一。）
    ※王锡
    〈锡。字公嘏。琅邪人。与张瓒为昭明师友。累迁吏部郎中。大通六年。年三十六。有集七卷。〉
    【大言应令诗】
    欲游五岳。迫不得申。杖千里之木。蠡岷岷Ｖ鳞。（○类聚十九。）
    【细言应令诗】
    冥冥蔼蔼。离朱不辨其实。步蜗角而三伏。经针孔而千日。（○类聚十九。）
    ※刘遵
    〈遵。字孝陵。孺弟。起家著作郎、太子舍人。累迁晋安王记室谘议参军、带邙县令。中大通二年。王立为皇太子。仍除中庶子。大同元年卒。〉
    【度关山】
    陇树寒色落。塞云朝欲开。谷深鼙易响。路狭裟鸦亍５敝结绶去。非是弃吕础Ｐ腥怂脊朔怠５辣鹎遗腔病Ｔ付裙厣胶住＠透枇⒖砂А＃ā鹞脑酚⒒百九十八作刘尊。乐府诗集二十七。诗纪八十八。）
    【相逢狭路间】
    春晚驾香车。交轮碍狭斜。所恐帷（乐府作惟。）风入。疑伤步摇花。含羞隐年少。何因问妾家。青楼临上路。相期竟（乐府作觉。）路赊。（○乐府诗集三十四。诗纪八十八。）
    【蒲坂行】
    汉使出蒲坂。去去往交河。间谍敢亏对。骖马脱鸣珂。乍作渡泸怨。何辞上陇歌。（○乐府诗集四十。诗纪八十八。）
    【和简文帝赛汉高帝庙诗】
    分蛇沦霸迹。提剑灭雄威。空馀清祀处。无复瑞云飞。仙车照丹穴。霓裳影翠微。投鸵汉女。吹管召湘妃。幸逢怀精日。豫奉沐休归。（○类聚七十九。诗纪八十八。）
    【繁华应令诗】
    可怜周小童。微笑摘兰丛。鲜肤胜粉白。曼（玉台作慢。）脸若桃红。挟弹雕陵下。垂钩（玉台作钓。）莲叶东。腕动飘
    香麝。衣轻任好风。幸承拂枕选。得奉画堂中。金屏障翠帔。（玉台作被。）蓝虬透厕沽。本知（类聚作欲。）伤轻薄。含词羞自通。剪袖虽重。残桃爱未终。蛾眉讵须（类聚作谁。冯校作须。）嫉。新妆（类聚作姬。）迎（玉台作递。类聚作近。诗纪云。一作近。）入宫。（○玉台新咏八。诗纪八十八。又类聚三十三作繁华诗。引丛、红、东、风、中、通、终、宫八韵。）
    【从顿还城应令诗】
    汉水深难渡。深潭见底清。锦笮系凫舸。珠竿悬翠ユ。鸣笳芳树曲。流唱采莲声。神游不停驾。日暮返连营。宁顾空房晨。阶下绿苔生。（○玉台新咏八。诗纪八十八。）
    【应令咏舞诗】
    倡女多艳色。入选尽华年。举腕嫌衫重。回腰觉态妍。情绕阳春吹。影逐相思弦。履度开裙衤聂。鬟转匝花钿。所愁馀曲罢。为欲在君前。（○类聚四十三。初学记十五。文苑英华二百十三作舞应令。万花谷後三十二作刘遵诗。诗纪八十八。）
    【七夕穿针诗】
    岁月如有意。情来不自禁。向光（岁时杂咏作花。）抽一缕。举袖弄双针。（类聚四。初学记四。古今岁时杂咏二十五。岁时广记二十六作七夕诗。诗纪八十八。）
    【四时行生回诗】〖七言○见岁时杂咏。题上疑有脱误。〗
    三月三日咄泉水。七月七日芍陂塘。凤靥蛾眉妆玉面。朱帘绣户映新妆。（○古今岁时杂咏二十五。诗纪八十八。）
    ※徐勉
    〈勉。字修仁。东海郯人。仕齐历太学博士、尚书殿中郎、领军长史。梁受禅。拜中书侍郎。累迁侍中、吏部尚书。加中书令。移授特进。右光禄大夫。大同元年卒。年七十。有前集三十一卷、後集十六卷。〉
    【采菱曲】
    相携及嘉月。采菱渡北渚。微风吹棹歌。日暮相容与。采采不能归。望望方延伫。傥逢遗佩人。预心心相许。（○光府诗集五十一。诗纪八十九。）
    【迎客曲】
    丝管列。舞席陈。含声未奏待嘉宾。罗丝管。舒舞席。敛袖嘿唇迎上客。（○乐府诗集七十七。诗纪八十九。）
    【送客曲】
    袖缤纷。声委咽。馀曲未终高驾别。爵无算。景已流。空纡长袖客不留。（○乐府诗集七十七。诗纪八十九。）
    【和元帝诗】〖去丹阳。尹荆州。〗
    敬爱良是贤。谦恭厮务。尊贤遗道德。重学严师傅。六艺诚为敏，三雍称有裕。覆被唯仁义。吐纳必骤啊Ｗ乘既缛涌。逸藻似云翔。夙有匡时调。早怀经世方。留心在庶绩。厉精思治纲。（○类聚五十。诗纪八十九。）
    【昧旦出新亭渚诗】
    驱车凌早术。山华映初日。揽辔且徘徊。复值清江谧。杳霭（谢集作蔼。）枫树林。参差黄鸟匹。气物宛如斯。重以心期逸。春堤一游衍。终朝意殊恶。（○谢宣城诗集四。诗纪八十九。）
    【咏司农府春幡诗】
    播谷重前经。人天称往录。青朱昱┒甸。高旗表治粟。逶迟乘旦风。葱翠扬朝旭。平秩庭春司。和气承玉烛。岂伊盈八政。兼兹辩荣辱。十千既万取。利民谁不足。（○古今岁时杂咏三。诗纪八十九。）
    【咏琵琶诗】
    虽为远道怨。翻成今日欢。含花已灼灼。类月复团团。（○初学记十六。诗纪八十九。）
    【夏诗】
    夏景厌房栊。促席玩花丛。荷（文苑作筱。）阴斜合翠。莲影对分红。此时避炎热。清樽独未空。（○初学记三作梁徐晚夏诗。文苑英华百五十七徐鞒鱿娜铡Ｊ纪八十九。）
    ※陶弘景
    〈弘景。字通明。丹阳秣陵人。宋末为诸王侍读。入齐为奉朝请。永明十年解职。止於勾曲。自号华阳隐居。梁武即位。屡徵不出。大同二年卒。年八十五。有三礼目录注一卷、论语集注十卷、真诰十卷、本草十卷、本草经集注七卷、太清草木集要二卷、补阙肘後方百十九卷、练化杂术一卷、太清诸丹集要四卷、合丹节度四卷、服饵方三卷、集三十卷、内集十五卷。〉
    【告游篇】
    性灵昔既肇。缘业久相因。即化非冥灭。在理澹悲欣。冠剑空衣影。镳辔乃仙身。去此昭轩侣。结彼瀛台宾。傥能踵留辙。为子道玄津。（○陶隐居集。茅山志十。诗纪八十九。）
    【胡笳曲】
    自戾（文苑、乐府作负铡＃┓商炖。与夺徒纷纭。百年三（集作四。文苑同。诗纪云。一作四。）五代。终是甲辰君。（○陶隐居集。
    文苑英华二百十一。乐府诗集五十九。诗纪八十九。）
    【寒夜怨】
    夜云生。夜鸿惊。凄切嘹唳伤夜情。空山霜满高烟平。铅华沉照帐孤明。寒月（乐府作日。）微。寒风紧。愁心绝。愁泪尽。情人不胜怨。思来谁能忍。（○陶隐居集作寒夜愁。乐府诗集七十六。广文选十三。诗纪八十九。）
    【诏问山中何所有赋诗以答】〖答齐高帝诏。〗
    山中何所有。岭上多白云。只可自怡悦。不堪持寄君。（○陶隐居集。茅山志二十八引金薤记作答诏问。太平广记三百二引谈薮。诗纪八十九。）
    【题所居壁】
    〖南史曰。弘景妙解术数。逆知梁祚覆没。预制诗秘在箧里。化後门人方稍出之。大同末。士人竞谈玄理。不习武事。後侯景篡。果居昭阳殿。〗
    夷甫任散诞。平叔坐谈空。不言（太平广记作信。南史作岂悟。御览同。隋志作意。）昭阳殿。化（集作忽。隋志同。南史作遂。御览同。）作单于宫。（○陶隐居集。南史本传。隋书五行志。御览五百五引梁书。太平广记十五。诗纪八十九。）
    和约法师临友人诗（诗纪云。历代吟谱云。慧约字德素。有哭范荀诗云云。乃以此作慧约作。或别有考也。）
    我有数行泪。不落十馀年。今日为君尽。并洒秋风前。（○文苑英华三百二。诗纪八十九。）
    ※王规
    〈规。字威明。琅邪人。武帝时。累迁中庶子。领东兵校尉。大同二年卒。年四十五。〉
    【大言应令诗】
    俯身望日入。下视见星罗。嘘八风而为气。吹四海而扬波。（○类聚十九。）
    【细言应令诗】
    针锋於焉止息。发杪可以翱翔。蚊（诗纪作蛟。）眉深而易阻。蚁目旷而难航。（○类聚十九。）
    ※萧子显
    〈子显。字景畅。南兰陵人。父嶷。齐豫王。七岁对宁都县侯。梁天监初为邵陵王友。除黄门郎、兼侍中、国子祭酒。迁吏部尚书。大同三年。出为吴兴太守。旋卒。年四十九。有後汉书百卷、齐书六十
    卷、普通北伐记五卷、贵俭传三十卷、集二十卷。〉
    【日出东南隅行】
    大明上迢迢。（玉台作苕苕。）阳城射凌霄。光照窗中妇。绝世同阿娇。明镜盘龙刻。簪羽凤凰雕。逶迤梁家髻。冉弱楚宫腰。轻纨杂重锦。薄慵浞社。三六前年暮。四五今年朝。蚕园拾芳茧。（类聚、乐府作蚕龙拾芳翠。诗纪作蚕笼拾芳翠。）桑陌采柔（文苑作桑。注云。一作柔。）条。出入东城里。上下洛西桥。忽（类聚作路。文苑同。）逢车马客。飞盖动臻鳌５ヒ率竺织。宝剑羊头销。（诗纪作鞘。）丈（类聚作大。文苑同。诗纪云。一作大。）夫疲应对。御（乐府作从。文苑云。一作从。诗纪同。又云。一作御。）者辍衔镳。（文苑作连镳。注云。一作御镳。）柱（文苑作住。）间徒脉脉。垣上几翘翘。女本西家宿。君自上宫要。汉马三万（文苑作千。注云。一作万。）疋。夫婿仁嫖姚?
    夷一⑼风贰Ｗ箸碣炻貂。横吹龙钟管。奏鼓象牙箫。十五张内侍。十作贾登朝。皆笑颜郎老。尽讶董公（诗纪云。一作生。）超。（○玉台新咏八。文苑英华百九十三作萧子荣。乐府诗集二十八。文苑英华辩证六。诗纪八十五。又类聚四十一引霄、娇、腰、条、轺、销、镳、要、姚、朝十韵。诗纪八十五。?
    【代美女篇】
    邯郸（类聚、乐府作章丹。文苑同。又注。一作邯郸。诗纪云。一作章丹。按。女巫章丹善舞。见晋书夏靖传。）暂辍舞。巴姬请罢弦。佳人淇洧出。（玉台作上。文苑作浦出。注云。一作洧上。）艳赵复倾燕。繁既为李。照水亦成莲。朝酤（玉台作沽。通。）成都
    酒。暝数河间钱。馀光幸未惜。（玉台乐府作借。文苑同。又注。一作惜。一作许借。诗纪云。一作许借。）兰膏空自煎。（○玉台新咏八作代乐府美女篇。类聚十八、文苑英华百九十三、乐府诗集六十三俱作美女篇。诗纪八十五。）
    【南征曲】
    棹歌来扬（乐府作杨。）女。操舟惊越人。图蛟怯水伯。照囫到神。（○乐府诗庥七十四。诗纪八十五。）
    【桃花曲】
    但使桃（乐府作新。）花艳。得间美人簪。何须论後实。怨结子瑕心。（○乐府诗集七十七作梁简文帝。诗纪八十五。）
    【树中草】
    幸有青袍色。聊因翠幄雕。虽间珊瑚蒂。非是合欢条。（○乐府诗集七十七作梁简文帝。诗纪八十五。）
    【燕歌行】
    风光迟舞（文苑作暮。）出青苹。兰条翠鸟鸣发春。（文苑误作发春鸣。）洛阳梨花落（文苑作白。）如雪。河边细（文苑作青。）草细如茵。桐生井底叶交枝。今看无端双燕离。五重飞（文苑云。一作花。）楼入河汉。九华阁道暗清池。遥看（合璧事类作闻。）白马津上吏。传道黄龙征戍儿。明月金光（文苑作花。诗纪作波。）徒（文苑、乐府并云。一作从。）照妾。浮云玉叶
    君不知。思君昔去柳依依。至今八月避暑归。明珠蚕茧勉登（文节作登勉。乐府同。）机。郁金香（文苑作春。）葩特（诗纪云。一作持。）香衣。洛阳城头鸡欲曙。丞相府中乌（文苑作鸟。）未飞。夜梦征人缝狐貉。（玉台作貊。）私怜织妇裁锦绯。（文苑作络。）吴刀郑绵（乐府作锦。）络。（文苑作锦结。按。郑绵络此见楚辞招魂。文苑非是。）寒闺夜被薄。芳年海上水中凫。日暮寒夜空城雀。（○玉台新咏九。文苑英华百九十六。乐府诗集三十二。诗纪八十五。又合璧事类别集三引儿一韵。）
    【从军行】〖诗纪云。英华作萧子云者非。〗
    左角明（类聚作名。文苑作鸣。诗纪同。）王侵汉边。轻薄良家恶少年。纵横向沮泽。凌厉取山田。黄尘不见景。飞蓬恒满天。邀（乐府作边。）功封浞野。窃宠劫（诗纪云。一作拜。）祁连。春风春月将进酒。妖姬舞女乱君前。（○类聚四十一。文苑英华百九十九。乐府诗集三十二。诗纪八十五。）
    【乌栖曲应令三首】〖诗纪云。前二首乐府作元帝。非也。元帝别有四首。〗
    握中清酒（玉台作酒否。）马脑（诗纪作玛瑙。）钟。裾（乐府作裙。诗纪同。）边杂佩琥珀龙。（诗纪作红。）欲（乐府作虚。）持寄君心不惜。共指三星今何夕。（○玉台新咏九。乐府诗集四十八。诗纪八十五。）
    浓黛轻红（玉台作红轻。）点花色。还欲令人不相识。金壶夜水（类聚作永。诗纪同。）讵（玉台作谁。类聚同。）能多。（类聚作过。）莫持赊（类聚作奢。乐府同。）用比悬河。（○玉台新咏九。类聚四十二。乐府诗集四十八。诗纪八十五。）
    芳树归飞聚俦匹。犹有残光半山日。莫惮褰裳不相求。汉皋游女习飞（类聚作风。乐府同。诗纪云。一作风。）流。（○类
    聚四十二。乐府诗集四十八。诗纪八十五。）
    【奉和昭明太子钟山讲解诗】
    嵩岳基旧宇。盘岭跨南京。睿心重禅室。游驾陟层城。金略徐既动。龙骖跃且鸣。途方後尘合。地（广弘明集云。元、明本作回。）前笳清。逦迤因台榭。参差憩羽旌。高随阆风极。势与元天并。气歇连松远。云（广弘明集云。三本、宫本作雪。）钋镆捌健Ｅ腔擦倬邑。表里见淮瀛。祈（广弘明集作折。注云。元本作祈。诗纪云。一作折。）果尊常住。渴慧在无生。暂留石山轨。欲知芳杜情。鞠躬荷嘉庆。瞻道闻颂声。（○广弘明集三十。诗纪八十五。）
    【侍宴饯陆亻垂应令】〖诗纪云。苑诗类选作刘孝威者非。〗
    储皇饯离送。广命传羽觞。侍游追曲（类聚误作西。）水。开（类聚作闲。）宴等清漳。新泉已激浪。初卉始含芳。雨罢叶增绿。日斜树影长。（○类聚二十九。文苑英华百七十九。诗纪八十五。）
    【春闺思诗】
    金羁游侠子。绮机离思妾。春度人不归。望花尽成叶。（○玉台新咏十。诗纪八十五。）
    【咏苑中游人诗】
    二月春心动。游望桃花初。回身隐日扇。却步敛风裾。（○玉台新咏十。诗纪八十五。）
    【春别诗四首】〖诗纪云。简文、元帝同和。〗
    翻莺度燕双比翼。杨柳千条共一色。但看陌上携手归。谁能对此空相（玉台作中。类聚同。忆。（○玉台新咏九。类聚三十二。诗纪八十五。）
    幽宫积草自芳菲。黄鸟芳（诗纪作著。）树情相依。争风竞（类聚作竟。）日常闻响。重花叠叶不通飞。当知此时动妾思。惭（类聚作暂。）使罗袂拂君（类聚误作臣。）衣。（○同上）
    江东大道日华春。垂杨挂柳扫清（玉台作轻。）尘。淇水昨送泪沾巾。红妆宿昔已应（升庵诗话作迎。）新。（○玉台新咏九。升庵诗话。诗纪八十五。）
    衔悲揽涕别心知。桃花李花（玉台作色。类聚同。）任风吹。本知（类聚作如。）人心不似树。何（玉台作可。）意人别似花离。（○玉台新咏九。类聚三十二。）
    ※谢微
    〈微。梁书作徵。字玄度。陈郡阳夏人。初为安成王法曹。累迁中书鸿胪卿舍人。六年。出为豫章王长史、南兰陵太守。大同二年卒。年三十七。王籍集其文为二十卷。〉
    【济黄河应教诗】
    积阴晦平陆。凄风结暮序。朝辞金谷戍。（诗纪云。一作树。）夕逗黄河渚。赤兔徒联翩。青凫讵容与。泪甚声难发。悲多袖未举。虚薄谬君恩。方嗟别宛许。（○乐府诗集七十四作济黄河。诗纪九十一。）
    ※萧
    〈。字文容。南兰陵人。武帝时仕为庶子。〉
    【春日贻刘孝绰诗】
    涧水初流碧。山樱早发红。新禽争弄响。落蕊乱从风。拂筵多软干。映户悉花丛。谁云相去远。垂柳对高桐。（○类聚三。文苑英华百五十七作萧子显。又注云。此诗後五句一本误作简文帝。诗纪八十五。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
