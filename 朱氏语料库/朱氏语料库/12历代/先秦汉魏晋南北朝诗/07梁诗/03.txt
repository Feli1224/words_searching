    ●梁诗卷三
    ※江淹
    〈淹。字文通。济阳考城人。仕宋。历任始安王南徐州从事、巴陵王国左常侍、建平王南徐州镇军参军、建安、吴兴令、尚书驾部郎。齐建元初为建安王记室。迁中书侍郎。永明中。出为庐陵内史。还为尚书左丞。领国子博士。建武初。出为宣城太守。还为秘书监。梁受禅。为散骑常侍。迁金紫光禄大夫。天监四年卒。年六十二。谥曰宪。有齐史十二卷、集二十卷、後集十卷。〉
    【乐府】
    【铜爵妓】〖以下五言。〗
    武皇（本集作王。乐府同。）去金阁。英威长寂寞。雄剑顿无光。杂佩亦销烁。秋至明月圆。（乐府作圜。）风伤白露落。清夜何湛湛。孤烛映兰幕。抚影怆无从。惟怀忧不薄。瑶色行应罢。红芳几为乐。徒登歌舞台。终成蝼蚁郭。（○本集三。乐府诗集三十一。诗纪七十五。）
    【采菱曲】
    秋日心容与。涉水望碧莲。紫菱亦可采。试以缓愁年。参差万叶下。泛漾百流前。高彩隘（类聚作溢。）通壑。香氛（本集作气。乐府同。）丽黄川。歌出棹（诗纪云。一作赵。）女曲。亻舞入江南弦。乘（本集作梁。）鼋非逐俗。驾鲤乃怀仙。众美信如此。无恨在（本集作出。诗纪云。一作出。）清泉。（○本集四。乐府诗集五十一。诗纪七十五。又类聚八十二作采菱诗。引莲、年、前、川、弦五韵。）
    【诗】
    【侍始安王石头城诗】
    绪官承盛世。逢恩侍英王。结剑从深景。抚袖逐曾光。暮情郁无已。流望在川阳。平原忽超远。参差见南湘。何如塞北阴。云鸿尽来翔。揽镜照愁色。徒（本集作从。）坐引忧方。山中如未夕。无使桂叶伤。（○本集三。诗纪七十五。）
    【从征虏始安王道中诗】
    乘笏从帷幕。仄身豫休明。君子未获晏。（诗纪误作宴。）小人亦自营。结轩首凉野。驱马素寒城。容裔还乡棹。逶迤去国旌。山气亘（本集作直。）百里。山色与云平。乔松日夜竦。红霞旦夕生。徒惭恩厚概。空抱春施名。仰
    愿光威远。岁晏返柴荆。（○本集三。诗纪七十五。）
    【从冠军建平王登庐山香炉峰诗】〖本集军下有行字。诗纪同。〗
    广成爱神鼎。淮南好丹经。此山（本集作峰。）具鸾鹤。往来（庐山记作古。六臣本文选注云。五臣作古字。）尽仙灵。瑶草正翕（本集误作拿。）病Ｓ袷餍糯星唷ｇ气下萦薄。白云上杳（本集误作沓。）冥。中坐瞩蜿虹。俯伏视流星。不寻遐怪极。则知耳目惊。日落长沙渚。曾阴万里生。藉（本集作籍。诗纪同。）兰素多意。临风默含（庐山记事作舍。）情。方学松柏（本集作柏松。）隐。羞逐市井名。幸（六臣本文选注云。五臣作奉字。）承光诵末。伏思托後ユ。（本集作旌。庐山记同。○本集三。文选二十二。庐山记四。庐山纪事四。诗纪七十五。又类聚七作登庐山香炉峰诗。引冥、星、生、情四韵。）
    【从建平王游纪南城诗】
    恭承此（类聚作前。）嘉惠。（本集作德。）末官至南荆。敛衽依（类聚作承。诗纪云。一作承。）光采。端笏奉仁明。再逢绿草合。重见翠云生。江甸知礼富。汉渚闻教清。君王澹以思。树羽望楚城。年积衣剑灭。地远宫馆平。锦帐终寂寞。彩瑟秘音英。丹沙信难学。黄金不可成。迁化每如兹。安用贵空名。流岩（本集作宕。是。）惨中怀。凝意方自惊。愿借若木景。长照忧人情。（○本集三。诗纪七十五。又类聚六十三作登纪南城诗。引荆、明、生、清、城、平六韵。）
    【望荆山诗】
    奉义（本集作谒。类聚作诏。）至江汉。始知楚塞长。南关（本集作闽。）绕桐柏。西岳（本集作途。）出鲁阳。寒郊无留影。秋
    日悬清光。悲风挠（文选作桡。六臣本注云。五臣作绕。类聚作绕。诗纪云。一作绕。）重林。云霞肃川涨。岁晏君如何。零泪沾（本集作染。）衣裳。玉柱空掩露。金樽坐含霜。一闻苦寒奏。再（李善本文选作更。六臣本注云。五臣作载。）使艳歌伤。（○本集三。文选二十七。诗纪七十五。又类聚七引长、阳、光、涨、裳五韵。）
    【步桐台诗】
    客子畏霜雪。忧至竟悠哉。绮帷生网罗。宝刀积尘埃。思君出汉北。鞍马登楚台。岁彩合云光。平原秋色来。寂听积空意。凝望信长怀。蕙芬自有美。光景讵徘徊。山中忽缓驾。暮雪将盈阶。（○本集三。诗纪七十五。）
    【秋至怀归诗】
    怅然集汉北。还望ㄉ教铩｝荦馨僦刿帧２尾钔蚶锷健３关带秦陇。荆云冠吴烟。草色敛穷水。木叶变长（本集作吴。）川。秋至帝子降。客人伤婵娟。试访淮海使。归路成数千。蓬驱未止极。旌心徒自悬。若华想无慰。忧至定伤年。（○本集三。诗纪七十五。）
    【渡西塞望江上诸山诗】
    南国多异山。杂树共冬荣。潺酉涧急。嘈嘈（本集作嘈替。）晨孛。石林上参错。流沫下纵横。松气鉴青蔼。
    霞光铄丹英。望古一凝思。留滞桂枝情。结友爱远岳。采药好长生。当畏佳人晚。秋兰伤紫茎。海外果可学。岁暮诵仙经。（○本集三。诗纪七十五。）
    【赤亭渚诗】
    吴江泛丘墟。饶桂复多枫。水夕潮波黑。日暮精气红。路长寒光尽。鸟鸣秋草穷。瑶水虽未合。珠霜窃过中。坐识物序晏。卧视岁阴空。一伤千里极。独望淮海风。远心何所类。云边有征鸿。（○本集三。诗纪七十五。）
    【渡泉峤出诸山之顶诗】
    岑毡稳赵隆Ｗ笥倚偶柙铡Ｍ蜊止渤坻稹０俟日往来。鹰隼既厉翼。蛟鱼亦曝鳃。崩壁迭枕卧。崭石屡盘回。伏波未能凿。楼船不敢开。百年积流水。千岁生育苔。行行讵半景。余马以长怀。南方天炎火。魂兮可归来。（○本集三。诗纪七十五。）
    【还阳亭诗】
    揽泪访亭候。兹地乃闽城。万古通汉使。千载连吴兵。瑶艏渚┱耕恕Ｍ山郁纵横。方水埋金狻Ｔ舶斗丹琼。下视雄虹照。俯看彩霞明。桂枝空命折。烟气坐自惊。剑迳羞前检。岷山惭旧名。伊我从霜露。仆御复
    孤征。楚客心命绝。一愿闻越声。（○本集三。诗纪七十五。）
    【游黄蘖山诗】
    长望竟何极。闽云连越边。南州饶奇怪。赤县多灵仙。金峰各亏日。铜石共临天。阳岫照鸾采。（类聚作沼鸾来。）阴喷龙泉。残杌千（本集作几十。）代木。<广啬>送蚬叛獭Ｇ荩类聚作鸡。）鸣丹壁上。猿啸青崖间。秦皇慕隐沦。汉武愿长年。皆负雄豪威。弃剑为名山。况我葵藿志。松木横眼前。所若同远好。临风载悠然。（○本集三。诗纪七十五。又类聚七引边、仙、天、泉、间五韵。）
    【还故园诗】
    汉臣泣长沙。楚客悲辰阳。古今（诗纪作念。）虽不举。兹理亦宜伤。山中信寂寥。孤景吟空堂。北地三变露。南檐再逢霜。窃值不海辟。仄见圭纬昌。浮云抱山川。游子御故乡。遽发桃花渚。适宿春风场。红草涵电色。绿树铄烟光。高歌素关国。微叹依笙篁。请学碧灵草。（本集作萆。）终岁自芬芳。（○本集三还故国。诗纪七十五。）
    【刘仆射东山集诗】
    萧萧云色滋。惟爱（诗纪云。一作忧。）起长思。乔木啸山曲。征鸟怨水湄。共惜玉樽暮。愿是（本集作使。）光阴迟。绅
    裳视绝云。衔意方此时。诵饰江皋驾。终从海滨诗。（○本集三。诗纪七十五。）
    【陆东海谯山集诗】
    杳杳长役思。思来使情浓。恒忌光氛度。藉（本集作籍。）蕙望春红。青莎被海月。朱华冒水松。轻风（本集作气。）暧长岳。雄虹赫远峰。日暮崦嵫谷。参差彩云重。永愿白沙渚。游衍遂相从。丹山有琴瑟。不为忧伤容。（○本集三。诗纪七十五。）
    【无锡县历山集诗】
    愁生白露日。思起秋风年。窃悲杜蘅暮。揽涕吊（类聚作即。）空山。落叶下楚水。别鹤噪吴田。岚（类聚作嶂。气阴不极。日色半亏天。酒至情萧（类聚误作箫。）瑟。凭樽还惘。（类聚作悯。）然。一闻清琴奏。燮方留连。况乃客子念。直置丝竹间。（○本集三。诗纪七十五。又类聚七作历山诗。引年、山、田、天、然五韵。）
    【外兵舅夜集诗】
    丹林一叶旧。碧草从此空。烟光拂夜色。华舟荡秋风。敛意怅何已。（本集字缺。）极望情思中。瑶澜寂以晏。若采能几终。慕心亦谁寄。江皋桂有丛。（○本集四。诗纪七十五。）
    【贻袁常侍诗】
    昔我别楚水。秋月丽秋天。今君客吴坂。春色缥（类聚作日媚。文苑同。诗纪云。一作日媚。）春泉。幽冀（本集作怨。）生碧草。沅湘含翠烟。铄铄霞（本集作雾。）上景。懵懵云外山。涉江竟何望。（文苑云。一作事。）留滞空采莲。驻情光气下。凝怨琴瑟前。珠贝性明润。兰玉好芳坚。不以宿昔ā；忱⑵谀耗辍＃ā鸨炯三。诗纪七十五。又类聚二十九、文苑英华二百四十七并引天、泉、烟、山、莲五韵。）
    【古意报袁功曹诗】
    从军山陇北。长望阴山云。泾渭各异流。（本集作流异。乐府同。）恩情於此分。故人赠宝剑。镂以瑶华（广文选作草。）文。一言凤独立。再说鸾无群。何得晨风起。悠哉凌翠氛。黄鹄去千里。垂涕（乐府云。一作泪。）为报君。（○本集三。乐府三十二作从军行。广文选十五作效阮公体。诗纪七十五。）
    【寄丘三公诗】
    昔我学冠剑。逢君在三川。何意风雨激。一诀异东西。菊秀空应夺。兰芳几时坚。堂恐握手毕。黯如光绝天。安得明月珠。揽涕寄吴山。（○本集三。诗纪七十五。）
    【卧疾怨别刘长史诗】
    四时煎日夜。玉露催紫荣。（本集作芬。）始怀未及（本集作回。）叹。春意秋方惊。凉草散萤色。衰（本集作夏。是。）树敛蝉声。凭景魂且谧。卧堂怨已生。承君客江潭。先愁鸿雁鸣。吴山饶离袂。楚水多别情。金坚碧不灭。桂华兰有英。无辍代上朝。岂惜镜中明。但见一叶落。哀（本集作衰。类聚同。）恨方未平。（○本集四。诗纪七十五。又类聚二十九引荣、惊、声、鸣、情、英、平七韵。）
    【应刘豫章别诗】
    清尘播峤岫。远□被修□。□□□□代。高行乃厉天。俗态（诗纪作熊。）揽明懋。散□□才贤。裂□□□□。分□□尧甸。於时秋永永。江汉起残烟。猎猎风翦树。飒飒露伤莲。霞出海中云。水发江上泉。浸淫泉怀浦。泛滥云辞山。洲渚一扬袂。殒意元气前。愿效卷施草。春华冬复坚。（○本集四。诗纪七十五。）
    【灯夜和殷长史诗】
    冬尽彩叶暮。金石亦怀伤。冰鳞不能起。水鸟望川梁。客子仿（本集作依。元刻作仿。）永夜。寂寞幽意长。卧歇丹丘采。坐失曾泉光。结眉惨成虑。销忧非羽觞。此心冀可缓。清芷在沅湘。（○本集三。诗纪七十五。）
    【赠练丹法和殷长史诗】
    琴高游会稽。灵变竟不还。不还有长意。长意希童颜。身识本烂熳。光曜不可攀。方验参同契。金灶练神丹。顿舍心知爱。永却平生欢。玉牒裁可卷。珠蕊不盈箪。譬如明月色。流采映岁寒。一待黄冶就。青芬迟孤鸾。（○本集三。诗纪七十五。）
    【从萧骠骑新亭】〖本集、诗纪并误作帝。今从宋刻本集。〗诗
    鲵妖毁王度。虹气ㄍ蹰唷Ｉ显组袅槁浴：晖肃广谋。绵菝案贶Α３酸交胤槁ァＱ啾歌越水。代马思吴州。金笳夜一远。明月信悠悠。云色被江出。烟光带海浮。开襟夹苍宇。拓远局溟洲。折日承丹谷。总驾临青丘。仄待飚雾晏。方从畎壑游。（○本集三。诗纪七十五。）
    【惜晚春应刘秘书诗】
    烟景抱空意。蘅（本集作衡。）杜缀幽心。心忧望碧叶。涵影顾青林。风光多树色。露华翻蕙阴。水苔方下蔓。石萝日上寻。霞衣已具带。仙冠不持诗纪云。一作待。）簪。徒为多委郁。精魄还自临。始获琼歌赠。一点重如金。山中有杂桂。玉沥（本集作历。宋刻作历。）乃共斟。（○本集四。诗纪七十五。）
    【秋夕纳凉奉和刑狱舅诗】
    萧条晚秋景。卦瞥芯靶薄Ｐ樘闷鹎圉啊＃ū炯作蔼。）崦嵫生暮霞。空居寂以欷。左右自幽歌。骑星谢屐尾。濯发惭阳阿。年歇玄圃璧。岁减天津波。金箫哀夜长。瑶琴怨暮多。四时通信黯。春风日夜过。楚水徒有兰。忧至竟如何。（○本集四。诗纪七十五。）
    【郊外望秋答殷博士诗】
    白露掩江皋。清满平地芜。长夜亦何际。衔思久踟蹰。企余重兰贝。清才富金瑜。独艳始东山。擅丽终西都。云精（本集宋刻作稍。元刻作灵。）无永滞。水碧岂雁濡。属我兹景半。赏尔若光初。折麻异离群。纫蕙非索居。频赠既雅歌。还怀谅短书。（○本集四。诗纪七十五。）
    【冬尽难离和丘长史诗】
    间居深怅怅?
    逗拂中闺。宝礼自千里。缣（诗纪云。一作缄。）书果君题。山川吐幽气。（本集元刻字缺。）云景抱长怀。兹别亦为远。潮澜郁东西。汀皋日惨色。桂暗猿方啼。揽意谁啵ū炯作姹。）傺。屑涕在心乖。杜蘅念无沫。石兰终不暌。冀总岁暮驾。游衍苍山蹊。（○本集四。诗纪七十五。?
    【池上酬刘记室诗】
    戚戚忧可结。结忧视春暮。紫荷渐曲池。皋兰覆径路。葱倩亘华堂。蝎显隅彩鳌Ｎ此久伫立。容易光阴度。水馆次文（本集作久。诗纪云。一作久。）羽。山叶（本集字缺。）下暝露。怀赏入旧襟。悦物览（本集作揽。）新赋。惜我无雕文。报章惭复素。（○本集四。诗纪七十五。）
    【吴中礼石佛诗】
    幻生太浮诡。长思多沈疑。疑思不惭丁９钌宁尽时。敬承积劫下。金光铄海湄。火宅敛焚炭。药草匝惠滋。常愿乐此道。诵经空山坻。禅心暮不杂。寂行好无私。轩骑久已诀。亲爱不留迟。忧伤漫漫情。灵意终不淄。誓寻青莲果。永入梵庭期。（○本集三。诗纪七十五。）
    【采石上菖蒲诗】
    瑶（本集作琼。类聚同。）琴久芜没。（本集作尘没。）金镜废不看。不见空闺里。纵横愁（初学记作秋。）思端。缓步遵汀渚。（初学记作行波。文苑同。注云。一作污渚。）扬停ǔ跹Ъ亲鼷曳。文苑同。）泛春（本集作波。）澜。电至（初学记作窦赤。文苑同。）烟流绮。（本集作窦至烟水流。）水绿（本集作绿缓。）桂涵（初学记作涵轻。文苑作滔轻。注云。一作挂涵。）丹。凭酒竟（本集作意。类聚、初学记、文苑同。诗纪云。一作意。）未悦。半景（类聚作影。）方自叹。每为忧见及。（文苑作集。）杜若讵能宽。冀采石上草。得以驻馀（初学记作衰。文苑同。诗纪云。一作衰。）颜。赤鲤傥可乘。云雾不复还。（○本集三。初学记二十。文苑英华三百二十七。诗纪七十五。又类聚八十一作石上菖蒲诗。引看、端、澜、丹、叹、宽、颜七韵。）
    【就谢主簿宿诗】
    季月寒气重。滋兰错无芳。北风漂夜色。河凝谌缢。怅哉心神晚。烛灭此深堂。芰衣如可赠。宁湿ㄔ屏骸＃ā鸨炯三。诗纪七十五。）
    【无锡舅相送衔涕】〖本集作御帝。误。〗别诗
    心远路已迥。意满辞未陈。曾风漂别盖。北云竦征人。杯酒怜岁暮。志气非上春。若无孤鸟还。沥泣何所因。（○本集三。诗纪七十五。）
    【当春四韵同□左丞诗】
    雷萌山中草。云煦江上花。流（本集字缺。宋刻作淡。）烟漾璇景。轻风泛凌霞。我有幽兰念。衔意瞩里斜。友人殊未还。独慰檐前华。（○本集四。诗纪七十五。）
    【感春冰遥和谢中书诗二首】
    江皋桐始华。敛衣望边亭。平原何寂寂。岛暮兰紫茎。芬披好草合。流烂新光生。冰雪徒敖唷４搜煽帐
    贞。（○本集三。诗纪七十五。）
    暮意歌上眷。（本集宋刻作春。）怅哉望佳人。揽洲之宿莽。命为瑶桂因。观书术不变。学古道恒真。若作商山客。寄谢丹水滨。（○同上）
    【咏美人春游诗】
    江南二月春。东风转绿苹。不知谁家子。看花桃李津。白雪凝琼貌。明珠点绛唇。行人咸息驾。争拟洛川神。（○古诗类苑九十三。）
    【征怨诗】
    荡子从征久。凤楼箫管间。独枕凋云鬓。孤灯损玉颜。何日边尘净。庭前征马还。（○古诗类苑八十四。诗纪七十五。）
    【侍始安石头城】
    开局绕天邑。襟邑抱尊华。（○六朝事迹类编上。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
