    ●梁诗卷二十一
    ※梁简文帝萧纲
    【诗】
    【和赠逸民应诏诗】〖十二章○以下四言。〗
    紫微垂象。常居为政。司牧则之。以膺天命。明明我皇。乃神乃圣。功韬玉检。道光金镜。爰昔在田。君德夙盛。
    矣西土。惟天有汉。姬实剪商。刘亦拨乱。赫然浮夏。同符共贯。乾回龙动。云蒸冰涣。一戎定齐。二仪贞观。
    轩衣禹食。以服以膳。舜漆尧厨。匪耽匪ツ。夤畏上天。丕显无倦。百神效职。群祀岁遍。瑞草晨开。德星昏见。
    铿锵六乐。昭彰七艺。白兽（原当作虎。避唐讳改。）谈经。石渠称制。齐稷罢疑。鲁洙忘滞。南风庆云。禹谟汤誓。不有今弘。安知昔细。
    谷稼斯重。珠玉为轻。我都壤帧Ｎ乙湟延。贡田靡撤。讥关不征。四人迁贸。百货社行。楼船举帆。卖药藏名。
    方叔率止。军幕洞开。如★如兽。（原当作虎。避唐讳改。）如霆如雷。呼韩北款。楼兰南摧。威加四海。武痪袍颉Ｓ忻缫迅瘛Ｐ旆讲换亍
    愍兹五浊。矜此四流。既开慧海。广列檀舟。金轮宝印。丹枕白牛。率土祛惑。含生离忧。大罗纲息。作士刑休。
    三兆验佃。百工写质。既盛商年。且高周日。嘉谋沃心。王道旅堋Ｊラ喽勒铡Ｔ俗鹊靡弧＞唱臣从。无违何弼。
    负壶井谷。击壤衢中。犹纡帝念。歌咏自衷。思诸举逸。美彼淳风。国献选士。乡荐教忠。千门照日。五达含晖。
    论才司与。（式射郊宫。准测天度钟应星玑。风除总至。草复具腓冰轻寒尽。泉长春归。射干先动载胜行飞。
    伊臣不佞。叨备元子。传训弦颂。司教诗史。朱绶傍垂。安车高寺。膳则不会。宴则以齿。泽优礼博。兢惧何已。
    圣亲明主。千载一逢。子法臣道。竭诚思恭。周记希习。齐葳愿从。虽加砥砺。顾揆愚蠢。匪躬斯鉴。孰肯为容。（文馆词林百五十八）
    【三日侍皇太子曲水宴诗】〖并序〗
    窃以周成洛邑。自流水以禊除。晋集华林。同文轨而高宴。莫不礼具义举。沓矩重规。昭动神明。雍熙钟石者也。皇太子生知上德。英明在躬。智湛灵珠。辩均河注。腾茂实於三善。振嘉声於八区。是节也。上巳属辰。馀萌达壤。仓庚应律。女夷司候。尔乃分阶树羽。疏泉泛爵。兰觞沿溯。蕙肴来往。宾仪式序。盛德有容。吹发孙枝。声流ㄍ谷。舞艳七盘。歌新六变。游云驻彩。仙鹤来仪。都人野老。云集雾会。结轸方衢。飞轩照日。（阙）
    震德叶灵。年芳节淑。濯伊临灞。荡心愉目。骧（初学记作骤。）骑晨野。挫金晓陆。蕙气卷旌。神飙擎（初学记作警。）毂。层岑偃蹇。耸观啭。烟生翠幕。（初学记作竹。岁时杂咏同。）日照绮寮。银华（初学记作花。）晨散。金芝暮摇。绿水动叶。丹距映条。顾惟菲薄。徒承恩裕。艺学未优。声绩不树。岂辩（类聚作辨。岁时杂咏同。河书。宁擒淮赋。徒偶群龙。终惭并驭。（岁时杂咏作驱。○类聚四。古今岁时杂咏十六。诗纪六十八。又初学记四引淑、目、陆、毂、、寮、摇七韵。）
    【九日侍皇太子乐游苑诗】
    离光丽景。神英春裕。副极仪天。金锵玉度。监抚昭明。善物宣布。惠润昆琼。泽熙垂露。秋晨精曜。驾动宫闱。露点金节。霜沈玉玑。玄戈侧影。翠羽翻晖。庭回鹤盖。水照犀衣。兰羞荐俎。竹酒澄芬。千音写凤。百戏承云。紫燕跃武。赤兔越空。横飞鸟箭。半转蛇弓。（○类聚四。诗纪六十八。）
    【应令诗】
    微躯多幸。接萼嘉运。紫幄承慈。青衿禀训。傍玉流温。依兰染薰。百氏既洽。六义乃擒。辞河泻润。高论忘疲。翠幕晨宇。朱花夜池。窗斜八绮。灯悬百枝。（○类聚二十一。诗纪六十八。）
    【愍乱诗】
    〖南史曰。朱异方幸。在朝莫不侧目。虽太子亦不能平。及侯景乱围城。城内咸尤异。简文为四言诗。〗
    瞻（南史作愍。）彼阪田。嗟斯氛雾。谋之不臧。褰我王度。（○南史朱异传。诗纪六十八。）
    【上巳侍宴林光殿曲水诗】〖以下五言。〗
    芳年留帝赏。应物动天襟。挟苑连金阵。分衢度羽林。帷宫对广掖。层殿迩高岑。风旗争曳影。亭皋（初学记作午。岁时杂咏作槛。文苑作罕。）共生阴。林（岁时杂咏作树。文苑同。又注。类聚作林。）花初堕蒂。池荷欲吐心。（○类聚四。初学记四。古岁时时杂咏十六。文苑英华百七十二。诗纪六十八。）
    【和武帝宴诗二首】〖一作和武帝讲武宴。〗
    校尉开疏勒。将军定月支。南通新息注北届武阳碑。豫游戏马馆。教战昆明池。银塘泻清渭。铜沟引直
    漪。常从良家子。命中幽并儿。金鞍饰紫佩。玉燕帖青骊。车书今已共。愿奏云亭仪。（○类聚五十九。诗纪六十八。）
    祭壶今息鼓。董案或开帷。聊举青龙阵。正取绛宫时。犒兵随後拒。醑布乐鹎笆Α＞门初露节。步陈始分旗。（○同上）
    【侍游新亭应令诗】
    神襟愍行迈。歧路怆徘徊。遥瞻十里陌。傍望九城（文苑作成。）台。凤管流虚谷。龙骑藉春ぼ。晓光浮野映。朝烟承日回。沙文浪中积。春阴江上来。柳叶带风转。桃花含雨开。圣情蕴珠（本集作殊。）绮。札命表英才。顾怜е省：我再城砉濉＃ㄊ纪误作环。○文苑英华百七十九。诗纪六十八。）
    【奉和登北顾楼诗】〖和武帝。〗
    舂（文苑作春。）陵佳丽（类聚作气。初学、文苑同。）地。济水凤凰（文苑云。初学记作星。）宫。况此徐（初学记作除。）方域。川岳迈周（类聚作同。）沣。（文苑误作浓。）皇情爱历（文苑作庆。）览。游涉（类聚作陟。初学记、文苑同。）拟崆峒。聊驱式道候。（文苑作释道後。）无劳襄野童。雾崖开早日。晴天歇晚（本集作映。）虹。去帆入云里。遥星出海中。（○类聚六十三作奉和登北顾楼诗。初学记二十四。文苑英华百七十五。诗纪六十八。）
    【登烽火楼诗】
    耸楼排（文苑作登柳。注云。类聚作耸楼排。）树出。却堞带江清。陟峰试远望。郁郁尽郊京。万邑王畿旷。三条绮陌平。亘原横地险。孤屿派流生。悠悠归棹人。渺渺去帆惊。水烟浮（文苑作扶。注云。类聚作浮。）岸起。遥禽逐雾征。（○类聚六十三。文苑英华三百十一。诗纪六十八。）
    【玩汉水诗】
    杂色昆仑水。泓澄龙首渠。岂若兹川丽。清流疾且徐。离离细碛净。蔼蔼树阴疏。石衣随溜卷。水芝扶浪舒。连翩泻（类聚作写。）去楫。镜澈倒遥墟。聊持点缨上。於是察川鱼。（○类聚八。诗纪六十八。）
    【登城诗】
    日影半东檐。靖念空杼柚。小堂倦缥书。华池厌修竹。寂寞既寡巍５浅峭原陆。遥山半吐云。严飚时响谷。靡靡见虚烟。森森视寒木。落霞乍续断。晚浪时回复。远瞩既濡翰。徒自劳心目。短歌虽可裁。缘情非雾恪＃ā鹄嗑哿十三。诗纪六十八。）
    【山池诗】
    日暮芙蓉水。聊登鸣鹤舟。飞舻饰羽{艹毛}。（类聚作毛。）长幔覆缇纟由。停舆依柳息。住盖影空留。古树横临沼。新藤上挂楼。鱼游向暗集。戏鸟逗楂流。（○类聚九。诗纪六十八。）
    【赠张缵诗】
    仪表咸推挹。墙仞难窥践。既当垂帷学。复折波涛辩。绮思暧（文苑作暖。）霞飞。清文焕飚转。朱旗赫容与。凋启纷曜（文苑作晔。）煜。波摇白鳢舟。风动苍鹰（文苑作雁。注云。类聚作鹰。）舳。九疑势参差。江天相蔽亏。三春沣浦叶。九月洞庭枝。（文苑误作秋。）洞庭枝袅娜。沣浦叶参差。芬芳与摇落。俱应伤（文苑作相。）别离。（○类聚三十一。文苑英华二百四十七。诗纪六十八。）
    【饯庐陵内史王修应令诗】
    饯行临上节。开筵命羽觞。回池泻飞栋。浓云垂画堂。疏槐未合影。仄日暂流光。园梅敛新藻（类聚作衰。诗纪云。一作艳。）阶惠结初芳。（○类聚二十九。诗纪六十八。）
    【饯临海太守刘孝仪蜀郡太守刘孝胜诗】
    碣石临乐海。峨嵋距西候。两杜昔夹河。二龙今出守。方无夜犬惊。向息神牛斗。凉风绕轻幕。麦雨交新溜。念此一衔觞。怀离在惟旧。（○类聚二十九。诗纪六十八。）
    【经琵琶峡诗】
    由来历山川。此地独回摹０倭煜噫（类聚作迂。文苑同。蔽。千崖共隐天。横峰时碍水。断（类聚作斜。）岸或通川。还瞻已迷向。直去复疑前。夕波照孤月。山枝敛夜烟。此时愁绪密。□□魂九迁。（○文苑英华百六十一作琵琶峡。诗纪六十八。又类聚二十七引天、川二韵。）
    【仙客诗】
    漆水岂难变。桐刀乍可挥。青书长命怼Ｗ纤芙蓉衣。高翔五岳小。低望九河微。穿池听龙长。叱石待羊归。酒阑时节久。桃生岁月稀。（○类聚七十八。诗纪六十八。）
    【往虎窟山寺诗】〖诗纪云。考艺文此诗简文帝作。观弘明集所载王ぁ诸臣和诗可证也。弘明集作江令诗。盖有脱简紊误尔。〗
    尘中喧虑积。物外众情捐。兹地信爽垲。墟垄暧阡（广弘明集云。宫本作暖芊。）绵。（广弘明集作眠。注云。三本、宫本作绵。）蔼蔼车徒迈。飘飘旌毛悬。细松斜绕迳。峻领半藏天。古树无枝叶。荒郊多野烟。分花出黄鸟。挂（类聚作桂。）石下清泉。蓊郁均双树。清虚类八禅。栖神紫台上。纵意白云边。徒然嗟小药。何由齐大年。（广弘明集三十作陈江令。诗纪六十八。又类聚一十六引天、烟、泉、禅、边、年六韵。）
    【望同泰寺浮图诗】
    遥看官佛图。带璧复垂珠。烛银逾汉汝。（广弘明集作女。注云。明本作汝。）宝铎迈昆吾。日起光芒散。风吟宫徵殊。露落盘恒满。桐生凤不（广弘明集作引。注云。三本、宫本作不。）雏。飞幡杂晚虹。画（广弘明集云。三本、宫本作昼。）乌狎晨凫。梵世陵（类聚作临。）空下。应真蔽景趋。帝马咸千辔。天衣尽（类聚作使。）六铢。意乐开长表。多宝现金（广弘明集云。三本、宫本作全。）躯。能令苦海渡。复使慢山逾。愿（类聚作头。）能同四忍。长当出九（类聚作五。）居。（穆天子传。天子之宝。睿珠烛银。郭璞曰。银有精。光如烛也。○类聚七十六。广弘明集三十。诗纪六十八。）
    【蒙预忏直疏诗】
    皇情矜幻俗。圣德愍重昏。制书开摄受。丝纶广慧门。时英满君囿。（广弘明集作国。注云。宫本作囿。）法侣盛天园。俱销五道缚。共荡四生怨。（类聚作冤。广弘明集云。明本一作冤。诗纪云。一作冤。）三修（类聚作循。广弘明集云。明本一作循。诗纪云。一作循。）祛爱马。六念静心猿。庭深林（类聚作仗。广弘明集云。明本一作仗。诗纪云。一作仗。）彩艳。地寂鸟（类聚作伎。广弘明集云。明本一作伎。诗纪云。一作伎。）声喧。上风吹法鼓。垂铃（类聚作龄。）鸣昼（广弘明集作画。）轩。新梅含未发。落桂聚还翻。早烟（类聚作灯。）藏石磴。寒潮浸水门。一朝蒙善诱。方愿遣笼樊。（○类聚七十六作蒙豫忏悔诗。广弘明集三十。诗纪六十八。）
    【蒙华林园戒诗】
    庸夫耽世光。俗士重虚名。三空既难了。八风恒易倾。伊余久齐物。本自一枯荣。弱龄爱箕颍。由来重伯成。非为乐肥遁。特（广弘明集云。元本作持。）是厌逢迎。执质胤国。主器（广弘明集云。明本作气。）作元贞。昔日书银字。久自恧宗英。斯焉佩金玺。何由广德声。（广弘明集云。明本一作馨。诗纪云。一作馨。）居高常虑缺。持满每忧盈。兹言信非矫。丹心良可明。舟航奉睿训。接引降皇情。心灯朗暗室。牢舟出爱瀛。是节高秋晚。沉忍炱清。郊（广弘明集作交。注云。三本作郊。）门光景丽。祈年云雾生。红蕖间青琐。紫露湿丹楹。叶疏行迳出。泉溜远（广弘明集作绕。注云。三本、宫本作远。）山鸣。绿衿依浦戍。（广弘明集云。宋、元、宫本作伐。）绛颡拂林征。庶蒙八解益。（广弘明集作盖。注云。三本作益。）方使六尘轻。脱闻时可去。非吝舍（广弘明集作舍。）重城。（○广弘明集三十。诗纪六十八。）
    【旦出兴业寺讲诗】
    沐芳肃朝带。驾言抵（广弘明集作只。注云。明本作抵。）净宫。羽旗承去影。铙吹杂还风。吴戈夏服箭。骥马绿沈弓。水照柳初碧。烟含桃半红。由来六尘缚。宿昔五缠朦。见鹤徒知（广弘明集作蒙。）谬。察象理难（诗纪云。一作还。）同。方积恧四辩。奚用语三空。（○广弘明集三十。诗纪六十八。又类聚七十六引宫、风、弓、红、同、空六韵。）
    【游光宅寺诗应令诗】
    陪游入旧丰。云气郁青葱。紫陌垂青（广弘明集作清。注云。明本作青。）柳。轻槐拂慧风。八泉光绮树。四柱暧临空。翠纲随烟碧。丹花共日红。方欣大云溥。慈波流净宫。（○广弘明集三十。诗纪六十八。）
    【十空诗六首】
    【如幻】
    汉安设大响。周穆置高台。三里生云雾。瞬息起冰雷。空持生识缚。徒用长心灾。慧人恒弃舍。庸识屡幕亍Ａ尘俱不实。三界信悠哉。（○类聚七十六。诗纪六十八。）
    【水月】
    圆轮既照水。初生亦映流。溶溶如渍璧。的的似沈钩。非关顾兔没。岂是桂枝浮。空令谁雅识。还用喜腾猴。万累若消荡。一相更何（类聚作何更。）求。（○同上）
    【如响】
    叠嶂回参差。连峰郁相拒。远闻如句咏。遥应成言语。竟无五声实。谁谓八音所。空成颠倒群。徒迷尘缚侣。愍哉火宅中。兹心良可去。（○同上）
    【如梦】
    秘驾良难辩。（类聚作辨。）司梦并成虚。未验周为蝶。安知人作鱼。空闻延寿赋。徒劳岐伯书。潜令六识扰。安能二惑除。当须耳应满。然後会真如。（○同上）
    【如影】
    朝光照皎皎。夕（本集、诗纪作久。）漏转鸣谩Ｖ缁ㄐ鄙去。夜树有轻阴。并能兴眼入。俱持动惑心。息形影方止。逐物虑恒侵。若悟假名浅。方知实相深。（○同上）
    【镜象】
    精金宛成器。悬镜在高堂。後挂七龙网。前发四珠（本集作洙。）光。回望疑垂（本集作随。）月。傍瞻譬璧稀Ｈ适俸万类。淮南辩四乡。终归一亡（类聚作忘。本集作念。）有。何关至道场。（○同上）
    【和湘东王名士悦倾城诗】〖诗纪云。艺文作昭明者非。〗
    美人称绝世。丽色譬花丛。经（玉台作虽。）居李城北。住在（类聚作来往。）宋家东。教歌公主第。学舞汉成（类聚作城。）宫。多游淇水上。（类聚作曲。诗纪作上水。）好在凤楼中。履高疑上砌。裾开特（玉台作持。）畏风。衫（类聚作袖。）轻见跳
    脱。珠概杂青虫。垂丝绕帷幔。落日度栊。妆窗隔柳（诗纪作柳隔。）色。井水照桃红。非怜江浦（类聚作交甫。）佩。羞使春闺空。（○玉台新咏七。类聚十八。诗纪六十八。）
    【和徐录事见内人作卧具诗】
    密房寒日晚。落照度窗边。红帘遥不隔。轻帷半卷悬。方知纤手制。讵减缝裳妍。龙刀横膝上。画尺堕衣前。熨斗金涂色。簪管白牙缠。（诗纪作躔。）衣裁合欢褶。文作鸳鸯连。缝（诗纪作针。）用双针（诗纪作缝。）缕。絮是（诗纪作用。）八蚕绵。香和丽丘蜜。麝吐中台烟。已入琉璃帐。兼杂太华毡。且共雕炉暖。非同团扇捐。更恐从军别。空床徒自怜。（○玉台新咏七。诗纪六十八。）
    【戏赠丽人诗】
    丽妲与妖嫱。共拂可怜妆。同安鬟里拨。异作额间黄。罗裙宜细简。画■重高墙。含羞未（诗纪作来。）上砌。微笑出长廊。取花争间镊。（类聚作宝镊。诗纪作间色。）攀枝念蕊香。但歌聊一曲。（本集作鸣。）鸣弦未肯（玉台作息。）张。自矜心所爱。三十侍中郎。（○玉台新咏七。类聚十八。诗纪六十八。）
    【率尔为咏诗】
    借问仙将画。讵有此佳人。倾城且倾国。如雨复如神。汉後怜名燕。周王重姓申。挟瑟曾游赵。吹箫屡入
    秦。玉阶偏望树。长廊每逐春。约黄出意巧。缠弦用法新。迎风时引袖。避日暂披巾。疏花映鬟（诗纪作髻。）插。细佩绕衫身。谁知日欲暮。（诗纪作薄。）含羞不自陈。（○玉台新咏七。诗纪六十八。）
    【执笔戏书诗】
    舞女及燕姬。倡楼复荡妇。参差大戾发。摇曳小垂手。钓竿蜀国弹。新城折杨柳。玉案西王桃。蠡杯石榴酒。甲乙罗帐异。辛壬房户晖。夜夜有明月。时时怜更衣。（○玉台新咏七。诗纪六十八。）
    【从顿暂还城诗】
    汉渚水初绿。（类聚作渌。）江南草复黄。日照蒲心暖。（万花谷作发。诗纪同。）风吹梅蕊（类聚作枝。初学记作树。）香。征舻舣汤堑。归骑息金隍。舞观衣常（类聚作恒。初学记同。）襞。歌台弦未张。持此横行去。谁念守空床。（○玉台新咏七。类聚六十三。初学记二十四。诗纪六十八。）
    【秋闺夜思诗】
    非关长信别。讵是良人征。九重忽不见。万恨满心生。夕门掩鱼钅龠。宵床悲画屏。回（类聚作回。）月临窗（类聚作阶。）度。吟虫绕砌鸣。初霜福类聚误作实。）细叶。秋风驱（类聚作吹。纪诗云。一作吹。）乱萤。故妆犹累日。新衣襞（类聚作裂。）未成。欲知妾不寐。城外捣衣（类聚作砧。诗纪同。）声。（○玉台新咏七。类聚三十二。诗纪六十八。）
    【咏内人昼眠诗】
    北窗聊就枕。南檐日未斜。攀钩落绮（类聚作倚。）障。插捩举琵琶。梦笑开娇靥。眠鬟压落花。簟文生玉腕。香汗浸红纱。夫婿恒相伴。莫误是倡家。（○类聚十八。诗纪六十八。）
    【伤美人诗】
    昔闻倡女别。荡子无归期。今似陈王叹。流风难重思。翠带留馀结。苔阶没故基。图形更非是。梦见反成疑。熏炉含好气。庭树吐华（诗纪作花。）滋。香烧日有歇。花落无还时。（○类聚三十四。诗纪六十八。）
    【娈童诗】
    娈童娇丽质。践董复超瑕。羽帐晨香满。珠帘夕漏赊。翠被含鸳色。雕床镂象牙。妙年同小史。姝貌比朝霞。袖裁连璧锦。笺（疑作蜿АＳ裉ㄗ骷恪＃┲细种花。揽虑岷斐觥；赝匪{髟丐}斜。懒眼时含笑。玉手乍攀花。怀猜非後钓。密爱似前车。足使燕姬妒。弥令郑女嗟。（○玉台新咏七。诗纪六十八。）
    【倡妇怨情诗十二韵】
    绮窗临画阁。飞阁绕长廊。风散同心草。月送可怜光。彷佛帘中出。妖丽特非常。耻学秦罗髻。羞为楼上妆。散诞披红帔。生情新约黄。斜灯入锦帐。微烟出玉床。（诗纪作房。）六安双玳瑁。八幅两鸳鸯。犹是别时许。留致（诗纪作值。）解心伤。含涕坐度日。俄顷变炎凉。玉关驱夜雪。金气落严霜。飞狐驿使断。交河川路长。荡子无消息。朱唇徒自香。（诗纪作伤。○玉台新咏七。诗纪六十八。）
    【咏舞诗二首】
    戚里多妖丽。重聘（各书作娉。）蔑（本集作梦。文苑云。一作梦。）燕馀。逐节工新舞。娇态似凌虚。纳花承褶衤既。垂翠逐鲜妗Ｉ瓤衫影乱。巾度履行疏。徒劳交甫忆。自有（初学记作愧。万花谷作合。）专城居。（○类聚四十三。文苑英华二百十三。诗纪六十八。又初学记十五、万花谷後三十二并引馀、虚、疏、居四韵。）
    可怜称（玉台作初。）二八。（初学记作二八初。万花谷同。文苑作二八物。）逐节似飞鸿。悬胜河阳伎。暗与淮南同。入行看履（文苑误作复。）进。转面望鬟空。腕动苕（初学记作昭。万花谷、文苑同。）华玉。衫（玉台作袖。）随如意风。上客何须起。啼乌曲未（类聚作未肯。文苑同。）终。（○玉台新咏七。类聚四十三。初学记十五。文苑英华二百十三。万花谷後三十二。诗纪六十八。）
    【戏作谢惠连体十三韵诗】
    杂蕊映南庭。庭中光景媚。可怜枝上花。早得春风意。春风复有情。拂幔且开楹。开楹（广文选作盈盈。诗纪同。）开碧烟。拂幔拂（广文选作复。诗纪同。）垂莲。（广文选作帘。）偏使红花散。飘苈溲矍啊Ｑ矍埃ㄓ裉ㄎ笞饕唷＃┒辔蘅觥２尾钣艨桑ü阄难∽飨唷Ｊ纪同。）望。珠绳悲翠帷。绮幕芙蓉帐。香烟出窗里。落日（广文选作月。）斜阶上。日（广文选作月。）影去迟迟。节华（广文选作花。）咸在兹。桃花红若点。柳叶乱如丝。丝条转暮光。影落暮阴（广文选作光。）长。春燕双双舞。春心处处扬。（玉台作场。按当作伤。）酒满心聊足。萱枝愁不忘。（○玉台新咏七。广文选十五。诗纪六十八。）
    【和藉田诗】〖和武帝。〗
    礼经闻往说。观宝著遐（初学记作华。）篇。岂如春路动。祈谷重民（初学记作人。）天。苍龙引玉跞。（初学记作轶。）交旗影曲旃。皮轩承早日。豹尾拂游烟。地广重畦净。林芳翠幕悬。青坛出长畎。帷宫绕直阡。秉耒光帝则。报献重皇（初学记作动虔。）虔。度谐金石奏。德厚歌颂诠。三春润爰浴Ｆ咴麓鸣蝉。鳐鱼显嘉瑞。铜雀应丰年。不劳郑国雨。无荣邺令田。是知躬稼美。兼闻富教宣。（○类聚三十九引篇、天、禅、年、田五韵。初学记十四作藉田诗。引篇、天、旃、烟、悬、阡、虔、诠、宣九韵。诗纪六十八。）
    【汉高庙赛神诗】
    玉跞朝行动。阊阖（文苑云。一作阊阎。）旦应（本集作夜。）开。白云苍梧去。（类聚作上。文苑同。）丹凤（类聚作霞。）咸阳来。日正（海录碎事作倒。）山无影。城（类聚或误作威。）斜汉屡回。瞻流如地脉。（类聚或作望。）望领（类聚或作昆仑。）匹天台。欲祛九秋恨。聊举十千杯。（○类聚三十八。文苑英华三百二十。诗纪六十八。又类聚三十八作赛高帝庙诗。引回、台二韵。海录碎事一引回一韵。）
    【祠伍员庙诗】
    去国资孝本。循忠全令名。舟里（本集作中。诗纪云。一作中。）多奇计。芦中复吐诚。偃月交吴黾唷Ｓ憷鋈氤营。光
    功摧妙算。载籍有馀声。洪涛犹鼓怒。灵庙尚凄清。行潦承椒奠。按歌杂凤笙。无劳晋後璧。讵用楚臣缨。密树临寒水。疏扉望远城。窗寮野雾入。衣帐积苔生。惟有三青鸟。敛翅时逢迎。（○类聚七十九。诗纪七十八。）
    【守东平中华门开诗】
    脂车向驰道。总辔息中（文苑作东。注云。一作中。）华。落关犹待漏。交（类聚作文。诗纪同。文苑云。一作文。）戟未通车。薄云初启雨。曙色始成霞。堑流铺紫若。城风泛橘花。弦诵终无取。顾已自怀嗟。（○类聚三十九。文苑英华百九十作守东华开门。又注。一作守东平中华门开。诗纪六十八。）
    【春日想上林诗】
    春风本自奇。杨柳最相宜。柳条（类聚作叶。）恒著地。杨花好上衣。（初学记作吹。文苑同。）处处春心动。常惜光阴移。西京董贤馆。南宛（文苑作苑。）习都池。荇（类聚作行。）间鱼共乐。桃上鸟相窥。香车云母簟Ｊ宦砘平痤俊＃ā鹄嗑廴。文苑英华百五十七。诗纪六十八。又初学记三引奇、宜、吹、移四韵。）
    【喜疾瘳诗】
    朝窗犹掩扇。宿幔未悬钩。逍遥临四注。兼持散九愁。虽同卫子惫。聊喜挚生瘳。灾星夜出境。鸣禽晚去楼。蠲邪无贾服。祆气息梁牛。隔帘阴（类聚作荫。）翠筱。（类聚作莜。）映水含珠榴。丹经蕴玉笥。玄水出长洲。结友寻方岳。采药访圆丘。神随七星变。貌逐五云留。飞鸿若可驾。轻簪必易抽。（○类聚七十五。诗纪六十八。）
    【卧疾诗】
    沈こ类弩影。积弊似河鱼。讵逢龙子浴。空叹楚王俎。（○类聚七十五。诗纪六十八。）
    【咏风诗】
    飘遥（文苑、万花谷作飘。）散芳势。泛澜下蓬莱。传凉入镂槛。发气满瑶台。委禾（文苑误作木。）周邦偃。飞魉味蓟亍Ｘ剑ㄎ脑肺笞骱。）摇故叶落。屡荡新花开。暂舞惊凫去。时送蕊（文苑作药。）香来。已拂巫山雨。何用卷寒灰。（○类聚一。文苑英华百五十六。万花谷二。诗纪六十八。）
    【三月三日率尔成诗】
    芳年多美色。丽景复妍（岁时杂咏作逍。）遥。握兰唯是旦。采艾亦今朝。回沙溜碧水。（岁时杂咏作水碧。）曲岫散桃天。绮花非一种。风丝乱百条。云起相思观。日照飞虹桥。繁华炫姝色。燕赵艳妍妖。金鞍汗血马。宝髻（岁时杂咏作鬓。）珊瑚翘。兰馨（类聚作声。）起阈洹Ａ（岁时杂咏作连。）锦束琼腰。相看隐绿树。（类聚作榭。）见人还自娇。玉柱（岁时杂咏作床。）鸣罗荐。磲宛泛回潮。洛滨非拾羽。满握讵贻椒。（○类聚四。古今岁时杂咏十六。诗纪六十八。）
    【晚春诗】〖诗纪云。玉台、艺文并作简文。亦见昭明集。〗
    紫兰叶初满。黄（类聚作娇。文苑云。一作娇。）莺弄不（昭明集作始。）稀。石蹲还似兽。萝长更如（昭明集作胜。类聚同。文苑云。一作胜。）衣。水曲（类聚作冻。文苑云。一作冻。）文鱼（类聚作鳐。文苑、诗纪并云。一作鳐。）聚。林（类聚作山。文苑云。一作山。）瞑鸦鸟飞。渚蒲变新节。严桐（文苑作松。）长旧围。风花落未已。山齐（文苑作窗。注云。一作齐。）开夜扉。（○昭明太子文集二。类聚三。初学记三。文苑英华百五十七。诗纪六十八。）
    【和湘东王首夏诗】
    冷风杂细雨。垂云助麦凉。竹水俱葱翠。花蝶两飞翔。燕泥衔复落。胍髁玻ㄎ脑纷鼷臌煲鳌＃└扬。卧石藤为缆。山桥树作梁。欲待（文苑作侍。）华池上。明月吐清光。（○初学记三。文苑英华百七十二。诗纪六十八。）
    【纳凉诗】
    斜日晚鸣谩３靥辽半阴。避暑高梧侧。轻风时入襟。落花还就影。惊蝉乍失林。游鱼吹水沫。神蔡上荷心。翠竹垂秋采。丹枣映疏砧。无劳夜游曲。寄此托微吟。（○类聚五。诗纪六十八。）
    【晚景纳凉诗】
    日移凉气散。怀抱信悠哉。珠帘影空卷。桂（草堂诗笺作柱。）户向池开。鸟（草堂诗笺作乌。诗纪云。一作乌。）栖星欲见。河（草堂诗笺作荷。）净月应来。横阶入细笋。蔽地湿轻苔。草化飞为火。蚊声合似雷。於兹静闻见。自此歇氛埃。（○初学记五。诗纪六十八。又草堂诗笺八陪诸诗注引开、来二韵。）
    【初秋诗】
    羽た晨犹动。珠汗昼恒挥。秋风忽（文苑作急。）袅袅。向夕引凉归。浮阴即染浪。清气始乘衣。（浮阴两句。文苑在直置两句下。卷幌通河色。开窗引（初学记作望。文苑同。诗纪云。一作望。）月辉。晚花栏下照。（文苑云。初学记作晚照花栏下。）疏萤簟上飞。直置犹如此。何况送将归。（○类聚三。文苑英华百五十八。诗纪六十八。又初学记三引归、晖、飞、归四韵。）
    【秋夜诗】
    萤飞夜的的。虫思夕要要。轻露沾悬井。浮烟入绮寮。檐重月没早。树密风声饶。池莲翻罢叶。霜筱生寒条。端坐弥兹漏。离忧积此宵。（○类聚三。诗纪六十八。）
    【秋晚诗】
    浮云出东（类聚作西。）领。落日下西江。促阴横隐壁。长晖斜度窗。乱霞圆绿水。红（类聚作细。）叶影飞缸。（○类聚三。诗纪六十八
    【大同八年秋九月诗】
    大君重九节。下辇上林中。酒阑嘉宴罢。车骑各西东。时余守西掖。脂车归北宫。车分独坐道。扇拂冶城风。落照渐中满。浮烟槐外通。长乐含初紫。安榴拆晚红。（○类聚二十八。诗纪六十八。）
    【大同十年十月戊寅诗】
    喧尘是时息。静坐对重峦。冬深柳条落。雪後桂枝残。星明雾色净。天白雁行单。云飞乍想阁。冰结远疑纨。晚橘隐重屏。枯藤带回竿。荻阴连水气。山峰添（诗纪云。一作染。）月寒。（○类聚三。文苑英华百五十八。诗纪六十八。）
    【大同十一月庚戌诗】
    兹园植艺积。山谷久纡威。（初学记作葳。文苑同。又注。初学记作岁。类聚作威。）直（初学记作贵。文苑同。）兴（文苑作与。）转（文苑作最。）多绪。真事亦因依。是节严冬景。（类聚作暮。）寒云掩（文苑作曳。注云。类聚作掩。）落晖。远闻风瑟瑟。乱视雪霏霏。浪起川难渡。林深人至稀。山禽背（文苑作皆。）迳走。野鸟历塘飞。（○类聚三。初学记三作冬诗。文苑英华百五十八作冬夕。注云。初学记无夕字。类聚作大同十一月庚戌。诗纪六十八。）
    【玄圃寒夕诗】
    洞门扉（初学记作洞庭门。文苑同。）未掩。金壶漏已催。曛（文苑作旷。）烟生涧曲。暗色起林隈。雪花无有蒂。冰镜不
    安台。阶杨始倒插。浦桂半新栽。陈根委落蕙。细蕊（初学记作叶。文苑同。诗纪云。一作叶。）发香梅。雁去衔芦上。（初学记作止。）犭员（文苑作猿。）戏绕枝来。（○类聚三。初学记三。文苑英华百五十八。诗纪六十八。○逯按。诗题寒夕当作寒月。诗通篇形容月色。雪花、冰镜二句尤显著。海录碎事一作寒月。可据正。）
    【奉答南平王康赍朱樱诗】
    倒流映碧丛。点（文苑作照。）露擎朱实。花茂蝶争飞。（类聚作来。）枝浓鸟相失。已丽金钗瓜。（文苑、诗纪作爪。）仍（类聚作兼。）美玉盘橘。宁异（类聚作以。）梅似丸。不羡萍如日。永植平台垂。长与云桂密。（文苑作蜜。万花谷作匹。诗纪云。一作匹。）徒然奉推（万花谷作肥。）甘。终以（文苑作似。）愧操笔。（○类聚八十六。初学记二十八。文苑英华三百二十六。万花谷後三十七。诗纪六十八。）
    【赋咏枣诗】
    浮华齐水丽。垂彩郑都奇。白英纷（初学记误作纷英。）靡靡。紫实（初学记作色。）标离离。风摇羊角树。日映鸡心枝。谷城逾石蜜。蓬岳表仙仪。已闻安邑美。永茂玉门垂。（○初学记二十八作赋枣诗。文苑英华三百二十六作枣。诗纪六十八。又类聚八十七引枝、垂二韵。）
    【西齐行马诗】
    晨风白金络。桃花紫玉珂。影斜鞭照曜。尘起足蹉跎。任侠称六辅。轻薄出三河。风吹凤凰袖。日映织成
    靴。（韵补作趸。）远江舻舳少。遥山烟雾多。云开玛（类聚作马。）瑙叶。（文苑作华。）水净琉璃波。广路（类聚作路广。）拂青柳。回塘绕碧莎。不效孙吴术。宁须赵李过。（○类聚九十三作西齐行马。文苑英华三百三十。诗纪六十八。又韵补二作马诗。引河、趸二韵。）
    【赋得陇坻雁初飞诗】
    高翔惮阔海。下去怯虞机。雾暗早相失。沙明还共飞。陇狭朝声聚。风急暮行稀。虽弭（类聚、文苑作殄。）轮台援。未解龙城围。相思不得返。且寄别书归。（○类聚九十一。文苑英会三百二十八作咏雁。诗纪六十八。）
    【药名诗】
    朝风动春草。落日照横塘。重台荡子妾。黄昏独自伤。烛映合欢被。帷飘苏合香。石墨聊书赋。铅华试作妆。徒令惜萱草。蔓延满空房。（○类聚五十六。诗纪六十八。）
    【卦名诗】
    栉比园花满。径复水流新。离禽时入袖。旅谷（类聚作俗。）乍依苹。丰壶要上客。鹄鼎命嘉宾。车由泰夏闼。马散咸阳尘。莲舟虽未济。分密已同人。（○类聚五十六。诗纪六十八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
