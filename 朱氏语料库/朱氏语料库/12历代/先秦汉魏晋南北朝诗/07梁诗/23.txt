    ●梁诗卷二十三
    ※庾肩吾
    〈肩吾。字子慎。新野人。初为晋安王国常侍。随府授参军。兼记室。及王为太子。兼东宫通事舍人。除安西湘东王录事参军。领荆州大中正。迁中录事参军、太子率更令、中庶子。简文即位。进度支尚书。侯景至建康。矫诏遣肩吾喻当阳公大心。寻举州降。肩吾逃赴江陵。大宝元年卒。有集十卷。〉
    【乐府】
    【长安有狭斜行】
    长安有曲陌。（乐府作曲陌坂。）曲陌（乐府作曲曲。）不容簟Ｂ贩晁绮襦。问君居近远。我居临御沟。可识不可（类聚作难。）求。长子登麟阁。次子侍（类聚作待。）龙楼。少子无高位。聊从金马（类聚作严驾。）游。三子俱来下。左右若川流。三子俱来人。高轩映彩旒。三子俱来宴。玉柱击清瓯。大妇襞云裘。中妇卷罗帱。少妇多妖艳。（诗纪作艳冶。）花钿系（类聚作当钿椠。）石榴。夫君且安坐。欢娱方未周。（○类聚四十一作长安有狭斜诗。乐府诗集三十五。诗纪八十。
    【赋得有所思】
    佳期竟不归。（文苑作杳。注云。一作竟。乐府云。一作杳。）春日（玉台作物。类聚、文苑同。）坐（文苑作生。）芳菲。拂匣看离扇。（诗纪作镜。注云。一作扇。）开箱见别衣。井梧（玉台作桐。文苑同。）生未合。宫槐卷复稀。不及衔泥燕。从来相逐飞。（○玉台新咏八作咏得有所思。类聚四十一作赋得有所思行。文苑英华二百二及乐府诗集十七作有所思。诗纪八十。）
    【洛阳道】
    徼道临河曲。层城傍洛（文苑作汉。注云。一作洛。）川。金门才出柳。桐（文苑作铜。）井半含泉。日起罘ぜ餐。车回双阙前。潘生时未返。遥心徒眷然。（○文苑英华百九十二。乐府诗集二十三。诗纪八十。）
    【赋得横吹曲长安道】
    桂宫连（类聚作延。文苑、乐府同。）复道。黄山开广路。远听平陵钟。遥识新丰树。合殿生光彩。离宫起烟雾。日落歌吹（类聚作唱歌。）还。（乐府作回。）尘飞车马度。（○玉台新咏八。类聚四十二作长安路。文苑英华百九十二及乐府诗集二十三作长安道。诗纪八十。）
    【爱妾换马】
    渥水出腾驹。湘川实应图。来从西北道。云逐（类聚作遂。）东南隅。琴声悲玉匣。山路泣蘼芜。似鹿将含笑。千金会不俱。（○类聚九十三作以妾换马诗。乐府诗集七十三。诗纪八十。）
    【陇西行】
    借问陇西行。何当驱马征。草合前迷（文苑作迷前。）路。云浓後暗（文苑作暗後。）城。寄语幽闺妾。罗袖勿空萦。（乐府作荣。○文苑英华百九十八。乐府诗集三十七。诗纪八十。）
    【未央才人歌】
    从来守未央。转欲讶春芳。朝风凌日色。夜月夺灯光。相逢傥游豫。暂为卷衣裳。（○乐府诗集八十四。诗纪八十。）
    【诗】
    【侍宴应令诗】
    副君时暇豫。曾城聊近游。甭池写（文苑作泻。）飞阁。疏树出龙楼。北陆冰方壮。西园春秋周。（文苑作抽。）梅心芳屡动。蒲节促难抽。（文苑作收。）徒然欣（类聚作颁。文苑云。类聚作须。）并命。无以厕应刘。（○类聚三十九作侍宴诗。文苑英华百七十九。诗纪八十。）
    【侍宴宣猷堂应令诗】
    副君德将圣。陈王才Ｌ臁９槔囱缙嚼帧Ｖ镁贫粤秩。炉香杂山气。殿影入池涟。（初学记作莲。）艳舞时移节。
    新歌屡上弦。听曲惭回顾。思经（初学记字缺。）徒欲眠。（○初学记十四。文苑英华百七十九。诗纪八十。）
    【侍宣猷堂宴湘东王应令诗】
    陈王（文苑误作玉。）骖驾反。副後西园游。并命登飞阁。列坐（文苑作树。）对芳洲。（文苑作州。）桂严逢暮序。菊水值穷秋。竹迳箫声发。桐（类聚作相。文苑作兰。）门琴曲愁。（文苑作幽。注云。一作愁。诗纪云。一作幽。）徒奉文成诵。空知思若抽。（○类聚三十九。文苑英华百七十九。诗纪八十。）
    【侍宴饯湘州刺史张续诗】
    洞庭资善政。层城送远离。九歌扬妙曲。八桂动芳枝。雨足飞春殿。云峰入夏池。郢路方辽远。湘山转蔽亏。何当好风日。极望长沙垂。（○类聚二十九。诗纪八十。）
    【侍宴饯张孝总应令诗】〖诗纪云。外编作吴均者非。〗
    层台临回涨。耿耿晴（类聚作青。）烟上。欲送分符人。翻似河堤望。寒云暗积水。秋雨蒙重嶂。别念动神襟。华文切离贶。惭无寡和曲。空陪郢中唱。（○类聚二十九作饯张孝总应令。诗纪八十。）
    【三日侍兰亭曲水宴诗】
    策星依夜动。銮驾总（类聚作忽。岁时杂咏同。初学记作物。文苑同。又注。集作忽。按作总者是。忽乃因物字致讹。）朝游。旌门临苑（初学记误作花。文苑作远。）树。相（文苑误作柏。）风出凤楼。春生露泥泥。天覆云油油。桃花舒（岁时杂咏作生。文苑同。初学记作生出。）玉涧。柳叶暗金沟。禊川分曲洛。帐殿掩芳洲。（文苑作州。）踊跃嵊愠觥＃类聚作生。初学记作醉。岁时杂咏、文苑同。）参差绛枣（文苑作藻。）浮。百戏俱临水。千钟共逐流。（○类聚四。初学记四。古今岁时杂咏十六。文苑英华百七十二。诗纪八十。）
    【九日侍宴乐游苑应令诗】
    辙迹光周颂。巡游盛（类聚作减。）夏轼。铭陈万骑转。阊（御览误作闾。）阖九关（类聚作门。文苑、御览同。文苑云。一作关。）通。秋晖（文苑云。一作蝉非。）逐行漏。朔气绕相风。献寿重阳节。回銮上苑中。疏山开辇道。间（类聚误作闲。）树出离宫。玉醴吹岩（类聚作花。岁时杂咏、文苑、御览同。文苑、诗纪并注云。一作承苑。）菊。银床落井桐。御梨寒更紫。仙桃秋转红。饮羽山西射。浮云冀北骢。（御览误作聪。）尘飞（文苑云。一作扬尘。）金埒满。叶破（文苑云。一作破叶。）柳条空。腾犭爰（岁时杂咏作犹。）疑矫箭。惊雁避虚弓。凋材滥杞梓。花绶接泻琛＠⒎μ焱ピ濉Ｍ讲挝难判邸＃ā鸸沤袼晔痹佑饺十三作九日宴乐游苑应令。文苑英华百七十三作侍宴九日。诗纪八十。又类聚四、初学记四并作侍宴九日。引功、通、风、中、宫、桐、骢、空八韵。御览三十二作九日侍宴。引功、通、风、中、宫、桐、聪、空八韵。）
    【从皇太子出玄圃应令诗】
    春光起丽谯。屣步陟（类聚作履步。）山椒。阁影临飞盖。莺鸣入洞箫。水还登（文苑作澄。）故渚。树长荫（类聚作今。初学
    记、文苑作合。）前桥。绿荷生绮（类聚作倚。）叶。丹藤上细苗。顾（初学记作愿。）循斩振（文苑作良。）藻。何用拟琼瑶。（○类聚六十五。初学记二十四作从皇太子出玄圃诗。文苑英华百七十九。万花谷後二十五作庾肩吾诗。诗纪八十。）
    【奉和泛舟汉水往万山应教诗】
    桂棹{沙木}（初学记作架。文苑作沙。）棠船。飘扬横大川。映严沈水底。激浪起云边。迥（初学记作回。文苑同。注。一作回。）岸高花发。春塘细柳（文苑作草。）悬。陪歌承睿赏。接醴侍恩筵。谁云李与郭。独（文苑作蜀。）得似神仙。（○初学记七。文苑英华百七十九。诗纪八十。）
    【山池应令诗】〖诗纪云。简文有山池诗。〗
    阆苑秋光暮。金塘牧（诗纪云。疑作收。接冯校类聚宋本作收。）潦清。荷低芝盖出。浪涌燕舟轻。逆湍流（类聚作留。）棹唱。带谷聚笳声。野竹交临浦。山桐迥出城。水逐云峰暗。寒随殿影生。（○类聚九。诗纪八十。）
    【奉使北徐州参丞御诗】
    炎农称卷领。唐勋载允恭。犹将表世盛。尚且号民（文苑云。集作人。）从。未如今圣主。比德迈前踪。格天垂礼乐。寰海置提封。加芰挛羯纭Ｖ旆接芯绍。故乡深帝念。巡狩及时雍。禁园（文苑作围。）周百里。离宫即九重。浮桥还泻（文苑作写。）渭。抗（文苑作杭。）殿本疏龙。过沛追乡饮。归宛盛礼容。千金登禹膳。万寿献尧钟。依然对白水。眷言怀赤松。回天随辇道。驻日逐戈锋。路远大风积。山长佳气浓。年光正婉娩。春树转丰茸。竹叶含初箨。（文苑云。集作笋。）胫Ψ⒃绔。（文苑误作筇。）瑞木翻无鸟。祥花更少蜂。咸英起云凤。率舞间笙镛。海鸥时出没。（文苑云。集作泛漾。）江篑乍佥喁。（文苑误作吟。）云边开巩树。雾里识┓濉Ｐ∪死那髯摺Ｐ楸±⑽抻埂；识鞑豢杀ā：忧逋揭追辍＃ā鹞脑酚⒒二百九十六。诗纪八十。○逯按。说文系传引江篑乍佥喁一句。）
    【和卫尉新渝侯巡城口号诗】〖诗纪云。简文帝、王筠同赋。〗
    维城寄右戚。巡警属勤王。南瞻通灞岸。北眺指横芒。入汉飞延阁。临云出（文苑作上。）建章。步逐天津远。城随秋夜长。露槐落金气。风寮上新（文苑作堑。）凉。（○类聚二十八。文苑英华二百四十。诗纪八十。）
    【游甑山诗】〖诗纪云。古诗类选作沈约者非。〗
    平子去（类聚作去子平。文苑作子平去。）已久。馀风（文苑作光。）今复追。未必游春草。王孙自不归。路高村反出。林长鸟更稀。寒云间（文苑作开。）石起。秋叶下山飞。西河方阅训。讵得解朝衣。（○文苑英华百五十九。诗纪八十。类聚七引追、归、飞三韵。）
    【咏蔬圃堂诗】〖诗纪云。梁武帝有天安寺蔬圃堂。〗
    北宫（类聚作堂。诗纪云。一作堂。）多暇豫。时驾总銮（类聚作鸾。初学记同。）镳。路（类聚作充。）静繁葭（文苑作{艹没}。）撤。（类聚作澈。
    初学记同。）轮移（类聚作轻。）羽盖飘。临空坐飞观。回首望浮桥。风长曙（类聚作旦。）钟近。地迥（类聚作回。初学记作远。）洛城遥。疏林不碍（类聚作得。按当是碍之讹。）日。（文苑作目。）涸浦暂通潮。徒然等宾从。并作愧群僚。（○类聚六十三。初学记二十四作赋咏疏圃堂诗。文苑英华三百十四。诗纪八十。○逯按。此诗类聚、初学记皆在堂部。宫应作堂。）
    【寻周处士弘让诗】
    试逐（类聚误作遂。）赤松游。披林对一丘。梨（庾集作黎。）红大谷晚。桂白小山秋。石镜菱花发。桐门琴曲愁。（文苑云。集作曲道。诗纪云。一作遒。）泉飞疑度雨。云积似重楼。王孙若不去。山中定可留。（○类聚三十六。文苑英华二百三十作庾信。注。见类聚。庾子山集五。诗纪八十。）
    【赋得嵇叔夜诗】
    山林重明灭。风月临嚣尘。著书惟隐士。谈玄止谷神。雁重翻伤性。蚕寒更养身。广陵馀故曲。山阳有旧邻。俗俭宁妨患。才多反累身。寄言山吏部。无以助庖人。（○类聚三十六。诗纪八十。）
    【和太子重云殿受戒诗】
    皇明执东曜。帝站颖背健Ｐ〕丝治道。大觉拯苍民。殊途同义路。分流合智津。传香引上德。列伎进名臣。连阁翻如画。图云更似真。镜山衔殿影。梅梁落梵尘。苑桂恒留雪。天花不待春。万年逢瑞应。千生值
    法身。天衣初拂石。豆火欲燃薪。重善终无服。（诗纪云。一作无论报。）轻毛庶有因。（○类聚七十六。诗纪八十。）
    【咏同泰寺浮图诗】〖和简文。下同。〗
    望园临柰苑。王城对邺宫。还从飞阁内。遥见崛山中。（诗纪云。崛山。耆崛山也。）天衣疑拂石。凤翅欲凌空。云甍犹带雨。莲井不生桐。盘承云表露。铃摇天上风。月出琛含采。（类聚作水。）天晴幡带虹。周星疑更落。汉梦似今通。我後情（类聚作怀。）初照。不与伊川同。方应捧马出。永得离尘蒙。（○类聚七十六。诗纪八十。）
    【赛汉高庙诗】
    昔在唐山曲。今承紫贝（文苑作月。）坛。宁知临楚岸。非复望长安。野旷秋先（文苑作光。）动。林高叶早残。尘飞远骑没。日徙（诗纪云。一作过。）半峰寒。徒然仰成诵。终用试才难。（○文苑英华三百二十。诗纪八十。又类聚三十八作汉高庙诗。引坛、安、寒三韵。）
    【乱後经夏禹庙诗】
    金简泥初发。龙门凿始通。配天不失旧。为鱼微此功。林堂上偃蹇。山殿下穹隆。（文苑作穷窿。）侵云似天阙。照水类河宫。神来导赤豹。仙女（文苑作去。）拥飞鸿。松龛撤暮俎。枣迳落寒丛。仙舟还入镜。玉轴更乘空。去国嗟行迈。离居泣转蓬。月起吾（类聚作吴。诗纪云。一作吴。文苑作关。）山北。星临天汉中。（文苑作东。）申胥犹（文苑作
    独。）有志。荀息本怀忠。待见搀枪灭。归来松柏桐。（文苑作同。○类聚三十作。文苑英华三百二十。诗纪八十。）
    【乱後行经吴邮亭诗】〖诗纪云。外编作庾信者非。〗
    邮亭一回望。风尘千里昏。青袍异春草。白马即吴门。獯戎鲠（类聚作鞭。）伊洛。杂种乱に（文苑作轩。）辕。辇道同（文苑作通。）关塞。王城似太（文苑作大。）原。休明鼎尚重。秉礼国犹存。殷牖多虽赜。尧城史转尊。泣血悲东走。横戈念北奔。方凭七庙略。誓雪五陵冤。人事今如此。天道共谁论。（诗纪云。御亭。吴大帝所建。在晋陵。今作邮。误也。○类聚三十四。文苑英华三百十五。诗纪八十。）
    【经陈思王墓诗】
    公子独忧生。丘垅擅馀名。采樵（文苑作樵采。）枯树尽。犁田荒隧平。宁追宴（文苑误作晏。）平乐。讵想谒承明。旦余来锡命。兼言事结成。飘遥河朔远。缝飓风（文苑作风头<风立>曳缃肌Ｓ肿。<风立>。一作飚。）鸣。雁与云俱阵。沙将蓬共惊。枯桑落古（文苑云。一作故。）社。寒鸟（文苑作鸦。）归。（文苑云。一作思。）孤城。陇水哀葭曲。渔阳惨鼓声。离家来远客。安得不伤情。（○文苑英华三百六。诗纪八十。○逯按。梁书及南史。肩吾终生未尝奉使河朔。自无由经陈思王墓而题诗。据北史庾信传。信曾聘东魏。文章辞令为邺下所称。则此当为子山之什。庾氏父子诗每互歧。如庾肩吾寻周处士弘让诗。见艺文类聚。而文苑英华则作庾信。庾子山集亦载之。是其例。此篇则文苑英华为误。）
    【过建章故台诗】
    鲁国观遗殿。韩城想旧台。仲宣原隰满。子建悲风来。夏莲犹反植。秋窗尚左（文苑、诗纪并云。一作不。）开。图云仍溜（文苑云。集作氵曳。诗纪云。一作氵曳。）雨。画水（初学记作书石。文苑同。注云。集作画水。）即生苔。及君欢（文苑作观。）四望。知余念（类聚作悲。文苑云。集作咏。）七哀。（○类聚六十二。初学记二十四。文苑英华三百十三。诗纪八十。）
    【和刘明府观湘东王书诗】
    陈王擅书府。河间富典坟。五车方累箧。七阁自连云。松椠芳帙气。柏熏起厨文。羽陵青简出。妫泉绿字分。方因接游圣。暂得奉朝闻。峰楼霞早发。林殿日先曛。洛城复接限。（初学记作眼。）归轩畏後群。（○初学记十二。诗纪八十。）
    【和竹齐诗】
    百拱横筇节。千栌（诗纪误作炉。）跨篥竿。回龙仍作柱。置（类聚作通。）笛且成栾。向岭分花径。随阶转药栏。蜂归怜蜜熟。燕入重巢乾。欲仰天庭！Ｖ罩学步艰。（○类聚六十四。诗纪八十。）
    【从驾喜雨诗】
    西狱浮樽桂。东皇事浴（文苑作溢。）兰。（类聚作阑。）赦诏还京兆。（文苑作帅。）归神出灌坛。湿风含酒气。阴云助麦
    寒。典农欣受职。治粟喜当官。复此随车雨。民天（文苑作人。）知可安。（○类聚二。文苑英华百五十三。诗纪八十。）
    【奉和春夜应令诗】
    春牖对芳洲。（文苑作州。）珠帘新上钩。烧香知夜漏。刻烛验更筹。天禽（诗纪云。一作鸡。）下北阁。（诗纪云。一作阙。）织女入西楼。月皎疑非夜。林疏似更秋。水光悬荡壁。（诗纪作璧。）山翠下添流。讵假西园燕。无劳飞盖游。（○文苑英华百七十九。诗纪八十。）
    【奉和武帝苦旱诗】
    阳山蛇不蛰。洳（类聚作如。）泽鸟犹攒。暂息流膏雨。将似怨祁寒。文衣夜不卧。蔬（类聚作疏。）食昼忘餐。洁诚同望祀。惟馨等浴兰。江苹享上帝。荆璧奠高峦。繁云兴岳立。蒸穴动龙蟠。渭渠还积水。氵彪池更起澜。（○类聚一百。诗纪八十。）
    【奉和太子纳凉梧下应令诗】〖和简文。〗
    北园凉气（类聚作风。）早。步辇暂逍遥。避日交长扇。迎风列短箫。山带弹琴曲。桐横栖凤条。悬门开溜水。锦石镇浮桥。黑米生菰叶。（类聚作葑。诗纪云。一作葑。）青花出稻苗。无因学仙藻。云气徒（文苑作从。）飘遥。（○类聚五。文苑英华百七十九。诗纪八十。）
    【芝草诗】
    蜘蹰玩芝草。淹留攀桂丛。桂丛方偃蹇。芝叶正玲珑。如龙复如马。成阙复成宫。黄金九华发。紫盖（诗纪云。一作茎。）六英通。隐士苍山北。仙神海穴（庐山纪事作赤海。）东。随丹聊变水。独摇（庐山纪事作堋＃┎恍敕纭＃ā鹄嗑劬攀八。庐山纪事一。诗纪八十。）
    【咏美人看画诗】〖诗纪作咏美人。〗
    绛树及西施。俱是好容仪。非关能结束。本自细腰肢。（类聚作枝。）镜前难并照。相将映渌池。看妆畏水动。敛袖避风吹。转手齐裾乱。横簪历鬓垂。曲中人未取。谁堪白日移。不分他相识。唯听使君知。（○类聚十八。诗纪八十。）
    【送别於建兴苑相逢诗】
    相逢小苑北。停车问苑中。梅新杂柳故。粉白映纶红。去影背斜日。香衣临上风。云（玉台作雪。）流阴暗渐黑。冰开池半通。去马船难驻。啼乌曲未终。眷然从此别。车西马复东。（○玉台新咏六。诗纪八十。）
    【侍宴诗】〖诗纪云。一作侍宴景阳楼应令。〗
    沐道逢将圣。飞觞属上贤。仁风开美景。瑞气动非烟。秋树翻黄叶。寒池堕黑莲。承恩谢命浅。念报在身
    前。（○类聚三十九。诗纪八十。）
    【侍宴饯湘东王应令诗】
    陈王从游士。高宴入承华。并载同连璧。雕文类简（文苑云。一作拣。）沙。落猿时动树。坠雪暂（文苑作乍。注云。类聚作惭。）摇花。念此离筵促。方愁别路赊。（○类聚二十九。文苑英华百七二九。诗纪八十。）
    【和晋安王薄晚逐凉北楼回望应教诗】
    向夕纷喧屏。追（文苑作迎。）凉飞观中。树影临城日。窗含度水风。遥天如接岸。远帆似凌空。陪文惭宋玉。徒等侍兰宫。（○类聚二十八。文苑英华百七十九。诗纪八十。）
    【赠周处士诗】
    九丹开石室。三径没荒林。仙人翻可见。隐士更难寻。篱下黄花菊。丘中白雪琴。方欣松叶酒。自和游山吟。（○类聚三十六。文苑英华二百三十。庾子山集五。诗纪八十。）
    【新林】〖文苑云。林。集作亭。送刘之遴诗〗
    旆转黄山路。舟纟丽白马津。送轮时合簟７宙罡鞅吵尽３Ｉ较擦籴贰Ｂね繁望秦。欲持汉中策。还以赠征
    人。（○类聚二十九。初学记十八。文苑英华二百六十六。诗纪八十。）
    【奉使江州舟】〖类聚作船。〗中七夕诗
    九江逢七夕。初弦值早秋。天河来映水。织女欲攀舟。汉使俱为客。星槎共逐流。莫言相送浦。不及穿针楼。（○类聚四。诗纪八十。）
    【南苑看人还诗】
    春花竞玉颜。俱折复俱攀。细腰宜窄衣。长钗巧挟（类聚作扶。）鬟。洛桥初度烛。青门欲上关。中人应有望。上客莫前还。（○玉台新咏八作南苑还看人。类聚十八。诗纪八十。）
    【咏美人】〖玉台人下有自字。〗看画应令诗】〖诗纪云。和简文。〗
    欲知画能巧。唤取真来映。并出似分身。相看如照镜。安钗等疏密。著领俱周正。不解平城围。谁与丹青竞。（○玉台新咏八。类聚十八。诗纪八十。）
    【奉和药名诗】〖简文、元帝皆有药名诗。〗
    英王（诗纪作玉。）牧荆楚。听讼出池台。督邮称蝗去。亭长说乌来。行塘朱鹭响。当道赤帷开。马鞭聊写赋。竹叶暂倾怀。（○类聚五十方。诗纪八十。）
    【看放市诗】
    旗亭出御道。游目暂回车。既非随舞鹤。（类聚作鹄。）聊思索枯鱼。（类聚作聊自入看书。）悬龟识季主。榜酒见相如。日中人已合。黄昏故未疏。（○类聚六十五。初学记二十四。诗纪八十。）
    【应令诗】〖诗纪作饯张孝总应令。又注。外编作吴均者非。〗
    江上早寒生。萧条铙管清。别筵开帐殿。离舟卷幔城。前山黄叶起。对岸自沙惊。临涡同极望。窃吹愧才轻。（○类聚二十九。诗纪八十。）
    【侍宴饯东阳太守范】〖诗纪云。范当作萧。〗子云诗
    东部资良守。北宫敦献酬。新枝渐接树。故冻欲含流。早花少馀雪。春寒极晚秋。徒嗟白岸远。空想赤松游。（○类聚二十九。诗纪八十。）
    【和望月诗】
    桂殿月偏来。留光引上才。圆（类聚作园。）随汉东蚌。晕逐淮南灰。（文苑作晕。）渡河光不湿。移轮辙（文苑误作澈。）讵开。此夜临清景。还承终宴（初学记误作冥。）杯。（○类聚一作望月诗。初学记一。文苑英华百五十二作望月。诗纪八十。）
    【和徐主簿望月诗】
    楼上徘徊月。窗中愁思（草堂诗笺作杀。）人。照雪光偏冷。临花色转（初学记字缺。）春。星流时入晕。桂长欲侵轮。愿以重光曲。承君歌扇尘。（○类聚一。初学记一。文苑英华百五十二。诗纪八十。又草堂诗笺三十一江月诗注引人一韵。）
    【咏风诗】
    宋地睃飞初。湘川燕起馀。扫（诗纪云。一作拂。）坛（文苑作拂烟。注云。一作扫鲂。）聊动竹。吹薤欲成书。苍梧洞犹（文苑作桐尚。又注。尚。一作犹。）在。（诗纪云。一作苍崦桐犹在。）合浦树应疏。阳乌（文苑作鸟。）一转翅。千里定非虚。（○类聚一。文苑英华百五十六。万花谷二。诗纪八十。）
    【咏花雪诗】
    瑞雪坠尧年。因风入绮钱。飞花洒庭树。凝瑛结井泉。寒光晦八极。同云暗九天。已飘黄竹（文苑作石。）路。共（文苑作还。）庆白渠田。（○类聚二。文苑英华百五十四作花雪。诗纪八十。）
    【春日诗】
    桃红柳絮白。照日复随风。影出朱城外。香（文苑作花。）归青殿中。水映寄生竹。山横半死桐。颁文知渥（文苑作
    泪。）重。搦（文苑误作袅。）札愧才空。（○类聚三。文苑英华百五十七。诗纪八十。）
    【七夕诗】
    玉匣卷悬衣。针楼（初学记作缕。岁时杂咏、御览同。）开夜扉。级鹚嬖侣洹Ｖ女逐星移。离前忿（初学记作看。岁时杂咏、文苑、御览同。）促夜。别後对空机。茜（初学记作得。文苑同。）语雕陵（文苑作凋翎。误。）鹊。填河未可飞。（○类聚四。初学记四。古今岁时杂咏二十五。文苑英华百五十八。御览三十一。诗纪八十。）
    【岁尽应令诗】
    岁序已云殚。春心不自安。聊开柏叶酒。试奠五辛盘。金薄（岁时杂咏作箔。）图神燕。朱泥却（类聚作印。初学记、御览同。诗纪云。一作印。）鬼丸。梅花应可折。茜（类聚作惜。初学记同。）为雪中看。（○类聚三。初学记三。古今岁时杂咏四十一。御览十七。诗纪八十。）
    【赋得山诗】
    层云霾峻岭。绝涧倒危峰。刻削临千仞。嵯峨起百重。行曦上杳杳。结雾下溶溶。仁心留此属。休奉愧（文苑作愧奉。）群龙。（○初学记五。文苑英华百五十九。诗纪八十。）
    【同萧左丞咏摘梅花诗】
    窗梅朝始发。庭雪晚初消。折花牵短（万花谷作远。）树。攀（初学记作幽。万花谷同。）丛入细条。垂冰溜玉手。含刺＃ǔ跹Ъ亲髅啊Ｎ脑贰⑼蚧ü韧。）春腰。远道终难寄。馨香徒自饶。（万花谷作消。○初学记二十八。文苑英华三百二十二。万花谷後三十八作庾肩吾诗。诗纪八十。）
    【和晋安王咏燕诗】〖诗纪云。简文有双燕诗。乐府题云双燕离。〗
    可怜幕上燕。差池弄羽衣。夜夜同巢宿。朝朝相对（类聚作背。文苑同。）飞。衔泥瞻乐善。相贺奉英徽。秋蝉行寂寞。恋此未辞归。（○类聚九十二。文苑英华三百二十九。诗纪八十。）
    【咏胡床应教诗】
    传名乃外域。入用信中京。足欹形已正。文斜（御览作邪。）体自平。临堂对远客。命旅誓初征。何如淄馆下。淹（初学记作掩。误。）留（文苑作流。）奉盛明。（○类聚七十作赋得咏胡床诗。初学记二十五。文苑英华百七十九。万花谷续六。诗纪八十。又御览七百六作赋胡床诗。引京、平、征三韵。）
    【暮游山水应令赋得碛字诗】
    馀春属清夜。西园恣游历。入迳转金舆。开桥通画唷＃ㄎ脑纷齄鲆妗＃┫柑俪跎消爰。（文苑作援。）新流渐涵碛。云峰没城柳。电影开严壁。（○类聚二十八作暮游山水赋韵得碛应令诗。文苑英华百七十九。诗民八十。）
    【奉和湘东王应令诗二首】
    【春宵】
    征人别未（类聚作来。）久。年芳复临牖。烛下夜缝衣。春寒偏着手。愿及归飞雁。因书寄（类聚作向。）高柳。（○玉台新咏八。类聚三十二。诗纪八十。）
    【冬晓诗】
    邻鸡声已传。愁人竟不眠。月光侵曙後。霜明落晓前。萦鬟起照镜。谁忍插（类聚作椠。）花钿。（○同上）
    【咏檐燕诗】
    双燕集兰闺。双飞高复低。向户疑新箔。登巢识故泥。依阎本相贺。近幕愿同栖。（○类聚九十二。文苑曲华三百二十九。诗纪八十。）
    【奉贺便省馀秋诗】
    前对金精坂。傍临圆水池。照影碍浮叶。看山通回枝。雁行连雾尽。雨足带云移。（○类聚三。诗纪八十。）
    【被使从渡江诗】
    八阵引住兵。三河总舻舳。绛天扬远旆。雷野驱长毂。夜剑动星芒。秋潮惊箭服。（○类聚五十九。诗纪八十。）
    【登城北望诗】
    誓师屠六郡。登城望九稀Ｉ缴蚧莆砝铩５鼐『谠浦小Ｋ戈曜垅日。哀笳断塞（类聚作塞。）风。（○类聚二十八。诗纪八十。）
    【道馆诗】
    仙人白鹿上。隐士潜溪边。试取西山药。来观东海田。（○类聚七十八。诗纪八十。）
    【赋得转歌扇诗】
    团纱映似月。蝉翼望如空。回持掩曲态。转作送声风。（○类聚六十九。诗纪八十。）
    【咏舞诗】
    飞凫（类聚作鸟。）袖始拂。啼乌曲未终。聊因断续唱。试托往还风。（初学记作同。○类聚四十三。初学记十五。万花谷後三十二。诗纪八十。）
    【咏舞曲应令诗】
    歌声临画阁。舞袖出芳林。石城定（初学记作听。）若远。前应几深。（○玉台新咏十。初学记十。诗纪八十。）
    【咏主人少姬应教诗】
    故年齐总角。今春半上头。那知夫婿好。能降使君留。（○玉台新咏十。诗纪八十。）
    【咏长信宫中草诗】
    委翠似知节。含芳如有情。全由履迹少。并欲上阶生。（○玉台新咏十。诗纪八十。）
    【石崇金谷妓诗】
    兰堂上客至。绮席清弦抚。自作明君辞。还教绿珠舞。（○玉台新咏十。诗纪八十。）
    【远看放火诗】
    风前细尘（类聚作烟。）起。月里黑烟生。发（类聚作入。）焰看乔（类聚误作桥。）木。侵光识远城。（○类聚八。诗纪八十。）
    【舟中寒望诗】
    日暮敞（类聚作敞。）凫稍。曾冰合驶流。雪照齐君履。寒入楚王裘。（○类聚二十七。诗纪八十。）
    【石桥诗】〖诗纪云。简文有作。〗
    秦王金作柱。汉帝玉为栏。（初学记误作梁。）仙人飞往易。道士出归难。（○类聚九。初学记七。诗纪八十。）
    【咏桂树诗】
    新丛入望苑。旧干别层城。倩视今移处。何如（合璧事类作如何。）月里生。（○类聚八二九。合璧事类别集三十八。诗纪八十。）
    【赋得池萍诗】
    风翻乍青紫。浪起时疏密。木欲叹无根。还惊能有实。（○类聚八十二。初学记二十七。文苑英华三百二十七。诗纪
    八十。）
    【新苔诗】
    随潮染岸石。逐沫聚浮楂。徒令阿谷丽。停筐不汰沙。（○类聚八十二。诗纪八十。）
    【被执作诗一首】
    〖三国典略曰。宋子仙破会稽。购得肩吾。谓之曰。昔闻汝能诗。今可作。若能。当贳汝命。肩吾操笔立成。子仙乃释之。〗
    发与年俱暮。愁将罪共深。聊持转风烛。暂映广陵琴。（○御览六百。诗纪八十。）
    【诗】
    劲气方凝海。清威正折绵。（○万花谷三。）
    【三日侍宴咏曲水中烛影诗】〖七言〗
    重焰（类聚作垂烂。）垂花比芳树。风吹水动俱难住。春枝拂岸影上来。还丕绕客光中度。（岁时杂咏误作庭。○类聚八十。古今岁时杂咏十六。诗纪八十。○逯按。升庵诗话。引庾肩吾烛影诗云。垂焰垂花比芳树。随风随水俱难驻。秦娥软舞隙中来。李吾夜绩光中度。烛龙潜曜城乌啼。阴阴叠鼓朝天去。与此不同。）
    【八关齐夜赋四城门更作四首】〖殿下即简文。时为皇太子中庶。府君谓肩吾。为太子中庶子。〗
    【第一赋韵东城门病】
    伏枕爱危光?
    巢生易折。无因雪岸草。虑反敉觯ü愫朊骷作邙。注云。三本、宫本作敉觥＃┥窖ā＃ㄐ旆溃┫渴腠肠府。（广弘明集作腑。注云。宋、元、宫本作府。）疼蹇婴肢（广弘明集作枝。注云。三本作肢。）节。如何促龄内。忧苦无暂缺。（孔焘○广弘明集云。宋、元、宫本作寿山。?
    【南城门老】
    虚蕉诚易犯。危藤复将啮。一随柯已微。当年信长诀。（诸葛岂）已同白驹去。复类红花热。妍容一旦罢。孤灯行自设。（君）
    【西城门死】
    绥心虽殊用。（广弘明集作已殊。注云。三本、宫本作殊用。）灭景宁优劣。一随业风尽。终归虚妄设。（王台卿）五阴诚为假。六趣宁有截。零落竟同归。忧思空相结。（李镜远）
    【北城门沙门】
    俗幻生影空。忧绕心尘а。（广弘明集作噎。注云。三本、宫本作а。）於兹排四缠。去矣求三涅。（殿下）下学辈（广弘明集作
    背。注云。三本作辈。）留心。方从窈冥别。已悲境相空。复作泡云灭。（中庶府君○广弘明集三十。诗纪八十。）
    【第二赋韵东城门病】
    空こ诚易愈。有病故难痊。徒知饵五色。终当悲九泉。（玉台卿）已无云（广弘明集作雪。注云。三本、宫本作云。）山草沈咕顾怜。复悲沦苦海。何由果净天。（诸葛岂）
    【南城门老】
    昔类红莲（广弘明集云。明本作连。）草。自玩绿（广弘明集作渌。）池边。今如白华树。还悲明镜前。（殿下）壮心欲何在。馀日乃西迁。清樽不复乐。蓬鬓岂还妍。（徐防）
    【西城门死】
    高堂信逆旅。怀（广弘明集作坏。注云。三本、宫本作怀。）业理常牵。玉匣方委榇。金台不复延。（中庶府君）挽声随迳远。萝影带松悬。讵能留十念。唯应逐四缘。（君）
    【北城门沙门】
    经行林树下。求道志能坚。即有神通力。振锡远乘烟。（李镜远）一登四弘誓。至道莫能先。不贪旷劫寿。无论
    延促年。（孔焘○同上。）
    【第三赋韵东城门病】
    缠こ缅百年。自伤无五福。长萦（广弘明集云。明本作荣。）画箧蛇。不值仙人鹿。（殿下）习染迷画瓶。卧起求栖宿。罗襦岂再欢。临歧方土木。（中庶府君）
    【南城门老】
    少年爱纨绮。衰暮惭罗恪Ｍ缴怂耆饺健３率非郁郁。（王台卿）鹤发辞轩冕。鲐背烹葵菽。松柏稍相依。欢爱时睦睦。（广弘明集作几时睦。注云。三本、宫本作时睦睦。李镜远）
    【西城门死】
    追念平生时。遨游上（广弘明集云。元本、明本作土。）苑囿。一没松柏下。春光徙昱。（孔焘）结根素因假。枝叶缘骨肉。自应蝼蚁驱。值此风刀逐。（诸葛岂）
    【北城门沙门】
    俗茧厌缠丝。因由抽善恪３づ忍辱铠。去此纤罗服。（徐防）愿引三涂众。俱令十使伏。珠月犹沈首。金碑
    未挑目。（君○同上）
    【第四赋韵东城门病】
    紫纨未可得。漳滨徒再离。一逢犬马病。贲育罢驱驰。（李镜远）已无九转术。复阙万金奇。不看授疆（广弘明集作盐。注云。三本、宫本作疆。）掌。唯梦莲花池。（君）
    【南城门老】
    盛年歌吹日。顾步惜容仪。一朝衰朽至。星星白发垂。（孔焘）已伤万事尽。复念九门枝。垂（广弘明集作乘。注云。三本、宫本作垂。）轩意何在。独坐镜（广弘明集作镜坐。注云。三本、宫本作坐镜。）如斯。（中庶府君）
    【西城门死】
    一息于今罢。平生讵可规。天长晓露促。千龄谁复知。（殿下）华堂一相舍。松帐杳难窥。万祀藏珠应。千年罢玉羁。（徐防）
    【北城门沙门】
    深心不可染。正道亦难欹。（诗纪误作歌。）方除五欲累。长辞三雅卮。（广弘明集云。宫本作邪危。王台卿）依空虑难静。习善路犹弛。（广弘明集作弥。）没身竟靡托。单盂讵待赀。（诸葛岂○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
