    ●梁诗卷十二
    ※刘峻
    〈峻。字孝标。平原人。齐永明中。南奔。建武中为豫州府刑狱。梁初。安成王引为荆州户曹参军。以疾去职。居东阳之紫严山。普通二年卒。年六十。门人谥曰玄静先生。有世说新语注十卷、集六卷。〉
    【登郁洲山望海诗】
    沧潦联霄岫。层领郁Л濉Ｏ屡萄魏５住Ｉ献灵乌翼。滇氵眄非可辨。（类聚作辩。）鸿溶信难测。轻尘久弭飞。惊浪终不息。云锦曜石屿。罗绫文水色。（○类聚八。诗纪九十。）
    自江州还入石头诗（诗纪云。艺文作刘峻。英华次元帝後而逸其名。或以为元帝诗。非也。）
    鼓透〈蟠āＱ樱ㄎ脑纷饕！＃╉洛（文苑作雒。）城观。洛城何郁郁。杳与云霄半。前望苍（文苑作青。注云。一作苍。）龙门。斜瞻（文苑作晖。）白鹤馆。槐垂御沟道。柳缀金堤岸。迅马（文苑作鸟。注云。一作马。）晨风趋。轻舆流水散。高歌（文苑作唱。注云。一作歌。诗纪云。一作唱。）梁尘下。纟亘（文苑作湘。）瑟荆（文苑作翔。）禽乱。（文苑云。一作纟亘瑟荆琴乱。）我思江海游。曾无朝市玩。忽寄灵台宿。空轸及关叹。仲子入南楚。伯鸾出东汉。何能栖树枝。取毙王孙弹。（○类聚二十九、
    （广文选九并作江州还入石头诗。文苑英华二百八十九逸作才名。诗纪九十。）
    【始居山营室诗】〖诗纪云。外编作始台山居。〗
    自昔厌喧嚣。执志好栖息。啸歌弃城市。归来事（广文选作学。）井织。凿户<门规>焦。开轩望崭濉＜に檐前溜。修竹堂阴植。香风鸣紫莺。高梧巢绿翼。泉脉洞杳杳。流（诗纪云。一作沈。）波下不极。仿佛玉山隈。想像瑶池侧。夜诵神仙记。旦吸云霞色。将驭六龙舆。行从三鸟食。谁与金门士。抚心论胸臆。（○类聚三十六。广文选十五作居山营室。诗纪九十。）　　
    【出塞】
    蓟门秋气清。飞将出长城。绝漠冲风急。交河夜月明。陷敌挫金鼓。摧锋扬旆旌。去去无终极。日暮动边声。（○文苑英华百九十七。乐府诗集二十一。诗纪九十。）
    ※萧洽
    〈洽。字宏称。兰陵人。父蕙基。齐吏部尚书。洽天监初迁太子中庶子。出为南徐州中从事。还除从事中郎。迁太府卿。普通初为通直散骑常侍。二年。出为临海太守。六年卒官。年五十五。有集二十卷。（隋志作二卷。疑误。）〉
    【侍释奠会诗】〖五章〗
    儒惟性府。道实人灵。乃宣地义。载景天经。衢宫传蔼。冲室流馨。人区允睦。王路惟宁。
    舄弈代终。氛氲革禅。我後天临。庶世见。焕哉隆平。穆矣於变。德漏八埏。声锵九县。
    春方贰极。含神测几。敬恭驰道。祗承兽闱。列辟载粲。群司有晖。庵蔼槐路。逶迤衮衣。
    教思无方。循训有则。告奠先师。式祀盛德。其礼载闲。其仪不忒。幽显聿宣。人祗允塞。
    冬物澄华。寒晖诩。云浮钟ね。风生舞缀。尽性餐和。含灵饮悦。仰沐弘餐。（○文馆词林作赊。）俯惭磬劣。（○文苑词林百六十。）
    ※王僧孺
    〈僧孺。东海剡人。家贫。佣书养母。仕齐。历王国左常侍、太学博士、丹阳郡功曹、候官令、治书侍御史、钱唐令。梁受禅。除後军临川王记室参军。出为南海太守。徵拜中书领著作。迁尚书左丞。迁少府卿。出监吴郡。还除尚书吏部郎。出为仁威南康王长史。行府州国事。以事免。起为安西安成王参军。迁镇右始兴王中记室、北中郎南康王谘议参军。入直西省。普通三年卒。年五十八。有总集十八州谱七百一十卷、百家谱三十卷、百家谱集钞十五卷、两台弹事五卷、集三十卷。〉　　
    【朱鹭】
    因风弄玉水。映日上金堤。犹持畏罗缴。未得异凫住Ｎ啪爱白雉。兼因重碧鸡。未能声似凤。聊变色如帧Ｔ甘独ッ髀贰３肆饕复栖。（○文苑英华二百六。乐府诗集十六。诗纪七十八。）
    【鼓瑟曲有所思】
    夜风吹熠耀。朝光照昔邪。（文苑作辟邪。注云。一作昔耶。瓦松也。）几销蘼芜叶。空落蒲桃（文苑作萄。注云。一作桃。诗纪云。一作萄。）花。不堪长织素。谁能独浣纱。（乐府、诗纪误作沙。）光阴复何极。望促反成赊。知君自荡子。奈妾亦倡家。（○玉台新咏六。类聚四十一作有所思行。文苑英华二百二。乐府诗集十七。诗纪七十八。）
    【白马篇】
    千里生冀北。玉鞘黄金勒。散蹄去无己。摇头意相得。豪气发西山。雄风擅东国。飞癯銮芈ぁ３で绕岷焚。承谟若有神。禀算良不惑。（文苑作忒。是。）氵节汨（文苑作泊。）河水黄。参差嶂云黑。安能（文苑作得。注云。一作能。）对儿女。垂帷弄毫墨。兼弱不称雄。後得方为特。此心（文苑作至思。注云。一作此心。乐府作主恩。）亦何已。君恩良未塞。不许跨天山。何由报皇德。（○文苑英华二百九。乐府诗集六十三。诗纪七十八。）
    【古意诗】〖诗纪云。一云游侠。英华作乐府。〗
    青丝控（文苑作被。）燕马。紫艾饰吴刀。朝风吹锦带。落（文苑作晚。注云。一作落。）日映珠袍。陆离关右客。照耀山西豪。虽非学诡遇。终是任逢遭。人生会有死。得处如鸿毛。宁能偶（文苑作若。注云。一作偶。）鸡骛。寂寞（类聚作寂寂。）隐蓬蒿。（○类聚三十三。文苑英华二百五。诗纪七十八。○逯按。此诗在类聚人部游侠。在文苑英华乐府类。诗纪说谬。）
    【登高台】〖诗纪云。陈祖孙登有宫殿名登高台诗。〗
    试出金华殿。聊登铜雀台。九路平如掌。（类聚作砥。文苑云。一作砥。）千门洞已（文苑作乘晚。注云。一作洞已。）开。轩车映日过。（文苑作至。注云。一作过。）箫管逐风来。若非邯郸美。便是洛阳才。（○类聚四十二。文苑英华二百十。诗纪七十八。）
    【湘夫人】
    桂栋承薜帷。眇眇川之湄。白苹徒可望。绿芷竟空滋。日暮思公子。衔意嘿无辞。（○类聚七十九。乐府诗集五十七。诗纪七十八。）
    【侍宴诗】
    丽景属（文苑作烛。）春馀。清阴澄夏首。交枝隐修迳。回流影（文苑作映。）遥阜。徙帷（类聚作为。）轹轻筠。移銮拂高柳。去矣劳茂绩。勉哉报嘉诱。小臣良不才。涓尘愧所守。何用胜雕斩。譬木良如朽。（○类聚三十九。文苑英华百六十九。诗纪七十八。）
    【又】〖诗纪云。一作侍宴景阳楼。〗
    回舆（文苑作銮。）避暑宫。下辇迎风馆。散（文苑作渺。）漫轻（文苑作卿。）烟转。霏微商云散。蔓草亘严垂。高枝起天半。回风稍惊水。落光渐斜岸。<玄少>亻舞驻行云。清歌入层汉。ㄧ颜畅有怿。德音良已粲。（○同上）
    【落日登高诗】
    凭高且一望。目极不能舍。东北指青门。西南见白社。轸轸河梁上。纷纷渭桥下。争利亦争名。驱车复驱马。宁访蓬蒿人。谁怜寂寞者。（○类聚二十八。诗纪七十八。）
    【中川长望诗】
    长川杳难即。四望四无极。安流宁可值。愤风方未息。危帆渡中悬。孤光严下昃。岸际树难辨。云中鸟易识。莫恨东复西。谁知迂且直。故乡相思者。当春爱颜色。独写千行泪。谁同万里忆。（○类聚二十七。诗纪七十八。）
    【赠顾仓曹诗】
    洛（文苑作雒。）阳十二门。楼阙似西昆。暧暧罘ぜ下。相望隔画（类聚作昼。下同。）垣。画垣向阿阁。栖凤复楼鸳。（文苑云。一作阿阁栖凤鸳。）五曹均趋奏。六尚等便烦。朝炉何馥馥。夜锦有馀温。日中驱上驷。骧首遍京苑。晨趋魏公子。夕宿韩王孙。夙（文苑作宿。）昔今何在。生平弃不论。譬如{艹卷}ご草。心谢叶空存。谁复（文苑作伤。）三承睫。独念九飞魂。（○类聚三十一。文苑英华二百四十七。诗纪七十八。又广言行八引昆、垣、鸳、烦、温、宛、论、存、魂九韵。）
    【秋日愁居答孔主簿诗】
    首秋（类聚作夏。文苑同。）云物善。昼暑旦犹清。日华随水泛。树影逐风轻。依帘野马合。当户昔耶生。物我一无际。人鸟不相惊。傥过（类聚作遇。）北山北。聊访法高（类聚作乔。文苑云。一作乔。）卿。（法真子高卿。见後汉逸民传。○类聚三十一。文苑英华二百四十。诗纪七十八。）
    【至牛渚忆魏少英诗】
    枫林暧似画。沙岸净如扫。空笼望悬石。回斜见危岛。绿草闲游蜂。青葭集轻鸨。徘徊洞初月。浸淫溃春潦。非愿岁物华。徒用风光好。（○类聚二十八。文苑英华二百八十九。诗纪七十八。）
    【寄何记室诗】
    思君不得见。望望独长嗟。夜风入寒水。晚露拂秋花。何由假日御。暂得寄风车。（○类聚三十一。诗纪七十八。）
    【忽不任愁聊示固远诗】
    去秋客旧吴。今春投故越。泪逐东归水。心挂西斜月。未应岁贬颜。直以忧残发。（○类聚三十五。诗纪七十八。）
    【为何库部旧姬拟蘼芜之句诗】
    出户望兰薰。褰帘正逢君。敛容裁（玉台作才。同。）一访。新知（类聚作人。）讵可间。新人含笑近。故人含泪（类聚误作笑。）隐。妾意在寒松。君心逐朝槿。（○玉台新咏六。类聚三十二作为何逊旧姬拟上山采蘼芜。诗纪七十八。）
    【何生姬人有怨诗】
    寒树栖羁（玉台作羁。）雌。月映风复吹。逐臣与弃妾。零落心可积压。宝琴徒七弦。兰灯空自枝。颦谷不足效。啼妆拭复垂。同衾成楚越。异国非仳（玉台作此。）离。（○玉台新咏六。诗纪七十八。）
    【为人伤近而不见诗】
    嬴女凤皇楼。汉姬柏梁殿。讵胜（类聚作过。）仙将死。音容犹可见。我有（类聚作独我。）一心人。同乡不异县。异县不成隔。同乡更脉脉。脉脉如牛女。何（类聚字缺。）由寄（玉台作无妨年。）一语。（○玉台新咏六作为人伤近不见。类聚三十二。诗纪七十八。）
    【月夜咏陈南康新有所纳诗】
    二八人如花。三五月如镜。开帘一种色。当户（类聚作还将。）两相映。重价出秦韩。高名入燕郑。十城屡请易。千金几争聘。君意自能专。妾心本无竞。（○玉台新咏六。类聚十八。诗纪七十八。）
    【咏捣衣诗】
    足伤金管遽。（玉台作处。）多怆缇光促。露团池上紫。风飘庭里绿。下机骛西眺。鸣砧遽东旭。芳汗似兰汤。雕金辟龙烛。散度广陵音。掺（玉台作操。误。）写渔阳曲。别鹤悲不已。离鸾断还（玉台作更。诗纪云。一作更。）续。尺素在鱼肠。寸心凭雁足。（○玉台新咏六引促、旭、烛、曲、续、足六韵。类聚六十七引促、绿、曲、续、足五韵。诗纪七十八。）
    【与司马治书同闻邻妇夜织诗】
    洞房风已激。长廊月复清。蔼蔼夜庭广。飘飘晓帐轻。杂闻百虫思。偏伤一鸟（玉台作息。）声。鸟声长不息。妾心复何极。犹恐君无衣。夜夜当窗织。（○玉台新咏六。诗纪七十八。）
    【为人述梦诗】
    工知想成梦。未信梦如此。皎皎无片非。的的一皆是。以亲芙蓉褥。方开合欢被。雅步极嫣（诗纪作娇。）妍。含辞姿委靡。如言非倏忽。不意成俄尔。及寤尽空无。方知悉虚诡。（○玉台新咏六。诗纪七十八。）
    【侍宴景阳楼诗】〖诗纪云。诗汇作鲍照者非。〗
    金铺烁可镜。桂栋俨临云。沾觞均饮德。服道验朝闻。讵论禹无间。非耻尧为君。小臣亦何者。短翮屡追群。（○类聚三十九。文苑英华百六十九。诗纪七十八。）
    【春日寄乡友诗】
    旅心已多恨。春至尚离群。翠枝（文苑作披。）结斜影。绿水（文苑作水绿。）散圆（文苑作直。）文。戏鱼两相顾。游鸟半藏云。何时不悯默。是日子思君。（○类聚三。文苑英华百五十七。诗纪七十八。）
    【夜愁示诸宾诗】
    檐（玉台作栏。通。）露滴为珠。池水（玉台作冰。）合成璧。万行朝泪泻。千里夜愁积。（○玉台作极。）孤帐闭不开。寒膏尽复益。谁知心眼乱。?粗旌龀杀獭（○玉台新咏六作夜愁。类聚三十五。诗纪七十八。）
    【送殷何两记室诗】
    掩袖出南浦。驱车送上征。飘飘晓云驶。氵养々旦潮平。不肖余何惜。无赀尔（类聚作是。）勿轻。倘有还书便。一言访死生。（○何水部集二作赠何殷记室。类聚二十九。文苑英华二百六十六。诗纪七十八。）
    【春闺有怨诗】
    愁来不理鬓。春至更攒眉。悲看蛱蝶粉。泣望蜘蛛丝。月映寒蛩褥。风吹悲翠帷。飞鳞难托意。驶翼不衔（诗纪云。一作缀。）辞。（○玉台新咏六。诗纪七十八。）
    【秋闺怨诗】
    斜光隐西壁。暮雀上南枝。风来秋扇屏。月出夜灯吹。深心起百际。遥泪非一垂。徒劳妾辛苦。终言君不知。（○玉台新咏七。诗纪七十八。）
    【咏宏姬诗】
    及君高堂还。值妾妍妆罢。曲房褰锦帐。回廊步珠屣。玉钗时可挂。罗襦讵难解。再顾连城易。一笑（类聚作眄。诗纪云。一作眄。）千金买。（○类聚三十二。又作宠姬诗。诗纪七十八。）
    【在王晋安酒席数韵诗】
    窈窕宋（类聚作守。）华容。（玉台作容华。）但歌有清（类聚作情。）曲。转ツ（类聚作眄。）非无以。斜扇还（类聚作眉幸。诗纪同。）相瞩。讵（类聚作不。）减许飞琼。多胜刘碧玉。何因送款款。半饮杯中睢＃ā鹩裉ㄐ掠搅。类聚三十二作咏姬人诗。诗纪七十八。）
    【为人宠姬有怨诗】
    可怜独立树。枝轻根易摇。已为露所拧８次风所飘。锦衾襞不开。（玉台作卧。）端坐夜及朝。是妾愁成瘦。非君重细腰。（○玉台新咏六。诗纪七十八。）
    【为姬人自伤诗】
    自知心里恨。还向影中羞。回持昔慊慊。变作今悠悠。还君与妾扇。（玉台作珥。诗纪云。一作钗。）归妾奉（类聚作与。）君裘。弦断犹可续。心去最难留。（○玉台新咏六作为人自伤。类聚三十二作又为姬人怨诗。诗纪七十八。）
    【为人有赠诗】
    碧玉与绿珠。张卢复双女。曼声古难匹。长袂世无侣。似出凤凰楼。言发潇湘渚。幸有褰裳便。含情寄一语。（○玉台新咏六。诗纪七十八。）
    【见贵者初迎盛姬聊为之咏诗】
    久想专房丽。未见倾城者。千金访繁华。一朝遇容冶。空本蓟门外。来戏丛台下。长卿幸未匹。文君复新寡。（○玉台新咏六。诗纪七十八。）
    【伤乞人诗】
    少年空扶辙。白首竟填沟。苇席何由足。菽藿不能周。自顾非好乞。（初学记作行。）行（初学记作乞。）且欲包羞。劳君款曲问。冒此殷勤酬。（○初学诗十八。诗纪七十八。）
    【春思诗】〖诗纪作春思绝句。〗
    雪罢枝即青。冰开水（文苑作春。）便绿。复闻黄鸟声。（玉台误作思。）全（玉台误作令。）作相思曲。（○玉台新咏十。类聚三。文苑英华百五十七。）
    【为徐仆射妓作诗】
    日晚应归去。上客强盘桓。稍知玉钗重。渐见罗襦寒。（○玉台新咏十。诗纪七十八。）
    【春怨诗】〖诗纪作吴均。〗
    四时如湍水。飞奔竞回复。夜鸟响嘤嘤。朝光照煜煜。（诗纪作朝花。）厌见花成子。多看荀为（诗纪作成。注云。一作为。）竹。万里断音书。十载异栖宿。积愁落芳{髟丐}。长啼坏美目。君去在（诗纪作往。）榆关。妾留住函谷。惟对昔邪房。如愧（玉台作见。）蜘蛛屋。独唤（玉台作与。）响相酬。还将影自逐。象床易毡簟。罗衣变单复。几过度风霜。犹能保茕独。（○玉台新咏六。诗纪八十一。）
    【咏春诗】
    岸（文苑云。集作崖。）烟起暮色。岸水带斜晖。迳狭横枝度。帘摇惊燕飞。落花承步履。流涧写行衣。何殊九芝盖。簿暮洞庭归。（○文苑英华百五十七。）
    ※徐悱
    〈悱。字敬业。勉第二子。起家著作佐郎。转太子舍人。掌书记之任。累迁洗马、中舍人。以足疾出为湘东王友。迁晋安内史。普通五年卒。〉
    【白马篇】
    妍（文苑作研。乐府同。）蹄饰镂鞍。飞穸群痈伞Ｉ倌瓯旧峡ぁｅ塾稳肼逗。剑琢荆山玉。弹把随（乐府作隋。）珠丸。闻有边烽息。飞候至长安。然诺窃自许。捐躯谅不难。占（文苑作召。注云。一作占。）兵出细柳。转战向楼兰。雄名盛李霍。壮气能彭韩。能令石饮羽。复使发冲冠。要功非汗马。报效乃（类聚作有。）锋端。日没塞云起。风悲胡地寒。西征馘小月。北去脑乌丸。报归明天子。燕然石（类聚作令。诗纪云。一作今。）复刊。（○文苑英华二百九。乐府诗集六十三。诗纪八十五。又类聚四十二引端、寒、刊三韵。）
    【古意酬到长史溉登琅邪城诗】
    甘泉警烽候。上谷抵（李善本文选作拒。六臣本注云。善本作拒字。按拒当是扌互之讹。扌互即唐写抵字。）楼兰。此江称豁险。兹山复郁盘。表里穷形胜。襟带尽严峦。修篁壮下属。危楼峻上干。登陴起遐望。回首见长安。金沟朝灞隆ｐ道入鸳鸾。鲜车骛华毂。汗马跃银鞍。少年负壮气。耿介立冲冠。怀纪燕山石。思开函谷丸。岂如霸上戏。羞取路傍观。寄言封侯者。数奇良可叹。（○文选二十二。诗纪八十九。）
    【对房前桃树咏佳期赠内诗】
    相思上北阁。徙倚望东家。忽有当轩树。（诗纪作窗。）兼含映日花。方（诗纪作芳。）鲜类红粉。比素若铅华。更使增心忆。弥令想狭邪。无如一路阻。脉脉似云霞。严城不可越。言折代疏麻。（○玉台新咏六。诗纪八十九。）
    【赠内诗】
    日暮想清阳。（当作扬。）蹑履出椒房。网虫生锦荐。游尘掩玉床。不见可怜影。空馀黼帐香。彼美情多乐。挟瑟坐高堂。岂忘离忧者。向隅心独伤。聊因一书札。以代九回肠。（○玉台新咏六。诗纪八十九。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
