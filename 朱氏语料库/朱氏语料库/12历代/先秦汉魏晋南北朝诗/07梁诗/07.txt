    ●梁诗卷七
    ※沈约
    【诗】
    【奉和竟陵王郡县名诗】〖王融、范云同赋。〗
    西都富轩冕。南宫溢才彦。高阙连朱雉。方渠渐游殿。广川肆河济。长岑绕崤尽Ｇ梁济危渚。平皋骋悠眄。清渊皎澄彻。（类聚作澈。）曾山郁葱倩。阳泉濯春藻。阴丘聚寒霰。西华不可留。东光促奔箭。望都游子怀。临戎征马倦。既豫平台集。复齿南皮宴。一窥长安城。羞言杜陵掾。（○类聚五十六。诗纪七十三。）
    【奉和竟陵王药名诗】
    丹草秀朱翘。重台架危隆＃类聚作{已山}。）木兰露易饮。射干枝可结。阳隰采辛夷。寒山望积雪。玉泉亟周流。云华乍明灭。合欢叶暮卷。爵林声夜切。垂景迫连桑。思仙慕云埒。荆实剖（类聚作部。）丹瓶。龙刍汗奔血。照握乃夜光。盈车非玉屑。细柳空葳蕤。水萍终委绝。黄符若可挹。长生永昭皙。（○类聚五十六。诗纪七十三。）
    【和陆慧晓百姓名诗】
    建都望淮海。树阙表衡稽。井干风云出。柏梁星汉齐。皇王临万宇。惠化覃黔黎。吉士服仁义。宿昔秉华圭。庸贤起幽谷。钦言非象犀。端委康国步。偃息召邦携。举政方分策。易纪粲金泥。伊余沐嘉幸。由是别园畦。曾微涓露答。光景遂云（类聚作云。）西。方随炼丹子。薄暮矫行迷。（○类聚五十六。诗纪七十三。）
    【三月三日率尔成章诗】
    丽日属元巳。（六臣本文选注云。五臣或作日字。）年芳具在斯。开花已匝（初学记作两。万花谷同。）树。流莺（文选、诗纪作嘤。六臣本注云。五臣作莺字。）复满枝。洛阳繁华子。长安轻薄儿。东出千金堰。（万花谷作偃。）西临雁骛陂。游丝（岁时杂咏作络。）映（诗纪作应。）空转。高杨（初学记作柳。岁时杂咏同。）拂地（初学记作池。文苑同。）垂。绿帻（初学记作萍。文苑同。又注。类聚作帷。御览作丝萍。）文照耀。紫燕光陆离。清晨（类聚作辰。）戏伊水。薄（初学记作转。万花谷同。）暮宿兰池。象筵鸣（御览作排。）宝瑟。金瓶泛羽（初学记作玉。岁时杂咏、文苑同。）卮。宁（文苑作仍。）忆春蚕（文苑作蚕眠。）起。日暮桑欲萎。长袂屡已（文选作以。岁时杂咏、文苑同。）拂。凋胡方自炊。爱而不可见。宿昔减容仪。且（岁时杂咏作早。）当（文苑作早常。）忘情去。（岁时杂咏作土。文苑作士。）叹息独何为。（○文选三十。古今岁时杂咏十六。文苑英华百五十七。诗纪七十三。又类聚四、初学记四、御览三十并引斯、枝、儿、陂、垂、离、池、卮、萎九韵。万花谷後四引斯、枝、儿、陂、池、萎六韵。）
    【织女赠牵牛诗】
    红妆与明镜。二物本相亲。用持施点画。不照离居人。往秋虽一照。一照复还（类聚作还复。）尘。尘生不复拂。蓬首对河津。冬夜寒如此。（初学记作是。岁时杂咏同。文苑云。一作是。）宁遽道阳春。初商忽（类聚作忽。）云至。暂得奉衣巾。施衿已成（类聚作诚已。文苑云。一作识已。）故。每聚忽（岁时杂咏作辄。文苑作耻辄。注云。一作忽。）如新。（初学记作每耻辄如新。○类聚四。初学记四。文苑英华百五十八。古今岁时杂咏二十五。诗纪七十三。）
    【应王中丞思远咏月诗】
    月华临静（初学记作净。）夜。夜静（玉台作靖。初学记作净。）灭氛埃。方晖竟户入。（初学记作入户。文苑同。）圆影隙中来。高楼切思妇。西园游上才。网（御览作临。）轩映珠（六臣本文选注云。善本作朱。诗纪云。一作朱。）缀。应门照绿苔。洞房殊未晓。清光信悠哉。（○文选二十。又玉台新咏五。类聚一、初学记一、文苑英华百五十一、御览四并作咏月。诗纪七十三。）
    【和王中书德充咏白云诗】
    白云自帝乡。氛氲屡回没。蔽亏昆山树。含吐瑶台月。秋风西北起。飘我过城阙。城阙已（初学记作以。）参差。白云复离离。皎洁在天（初学记作大。）汉。倒影入华池。将过丹丘野。时至碧林垂。九重迎飞燕。万里送翔螭。（○类聚一作中和王中书白云诗。初学记一。文苑英华百五十六。诗纪七十三。）
    【咏雪应令诗】
    思鸟聚寒芦。苍云轸暮色。夜雪合且离。晓风惊复息。婵娟入绮窗。徘徊骛情极。弱挂（诗纪作桂。）不胜枝。轻
    飞屡低翼。玉山聊可望。瑶池岂难即。（○初学记二。诗纪七十三。）
    【和刘雍州绘博山香炉诗】
    范金诚可则。ゼ思必良工。凝芳自（初学记作侯。万花谷作俟。）朱燎。先铸首山铜。环（万花谷作环。）姿信岩！Ｆ嫣宝玲珑。峰嶝互相拒。严（万花谷作岬。）岫杳无穷。赤松游其上。敛足御轻鸿。蛟螭盘其下。骧首盼层穹。岭侧多奇树。或孤或复（万花谷作复。）丛。严间有佚女。垂袂似含风。罘扇粑匆选；⑹佑翕判邸５巧狡鹬卣稀＃ㄍ蚧ü茸麽帧＃┳笥乙丝桐。百和清夜吐。兰烟四面充。如彼崇朝气。触石绕华嵩。（○初学记二十五。万花谷续七。诗纪七十三。）
    【咏湖中雁诗】
    白水满春塘。旅雁每回翔。唼流（类聚作啊＃┣Ｈ踉濉Ａ掺绱馀霜。群浮动轻浪。单泛逐孤光。悬飞竟不下。乱起未成行。刷羽同摇漾。一举还故乡。（○文选三十。诗纪七十三。又类聚九十一引翔、霜、行、乡四韵。）
    【冬节後至丞相第诣世子车中作诗】
    廉公失权势。门馆有虚盈。贵贱犹如此。况乃曲池平。高车尘未灭。珠履故馀（岁时杂咏作无。六臣本文选注云。五臣作无。）声。宾阶绿钱满。客位紫苔生。谁（类聚作唯。）当九原上。郁郁望佳城。（○文选三十。类聚三十四作萧丞相第诣世
    子车中作。古倔匀时杂咏三十九作冬至後丞相第诣世子车中作。诗纪七十三。）
    【奉和竟陵王经刘┠故】
    表闾钦逸轨。轼（类聚作式。）墓礼真（谢集作贞。类聚同。）魂。化途终眇默。神理暧犹存。尘经（谢集作驾。诗纪云。一作驾。）未辍幌。高衡已委门。日芜子云舍。徒望董生园。华阴无遗布。楚席有灵樽。玄泉倘能慰。长夜且勿论。（○谢宣城诗集四。诗纪七十三。又类聚四十作经刘┠故。引魂、存、门、樽四韵。）
    【悼亡诗】
    去秋三五月。今秋还照梁。（玉台作房。文苑、诗纪云。一作房。）今春兰蕙草。来春（文苑作春来。又注。或作明春。）复吐芳。悲哉人道异。一谢永销亡。帘屏既毁撤。（玉台作屏筵空有设。文苑、诗纪并云。一作屏筵空有设。）帷席更施张。游尘掩虚座。孤帐覆空床。万事无不尽。徒令存者伤。（○玉台新咏五。文苑英华三百二。诗纪七十三。）
    【侍游方山应诏诗】
    清汉夜昭皙。扶桑晓陆离。发歌ρ粝隆＃ㄊ纪云。一作发吹垂杨下。）建（初学记作巡。）羽朝夕池。金浮水若。耸跸（初学记作罩。）诏（初学记字缺。）山祗。一沾九霄露。藜藿终自知。（○初学记十三。诗纪七十四。）
    【乐将殚恩未已应诏诗】
    凄锵笙（初学记作生。误。）管遒。（初学记作道。误。）参差舞行乱。轻肩既屡举。长巾亦徐换。云鬓垂宝花。轻妆染微汗。群臣醉又饱。圣恩犹未半。（○初学记十五。诗纪七十四。）
    【泛永康江诗】
    长枝萌紫叶。甭源泛绿苔。山光浮水至。春色犯寒来。临睨信永矣。望美暧悠哉。寄言幽闺妾。罗袖勿空裁。（○类聚八。文苑英华百六十二。诗纪七十四。）
    【饯谢文学离夜诗】
    汉池水如带。巫山云似盖。氵节汨背吴潮。（古文苑作湖。）潺雍岢濑。一望沮漳水。宁思江海会。以我径寸心。从君千里外。（○谢宣城诗集四作饯谢文学。古文苑四。文苑英华二百六十六作别谢文学。文选补遗二十六。广文选八作饯钱文学。诗纪七十四。又类聚二十九作别谢文学。引盖、会、外三韵。）
    【别范安成诗】
    生平（六臣本文选注云。五臣作平生。类聚、草堂诗笺、文苑作平生。）少年日。分手（草堂诗笺作守。）易前期。及尔同衰暮。非复
    别离时。勿言一樽（草堂诗笺作杯。）酒。明日难重（类聚作共。文苑同。）持。梦中不识路。何以慰相思。（○文选二十。类聚二十九。文苑英华二百六十六。文章正宗二十九。诗纪七十四。又草堂诗笺十四有怀诗注引期、持二韵。）
    【效古诗】
    可怜桂树枝。单雄忆故雌。岁暮异栖宿。春至犹别离。山河隔长路。路远绝容仪。岂云无可（玉台作我。）匹。寸心终不移。（○玉台新咏五。广文选十。诗纪七十四。）
    【庭雨应诏诗】
    出空宁可图。入庭倍难赋。非烟复非云。如丝（初学记作系。）复如雾。愈裁欲垂。霏微不能注。虽无千金质。聊为一辰趣。（初学记作恰！鸪跹Ъ嵌作见庭雨应诏诗。文苑英华百七十三。诗纪七十四。）
    【初春诗】
    扶（诗纪作夹。注。一作扶。）道觅阳春。相将（玉台作佳人。）共携手。草色犹（玉台作独。）自腓。（玉台作非。初学记、文苑同。）林中都未有。无事逐梅花。空教（玉台作中。类聚作交。）信杨柳。且复归去（诗纪作共归。）来。含情寄杯酒。（○玉台新咏五。类聚三作咏初春诗。初学记三。文苑英华百五十七。诗纪七十四。）
    【春咏诗】〖诗纪作春思。注云。一作春咏。〗
    杨柳乱如丝。绮罗不自持。春草黄（玉台作青。）复（类聚作复黄。文苑同。）绿。客（文苑云。类聚作伤。）心伤（文苑作悲。）此时。青苔（玉台作翠{艹治}。）已结洧。碧水复盈淇。日华照赵瑟。风色（玉台作心。类聚、文苑同。）动燕姬。襟前（玉台作中。文苑同。）万行泪。故是一相思。（○玉台新咏五。类聚三。文苑英华百五十七作咏春。诗纪七十四。）
    【伤春诗】
    弱草半抽黄。轻条未全绿。年芳被禁御。烟华（诗纪作花。）绕层曲。寒苔卷复舒。冬泉断方续。早花散凝（初学记作疑。）金。初露泫成玉。（○初学记三作伤春赋。文苑英华百五十七作咏春。诗纪七十四。）
    【秋夜诗】
    月落宵向分。紫烟郁氛氲。аа萤入雾。离离雁出（诗纪作度。）云。巴童暗理瑟。汉女夜缝裙。新知乐如是。久要讵相闻。（○类聚三。初学记三。文苑英华百五十八。诗纪七十四。）
    【咏篪诗】〖诗纪云。古文苑云。沈右率座赋二物为咏。〗
    江南箫管地。妙响发孙枝。殷勤寄玉指。含情举复垂。雕梁再三绕。轻尘四五移。曲中有深意。丹诚君讵
    知。（○谢宣城诗集五。玉台新咏五。古文苑四作沈右军篪。诗纪七十四。）
    【咏竹槟榔盘诗】
    梢风有劲质。柔用道非一。平织方以文。穹（类聚作穿。）成圆且密。荐羞虽百品。所贵浮天实。幸承欢醑馀。宁辞嘉宴毕。（○谢宣城诗集五。诗纪七十四。又类聚七十三引一、密二韵。）
    【咏檐前竹诗】
    萌开箨已垂。结叶始成枝。繁荫（类聚作阴。）上蓊茸。（诗纪云。一作郁郁。）促节下离离。风动露滴沥。月照影参差。得生郡户牖。不愿夹华池。（○类聚八十九。诗纪七十四。）
    【玩庭柳诗】
    轻阴拂建章。夹道连未央。因风结复解。沾露柔且长。楚妃思欲绝。班女泪成行。游（玉台作流。）人未应云。为此还（玉台作归。）故乡。（○玉台新咏五作咏柳。类聚八十九。诗纪七十四。）
    【麦李诗】
    青玉冠西（白帖作四。）海。碧石（白帖作肤。）弥（白帖作充。）外区。化为中园（白帖作国。）实。其下成路（白帖作蹊。）衢。在先良
    足贵。因小邈难逾。色润房（文苑作方。）陵缥。味夺寒水（白帖作山。）朱。摘持欲以献。尚食且踟蹰。（○初学记二十八作咏李。文苑英华三百二十六。诗纪七十四。又类聚八十六作咏李诗。引区、衢、朱三韵。白帖三十作沈约诗。引区、衢、朱三韵。）
    【咏桃诗】
    风来吹叶动。风去畏花伤。红英已照灼。况复含日光。歌童暗理曲。游女夜缝裳。讵减当春泪。能断思人肠。（○玉台新咏五。诗纪七十四。）
    【咏青苔诗】
    缘（初学记作绿。）阶已（御览作何。）漠漠。泛水复绵绵。微根如（类聚作知。）欲断。轻丝似更联。长风隐细草。深堂没绮钱。萦郁无人赠。葳蕤无人赠。葳蕤徒可怜。（○初学记二十七。文苑英华三百二十七。诗纪七十四。又类聚八十二、御览一千并引绵、联二韵。）
    【十咏二首】
    【领边绣】
    纤手制新奇。刺作可怜仪。萦丝飞凤子。结缕坐花儿。不声如动吹。无风自⒅Α＃ㄓ裉ㄗ黥聋多。）丽色傥未歇。聊承云鬓垂。（○玉台新咏五。诗纪七十四。）
    【脚下履】
    丹墀上飒沓。玉殿下趋锵。逆转珠佩响。先表绣晗恪ｑ湛临舞席。袖拂（玉台作拂袖。）绕歌堂。所叹忘怀妾。见委入罗床。（○同上）
    【怀旧诗九首】
    【伤王融】
    元长秉奇调。弱冠慕前踪。（文苑作踪。）眷言怀祖武。一篑望成峰。途艰行易跌。命舛志难逢。折风落迅羽。流恨满（初学记作赋。）青松。（○类聚三十四。初学记十一作悼故中书侍郎王融诗。文苑英华三百一。诗纪七十四。）
    【伤谢摇
    吏部信才杰。文锋（文苑作风。诗纪作峰。）振奇（类聚作音。）响。调与金石谐。思逐风云上。岂言陵霜质。忽随人事（初学记作所。）往。尺璧尔何冤。一旦（文苑作日。初学记作忽此。）同丘壤。（○类聚三十四。初学记十一作悼齐故吏部郎谢沂。文苑英华三百一。诗纪七十四。）
    【伤庾杲之】
    右（诗纪作左。注。一作右。）率馥时誉。秀出冠朋僚。耸兹千仞气。振此百寻条。蕴藉含（文苑误作合。）文雅。散朗溢风
    飚。楸贾（诗纪云。一作梧。）今已合。容范尚昭昭。（○类聚三十四。文苑英华三百一。诗纪七十四。）
    【伤王谌】
    长史体间任。坦荡无外求。持身非诡遇。应物有虚舟。心从朋好尽。形为欢宴留。欢宴未终毕。零落委山丘。（○同上）
    【伤虞炎】
    东南既擅美。洛阳复称才。携手同欢宴。此迹共游（类聚作追。）陪。事随短秀落。言归长夜台。（○同上）
    【伤李种】
    少府怀贞节。忘躯济（文苑作欣。）所奉。吏道勤不息。繁文长自拥。既阙优孟歌。身没谁为宠。（○同上）
    【伤韦景猷】
    韦叟（类聚作啊＃┦肚霸亍２┪锉溉只。税骖止营校。沦迹委泥沙。始（类聚作如。）知庸听局。方悟大音赊。（○同上）
    【伤刘氵风】（类聚作佩。）
    处和无近累。天然有胜质。萧瑟（文苑作索。）负高情。耿介怀秋（类聚作私。）实。义贵良为重。兰摧非所恤。一罢平生言。宁知携手日。（○类聚三十四作伤刘佩。文苑英华三百一。诗纪七十四。）
    【伤胡谐之】
    豫州怀风范。绰然标雅度。处约志不渝。接广情无忤。颉颃事刀笔。纷纶弟朱素。美志同山阿。浮年迫期露。（○类聚三十四。文苑英华三百一。诗纪七十四。）
    【咏新荷应诏诗】
    勿言草卉贱。幸宅天池中。微根才出浪。短干未摇风。宁知寸心里。蓄紫复含红。（○类聚八十二。诗纪七十四。）
    【听蝉鸣应诏诗】
    轻生宅园御。复得栖嘉树。岂敢擅洪枝。轻条遭所遇。（类聚作寓。）叶密形易扬。风回响难住。（○类聚九十七。诗纪七十四。）
    【咏笙诗】
    彼美实枯（文苑作弧。）枝。孤筱定参差。丶σ堰哳。（初学记作嘲哲。文苑同。）枣下复林离。本期王子晏。（文苑作晋。）宁
    待洛滨吹。（○初学记十六。文苑英华二百十二。诗纪七十四。）
    【咏筝诗】
    秦筝吐绝调。玉柱扬清曲。弦依高张断。声随妙指续。徒闻音绕梁。宁知颜如玉。（○类聚四十四。初学纪十六。文苑英华二百十二。诗纪七十四。）
    【咏山榴诗】
    灵园（类聚作圆。）同佳称。幽山有奇质。停采久弥鲜。含华岂期实。长愿微名隐。无使孤山株出。（○类聚八十六。诗纪七十四。）
    【大言应令诗】
    隘此大泛庭。方知九垓局。穷天岂弥指。尽地不容足。（○类聚十九。诗纪七十四。）
    【细言应令诗】
    开馆尺棰馀。筑榭微尘里。蜗角列州县。毫端建朝市。（○类聚十九。诗纪七十四。）
    【咏馀雪诗】
    阴庭覆素芷。南阶褰绿ご。玉台新落构。青山已半亏。（○类聚二。诗纪七十四。）
    【咏帐诗】
    甲帐垂和璧。螭云张桂宫。隋珠既吐曜。翠被复含风。（○类聚六十九。诗纪七十四。）
    【侍宴咏反舌诗】
    假容（类聚作客。）不足观。遗音犹可荐。幸蒙乔树恩。得以闻高殿。（○类聚九十二。诗纪七十四。）
    【寒松诗】
    梢耸振寒声。青葱标暮色。疏叶望岭齐。乔干临云直。（初学记作贞。○初学记二十八。诗纪七十四。）
    【咏孤桐诗】
    龙门百尺时。（诗纪云。一作峙。）排云少孤立。分根荫玉池。欲待高鸾集。（○初学记二十八。诗纪七十四。）
    【咏梧桐诗】
    秋还遽已落。春晓犹未夷。微叶虽可贱。一剪或成帧＃ā鹄嗑郯耸八。诗纪七十四。）
    【园橘诗】
    绿叶迎露（初学记作霞。）滋。朱苑待霜润。但令入玉半。（万花谷作盘。）金衣（文苑作依。）非所忄吝。（○初学记二十八。文苑英华三百二十六。万花谷後三十八作沈约诗。诗纪七十四。）
    【咏梨应诏诗】
    大谷来既重。岷山道又难。摧折非所忄吝。但令入玉盘。（○初学记二十八。文苑英华三百二十六。诗纪七十四。）
    【西地梨诗】〖诗纪云。诗汇作简文者非。〗
    列茂河阳苑。蓄紫滥觞隈。翻黄秋沃若。落素春徘徊。（○类聚八十六。诗纪七十四。）
    【咏芙蓉诗】
    微风摇紫叶。（类聚字缺。）轻露拂朱房。中池所以绿。待我泛红光。（○类聚八十二。诗纪七十四。）
    【咏杜若诗】
    生在穷绝地。岂与世相亲。不顾逢采撷。本欲芳幽人。（○类聚八十一。诗纪七十四。）
    【咏鹿葱诗】
    野马不任骑。兔丝不任织。既非中野花。（尔雅翼作华。）无堪麇凼场＃ā鹄嗑郯耸一。尔雅翼三。诗纪七十四。○灌畦暇语
    曰。沈约以佐命勋位冠梁朝。晚年诸进用事者。忌其固位。取约所为鹿葱诗。乘间以白武帝。帝意已不能堪。未几得道士赤章事。遂大发怒。约以忧死。其诗曰。野马不可骑。兔丝讵宜织。尔非苹与蒿。岂供ば鹿食。逯按。文字略有不同。）
    【咏甘蕉诗】
    抽叶固盈丈。擢本信兼围。流甘扌我实。弱缕冠币隆＃ā鹄嗑郯耸七。诗纪七十四。）
    【咏菰诗】
    结根布洲渚。垂叶满皋泽。匹彼露葵羹。可以留上客。（○类聚八十二。诗纪七十四。）
    【早行逢故人车中为赠诗】
    残朱犹暧暧。馀粉尚霏霏。昨宵何处宿。今晨拂露归。（○玉台新咏十。诗纪七十四。）
    【为邻人有怀不至诗】
    影逐斜月来。香随远风入。言是定知非。欲笑翻成泣。（○玉台新咏十。诗纪七十四。）
    【四城门诗】
    六龙既惊轸。二鼠复驰光。衰龄难慎辅。暮质易凋伤。（○类聚七十六。诗纪七十四。）
    【和刘中书仙诗二首】
    清旦发玄洲。日暮宿丹丘。昆山西北映。流泉东南流。霓裳拂流电。云车委轻霰。峥嵘上不睹。寥廓下无见。（○类聚七十八。诗纪七十四。）
    殊庭不可及。风范嘁焐。霞衣不待缝。云锦不须织。（○同上）
    【华山馆为国家营功德诗】
    沐芳祷灵岳。稽首恭上玄。帝昔祈万寿。臣今请亿年。丹方缄洞府。河清时一传。锦书飞云字。玉简黄金编。（○类聚七十八。诗纪七十四。）
    【和王卫军解讲诗】
    妙轮辍往驾。宝树未开音。甘露为谁演。得一（类聚作二。）标道心。眇眇玄途旷。高义总成林。七花屏尘相。八解濯芳襟。（○类聚七十六。诗纪七十四。）
    【侍宴谢フ宅饯东归应诏诗】
    皇情怅（文苑作帐。）东鍪馈Ｓ痨贩髂镶堋＃类聚作蹰。）夏云清朝景。秋风扬早蝉。饮和陪下席。论道光上筵。（○类聚二
    十九。文苑英华百六十九作侍宴谢フ宅东归应制。诗纪七十四。）
    【酬孔通直逖怀蓬居诗】
    阊阖既洞启。龙楼亦高辟。两宫集鸾步。二闱引通籍。伊尔事清途。纷吾供（文苑云。一作惊。）贱役。（○类聚三十一。文苑英华二百四十。诗纪七十四。）
    【石塘濑听猿诗】
    敫々夜猿鸣。溶溶晨雾合。不知声远近。惟见山重沓。既欢东岭唱。复伫西严答。（○类聚九十五。诗纪七十四。）
    【出重闱和傅昭诗】
    鲁连扬一策。陈平出六奇。邯郸风雨散。白登烟雾维。排云出九地。陵定振五卮。（○类聚五十九。诗纪七十四。）
    【秋晨羁怨望海思归诗】
    分空临镂怼Ｅ远望沧流。八桂暧如画。三桑眇若浮。烟极希丹水。月远望青丘。（○类聚二十八。诗纪七十四。）
    【侍宴乐游苑饯徐州刺史应诏诗】（丘迟同赋。）
    沃若动龙骖。参差凝凤管。金塘草未合。玉池泉将满。（○类聚二十九。诗纪七十四。）
    【憩郊园和约法师采药诗】
    郭外三千亩。欲以贸朝饣ァ７笔呒如膊肌Ｃ芄亦星悬。（○类聚八十一。诗纪七十四。）
    【咏竹诗】
    无人赏高节。徒自抱贞心。（○合璧事类别集五十四。）
    【诗】
    四节逝不处。繁华难久鲜。（○海录碎事二。）
    【上巳华光殿诗】〖七言〗
    於维盛世即轩妫。朝丰宴镐复在斯。朝光灼烁映兰池。春风婉转入细枝。时莺顾慕声合离。轻波微
    动漾羽卮。河宗海若生蛟螭。浮梁径度跨回漪。朱颜始洽景将移。安得壮士驻奔曦。（○类聚四。诗纪七十四。）
    【六忆诗四首】〖以下杂言。〗
    忆来时。灼灼（玉台作的的。同。）上阶墀。勤勤叙别离。（玉台作离别。）慊慊道相思。相看常不足。相见乃忘饥。（○玉台新咏五。诗纪七十四。）
    忆坐时。点点罗帐前。或歌四五曲。或弄两三弦。笑时应无比。嗔时更可怜。（○同上）
    忆食时。临盘动容色。欲坐复羞坐。欲食复羞食。含哺（玉台误作唯。）如不饥。擎瓯似无力。（○同上）
    忆眠时。人眠强未眠。解罗不待劝。就枕更须牵。复恐傍人见。娇羞在烛前。（○同上）
    【八咏诗】
    〖金华志曰。作咏诗。南齐隆昌元年太守沈约所作。题於玄畅楼。时号绝倡。後人因更玄畅楼为八咏楼云。〗
    【登台望秋月】
    望秋月。秋月光如练。照曜三爵台。徘徊九华殿。九华玳瑁梁。华榱与璧（玉台作壁。）稀Ｒ宰鹊窭錾。持照明月光。凝华入黼帐。清辉悬洞房。先过飞燕户。却照（文苑作映。诗纪同。）班（类聚作斑。文苑同。）姬床。桂宫袅袅落桂
    枝。露（文苑作早。诗纪同。）寒凄凄凝白露。上林晚叶飒飒鸣。雁门早鸿离离度。湛（文苑作堪。）秀质兮似规。委清光兮如素。照愁轩之蓬影。（文苑作映。）映金阶之轻（诗纪云。一作微。）步。居人临此笑以歌。别客对之伤且慕。（类聚作旦暮。文苑同。）经衰（文苑误作轻襄。）圃。映寒丛。凝清夜。带秋风。随庭雪以偕素。与池荷而共红。临玉墀（诗纪作阶。注云。一作墀。）之皎皎。含霜霭之望汀＃ㄋ霭。一作雪霭。）趵继灬槎徙（玉台作徒。文苑作从。）度。（玉台作步。）轹长汉而飞空。隐严崖而（文苑作之。）半出。（类聚作隔。）隔（类聚作出。）帷幌而才通。散朱庭之奕奕。入青琐而玲珑。间阶悲寡鹄。（文苑、诗纪作鹤。）沙洲怨别鸿。文（玉台作昭。文苑同。）姬泣胡殿。昭（玉台作明。文苑同。）君思汉宫。余亦何为者。淹留此山东。（○玉台新咏九作望秋月。文苑英华百五十一作咏月篇。诗纪七十四。又类聚一引练、殿、梁、稀⒐狻⒎俊⒋病⑺亍⒉健⒛骸⒋浴⒎纭⒑臁Ⅺ汀⑼ā㈢缡六韵。）
    【会圃临春风】
    临春风。春风起春树。游丝暧如网。（诗纪云。一作烟。文苑作暖如烟。）落花克莆怼Ｏ确禾煸ǎ类聚作津。）池。还过细柳枝。蝶（玉台作ア。文苑作页。）逢飞摇堋Ｑ嘀涤鸩纬亍＃类聚作参差。）扬桂旆。动芝盖。开燕裾。吹赵带。赵带飞参差。燕裾合且（类聚作复。）离。回簪（文苑作看。）复转黛。顾步惜容仪。容仪已叮类聚、文苑作照。同。）灼。春风复回薄。氛氲桃李花。青跗（玉台作付。）含素萼。既为风所开。复为风所落。摇绿蒂。抗（类聚作扌兀。是。）紫茎。舞春雪。杂流莺。曲房开兮金铺响。金铺响兮妾思惊。（文苑作思凤鸣。）梧台（玉台作桐。）未阴。淇川（文苑作文。诗纪云。一作水。）始（玉台作如。）碧。迎行雨於高唐。送归鸿於碣石。经洞房。响纨素。感幽闺。思帏。想芳（文苑作西。）园兮（玉台无兮字。
    文苑同。）可以游。念兰翘兮（文苑无兮字。）渐（文苑作已。）堪摘。拂明镜之冬尘。解罗衣之秋襞既铿锵以动佩。又蛆浚ㄓ裉ㄗ鞣针怠＠嗑邸⑽脑吠。）而流射。（玉台作麝。）始摇荡以入闺。终徘徊而缘隙。鸣（类聚作明。）珠帘於绣户。散芳尘於绮席。是时怅思妇。安能久行役。佳人不在兹。春风为谁（类聚作谁为。诗纪同。）惜。（○玉台新咏九作临春风。文苑英华百五十六。诗纪七十四。又类聚一作八咏。引树、雾、池、枝、差、旆、盖、带、差、离、灼、薄、萼、落、茎、莺、石、襞、射、隙、席惜二十二韵。）
    【岁暮愍衰草】
    愍衰草。衰草无容色。憔悴荒迳中。寒ぼ不可识。昔时兮春日。昔日兮春风。含（类聚作衔。诗纪同。）华（类聚作花。）兮佩实。垂绿兮散红。氛氲鹊右。照耀望仙东。送归顾慕（玉台误作暮。）泣淇水。嘉客淹留怀上宫。严陬兮海岸。冰多兮霰积。烂熳兮客（诗纪云。一作严。）根。攒幽兮寓（诗纪云。一作客。）隙。布绵密於寒皋。吐纤疏於危石。既惆怅於君子。倍伤心於行役。露缟（玉台作高。）枝於初旦。霜红天於始夕。凋芳卉之九衢。噶槊┲三脊。风急崤道难。秋至客衣单。既伤檐下菊。复悲池上兰。飘落逐风尽。方知岁早寒。流萤暗明烛。雁声断才（类聚作裁。同。）续。萎绝长信宫。芜秽丹墀曲。霜夺茎上紫。风销叶中绿。山变兮青薇。水折兮黄（玉台作平。）苇。秋鸿兮疏引。寒鸟（类聚作乌。）兮聚飞。迳荒寒草合。桐长旧严围。（类聚作草长荒径微。）园庭渐芜没。霜露日沾衣。愿逐晨征鸟。薄暮共西归。（○玉台新咏九。诗纪七十四。又类聚八十一作衰草赋。引色、识、风、散、积、石、脊、难、单、寒、烛、续、绿、飞、微、衣十七韵。）
    【霜来悲落桐】
    悲落桐。落（类聚作落上有悲字。）桐早霜露。燕至叶未抽。鸿来枝已素。本出龙门山。长枝仰刺天。上峰百丈绝。下趾万寻悬。幽根已（类聚作未。诗纪同。）盘结。孤枝复危绝。初不照光景。终年负霜雪。自顾无羽仪。不愿生曲池。芬芳本自乏。华实无可（诗纪作所。）施。匠者（诗纪作公子。）特留眄。（诗纪作ツ。）王孙少见之。（诗纪作知。）分取孤生（玉台作生孤。）。徙置北堂陲。（玉台作垂。）宿茎抽晚干。新叶生故枝。故枝虽辽远。新叶颇离离。春风一朝至。荣华并（玉台作户坐。）如斯。自惟良菲薄。君恩徒照灼。顾已非嘉树。空用凭阿阁。愿作清庙琴。为舞双（诗纪作君舞。）玄鹤。薜荔可为裳。文杏堪作梁。勿言草木贱。徒照君末光。末光不徒照。为君含敫兆。（玉台作眺。诗纪云。一作{穴叫}{穴条}。）阳柯绿（诗纪作渌。）水弦。阴枝苦寒调。（类聚作蜩。）厚德非可（诗纪作所。）任。敢不虚其心。若逢阳春至。吐绿照清浔。（○玉台新咏九。诗纪七十四。又类聚八十八引露、素、结、绝、雪、光、照、兆、蜩、任、心、浔十二韵。）
    【夕行闻夜鹤】
    闻夜鹤。夜鹤叫南池。对此孤明月。临风振羽仪。伊吾人之菲薄。无赋命之天爵。抱写僦短（玉台作长。）怀。随冬春（玉台作春冬。）而哀乐。懿海上之惊凫。伤云间之离鹤。离鹤时未离。回（玉台、类聚作近。）发天北垂。忽值（诗纪作遇。）疾风起。暂下昆明池。复畏（玉台作值。）冬冰合。水宿非所宜。欲留（诗纪作栖。）不可住。欲去飞已疲。势逐疾风举。求温向衡楚。复值南飞鸿。参差共成侣。海上多云雾。苍茫失洲屿。自此别故群。独向潇湘渚。故
    群不离散。相依江（玉台作沧。）海畔。夜止羽相切。昼飞影相乱。刷羽共浮沉。湛澹泛清浔。（类聚作阴。）既不经（玉台作得。）离别。安知慕侣心。九冬负霜雪。（玉台作霜雪苦。）六翮飞不（类聚作非所。）任。且养凌云翅。俯仰弄清音。所望浮丘子。旦夕来相（玉台作见。）寻。（○玉台新咏九。诗纪七十四。又类聚九十作八咏闻夜鹤篇。引池、仪、薄、爵、鹤、离、垂、池、疲、举、楚、侣、屿、渚、散、畔、乱、沉、阴、心、任、音二十二韵。）
    【晨征听晓鸿】
    听晓鸿。晓鸿度将旦。跨弱水之微澜。发成山之远岸。怵春归之未几。惊此岁之云半。出海涨之苍茫。（玉台作芒。同。）入云途之イ（玉台作杳。）漫。无东西之可辨。孰遐迩之能算。微昔见於洲渚。赴秋期於江汉。集劲风於弱躯。负重雪於轻翰。寒可以饮。荒皋可以窜。水徒自清。微容岂足玩。秋蓬飞兮未极。塞（玉台作寒。）草寒（玉台作萎。）兮无（类聚作容。）色。吴（玉台作楚。）山高兮高（玉台作杳。）度。越水深兮深不（玉台作不可。）测。羡（玉台作美。）明月之驰光。顾（玉台作愿。）征禽之驶（玉台作骋。）翼。（玉台作骋。）翼伊余马之屡怀。知吾（诗纪作君。注云。一作吾。）行之未极。（诗纪云。一作息。）夜绵绵而难晓。愁参差而盈臆。望山川悉无似。（玉台误作以。）惟星河犹可识。孤（玉台作闻。）雁夜南飞。客泪夜沾衣。春鸿旦（玉台作思。）暮返。客子方未归。岁去欢娱尽。年来容貌衰。（玉台作非。诗纪云。一作非。）揽衽形虽是。抚臆事多违。青纣（玉台作蒲。诗纪云。一作蒲。）虽长复易解。白云诚远讵难依。（○玉台新咏九。诗纪七十四。又类聚九十引旦、岸、算、极、色、测、翼、臆、飞、衣、归十一韵。）
    【解佩去朝市】
    去朝市。朝市深（诗纪云。一作晨。）归暮。辞北缨而南徂。浮东川而西顾。逢天地之降祥。值日月之重光。当伊仁之菲薄。（诗纪作伊吾行之未已。注云。一作伊当未仁之未已。）非徐情之信芳。充待诏於金马。奉高宴於柏梁。观斗兽於虎圈。望窈（玉台作。）窕於披香。游西园兮登铜雀。攀（玉台作举。）青琐兮眺重阳。讲金华兮议宣室。昼武帷（诗纪作帐。）兮夕文昌。佩甘泉兮履（诗纪作屣。）五柞。簪兮旨（玉台作诣。）兮绂（诗纪作黻。通。）承光。托後车兮侍华幄。游渤海兮泛清漳。天道有盈缺。寒暑递炎凉。一朝卖玉碗。（玉台作琬。）眷眷惜馀香。曲池无复处。桂枝亦销亡。清庙徒肃肃。西陵久茫茫。薄暮余多幸。嘉运重来昌。忝稽郡之南尉。典（玉台作曲。）千里之光贵。别北芒（玉台作荒。）於浊河。恋横桥於清渭。望前轩之早桐。对南阶之初卉。非余情之屡伤。寄兹焉兮（诗纪作之。）能慰。眷昔日兮怀载。日将暮兮归去来。（○玉台新咏九。诗纪七十四。）
    【被褐守山东】
    守山东。山东万岭（诗纪云。一作里。文苑作籁。）郁青葱。两溪共一泻。（玉台作写。文苑同。）水洁望如空。岸侧青莎被。严间丹桂丛。上瞻既隐轸。下睇亦溟汀＃类聚作蒙。）远林响咆兽。近树聒鸣虫。路出（玉台作带。诗纪云。一作带。）若溪（类聚作然。）右涧（诗纪云。一作泉。）吐金华东。万仞倒危石。百丈注悬ぺ。（玉台作丛。文苑、诗纪作淙。）制曳写（玉台作泻。诗纪同。）流电。奔飞似白虹。洞井含清气。漏穴吐飞风。玉窦膏滴沥。石乳室（类聚作室乳。）空笼。峭Ｍ久窒铡
    崖（诗纪作严。）ú讲磐āＳ嗌幔类聚无舍字。文苑同。）平生之所爱。涯耗甓（诗纪作之。）此逢。（玉台作逢此。文苑同。）欲（玉台作愿。）一去而不还。怅（玉台作恨。）邹（诗纪云。一作恨邦。）衣（类聚作邦君。）之未褫。（类聚作亍＃┮玖舟种清旷。事氓俗之纷诡。幸帝德之方升。值在网（玉台作网。）之未毁。既除旧而布新。故化民而俗徙。播赵俗以南徂。扇齐风以东靡。乳雉方可驯。流蝗庶能弭。清心矫世浊。俭政革（诗纪作救。）民侈。秩满归（诗纪作抚。）白云。淹留事芝髓。（○玉台新咏九。诗纪七十四。又类聚三十六引东、葱、空、丛汀⒊妗⒍、ぺ、虹、风、笼、逢、亍⑺枋四韵。文苑英华百六十引东、葱、空、丛、汀⒊妗⒍、淙、虹、风、笼、逢、褫、髓十四韵。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
