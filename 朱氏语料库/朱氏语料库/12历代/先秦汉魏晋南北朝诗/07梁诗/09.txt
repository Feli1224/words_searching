    ●梁诗卷九
    ※何逊
    【诗】
    【秋夕叹白发诗】
    丝白不难染。蓬生直（类聚作本。）易扶。唯见（类聚作此。诗纪云。一作此。）星星鬓。（类聚作发。）独与众中殊。昔年十四五。率性颇廉隅。直是安被褐。非敢慕怀珠。何言志事晚。疲拙婴殊躯。逢时乃倏忽。失路亦斯须。郊郭勤二顷。形体憩一庑。涸蚌困鱼目。笼禽触四隅。宵长壁立静。廓处谢欢愉。月色临窗树。虫声当户枢。飞蛾拂夜火。坠叶舞秋株。逐物均乘鹤。违俗等双凫。故人倘未弃。求我谷之。（诗纪云。一作隅。○本集二。诗纪八十三。又类聚十七作白发诗。引扶、殊二韵。）
    【夜梦故人诗】
    客心惊夜魂。言与故人同。开帘觉水动。映竹见床空。浦口望斜月。洲外闻长风。九秋时未晚。千里路难穷。已如臃肿木。复似飘遥蓬。相思不可寄。直在寸心中。（○本集二。诗纪八十三。）
    【从主移西州寓直齐内霖雨不晴怀郡中游聚诗】
    寓直惭虎贲。沈迷岂职事。祈祈（本集作祁祁。）寒枝动。望颓镉晔弧２患眼中人。空想山南寺。双桐傍栏上。长杨夹门植。夙昔构良游。接膝同欢志。东西忽为阻。向隅怀独思。飒飒履声喧。扰扰群（本集误作郡。）分异。卧闻复雷响。坐视重扃秘。欲寄一行书。何解三秋意。（○本集一。诗纪八十三。）
    【刘博士江丞朱从事同顾不值作诗云尔本集无以上三字。】
    故人笃久要。新知从暮室。崎岖枉道过。邂逅幽人出。心期不会面。怀之成首疾。向夕敞山扉。临窗玩馀帙。蜘蛛正网户。落花纷入膝。浸淫水上风。蔽亏霞中日。良辰一携手。住坐无俦匹。刘侯务属书。江生勤下笔。朱君博辞理。去去追名实。是顾一参差。何能更蓬荜。吾人少拘碍。得性便游逸。方欲俟褰裳。相从欢（一集作让。）道术。（○本集一。诗纪八十三。）
    【春暮喜晴酬袁户曹苦雨诗】
    振衣喜初霁。褰裳对晚晴。落花犹未卷。时鸟故馀声。春芳空悦目。游客反伤情。乡园不可见。江水独（本集作徒。）自清。愿得同携手。归望对都城。（○本集二。诗纪八十三。）
    【苦热诗】
    昔闻草木焦。今窥（文苑作睹。乐府、事文类聚同。诗纪云。一作睹。）沙石烂。аа风逾静。恺馊战リ骸Ｏ熬猖（类聚作闷。乐府、事文类聚同。文苑、诗纪云。一作闷。）衣巾。（类聚、事文类聚作襟。）读书烦几案。卧思清露拧＃ㄎ脑纷鬓凇Ｗ⒃啤Ｒ蛔鼬拧＃┳待高（乐府作明。文苑云。一作明。）星灿。蝙蝠户中（乐府作间。）飞。蠛蠓窗间（乐府作中。）乱。实（乐府作会。）无河朔饮。空有临淄巍Ｒ沤鸩蛔裕乐府作自不。事文类聚同。）拾。恶木宁无干。愿以三伏晨。催促九秋换。（○本集一。文苑英华二百十。乐府诗集六十五作苦热行。事文类聚前集九。诗纪八十三。又类聚五引烂、旰、案、灿、乱、巍⒘韵。）　　
    【七夕诗】
    仙车驻七襄。（类聚误作骧。）风驾出天潢。月映九微火。风吹百合香。来（初学记作逢。岁时杂咏同。文苑云。一作逢。）欢暂巧笑。还泪已沾（文苑云。一作帝。）裳。（玉台作啼妆。类聚、初学记、岁时杂咏作啼妆。文苑作妆。诗纪云。一作啼妆。）依稀如（玉台作犹。岁时杂咏同。文苑作独。）洛馈Ｙ亢鏊聘咛啤１鹄胛矗ㄓ裉ㄗ鞑弧＠嗑邸⒊跹Ъ恰⑺晔痹佑酵。文苑云。一作不。）得语。（玉台作见。）河汉渐汤汤。（○本集一。玉台新咏五作咏七夕。古今岁时杂咏二十五。文苑英华百五十八。诗纪八十三。又类聚四及初学记四引潢、香、妆、汤四韵。）
    【咏早梅诗】〖诗纪云。一云扬州法曹梅花盛开。〗
    兔园标物序。惊时最是梅。衔（文苑作御。）霜当路发。映雪拟寒开。枝横却月观。花绕凌风台。朝洒长门泣。夕
    驻临邛杯。应知（类聚作知应。）早飘落。故逐上春来。（○本集二。初学记二十八。文苑英华三百二十二。万花谷後三十二作何逊诗。诗纪八十三。又类聚八十六引梅、开、台、来四韵。）
    【行经孙氏陵诗】
    时在零陵（文苑作炎灵。建康志同。）厌。神器若无依。逐兔争先捷。掎鹿兢因机。呼吸开伯（文苑作霸。建康志同。）道。叱咤（文苑作咤叱。）掩江畿。豹变分奇略。虎视肃戎威。长蛇恤巴汉。骥马绝淮淝。交战（文苑作戟。建康志同。）无内御。重门岂外扉。成功举（文苑作终。建康志同。）已弃。凶德复而违。水龙忽东骛。青盖乃西归。劫（文苑作碣。）来已（类聚作易。文苑、建康志同。诗纪云。一作易。）永久。年代暧微微。苔石疑文字。荆坟失是非。山莺空曙（诗人玉屑作树。）响。陇月自秋晖。银海终无浪。金凫会（文苑作永。建康志同。）不飞。阒寂（文苑作阒阒。建康志同。）今如此。望望沾人衣。（○本集一。文苑英华三百六、景定建康志四十三并作经孙氏陵诗。诗纪八十三。又类聚四十引归、微、非、晖、飞、衣六韵。诗人玉屑八作行孙氏陵。引晖一韵。）　　
    【塘边见古冢诗】
    行路一孤坟。（本集误作行坟塘一孤。）路成坟欲（文苑作已。初学记作又已。）毁。空疑年代（初学记作岁。文苑同。）积。不知陵谷徙。几逢（初学记、文苑作经。诗纪云。一作经。）秋叶黄。（文苑作飞。）骤（初学记作共。）见春流イ。金蚕不可织。玉树何时（初学记作曾。文苑同。）芷。陌上驱驰人。笑歌自侈靡。今日非明日。所念谁（文苑作可怜讵。）怜（初学记作可恰讵聆。）此。（○本集一。初学记十四作悲行路孤坟诗。文苑英华三百六作悲行路孤坟。诗纪八十三。）
    【哭吴兴柳恽诗】
    南州擅荆梓。上国称羽仪。伊人以戴德。李公伤在期。远识内无愠。深衷外有规。（本集作窥诗纪云。一作窥。）清文穷丽则。弘论尽高奇。多能诚所贵。小善聊复为。百步均射叶。八体妙临池。曲悟同神解。龟谋信有知。入朝耿长剑。出牧盛层麾。纳言信加首。丰貂亦在移。霞区两借寇。贪泉一举卮。翰飞矫未极。朝露溘先危。以兹旧馆想。况乃西日垂。蔓草生车辙。枯木卧崩坻。樽酒谁为满。灵衣空自披。眷言寻惠好。恸哭悲路歧。含毫徒有属。搦管竟无ゼ。（○本集二。诗纪八十三。）
    【登禅冈寺望和虞记室诗】
    南望南郭门。拱树稍（本集作梢。）云密。北窗北溱（诗纪云。一作凑。）道。重楼雾中出。接树隐高蝉。交枝承落日。光阴不可舍。怀抱何由悉。（○本集一。诗纪八十四。）
    【答高博士诗】
    北窗凉夏音。幽居多卉木。飞ア（苕溪丛话作幽蝶。诗纪云。一作蝶。）弄晚花。清池映疏竹。为宴得快性。安闲聊鼓腹。将子厌嚣尘。就予闻耳目。（○本集一。诗纪八十四。又苕溪渔隐丛话二引竹一韵。）
    【赠王左丞】〖僧孺〗诗
    栏外莺啼罢。园里日光斜。游鱼乱水叶。轻燕逐风花。长墟上寒霭。晓树没归霞。九华暮已隐。抱郁徒交加。（○本集一。诗纪八十四。）
    【敬酬王明府】〖僧孺〗诗
    星稀初可见。月出未成光。澄江照远火。夕霞隐连樯。贱躯临不测。玉体畏垂堂。念别已零泪。况乃思故乡。（○本集一作敬酬王明府。诗纪八十四。）
    【西州直示同员诗】
    日长禁户倦。即事思短晨。漏尽唱声急。此理复伤人。矛盾交为论。光璧带成珍。誓将收饮啄。得得任心神。（○本集一。诗纪八十三。）
    【野夕答孙郎擢诗】
    山中气色满。墟上生烟露。杳杳星出云。啾啾雀隐树。虚馆无宾客。幽居之欢趣。思君意不穷。长如流水注（○本集一。诗纪八十三。）
    【石头答庾郎丹诗】
    高树荫栖密。（本集作照。注云。一作密。）细草绿成被。黄鹂隐叶飞。蛱蝶萦空戏。阴岑自尔悦。寂寥予罕寄。相如阻禁闱。何由从简易。（○本集一。诗纪八十四。）
    【日夕出富阳浦口和朗公诗】
    客心愁日暮。徙奇空望归。山烟涵（类聚作敛。文苑同。）树色。江水映霞晖。独鹤凌空（文苑云。集作烟。类聚作风。诗纪云。一作风。）逝。双凫出浪飞。故乡千馀里。兹夕寒无衣。（○本集一。类聚二十七及文苑英华二百十九作富阳浦口和朗上人。诗纪八十四。）
    【从镇江州与游故别诗】〖诗纪作临行与故游夜别。〗
    历稔共追随。（类聚作游。）一旦辞群匹。复如东注（类聚作流。文苑同。）水。未有西归日。夜雨滴空阶。晓灯（文苑作天晓。注云。类聚作晚灯。）暗离（类聚作雕。）室。相悲各罢酒。何时同（类聚作更。文苑同。诗纪云。一作更。）促膝。（○本集一。诗纪八十四并作临行与故游夜别。类聚二十九。文苑英华二百八十六。）
    【与胡兴安夜别诗】
    居人行转轼。客子暂维舟。念（本集字缺。）此一筵笑。分为两地愁。露湿寒塘草。月映清淮流。方（类聚作芳。）抱新
    离恨。独守故园秋。（○本集一作胡兴安夜别。类聚二十九。诗纪八十四。）
    【车中见新林分别甚盛诗】
    金谷宾游盛。青门冠盖多。隔林望行簟Ｏ纶嫣鸣珂。於时春未歇。麦气始清和。还入平原迳。穷巷可张罗。（○本集一。诗纪八十四。）
    【晓发诗】
    早霞丽初日。清风消薄雾。水底见行云。天边看远树。且望氵公溯剧。暂有江山趣。疾（本集字缺。）兔聊复起。爽地岂能赋。（○本集二。诗纪八十四。）
    【慈姥矶诗】〖诗纪云。本集作慈姥矶联句。〗
    暮烟起遥岸。斜日照发流。一同心赏夕。暂解去乡忧。野（苕溪丛话作绕。）岸平沙合。连山近（本集、苕溪丛话作远。是。）雾浮。?捅不自已。江上望归舟。ā鸨炯二。诗纪八十四。又苕溪渔隐丛话後二引浮一韵。）
    【见征人分别诗】
    凄凄日暮（本集作暮暮。）时。亲宾俱伫立。征人拔剑起。儿女牵衣泣。候骑出萧关。追兵赴马邑。且当横行去。
    谁论裹尸入。（○本集一。诗纪八十四。）
    【同虞记室登楼望远归诗】
    登楼欲望远。遥遥见白衣。白衣犹远远。言是稍知非。对窗看宝瑟。入户弄鸣机。无令日光晚。门阁掩重扉。（○本集一。诗纪八十四。）
    【与虞记室诸人咏扇诗】
    如中欧晴琛Ｑг碌（类聚作且。初学记同。）为轮。机杼蘼芜妾。裁缝箧笥人。摇风入素手。占（类聚作召。初学记作招。）曲掩朱（类聚作丹。初学记同。）唇。罗袖幸拂拭。（初学记作时拂。）微芳聊可因。（○本集一。初学记二十五作咏扇诗。诗纪八十四。又类聚六十九作咏扉诗。引轮、唇二韵。）
    【看伏郎新婚诗】
    雾夕莲出水。霞朝日照梁。何如花烛夜。轻扇掩红妆。良人复（初学记作以。）灼灼。席上自生光。所悲高驾动。环佩出长廊。（○本集一。玉台新咏五作看新妇。类聚四十、初学记十四作看新婚诗。诗纪八十四。）
    【咏娼妇诗】〖诗纪作咏妇娼。〗
    暧暧（玉台作皎皎。）高楼暮。华烛帐前明。罗帏雀钗影。宝瑟凤雏声。夜（本集、诗纪作庭。）花枝上发。新月雾中生。
    谁念当窗牖。相望独盈盈。（○本集一。玉台新咏五作咏倡家。类聚三十二。诗纪八十四。）
    【咏舞妓】〖本集无妓字。〗诗
    管清罗荐合。（类聚作随。）弦（类聚作丝。）惊（本集作歌。）雪袖迟。逐唱回纤手。听曲动（初学记作转。诗纪同。）蛾眉。凝情眄（玉台作盼。）堕珥。（类聚作顾眄堕。误。）微睇托含辞。日暮留嘉（初学记作留。万花谷同。）客。相看爱此时。（○本集一。玉台新咏五。类聚四十二作咏妓诗。诗纪八十四。又初学记十五作咏舞诗。引眉、时二韵。万花谷後三十二作何逊诗。引眉、时二韵。）
    【望新月示同羁诗】
    初宿长淮上。破镜出云明。今夕千馀里。双蛾映水生。的的与沙（类聚冯校作河。）静。滟滟（类聚作艳艳。）逐波轻。望乡皆下泪。非我独伤情。（○本集二。类聚一。诗纪八十四。）
    【咏春雪寄族人治书思澄诗】
    可怜江上雪。回风起复灭。本欲映梅花。翻悲似玉屑。朝莺日弄响。暮条行可结。咸言不适时。安知非矫节。（○本集二。诗纪八十四。）
    【和司马博士咏雪诗】
    凝阶夜似月。（类聚作似月夜。）拂树晓疑春。萧散忽如尽。（本集作昼。）徘徊已复新。暂蔽
    卷纨质。复惭（文苑作渐。）施粉人。（文苑云。此二句以集本添入。）若逐微风起。谁言非玉尘。（○本集一。文苑英华百五十四。诗纪八十四。又类聚四、初学记四并作咏雪诗。引春、新、尘三韵。）
    【咏白鸥兼嘲别者诗】
    可怜双白鸥。朝夕水上游。（诗纪云。玉台作浮。）何言异栖息。雌住雄不留。孤飞出溆（本集作岫。）浦。独宿下沧洲。东西从此别。（玉台作别。类聚、文苑同。）影响绝无由。（○本集二。玉台新咏五作咏白鸥嘲别者。类聚九十二、文苑英华三百二十九并作咏白鸥诗。诗纪八十四。）
    【行经范仆射故宅诗】
    旅葵应蔓井。荒藤已上扉。寂寂（文苑作寂寞。）空郊暮。无复车马归。潋滟故池水。苍茫落日晖。遣爱终何极。（类聚作阒寂今如此。文苑同。诗纪云。一作阒寂今如此。）行路独（类聚作客尽。）沾衣。（○本集一。类聚三十四。文苑英华三百七。诗纪八十四。）
    【王尚书瞻祖日诗】
    昱昱丹耪瘛Ｍねに兀ū炯作索。）盖立。金铎让已鸣。龙醵将复入。华台日未徙。荒坟路行湿。已矣将何如。宾
    驭皆洒泣。（○本集一。诗纪八十四。）
    【送褚都曹联句诗】
    君随结客去。我乃倦游归。本愿同栖息。今成相背飞。（○本集二。诗纪八十四。）
    【送司马□入五城联句诗】
    随风飘岸叶。行雨暗江流。居人会应返。空欲送行舟。（○本集二作送司马□入五城。诗纪八十四。）
    【边城思诗】
    柳黄未吐叶。水绿半含苔。春色边城动。客思故乡来。（○本集二。诗纪八十四。　
    【为人妾思诗二首】
    魂销形已去。钗落犹依枕。欲去泪无眦。（本集误作皆。）不看悲复甚。（○本集二。诗纪八十四。）
    机中刺绣所。窗下朝妆处。未忆神已伤。欲忘悲不去。（○同上）
    【为人妾怨诗】
    燕戏还檐际。（玉台作燕子戏还檐。）花飞落枕前。寸心君（本集作悲。）不见。拭泪坐调弦。（○本集二。玉台新咏十作为人妾思。诗纪八十四。）
    【闺怨诗二首】
    竹叶响南窗。月光照东壁。谁知夜独觉。枕前双泪滴。（○本集二。玉台新咏十作秋闺怨。）
    闺阁行人断。房栊月影斜。谁能北窗下。独对後园花。（本集作谁知北窗下。犹对後庭花。○本集二。玉台新咏十。诗纪八十四。）
    【苑中诗】
    苑门辟千扇。苑户开万扉。楼殿闻（玉台作间。）珠履。竹树隔罗衣。（○本集二。玉台新咏十作南苑。诗纪八十四。）
    苑中见美人诗诗纪云。一作联句。
    罗袖风中卷。玉钗林下耀。团扇承落花。复持掩馀笑。（○本集二。诗纪八十四。）
    【咏春风诗】
    可闻不可见。能重复能轻。镜前飘落粉。琴上（本集作山。）响馀声。（○本集二。玉台新咏十。类聚一。初学记一。文苑英华百
    五十六。万花谷二。诗纪八十四。）
    【离夜听琴诗】
    别离既有绪。琴瑟反成悲。美人多怨态。亦复惨长眉。（○本集二。诗纪八十四。）
    【相送诗】
    客心已百念。孤游重千里。江暗雨欲来。浪白风初起。（○本集二。诗纪八十四。）
    【拟古三首联句】
    家本青山下。好上青山上。青山不可上。一上一惆怅。（逊）匣中一明镜。好鉴明镜光。明镜不可鉴。一鉴一情伤。（范云）少知雅琴曲。好听雅琴声。雅琴不可听。一听一沾缨。（刘孝绰○本集三作拟古三首。诗纪八十四。○逯按。文选谢玄晖游东田诗五臣翰注引古诗云。夕宿昔山郭。且上青山上。步步恒惆怅。与逊诗略同。苕溪渔隐丛话即据文选注谓为谢作。恐非是。）
    【往晋陵联句】
    临别我伤悲。达归子自适。刘金不可散。卜盖何由惜。（诗纪作借。逊）从来重分阴。未曾轻尺璧。故任情
    一异。於是望三益。（高爽）尔自高楼寝。予返东皋陌。寄语落毛人。非复平原客。（逊）问舍且求田。音乱无可择。胜门成好事。盘纡欲何索。（爽○本集二。诗纪八十四。）
    【范广州宅联句】
    洛阳城东西。却作经年别。昔去雪如花。今来花似雪。（云。）望拖ρ唐稹Ｑ傺俨嘘兔稹７蔷爱满堂。宁我安车辙。（逊○本集二。诗纪八十四。）
    【相送联句】
    寸阴常可惜。别至倍伤神。子瞻天际水。予望路中尘。（韦黯）悯悯歧路侧。去去平生亲。一朝事千里。流涕向三春。（逊○本集二。诗纪八十四。）
    【二】
    昔共入门笑。今成送别悲。君还旧聚处。为我一酌肌＃ㄍ踅乘）於今还促膝。自此客江湄。愿子俱停驾。看我独解维。（逊○同上）
    【三】
    高轩虽驻轸。馀日久无辉。以我辞乡泪。沾群送别衣。（逊○同上）
    【至大雷联句】
    高谈会良夕。满酒对羁情。闵闵风烟动。萧萧江雨声。（逊）密云穷浦暗。飞电远洲明。若非今宴适。讵使客愁轻。（刘孺）遥舟似连雁。远火若回星。江潭望如此。衔卮共君倾。（桓季圭○本集二。诗纪八十四。）
    【赋咏联句】
    弊履常决踵。眉高起半额。曼倩尔何为。独叹长安索。（逊）工商既惭巧。农士聊相易。绺褂锈抛省：杓绶娇膳摹＃江革）摄职愧握兰。滥官悲执戟。连章既不敏。高谈岂能剧。（孺）逸翮任奋飞。窘步事羁勒。还鸟余能系。流言尔无惑。（革）忧怀乃千载。永欢常数刻。直是悲别离。非关念通塞。（逊）日照汀沙素。山影波浪黑。尔限大江南。余归茂陵北。（孺○本集二。诗纪八十四。）
    【临别联句】
    临别情多绪。送归涕如霰。君望长安城。予悲独不见。（逊）尔来同去国。予归主异县。怀别心独忧。手泪方溅溅。（孺○本集二。诗纪八十四。）
    【增新曲相对联句】
    酒阑日隐树。上客请调弦。娇人挟瑟至。逶迤未肯前。（刘孝胜）旧爱今何在。新声徒自怜。有曲无人听。徙倚高楼前。（何澄）徘徊映日照。转侧被风吹。徒为相思响。伤春君不知。（刘绮）月昏楼上坐。含悲望别离。已切空床怨。复看花柳枝。（逊○本集二。诗纪八十四。）
    【照水联句】
    插花行理鬓。迁延去复归。虽怜水上影。复恐湿罗衣。（逊）临桥看黛色。映渚媚铅晖。不顾春荷动。弥畏小禽飞。（绮○本集二。诗纪八十四。）
    【折花联句】
    笑出春园里。望花联褰缬。欲以间珠钿。非为相思折。（逊）日照烂成绮。风来聚疑雪。试采一枝归。愿持因远别。（绮○本集二。诗纪八十四。）
    【摇扇联句】
    纨扇已新制。荡妇复新妆。欲掩羞中笑。还飘袖里香。（逊）在握时摇动。当歌掩抑扬。谁云减罗（本集作衣。）袂。影日聊自障。（绮○本集二。诗纪八十四。）
    【正钗联句】
    竹台归欲碍。花林出未通。度簪先分影。转珥忽瞻风。（逊）双桥耀宝钿。阗阗密复丛。羞令挂（本集作桂。）缨阙。整插补馀空。（绮○本集二。诗纪八十四。）　
    【答江革联句不成】
    日余乏文干。逢君善草札。工拙既不同。神气何由拔。（○本集二。诗纪八十四。）　　
    【又答江革诗】
    棘端虽非譬。至妙安可量。要知同罔象。然始见毫芒。（○本集二。诗纪八十四。）　　
    【咏杂花诗】
    井上发新花。谁言不经染。已如薄紫拂。复似浓红点。状绵无裁缝。依霞有舒敛。（○诗纪八十四。）
    ※何钅
    【答何秀才诗】
    自怜耿不寐。拥褐至宵阑。苍茫曙月落。切戾晓风酸。终朝长守馑。叠夜抱馀寒。周道坦且（诗纪云。集作既。）直。弱命溘将殚。灵台聊寄止。戚里岂馀欢。思家无积敛。何以拯急难。（○何水部集一。诗纪八十三。）
    ※沈繇
    【答何郎诗】
    欢忄戚递来事。聚散居常理。但伤胶投漆。忽作弦离矢。形影一东西山川俄表里。执手涉梁上。悲心万端起。方同儿女泣。况此流潮水。（○何水部集二。诗纪八十三。）
    ※孙擢
    【答】〖诗纪作赠。〗何郎诗
    幽居少怡乐。坐静对嘉林。晚花犹结子。新竹未成阴。夫君阻清切。可望不可寻。处处多谖草。赖此慰人心。（○何水部集一。诗纪八十四。）
    ※江革
    〈革。字休映。济阳考城人。仕齐为尚书驾部郎。仕梁累迁至度支尚书。大同元年卒。〉
    【赠何记室联句不成诗】
    龙鳞无复彩。凤翅於兹铩。畴昔似翩翩。今辰何乙乙。（○何水部集二。诗纪八十四。）
    【又赠何记室诗】
    刻猴虽言巧。辩对今知章。且欣共卮酒。勿道滥衣裳。（○何水部集二。诗纪八十四。）
    ※朱记室
    【送别不及赠何殷二记室诗】
    凭轼徒下泪。裁书路已赊。远鼓依林响。连樯倚岸斜。山开云吐气。风愤浪生花。即此余伤别。何论尔望家。二君勖琬琰。无使没泥沙。（○何水部集二。诗纪八十三。）
    ※王训
    〈训。字怀范。骷碜印２构子生。射策高第。除秘书郎。迁太子舍人、秘书丞。转宣城王文学友、太子中庶子。掌管记。迁侍中。天监十七年卒。年二十六。〉
    【度关山】
    边庭多警急。羽檄未曾间。从军出陇坂。驱（文苑作骄。注云。一作驱。）马度关山。关山恒ㄙ霭。（文苑作掩霭。注云。一作掩害。）高峰白云外。遥望秦川水。（文苑作中。注云。一作水。）千里长如带。好勇自秦中。意气本（文苑云。一作多。）豪雄。少年便习战。十四已从戎。昔年经（文苑作从。注云。一作经。）上郡。今岁出云中。辽水深难渡。榆关断未通。折衔（文苑作冲。诗纪云。一作冲。）凌绝域。流蓬警（文苑作惊。乐府同。）未息。胡风朝夜起。平沙不相识。兵法贵先声。军（乐府作兵。诗纪云。一作兵。）中自有程。逗留皆（文苑、诗纪并云。一作难。）赎罪。先登尽一城。都护疲诏吏。将军擅发兵。平卢疑纵火。飞鸱畏犯营。轻（文苑作辎。是。）重一为虏。（乐府作卤。注云。一作虏。）金刀何用盟。谁知出塞外。（文苑作谁人知出外。注云。一作谁知出塞外。）独有汉飞名。（○文苑英华百九十八。乐府诗集二十七。诗纪八十六。）
    【独不见】
    日晚宜春暮。风软上林朝。对酒近初节。开楼荡（文苑作当。）夜娇。石桥通小涧。竹路上青霄。持底谁见许。长愁成细腰。（○文苑英华二百十一。乐府诗集七十五。诗纪八十六。）
    【奉和同泰寺浮图诗】〖和简文。〗
    副君坐飞观。城傍属大林。王门虽八达。露塔复千寻。重栌出汉表。层ㄆ冒云心。昆山雕润玉。丽水莹明
    金。悬盘同露掌。垂（广弘明集作插。注云。三本、宫本作垂。）凤似飞禽。月落檐西暗。日去柱东侵。反流开睿属。搦翰动神襟。愿托牢舟反。（广弘明集作友。注云。明本作返。）长免爱河深。（○广弘明集三十。诗纪八十六。）
    【奉和率尔有咏诗】
    殿内多仙女。从来难比方。别有当窗艳。复是可怜妆。学舞胜飞燕。染粉薄南阳。散黄分黛色。薰衣杂枣香。简钗新辗翠。试履逆填墙。一朝恃容色。非复守空房。君恩若可恃。愿作双鸳鸯。（○玉台新咏八。诗纪八十六。）
    【应令咏舞诗】〖诗纪云。应简文。〗
    新妆本绝世。妙舞亦如仙。倾腰逐韵管。敛色（诗纪作衽。注。一作色。）听张弦。袖轻风吻入。钗重步难前。笑态千金动。衣香十里传。将持比（初学记作特比双。文苑、万花谷同。）飞燕。定当谁可怜。（○类聚四十三。初学记十五。文苑英华二百十三。万花谷後三十二作王训诗。诗纪八十六。）
    【诗】
    〖南史曰。尝为诗云云。追祖俭之志也。〗
    且匡世功。萧曹佐仕住＃ā鹉鲜吠跹荡。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
