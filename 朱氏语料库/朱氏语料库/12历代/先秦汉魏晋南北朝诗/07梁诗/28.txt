    ●梁诗卷二十八
    ※闻人倩
    【春日诗】
    高台动春色。清池照日华。绿葵向光转。翠柳逐风斜。林有惊心鸟。园多夺目花。相与咸知节。叹子独离家。人行（玉台作行人。）今不返。何劳空折麻。（○玉台新咏八。诗纪九十四。又类聚三、初学记三、文苑英华百五十七俱引华、斜花、家四韵。）
    ※沈君攸
    【采桑】
    南陌落花（文苑作光。乐府同。）移。蚕妾畏桑萎。逐便牵低叶。争多避小枝。摘驶笼行满。攀高腕欲疲。看金怯举意。求心自可知。（○文苑英华二百八。乐府诗集二十八。诗纪九十三。）
    【采莲曲】
    平川映晚（乐府作晓。）霞。莲舟泛浪华。衣香随岸远。荷影向流斜。度手牵长柄。转楫避疏花。还船不畏满。归
    路讵嫌赊。（○乐府诗集五十。诗纪九十三。）
    【薄暮动弦歌】
    柳谷向夕沈馀日。蕙楼临砌徙斜光。金户半入┝钟啊＠季妒币坡淙锵恪Ｋ可玉堂传绮席。秦筝赵瑟响高堂。舞裙拂履喧珠佩。歌响出扇绕尘梁。云边雪飞弦柱促。留宾但须罗袖长。日暮歌钟恒不倦。处处行乐为时康。（○乐府诗集七十四。诗纪九十三。）
    【羽觞飞上苑】
    上路薄晚风尘合。禁苑初春气色华。石径断丝阑蔓草。山流细沫拥浮花。（诗纪云。外编作槎。）鱼文熠龠含馀日。鹤盖低昂照落霞。隔树银鞍喧宝马。分衢玉轴（乐府作犬。）动香车。车马处处尽成阴。班荆促席对芳林。藤杯屡动情仍畅。翠樽引满趣弥深。山阳倒载非难得。宜城醇螫獯傩胝濉０胱礞旮栌可奏。上客莫虑掷黄金。（○乐府诗集七十四。诗纪九十三。）
    【桂楫泛河中】
    黄河曲注（乐府作渚。）通千里。浊水分流引八川。仙查逐源终未极。苏亭（乐府、诗纪云。一作汉帝。）遗迹上（乐府作尚。）难迁。眇眇云根侵远树。苍苍水气合（乐府作杂。注云。一作合。）遥天。波影杂霞无定色。湍文触岸不成圆。赤马
    青龙（乐府、诗纪并云。一作骊。）交出浦。飞云盖海远凌烟。莲舟渡沙转不碍。桂楫距浪弱难前。风急金乌翅自转。汀长锦缆影微悬。榜人欲歌先扣汀＝蚶粲套砬砍执。河堤极望今如此。行杯落叶讵虚传。（○乐府诗集七十四。诗纪九十三。）
    【双燕离】
    双燕双飞。双情相（乐府作想。）思。容色已改。（文苑作自故。）故（文苑作心。）心不衰。双入幕。双出帷。（文苑作闱。注云。一作帷。）秋风去。春风归。幕上危。双燕离。衔羽一别涕泗垂。夜夜孤飞谁相知。左回右顾还相慕。翩翩桂水不忍渡。（文苑作度。）悬目挂心思越路。萦郁摧折（文苑作拆。）意（文苑云。一有终字。）不泄。愿作镜（文苑作孤。）鸾相对绝。（文苑作镜中绝。注云。一作镜鸾相对绝。乐府云。一作鸾对镜绝。武本愿作镜鸾相对绝。○文苑英华二百六。乐府诗集五十八。诗纪九十三。）
    【赋得临水诗】
    开筵临桂水。携手望桃源。花落圆文出。风急细流翻。光浮动岸影。浪息累沙痕。沧波（文苑作浪清。）自可悦。濯缨何用论。（○初学记六。文苑英华百六十三。诗纪九十三。）
    【同陆廷尉惊早蝉诗】
    日暮野风（初学记作花。）生。林蝉候节鸣。望枝疑数处。寻空定一声。地幽吟不断。叶动噪群惊。独有河阳令。
    偏嫌秋翅轻。（○初学记三十。文苑英华三百三十。诗纪九十三。）
    【待夜出妓诗】
    帘间月色度。烛定妓（文苑误作岐。）成行。回身钏玉动。顿履佩珠鸣。低衫拂鬟影。举扇起歌声。匣中曲犹奏。掌上体应轻。（○初学记十五。文苑英华二百十三作夜出妓。万花谷後三十二作沈君攸诗。诗纪九十三。）
    【咏冰应教诗】
    日华照冰彩。灼烁自相明。阴潭欲半解。阳岸已全轻。未释苔文隐。将销草气生。稍得观鱼上。非独见孤惊。傥逢魏後术。当验可为城。（○初学记七。诗纪九十七。）
    ※施荣泰
    【王昭君】
    垂罗下椒阁。举袖拂胡尘。唧唧（类聚作即即。文苑作寂寞。又注。一作唧唧。）抚心叹。蛾眉误杀人。（○玉台新咏十。类聚三十。文苑英华二百四作昭君怨。乐府诗集二十九。诗纪九十三。）
    【杂诗】
    赵女修丽姿。燕姬正容饰。妆成桃毁红。黛起草惭色。罗裙数十重。犹轻一蝉翼。不言阈淝帷Ｗㄌ痉缍嗔Αｏ吓逵癯乇摺Ｅ笑银台侧。折柳贻目成。采（玉台作插。）蒲赠心识。来时娇未尽。还去媚何极。（○玉台新咏四。诗纪九十三。）
    ※高允生
    【王子乔行】
    仙化非常道。其义出自然。王乔诞神气。白日忽升天。ㄙ暧御云气。飘飘（文苑作遥。乐府同。）乘长烟。寄想崆峒外。翱翔宇宙间。七月有佳期。（文苑作节。乐储同。又注。一作期。）控鹤崇崖巅。永与时人别。一去不复旋。（文苑作还。○文苑英华三百三十二。乐府诗集二十九。诗纪九十三。）
    【百里奚歌】
    羁旅入秦庭。始得收显曜。释褐出辎车。卓为千乘道。艳色进华容。繁弦发徵（乐府作微。）调。居贵易素心。翻然忘久要。装金五羊皮。写情陈所告。岂徒望自伤。念君无定操。（○乐府诗集八十三。诗纪九十三。）
    ※王循
    【晨风行】
    雾开九曲渎。风起千金堤。岸回分野迳。林际成牛蹊。凫随落潮去。日傍绮霞低。望日轻舟隐。瑟瑟远寒
    （乐府作蹇。）凄。还眺小平急。宴语方难齐。（○乐府诗集六十八。诗纪九十三。）
    ※房篆
    【金乐歌】
    前溪（文苑作汉。）流碧（文苑作璧。）水。後渚映青天。登台临宝镜。开窗对绮钱。玉颜光粉色。（文苑作耀光彩。）罗袖拂金钿。春风散轻蝶。明月映新莲。摘花竞时侣。催指（文苑作柏。）及芳年。（○文苑英华百九十三作会乐歌。乐府诗集七十四。诗纪九十三。）
    ※裴宪伯
    【朱鹭】
    秋来惧寒劲。岁去畏冰坚。群飞向葭下。奋羽欲南迁。暂戏龙池侧。时往凤楼前。所叹恩光歇。不得久联翩。（○文苑英华二百六。乐府诗集十六。诗纪九十三。）
    ※车<殃>
    【陇头水】
    陇头征人。陇水流声咽。只为识君恩。甘心从苦节。雪冻弓弦断。风鼓旗竿折。独有孤雄剑。龙泉字不灭。（○文苑英华百九十八。乐府诗集二十一。诗纪九十三。）
    【洛阳道】
    洛阳道八达。洛阳城九重。重关如隐起。双阙似芙蓉。王孙重行乐。公子好游从。别有倾人处。佳丽夜相逢。（○文苑英华百九十二。乐府诗集二十三。诗纪九十三。）
    【骢马】
    骢马镂金鞍。柘弹落金丸。意欲骖覃（乐府作じ<走覃>。）走。先作野游盘。平明发下蔡。日中过上兰。路远行须疾。非是畏人看。（○文苑英华二百九。乐府诗集二十四。诗纪九十三。）
    【车遥遥】
    车遥遥兮马洋洋。追思君兮不可忘。君安逝（玉台作游。乐府同。）兮西入秦。愿将微影（玉台作愿为影兮。）随君身。君在阴兮影不见。君仰日月（玉台作君依光兮。）妾所愿。（○玉台新咏九作傅玄车遥遥篇。乐府诗集六十九。诗纪九十三。）
    ※姚翻
    【同郭侍郎采桑诗】
    雁还高柳北。春归洛水南。日照茱萸领。风摇翡翠帧＃ㄊ纪云。一作簪。）桑间视欲暮。闺里遽饥蚕。相思君助取。相望妾那堪。（○玉台新咏六。乐府诗集二十八作采桑。诗纪九十三。）
    【代陈庆之美人为咏诗】
    临妆欲含涕。羞畏家人知。还代（玉台作持。）粉中絮。拥泪不听垂。（○玉台新咏十。诗纪九十四。）
    【梦见故人诗】
    觉罢方知恨。人心定不同。谁能对角枕。长夜一边空。（○玉台新咏十。诗纪九十四。）
    【有期不至诗】
    黄昏信使断。衔怨心凄凄。回灯向下榻。转面暗中啼。（○玉台新咏十。诗纪九十四。○逯按。以上三首。诗纪编入刘令娴诗。非是。）
    ※李镜远
    【咏日诗】
    始临东岳观。俄升若木枝。萍实讵俦彩。合扇且惭规。北林耿初曜。圆（类聚作员。初学记、文苑同。）窗鉴早曦。（初学记作离。）照庭馀雪尽。映檐溜滴（文苑作滴溜。）垂。徘徊匝花树。煜龠满春池。柳阴裁靡靡。（初学记作才历历。文苑作才历历。）帘影复离离。曾泉岂亭舍。（文苑、诗纪并云。淮南子曰。日至曾泉。是为早食。）桑榆（初学记作树。）忽在斯。回戈安得中。长绳不可羁。冲情爱景落。清宴惜光驰。温晖徒已荷。深心窃自知。（○类聚一作李镜远诗。初学记一、文苑英华百五十一并作日诗。诗纪九十三。）
    【ア蝶行】
    青年（乐府作青春。）已布泽。微虫应节欢。朝出南园里。暮依华叶端。菱舟追或易。风池度更难。群飞终不远。还向玉阶兰。（○乐府诗集六十一。诗纪九十三。）
    ※鲍子卿
    【咏画扇诗】〖诗纪云。玉台新本作高爽者非。今从旧本。下同。〗
    细丝本自轻。弱彩何足眄。直为发红颜。谬成握中扇。乍奉长门立。时承柏梁宴。思妆（玉台作庄。）开已
    掩。歌容隐而见。但画双黄鹄。（玉台作鹤。）莫画（玉台作作。类聚同。）孤飞燕。（○玉台新咏五。类聚六十九作高爽。诗纪九十四。）
    【咏玉阶诗】〖诗纪云。玉台新本作何子朗者非。〗
    玉阶已夸丽。复得临紫微。北户接翠幄。南路抵（玉台作低。）金扉。重叠通日影。参差藏月辉。轻苔染珠履。微淀（诗纪作潋。）拂（诗纪作沸。注云。一作吹拂。）罗衣。独笑昆山曲。空见青凫飞。（○玉台新咏五。诗纪九十四。）
    ※王枢
    【古意应萧信武教诗】
    朝取饥蚕食。夜缝千里衣。复闻南陌上。日暮采莲归。青苔覆寒井。红药间青薇。（玉台作微。）人生乐自极。良时徒见违。何由及新燕。双双还共飞。（○玉台新咏五。诗纪九十四。）
    【至乌林村见采桑者因有赠】〖玉台作聊以赠之。〗诗
    遥见提筐下。翩妍实端妙。将去复回身。欲语先为笑。闺中初别离。不许觅新知。空结茱萸带。敢报木兰枝。（○玉台新咏五。诗纪九十四。）
    【徐尚书座赋得阿怜诗】
    红莲披上露。玉貌映朝霞。飞燕啼妆罢。顾插步摇花。（玉台作顾步插馀花。）溘匝金钿满。参差绣领斜。暮还垂瑶帐。香灯照九华。（○玉台新咏五。诗纪九十四。）
    ※汤僧济
    【咏渫井得金钗诗】
    昔日（类聚作者。诗纪同。）倡家女。摘花露井边。摘花还自插。（类聚作比。初学记、御览同。）照井（类聚作插照。初学记、御览同。）还自（初学记作天。）怜。窥窥终不罢。（御览作已。）笑笑自成妍。宝钗於（初学记作从。诗纪云。一作从。）此落。从来非一（玉台作不忆。）年。翠羽成泥去。金色尚如先。（类聚作鲜。诗纪同。）此人今何（玉台作不。初学记、御览同。）在。此物今空传。（○玉台新咏八。类聚七十作渫井得金钗。初学记七作深井得金钗。御览七百十八作梁阳济泄井得金钗诗。诗纪九十四。）
    ※顾煊
    〈煊。爵里未详。有钱谱一卷。〉
    【赋得露诗】
    飞空犹蕴状。（文苑作伏。）集物始成（万花谷作呈。）华。萎黄病秋菊。（初学记作荀。）厌懦ご貉俊７俏ㄤ撸ǔ跹Ъ亲鞅　０从ψ麂摺＃┞草。颇亦变蒹葭。仍增江海浪。聊点木兰花。（○初学记二。文苑英华百五十六作顾恺。诗纪九十四。又万花谷後二作顾煊诗。引华、葭二韵。）
    ※王修已
    【九日诗】
    霜威始落翠。寒气初入堂。隋（初学记作堕。类聚作随。岁时杂咏同。）珠烂似烛。悬黎疑夜光。舞步因弦折。歌声随袂扬。夜深闻漏缓。檐虚觉唱长。（○类聚四。诗纪九十三。又初学记四、古今岁时杂咏三十三并引堂、光二韵。）
    ※王孝礼〈金楼子著书篇有王孝祀。未知即此人否。〉
    【咏镜诗】
    可怜不自识。终尔因镜中。分眉一等翠。对面两边红。转身先见动。含笑逆相同。犹嫌镜里促。看人未好通。（○类聚七十。诗纪九十四。）
    ※范筠
    【咏慎火诗】
    〖南越志曰。广州有树。可以御火。山北谓之慎火。或谓之戒火。多种屋上。〗
    兹卉信丛丛。微荣未足奇。何期糅香草。遂得绕花池。忘忧虽无用。止焰或有施。早得建章立。幸鸢亓捍埂＃ā鹄嗑郯耸一。诗纪九十四。）
    【咏蓍诗】
    数奇不可偶。性直谁能纡。祯蔡优灵异。祥云降温腴。（○类聚八十二。高似孙纬略一。诗纪九十四。）
    ※甄固
    【奉和世子春情诗】
    昨晚褰帘望。初逢双燕归。今朝见桃李。不啻数花飞。已（玉台作以。）愁春欲度。无复寄芳菲。（○玉台新咏八。诗纪九十四。）
    ※王环
    【代西封】〖玉台作丰。〗侯美人诗
    於今辞宴语。方念泣离违。无因从朔雁。一向黄河飞。（○玉台新咏十。诗纪九十四。）
    ※江伯瑶
    【和定襄侯楚越衫诗】
    裁缝在箧笥。薰鬓带馀香。开著（玉台作看。）不忍看。（玉台作著。）一见落千行。（○玉台新咏十。诗纪九十四。）
    ※刘泓
    【咏繁华诗】
    可怜宜出众。的的最分明。秀眉（玉台作媚。）开双眼。风流著语声。（○玉台新咏十。诗纪九十四。）
    ※王〖诗纪云。以下三人见梁词人丽句。〗
    〈。梁太子洗马王锡子。仕後梁官至都官尚书。萧岿之二十年卒。〉
    【赠情人诗】
    雨骤行人断。云聚独悲深。傥更逢归雁。一一传情心。（○古诗类苑九十五。诗纪九十四。）
    ※李孝胜
    【咏安仁得果诗】
    潘岳河边返。情知掷果多。闭甍听不见。无奈识车何。（○古诗类苑百二十四。诗纪九十四。）
    ※谈士云
    【咏安仁得果诗】
    月上河阳县。来看洛阳花。掷果人相<门多>。非是故停车。（○古诗类苑百二十四。诗纪九十四。）
    ※张骞
    【咏跃鱼应诏诗】
    戢鳞隐繁藻。颁首承绿漪。何用游溟铩Ｇ以咎煸ǔ亍＃ā鹄嗑劬攀六。诗纪九十四。）
    ※明少遐
    【诗】
    灯花寒不结。（○西阳杂俎十二。）
    ※刘怛
    【惊早露诗】
    九畹凝芳叶。百草莹（文苑作萦。）新珠。盈荷虽不润。拂竹竟难枯。（○初学记二。文苑英华百五十六。诗纪九十四。）
    ※贺文标
    【咏春风诗】
    排帘动轻幔。（文苑作簟Ｊ纪云。一作簟＃┓核拂垂杨。本持飘落蕊。翻送舞衣香。（○类聚一。文苑英华百五十六。诗纪九十四。）
    ※萧若静
    【石桥诗】
    连延过绝涧。迢递跨长津。已数逢仙客。兼曾度犭葛人。（○类聚九。诗纪九十四。）
    ※萧欣〈诗纪云。见梁词人丽句。〉
    〈欣。安成王秀之孙。炀王机之子。萧骷位。以欣袭机封。历侍中、中书令、尚书仆射、尚书令。萧岿之二十三年卒。有集三十卷。〉
    【还宅作诗】
    时平有道泰。世讠皮交情离。寄言谢公叔。千载留清规。（○古诗类苑八十四。诗纪九十四。）
    ※王金珠
    【子夜四时歌】
    〖古今乐录曰。吴声十曲。一曰子夜。二曰上柱。三曰凤将雏。四曰上声。五曰欢闻。六曰难闻变。七曰前溪。八曰阿子。九曰丁督护。十曰团扇郎。并梁所用曲。凤将雏以上三曲。古有歌。今不传。上声以下七曲。内有包明月制舞前溪一曲。馀并王金珠所制。〗
    【春歌三首】
    朱日光素水。（玉台作冰。）黄华映白雪。折梅待佳人。共迎（玉台作道。）阳春月。（○玉台新咏十作梁武帝。乐府诗集四十四。
    诗纪九十四。）
    阶上香（玉台作歌。）入怀。庭中花照眼。春心郁（玉台作一。）如此。情来不可限。（○同上）
    吹漏不可停。断弦当更续。俱作双思引。共奏同心曲。（○乐府诗集四十四。诗纪九十四。）
    【夏歌二首】
    玉盘贮（玉台作著。）朱李。金杯盛白酒。本欲持自亲。（玉台作新。）复恐不甘口。（○玉台新咏十作梁武帝。乐府诗集四十四。诗纪九十四。）
    垂帘倦类热。卷幌乘清阴。风吹合欢帐。直动相思琴。（○乐府诗集四十四。诗纪九十四。）
    【秋歌二首】
    叠素兰房中。劳情桂杵侧。朱颜润红粉。香汗光玉色。（○乐府诗集四十四。诗纪九十四。）
    紫茎垂玉露。绿叶落金樱。著锦如言重。衣罗始觉轻。（○同上）
    【冬歌】
    寒闺周黼帐。（玉台作绣带合欢炬。）锦衣连理文。怀情入夜月。含笑出朝云。（○玉台新咏十作梁武帝。乐府诗集四十四。诗纪九十四。）
    【子夜变歌】
    七彩紫金柱。九华白玉梁。但歌绕（玉台作云。）不去。含吐有馀香。（○玉台新咏十作梁武帝秋歌。乐府诗集四十五。诗纪九十四。）
    【上声歌】
    花色过桃杏。名称重金琼。名歌非下里。含笑作上声。（○玉台新咏十作梁武帝。乐府诗集四十五。诗纪九十四。）
    【欢闻歌】
    艳艳金楼女。心如玉池莲。持底报郎恩。俱期游梵天。（○玉台新咏十作梁武帝。乐府诗集四十五。诗纪九十四。）
    【欢闻变歌】
    南有相思木。合影（玉台作含情。）复同心。游女不可求。谁能识得音。（玉台作息空阴。○玉台新咏十作梁武帝欢闻歌。乐府诗集四十五。诗纪九十四。）
    【阿子歌】
    可怜双飞凫。飞集野田头。饥食野田草。渴饮清河流。（○乐府诗集四十五。诗纪九十四。）
    【丁督护歌】
    黄河流无极。洛阳数千里。坶鹑致茫ㄓ裉ㄗ魑彝尽＃┘洹：斡杉欢子。（○玉台新咏十作宋孝武帝。乐府诗集四十五。诗纪九十四。）
    【团扇郎】
    手中白团扇。净如秋团月。清风任动生。娇声任意发。（玉台作娇香承意发。○玉台新咏十作梁武帝。乐府诗集四十五。诗纪九十四。○逯按。王金珠吴声歌词。有自作者。有改用梁武帝乃至宋孝武帝所作者。玉台取原作。故仍题梁武帝。乐府本之歌录。故云王金珠。）
    ※包明月
    【前溪歌】
    当曙与未曙。百鸟啼窗前。独眠抱被叹。忆我怀中侬。单情何时双。（○乐府诗集四十五。诗纪九十四。）
    ※王氏
    〈卫敬瑜妻。霸城王整姊。年十六而夫亡。父母舅姑欲嫁之。乃截耳为誓。〉
    【连理诗】
    〖南史曰。贞女亡婿。种树百株。墓前柏树。忽成连理。一年许还复分散。女乃为诗曰。〗
    墓前一株柏。连根复并枝。妾心能感木。颓城可足奇。（○南史张景仁传。诗纪九十四。）
    【孤燕诗】
    〖南史曰。贞女所居。户有燕巢。常双飞来去。後忽孤飞。贞女感其偏栖。乃以缕系脚为志。後岁此燕更来。犹带前缕。女复为诗曰。〗
    昔年无偶去。今春犹独归。故人恩既（诗纪作义。）重。不忍复双飞。（○南史张景仁传。御览九百二十二。太平广记二百七十。事类赋燕赋注。诗纪九十四。）
    ※刘氏
    〈王淑英妻。刘绘女。〉
    【昭君怨】
    一生竟何定。万事良（类聚作最。乐府、诗纪同。文苑云。一作最。）难保。丹青失旧（类聚误作应。）仪。（玉台作图。类聚同。）匣玉（玉
    台作玉匣。文苑、乐府、诗纪同。）成秋草。相接（文苑作想妾。乐府、诗纪同。）辞关泪。至今犹未燥。汉使汝南还。殷勤为人道。（○玉台新咏八作和昭君怨。类聚三十作王昭君怨诗。文苑英华二百四。乐府诗集五十四。诗纪九十四。）
    【暮寒诗】
    梅花自烂熳。（玉台作发。）百舌早迎春。逾寒衣逾薄。未肯惜（玉台作怀。）腰身。（○玉台新咏十。诗纪九十四。）
    【赠夫诗】
    妆铅点黛拂轻红。鸣环动佩出房栊。看梅复看柳。泪满春衫中。（○玉台新咏十作王淑英妇赠答。诗纪九十四。）
    ※刘令娴
    〈令娴。徐悱妻。刘孝绰妹。称刘三娘。悱为晋安郡卒。丧还建邺。令娴为祭文。辞甚凄怆。〉
    【和婕妤怨诗】
    日落（类聚作没。文苑作暮。）应门闭。愁思百端生。况复昭阳近。风传歌吹声。宠移终（类聚作真。文苑同。又注。一作终。）不恨。谗枉太无情。只言争分理。非妒（乐府误作独。）舞腰轻。（○玉台新咏八。类聚三十。文苑英华二百四作昭君怨。乐府诗集四十三作班婕妤。诗纪九十四。）
    【答唐娘七夕所穿钅咸诗】
    倡人助（诗纪作效。）汉女。靓（岁时杂咏作净。）妆临月华。连针学并蒂。（岁时杂咏作带。）萦缕作开花。孀闺（岁时杂咏误作阑。）绝（岁时杂咏作拧＃╃猜蕖＠吭自伤嗟。虽言未相识。闻道出良家。曾停霍（岁时杂咏作使。）君骑。经过柳惠车。无由一共语。暂看日升霞。（○玉台新咏六作徐悱。古今岁时杂咏二十五。诗纪九十四。）
    【答外诗二首】
    花庭丽景斜。兰牖轻风度。落日更新妆。开帘对春（类聚作芳。诗纪云。一作芳。）树。鸣鹂叶中舞。（玉台作响。）戏蝶花间（玉台作枝边。）骛。调琴（玉台作瑟。）本要欢。心愁不成趣。良会诚非远。佳期今不遇。欲知幽怨多。春闺深且暮。（○玉台新咏六。类聚十八作梁徐悱妻刘氏诗。诗纪九十四。）
    东家挺奇丽。南国擅容辉。夜月方神女。朝霞喻洛妃。还看镜中色。比艳似（玉台作自。）知非。ゼ词徒妙好。连类顿乖违。智夫虽已丽。倾城未敢希。（○同上）
    【听百舌诗】
    庭树旦新晴。临镜出雕楹。风吹桃李气。过传（诗纪云。一作传过。）春鸟声。净写山阳笛。全（文苑误作金。）作洛滨笙。注意欢留（文苑作留观。）听。误令妆不成。（○类聚九十二。文苑英华三百二十九。诗纪九十四。）
    【题甘蕉叶示人诗】
    夕泣已（玉台作似。）非疏。梦啼（诗纪云。一作题。）太真（玉台作真太。）数。唯当夜枕知。过此无人觉。（○玉台新咏十。诗纪九十四。）
    【摘同心栀】〖玉台作支。〗子赠谢娘因附此诗
    两叶虽为赠。交情永未因。同心何处恨。（玉台作处何限。）栀（玉台作支。）子最关人。（○玉台新咏十。诗纪九十四。）
    【光宅寺诗】
    长廊欣目送。广殿悦逢迎。何当曲房里。幽隐无人声。（○玉台新咏十。诗纪九十四。）
    ※沈满愿
    〈满愿。征西记室范靖妻。有集三卷。〉
    【王昭君叹二首】
    早信丹青巧。重货（类聚作赂。文苑同。又注。一作货。诗纪云。一作赂。）洛阳师。（文苑云。毛延寿。长安人。作洛阳非。）千金买（文苑
    作画。注云。一作买。）蝉鬓。百万写蛾眉。（○玉台新咏十。类聚三十作昭君叹诗。文苑英华二百四作昭君怨。乐府诗集二十九作昭君叹。诗纪九十四。）
    今朝犹汉地。明旦入胡关。高堂歌吹远。游子梦中还。（玉台云。一本云情寄南云反。思逐北风还。文苑作高堂歌吹少。游子梦中还。注云。一作情寄南云返。思逐北风还。乐府云。一作高堂歌吹少。游子梦中还。○玉台新咏十。文苑英华二百四。乐府诗集二十九。诗纪九十四。）
    【挟琴歌】
    逶迤起（乐府或作飞。）尘唱。宛转绕梁声。调弦可以进。蛾眉画未成。（○乐府诗集六十三作当垆曲。乐府诗集八十六。诗纪九十四。）
    【映水曲】
    轻鬓学浮云。双蛾拟初月。水澄正落钗。萍开理垂发。（○玉台新咏十。乐府诗集七十七。诗纪九十四。）
    【登栖曲】
    凭高川陆近。望远阡陌多。相思隔重岭。相忆限（乐府云。一作恨。）长河。（○乐府诗集七十七。诗纪九十四。）
    【越城曲】〖诗纪云。乐府无名。与登楼曲相次。〗
    别怨凄歌响。离啼湿舞衣。愿假乌栖曲。翻从南向飞。（○乐府诗集七十七佚作者名。次登楼曲後。诗纪九十四。）
    【晨风行】
    理楫令舟人。停舻息旅薄河津。念君劬劳冒风尘。临路挥袂泪沾巾。飙流劲润逝若飞。山高帆急绝音徽。留子句句独言归。中心茕茕将依谁。风弥叶落永难索。神往形返情错漠。循带易缓愁难却。心之忧矣颇（乐府作叵。）销铄。（○乐府诗集六十八。诗纪九十四。）
    【彩毫怨】
    叶下洞庭初。思君万里馀。露农香被冷。月落锦屏虚。欲奏江南曲。贪封冀北书。书中无别意。帷帐久离居。（○四溟诗话四。）
    【戏萧娘诗】
    明珠翠羽帐。金蒲绿绡帷。因风时暂举。想像见芳姿。清晨插步摇。向晚解罗衣。托意风流子。（托。艺文类聚作记。误。）佳情讵可（玉台作肯。类聚作肯自。）私。（○玉台新咏五。类聚十八。诗纪九十四。）
    【咏灯诗】
    绮筵日已暮。罗帷（类聚作帐。）月未归。开花散鹄（类聚作鹤。初学记、万花谷同。按鹤、鹄古通。）彩。（诗纪作四照。）含光出九微。风轩动丹焰。冰（类聚作水。初学记、万花谷同。）宇（诗纪云。律祖作水槛。）澹青（玉台作清。）辉。不吝（万花谷作惹。）轻蛾绕。惟恐晓蝇飞。（○玉台新咏五。类聚八十。初学记三十五。万花谷续八作范靖妇诗。诗纪九十四。）
    【咏五彩竹火笼诗】
    可怜润霜质。（御览误作雪。）纤剖复（御览误作後。）毫分。织作回风苣。（类聚作莒。御览作莒。并误。诗纪云。律祖作迎风缕。）制（诗纪云。律祖作裁。）为萦绮（御览误作骑。）文。含芳出珠被。耀彩（类聚作绿。御览同。）接缃裙。徒嗟今（玉台误作金。）丽饰。岂念昔凌云。（○玉台新咏五。类聚七十。御览七百十一。诗纪九十四。○诗纪云。剖出楚山筠。织成湘水纹。寒销九微火。香传百和薰。氤氲拥翠被。出入随缃裙。徒悲今丽质。岂念昔凌云。右见诗话补遗。与此小异。故并录之。）
    【咏步摇花诗】
    珠华萦翡翠。实叶间金琼。剪葆不似制。为（诗纪云。律祖作拈。）花如自生。低枝拂绣领。微步动瑶瑛。（类聚误作琼。御览作英。）但令云髻插。蛾眉本易成。（诗纪云。律祖作谅非桃李节。弥令蜂蝶惊。○玉台新咏五。诗纪九十四。又类聚七十引琼、生、琼三韵。御览七百十五作步摇花诗。引琼、生、英三韵。○逯按。律祖末联乃佚句而非异文。知玉台亦为节录。应补入此二句。）
    ※庾成师
    【远期篇】
    忆别春花飞。已见秋叶稀。泪粉羞明镜。愁带减宽衣。得书言未反。（类聚作及。乐府同。）梦见道应归。坐使红颜歇。独掩青楼扉。（○类聚四十二。乐府诗集十八。诗纪九十三。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
