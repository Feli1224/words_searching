    ●梁诗卷二十五
    ※梁元帝萧绎
    〈绎。字世诚。武帝第七子。天监十三年。封湘东王。为会稽太守。入为侍中、丹阳尹。普通中为荆州刺史。大同中为江州刺史。太清初。复为荆州。侯景陷建康。奉秘诏假黄钺大都督中外诸军事、司徒。承制进位相国。以大宝三年即位於江陵。改元承圣。承圣三年。为西魏所害。年四十七。追尊曰孝元皇帝。有金楼子十卷、集五十二卷、小集十卷。〉
    【乐府】
    【长歌行】〖以下五言。〗
    当垆擅旨酒。一卮堪十千。无劳蜀山铸。扶受（乐府作授。诗纪云。一作授。）采金钱。人生行乐尔。何处不留连。朝为洛生咏。夕作据梧眠。从兹忘物我。优游得自然。（○乐府诗集三十。诗纪七十。）
    【芳树】
    芬芳君子树。交柯御宿园。桂影含秋月。（文苑作色。）桃花染春源。（乐府云。一作桂影含秋色。桃色染春源。）落英逐风
    聚。轻香带蕊翻。丛枝临北阁。灌木（诗纪误作水。）隐南轩。交让良且重。成蹊何用言。（○文苑英华二百八。乐府诗集十七。诗纪七十。）
    【巫山高】
    巫山高不穷。迥（类聚作回。）出荆门中。滩声下溅石。猿鸣（类聚作鸟。）上逐风。树杂山如画。（文苑云。一作尽。）林暗涧疑空。无因谢神女。一为出房栊。（类聚作笼。○类聚四十二。文苑英华二百一。乐府诗集十七。诗纪七十。）
    【陇头水】
    衔悲别陇头。关路漫悠悠。故乡迷远近。征人分去留。沙飞晓（文苑作晚。）成幕。海气旦（文苑作夜。注云。一作旦。）如楼。欲识秦川处。陇水向东流。（○类聚四十二。文苑英华百九十八。乐府诗集二十一。诗纪七十。）
    【折杨柳】
    巫山（乐府作山高。文苑云。一作山高。）巫峡长。垂柳复垂杨。同心且（类聚作宜。文苑云。一作宜。）同折。故人怀故乡。山似莲花艳。流如明月光。寒夜猿声彻。游子泪沾裳。（○类聚八十九。文苑英华二百八。乐府诗集二十二。诗纪七十。）
    【关山月】〖诗纪云。一作伤别离。〗
    朝望清波道。夜上白登台。月中含（文苑作有。）桂树。流影（文苑作景。注云。一作彰。）自徘徊。寒沙逐风起。春花犯（文苑作向。注云。一作犯。）雪开。夜长无与晤。衣单谁为裁。（○类聚四十二。文苑英华百九十八。乐府诗集二十三。诗纪七十。）
    【洛阳道】
    洛阳开大道。城北达城西。青槐随幔拂。绿柳逐风低。玉珂鸣战怪。金爪斗场鸡。桑萎日行暮。多逢秦氏（乐府作女。）妻。（○类聚四十二。乐府诗集二十三。诗纪七十。）
    【长安道】
    西接长楸道。南望小平津。飞梦甍绮翼。轻轩影画轮。雕鞍承赭汗。槐路起红尘。燕姬杂赵女。淹留重上春。（○文苑英华百九十二。乐府诗集二十三。诗纪七十。）
    【紫骝马】
    长安美少年。金络铁（类聚作饰。乐府作锦。文苑云。铁。一作锦。）连钱。宛转青丝瘛Ｕ找珊瑚鞭。依槐复依柳。躞蹀复随前。方逐幽并去。西北共联（类聚作连。）翩。（○类聚九十三。文苑英华二百九。诗纪七十。又乐府诗集二十四引钱、鞭二韵。）
    【骢马驱】
    朔方寒气重。胡关饶苦雾。白雪昼凝山。黄云宿（文苑作夙。注云。一作宿。）埋树。连翩（文苑云。一作。）行役子。终朝
    征马驱。试上金微山。还看玉关路。（○文苑英华二百九。乐府诗集二十四。诗纪七十。）
    【刘生】
    任侠有刘生。然诺重西京。扶风好惊坐。长安恒借名。榴（文苑作菊。）花聊夜饮。竹叶解朝酲。（类聚误作醒。）结交李都尉。遨游佳丽城。（○类聚三十三。文苑英华百九十六。乐府诗集二十四。诗纪七十。）
    【飞来双白鹤】
    紫盖学仙成。能令吴市倾。逐舞随疏节。闻琴应别声。集田遥赴影。隔雾近相鸣。时从洛浦渡。飞向辽东城。（○文苑英华二百六。乐府诗集三十九。诗纪七十。
    【班婕妤】
    婕妤初选入。含媚向罗帏。何言飞燕宠。青苔生玉墀。谁知向辇爱。遂作裂纨诗。以兹自伤苦。终无长信悲。（○乐府诗集四十三。诗纪七十。）
    【半路溪】〖诗纪云。玉台作简文帝。〗
    相逢半路溪。隔溪犹不度。（乐府作渡。）望望判知是。翩翩识行步。摘赠兰泽芳。欲表同心句。先将（乐府云。一作
    持。）动旧情。恐君疑妾妒。（○乐府诗集七十四。诗纪七十。）
    【采莲曲】
    碧玉小家女。来嫁汝（乐府作江。）南王。莲花乱脸色。荷叶杂衣香。因持荐君子。愿袭芙蓉裳。（○类聚八十二作采莲赋歌。乐府诗集五十。诗纪七十。）
    【吴趋行】
    水里生葱翅。池心恒欲飞。莲花逐床返。保时乘霎归。（○乐府诗集六十四。诗纪七十。）
    【燕歌行】〖以下七言。〗
    燕赵佳人本自多。辽东少妇学春歌。黄龙戍北花如锦。玄菟城前（文苑作中。诗纪云。一作南。）月似蛾。如何此时别夫婿。金羁翠毛往交河。不闻入汉去燕营。怨妾愁心百恨生。漫漫悠悠天未晓。遥遥夜夜听寒（文苑作严。注云。一作寒。）更。自从异县同心（文苑作心同。）别。偏恨同时成异节。横波满脸万行啼。翠眉暂（文苑作渐。注云。一作暂。）敛千里结。并海连天合不开。那堪（文苑作宜。注云。一作堪。）春日上春台。乍（类聚作唯。文苑、乐府同。）见远舟如落叶。复看遥舸似行杯。沙汀夜鹤啸羁雌。妾心无趣坐伤离。（文苑作无怨生伤离。）翻嗟汉使音尘断。空伤贱妾燕南垂。（○类聚四十二。文苑英华百九十六。乐府诗集三十二。诗纪七十。）
    【乌栖曲四首】〖诗纪云。乐府又有幄中清酒、浓黛轻红二首。亦作元帝。玉台云。萧子显诗〗也。
    沙棠作船桂为楫。夜渡江南采莲叶。复值西施新浣沙。共向（类聚作泛。）江干眺（类聚作瞻。）月华。（诗纪云。玉台作共泛江干瞻月华。○类聚四十二。乐府诗集四十八。诗纪七十。）
    月华似璧星如佩。流影澄明玉堂内。邯郸九枝（类聚作投。乐府作伎。）朝始成。金卮玉（类聚作银。）碗共君倾。（○同上）
    交龙成锦斗凤纹。芙蓉为带石榴裙。日下城南两相望。月没参横掩罗帐。（○同上）
    七彩隋（类聚作随。乐储同。）珠九华玉。蛱蝶为歌明星曲。兰房椒阁夜方开。那知步步香风逐。（○同上）
    【诗】
    【登堤望水诗】〖以下五言。〗
    驱马河堤上。非谓城隅（文苑作遇。）游。怀山殊未已。徒然劳九愁。旅泊依村树。江槎拥戍楼。高岸翻成浦。曲港反通舟。枣野良知叹。瓠河今可俦。愿假宣尼道。（初学记作术。文苑同。诗纪云。一作术。）泗水却横流。（○初学记六。文苑英华百六十三。诗纪七十。）
    【赴荆州泊三江口诗】〖诗纪云。艺文作行经巴陵部伍。〗
    涉江望行旅。金钲间彩ヵ。（类聚作游。文苑作游。）水际含天色。虹光入浪浮。柳条恒拂（文苑作扫。）岸。花气尽薰
    舟。丛林多故社。单戍有危楼。叠鼓随朱鹭。长箫应紫骝。莲舟夹羽（文苑作鹤。）氅。画舸覆缇油。榜歌殊未息。於此泛安流。（○文苑英华二百八十九。诗纪七十。又类聚二十七作经巴陵行部伍诗。引游、浮、舟、楼四韵。）
    【藩难未静述怀诗】
    玉节威云梦。金钲韵渚宫。霜戈临暂（类聚作渐。）白。日羽映流红。单醪结猛将。芳饵引群雄。箭拥淇园竹。剑聚若溪铜。亟睹周王骏。多逢鲍氏骢。谋出河南贾。威寄陇西冯。溪云连阵合。却月半山空。楼前飘密柳。井上落疏桐。差营逢{咦}雨。立垒挂长虹。（○类聚五十九。诗纪七十。）
    【和王僧辩从军诗】
    宝剑饰龙渊。（文苑作烟。）长虹画（乐府误作昼。）彩旃。（乐府作船。）山虚和铙管。水净写（文苑作静泻。）娄船。连鸡随火度。燧象带烽然。洞庭晚（类聚作晓。文苑同。）风急。潇湘夜月圆。荀令多文藻。临戎赋雅篇。（○文苑英华百九十九及乐府诗集三十二作从军行。诗纪七十。又类聚五十九引龉、然、圆、篇四韵。）
    【和刘尚书兼明堂昌宫诗】
    质明摄上宰。诘旦乘轺轩。四圭邸苍玉。六变舞云门。香浮郁金酒。烟绕凤凰樽。貂冕交辉映。珩佩自相喧。微风芮骞堋Ｇ嵊攴⒊赂。新花临御陌。春色起天园。河间献乐语。斯道愧能论。（○初学记十三。万花谷後
    十七。诗纪七十。又文苑英华三百二十引轩、门、樽、园、论五韵。）
    【和刘尚书侍五明集诗】〖诗纪云。艺文作和刘尚书侍讲。〗
    帝德洽区宇。垂衣彰太平。黄唐惭懋实。子姒（广弘明集云。宫本作似。）恧嘉声。治家（广弘明集作定。注云。元、明本作家。）陈五礼。功成奏六英。汲引留宸宸鉴。舟航动睿情。法（广弘明集作诸。注云。明本作法。）王唯一法。无生信不生。因因从此见。果果自斯明。元良仰副後。含一震鸿名。龟（广弘明集作归。注云。三本作龟。）藏逾启筮。鲁史冠春卿。日宫佳气满。月殿善风清。绮钱蔽（类聚作敞。广弘明集作敝。注云。宋、元、宫本作敞。明本作蔽。）西观。缇幔（广弘明集云。宋、宫本作慢。）卷南荣。金门练朝鼓。玉壶休夜更。宫槐留晓合。城乌侵曙（诗纪作树。）鸣。露光枝上宿。（广弘明集作动。）霞影水中轻。虚薄今何事。徒知恋法城。（○广弘明集三十。诗纪七十。又类聚七十六引情、生、清、荣四韵。）
    【和鲍常侍龙川馆诗】
    珍台接闲馆。迢递山之劳。多解三真术。俱善四明方。玉题书仙篆。金榜烛神光。桂影侵檐进。藤枝绕槛长。苔衣随溜转。梅气入风香。（○类聚七十八。诗纪七十。）
    【登颜园故阁诗】
    高楼三五夜。流影入丹墀。先时留上客。夫婿美容姿。妆成理蝉鬓。笑罢敛蛾眉。衣香知步近。钏动觉行
    迟。如何舞馆乐。翻见歌梁悲。犹悬北窗幌。（玉台作广。）未卷南轩帷。寂寂空郊暮。非复少年时。（○玉台新咏七。诗纪七十。）
    【代旧姬有怨诗】
    宁为万里隔。（玉台作别。）乍作死生离。那堪眼前见。故爱逐新移。未展春花落。遽被凉（玉台作秋。）风吹。怨黛舒还敛。啼红拭复（玉台作更。）垂。谁能巧为赋。黄金妾不（玉台作自。）赀。（诗纪云。一作自资。○玉台新咏七。类聚三十二。诗纪七十。）
    【夕出通波阁下观妓诗】
    蛾（初学记作娥。）月（类聚作眉。）渐成光。燕姬戏小堂。胡舞开春（初学记作齐。万花谷同。）阁。（文苑作间齐阁。注云。类聚作湖舞开春阁。）铃盘出步廊。起龙调节奏。（初学记作鼓。文苑、万花谷同。）却凤点笙簧。树交临舞席。荷生夹妓航。（类聚作行。）竹密无分影。花疏有异香。举（初学记作捉。）杯聊转笑。（初学记作时笑语。万花谷同。文苑作提杯时笑语。提下又注。初学记作投。）欢（类聚作叹。）兹乐未央。（○类聚四十二。初学记十五。文苑英华二百十三。万花谷後三十。诗纪七十。）
    【去丹阳尹荆州诗二首】
    骖驾乘驷马。谒帝朝承明。分符莅闽越。终然惭励精。（○类聚五十。诗纪七十。）
    副君垂奖ツ。（类聚作眄。）仁慈穆且敦。终朝陪北阁。清夜侍西园。降贵深知已。宁思食椹恩。未尝辞昼室。谁忍去に辕。（诗纪作轩。○同上）
    【示吏民诗】
    阙里尚跚。厉乡裁知足。咨余再分陕。少思宜寡欲。霞出浦流红。苔生岸泉绿。方知（类聚作令。）江汉士。变为邹鲁俗。（○类聚五十。诗纪七十。）
    【後临荆州诗】
    拥旄去京县。褰帷辞未央。弱冠复（类聚作从。）王役。从容游岂（二字诗纪缺。）张。（类聚作涨。）不学胡威绢。宁挂裴潜床。所冀方留犊。行当息饮羊。戏蝶时飘粉。风花乍落香。高栏来蕙气。疏帘度晚光。绮钱临仄宇。阿阁绕长廊。（○类聚五十。诗纪七十。）
    【别荆州吏民】
    玉节居分陕。金貂总上流。麾（合璧事类误作靡。）军时举扇。作赋且登楼。年光遍原隰。春色满汀洲。日华三翼舸。风转七星ヵ。（类聚作游。）向解青丝缆。将移丹桂舟。（○类聚五十。合璧事类後集六十六。诗纪七十。）
    【宫殿名诗】
    林（类聚作杯。冯校本仍作杏。）间花欲燃。竹迳露初圆。斗鸡东道上。走马北场（诗纪云。一作堂。）边。合欢依暝卷。葡萄向日鲜。旗亭觅张放。香车迎董贤。定隔天渊水。相思夜不眠。（○类聚五十六。诗纪七十。）
    【县名诗】
    长陵新市北。郑卫好容仪。先过上兰苑。还牵高柳枝。薄妆宜入镜。舒花堪照池。蒲洲涵水色。椒壁杂风吹。此时方夜饮。平台传羽卮。（○类聚五十六。诗纪七十。）
    【姓名诗】
    征人习水战。辛苦配戈船。夜城随偃月。朝军逐避年。龙吟澈水渡。虹光入夜圆。涛来如阵起。星上似烽然。经时事南越。还复讨朝鲜。（○类聚五十六。诗纪七十。）
    【将军名诗】
    虎旅皆成阵。龙骑尽能甫。鸣鞭俱破虏。决胜往长榆。细柳浮轻暗。大树绕栖乌。楼船写退唷ｉ赡襻蚍少臁６群踊棺孕怼Ｆ与功名俱。（○类聚五十六。诗纪七十。）
    【屋名诗】
    梁园气色和。斗酒共相过。玉柱调新曲。画扇掩馀歌。深潭影菱菜。绝壁挂轻萝。木莲恨花晚。蔷薇嫌刺多。含情戏芳节。徐步待金波。（○类聚五十六。诗纪七十。）
    【车名诗】
    长墟带江转。连甍映日分。佳人坐椒屋。接膝对兰薰。绕砌萦流水。边梁图画云。锦色悬殊众。衣香遥出群。日暮轻帷下。黄金妾（初学记作妄。）赠君。（○类聚五十六。初学记二十五。诗纪七十。）
    【船名诗】
    天际（类聚作暝。）浮云飞。三（初学记作玉。万花谷同。）翼自相追。池模（初学记作边。万花谷同。）白鹄舞。檐知（初学记作林深。万花谷同。）青雀归。华渊通转堑。伏槛跨相矶。松涧（初学记作润。）流星影。桂窗斜月晖。思君此无极。（初学记作思此无情极。万花谷同。）高楼泪染衣。（○类聚五十六。诗纪七十。又初学记十五、万花谷续七并引追、归、晖、衣四韵。）
    【歌曲名诗】
    啼乌（文苑作鸟。）怨别偶。（类聚作鹤。）曙鸟忆离（乐府作谁。文苑云。一作谁。）家。石阙（文苑作门。注云。一作阙。）题书字。金灯飘
    落花。东方（文苑作风。注云。一作方。）晓星没。（类聚作度。诗纪云。一作度。）西山晚日斜。闵阑毓阈洹Ｍ派妊谇嵘础Ｔ萁枨噫趼怼＠此突婆３怠＃ā鹄嗑畚迨六。文苑英华百九十三作金乐歌。乐府诗集七十四作金乐歌。诗纪七十。）
    【药名诗】
    戍客恒山下。常思衣锦归。况看春草歇。还邮雁南飞。蚋鹬蚰花影。重台闭（类聚作谩＃╃察椤７绱抵褚缎洹Ｍ缀流黄机。讵信金城里。繁露晓沾衣。（○类聚五十六。诗纪七十。）
    【针穴名诗】
    金推五百里。日晚唱归来。车转承光殿。步上通天台。钗临曲池影。扇拂玉堂梅。先取中庭入。罢逐步廊回。下关那早闭。入迎已复开。（○类聚五址六。诗纪七十。）
    【龟兆名诗】
    土膏春气生。倡女协春情。鱼游连北水。鹄作辽东鸣。折梅还插鬓。荡柱更移声。银烛含含朱火。金炉对宝笙。百枝凝夕焰。却月隐高城。（○类聚五十六。诗纪七十。）
    【兽名诗】
    豹韬求秘术。虎略选良臣。水涉黄牛浦。山过白马津。摧锋上狐塞。画像入麒麟。果下新花落。桃枝芳树
    春。王孙及公子。熊席复横陈。（○类聚五十六。诗纪七十。）
    【鸟名诗】
    方舟去鹊。鹄引欲相要。晨凫移去舸。飞燕动归桡。鸡人怜夜刻。凤女念吹箫。雀钗照轻幌。翠的绕纤腰。复闻朱鹭曲。钲管杂回潮。（○类聚五十六。诗纪七十。）
    【树名诗】
    赵李（类聚误作里。）竞追随。轻衫（类聚作杉。）露弱枝。杏梁始东照。枯火未西驰。香因玉钏动。佩逐金衣移。柳叶生眉上。珠弦△薮埂７昃桂枝马。车下觅新知。（○类聚五十六。诗纪七十。）
    【草名诗】
    胡王迎娉主。涂经蒯北游。金钱买含笑。银缸影梳头。初控游龙马。仍移卷柏舟。中江离思切。蓬鬓不堪秋。况度菖蒲（类聚作蒲昌。）海。落月似悬钩。（○类聚五十六。诗纪七十。）
    【相名诗】
    仙人卖玉杖。乘鹿去山林。浮杯度池曲。摩镜往河阴。井内书铜板。灶里化黄金。妻摇五明扇。妾弄一弦
    琴。暂游忽千里。中天那可寻。（○类聚五十六。诗纪七十。）
    【望江中月影诗】〖诗纪云。文苑英华作简文帝。今从艺文、初学作元帝。〗
    澄江涵皓月。（初学记作月影。文苑同。）水影若浮天。风来如可泛。流急不成圆。秦钩（初学记作镜。文苑同。诗纪云。一作镜。）断复接。和璧碎还联。裂纨依岸草。斜桂逐行船。即此春（初学记作清。文苑同。）江上。无俟（初学记作侯。误。）百枝然。（○类聚一。初学记一作江中月。文苑英华百五十二作梁简文帝望江中月。诗纪七十。）
    【咏雾诗】
    晓雾晦阶前。垂珠带叶边。五里浮长隰。三晨（初学记作辰。）暗（初学记作晦。）远天。傍通似佳气。却望若飞烟。疏帘还复密。（初学记作蜜。误。）断（初学记作新。误。）栋更疑连。还思逢乐广。能令云雾褰。（○类聚二。初学记二。诗纪七十。）
    【春日诗】
    春还春节美。春日春风过。春心（文苑作正。）日月异。春情处处多。处处春芳动。日日春禽变。春意春已繁。春人春不见。不见怀春人。徒望春光新。春愁春自结。春结讵能申。欲道春园趣。复忆春时人。春人竟（文苑作意。）何在。空爽上春期。独念春花落。还以（文苑作似。）惜（类聚作昔。）春时。（○类聚三。文苑英华三百三十一。诗纪七十。）
    【纳凉诗】
    高舂斜日下。佳气满阎（类聚作栏。）楹。池红早花落。水绿（类聚作渌。）晚苔生。星稀月稍上。云开河尚横。白鸟翻帷暗。丹萤入帐明。珠綦趋北阁。玳席徙南荣。金铺掩夕扇。玉壶传夜声。（○类聚五。诗纪七十。）
    【赋得涉江采芙蓉诗】
    江风（乐府作南。）当夏（诗纪云。一作夜。）清。桂楫（诗纪云。一作棹。）逐流萦。初疑京兆剑。复似汉冠名。荷香带风（初学记作风送。文苑、万花谷同。）远。莲影向根生。叶卷珠难溜。花舒红易倾。（初学记作轻。文苑、万花谷同。）日暮凫舟满。归来度锦城。（○初学记二十七。文苑英华三百二十二。乐府诗集五十作吴均采莲曲。曲万花谷後三十七。诗纪七十。）
    【赋得兰泽多芳草诗】
    春兰本无绝。（文苑作艳。诗纪同。）春泽最葳蕤。燕姬得梦罢。尚书奏事归。临池影入浪。从风香拂衣。当门已分馥。入室更（初学记作复。）芳菲。兰生不择迳。十步岂难稀。（英华辨证曰。春兰本无艳。初学记作无绝。按楚辞。春兰兮秋菊。长无绝兮终古。则无绝字亦是。○初学记二十七。文苑英华三百二十七。诗纪七十。）
    【咏石榴诗】
    涂林未应发。春暮转相催。然灯疑夜火。连珠胜早梅。西域移根至。南方酿酒来。叶翠如新剪。花红似故裁。（类聚作★。初学记作栽。）还忆（文苑误作亿。）河阳县。映水珊瑚开。（○类聚八十六。初学记二十八作赋得石榴诗。文苑英华三百二十六作石榴。万花谷後三十七作梁元帝诗。诗纪七十。）
    【看摘蔷薇诗】
    倡女倦春闺。（类聚作卷春裾。合璧事类同。）迎风戏玉除。近丛看影密。隔树望钗疏。横枝斜绾袖。嫩叶下牵裾。墙高攀（诗纪作举。）不及。花新摘未舒。莫疑插鬓少。分（合璧事类作及。）人犹有馀。（○类聚八十一。合璧事类别集三十一作梁元帝诗。诗纪七十。）
    【赋得竹诗】
    ㄍ谷管新抽。淇园节（文镜秘府作竹。）复修。作龙还葛水。为马向并州。柯亭临绝涧。桃枝（初学记作板。）夹细流。冠学芙蓉势。（类聚作样。诗纪云。一作样。）花堪威凤游。邛王若有献。张骞应拜侯。（○类聚八十九。初学记二十八。文苑英华三百二十五作竹诗。诗纪七十。又文镜秘府天湘东王诗引修、州二韵。）
    【咏池中烛影诗】
    鱼灯且灭烬。鹤焰暂停辉。自有衔龙烛。青光（类聚作火。）入朱扉。映水疑三烛。翻池类九微。入林如谟啊６蠕救粲┓伞：拥蜕仍侣洹Ｎ砩现樾窍　Ｕ禄终宴所。飞盖且相追。（○类聚八十。诗纪七十。）
    【咏晚栖乌诗】
    日暮连翩翼。俱向上（类聚作上向。）林栖。风多前归（类聚作鸟。诗纪同。文苑作乌。）驶。云暗後群迷。路远声难彻。飞斜行未齐。应从故乡返。几过入兰闺。借问倡楼妾。何如荡子妻。（类聚作啼。文苑同。○玉台新咏七。类聚九十二。文苑英华二百六。诗纪七十作晚栖乌。）
    【长安路诗】
    前登灞陵岸。还瞻渭水流。城形类南斗。桥势似牵牛。飞轩与良驷。宝剑杂轻裘。经过狭斜里。日暮且淹留。（○类聚四十二。）
    【怀旧诗】
    〖梁书曰。颜协大同五年卒。世祖甚叹惜之。为怀旧诗以伤之。其一章曰。〗
    弘都多雅度。信乃含宾实。鸿渐殊入睢Ｉ喜叛拖轮取＃ā鹆菏檠招传。）
    【登江州百花亭怀荆楚诗】
    极目（类聚作目极。）才（文苑误作谗。）千里。何由望楚津。落花洒行路。垂杨拂砌尘。柳絮飘晴（类聚作春。文苑同。）雪。荷珠漾水银。试酌新春（类聚作清。文苑同。）酒。遥劝阳台人。（○类聚二十八。文苑英华三百十五作登百花亭怀荆楚。诗纪七十一。）
    【自江州还入石头诗】
    鼓透〈蟠āＲｍ雒城观。雒城何郁郁。杳与云霄半。前望青龙门。斜晖白鹤馆。槐垂御沟道。柳缀金堤岸。迅鸟晨风趋。轻舆流水散。高唱（文苑云。一作歌。）梁尘下。湘瑟翔禽乱。（文苑云。一作维瑟荆琴乱。）我思江海游。曾与朝市玩。忽寄灵台宿。空轸及关叹。仲子入南楚。伯鸾出东汉。何能栖林枝。取毙王孙弹。（○文苑英华二百八十九。）
    【泛芜湖诗】
    桂潭连菊岸。桃李饔⒊甚琛Ｊ文加濯锦。云飞似散圭。桡度菱根反。船去荇枝低。风随迎雨燕。鼓逐伺潮鸡。（○类聚九。诗纪七十一。）
    【早发龙巢诗】〖诗纪云。诗汇作刘者非。〗
    征人喜放溜。晓发晨阳隈。初言前浦合。定觉近洲开。不疑行舫动。唯看远树来。还瞻起涨岸。稍隐阳云
    台。（○文苑英华二百八十九。诗纪七十一。）
    【夜宿】〖玉台作游。〗柏齐诗
    烛（诗纪作独。）暗行人静。帘开云影入。风细雨声迟。夜短更筹急。能下班姬泪。复使倡楼泣。况此客游人。中宵空伫立。（○玉台新咏七。诗纪七十一。）
    【落日射罴诗】
    促宴引枚邹。中园观兽侯。日度<云朋>（类聚作堋。）阴广。风横旗影浮。移竿标入箭。叠鼓送争筹。附枝时可息。言从清夜游。（○类聚七十四。诗纪七十一。）
    【後园看骑马诗】
    良马出兰池。连翩驱桂枝。鸣珂随惺弧Ｇ岢局鹩耙啤Ｏ憷粗骤近。汗敛觉风吹。遥望黄金张。（文苑作骆。）悬识幽并儿。（○类聚九十三。文苑英华三百三十。诗纪七十一。）
    【和刘上黄春日诗】
    新莺隐叶啭。新燕向窗飞。柳絮时衣酒。梅花乍（文苑作任。）入衣。玉珂逐（文苑作随。）风度。金鞍映（初学记作照。文苑
    同。）日晖。无令春色晚。独望行人归。（○玉台新咏七作和刘上黄。初学记三、文苑英华百五十七并作春日诗。诗纪七十一。）
    【戏作艳诗】
    入堂值小妇。出门逢故夫。含辞未及吐。绞袖且踟蹰。摇兹扇似月。掩此泪如珠。今怀固无已。故情今有馀。（○玉台新咏七。诗纪七十一。）
    【和林下作妓应令诗】〖和昭明。〗
    日斜下北（文苑作比。）阁。高宴出南荣。歌清随涧响。舞影向池生。轻花乱粉色。风筱杂弦声。独念阳台下。愿待洛（文苑误作落。）川笙。（○初学记十五。文苑英华二百十三作和林下咏妓应令。诗纪七十一。）
    【闺怨诗】
    荡子从游宦。思妾守房栊。尘镜朝朝掩。寒衾（玉台作床。类聚同。）夜夜空。若非新有悦。（类聚作有欢悦。）何事久西东。知人相忆（类聚作望。）否。泪尽梦啼中。（○玉台新咏七作邵陵王纶代秋胡妇闺怨。类聚三十二。诗纪七十一。）
    【祀伍相庙诗】
    石城宁足拒。（文苑作植。）金阵讵能追。楚关开六塞。吴兵（类聚作丘。）入九围。山水犹萦带。城池失是非。空馀寿
    宫在。日暮舞灵衣。（○类聚三十八。文苑英华三百二十。诗纪七十一。）
    咏风诗诗纪云。英华作沈约。今从艺文、初学记作元帝。○此下四首并似应令之作。
    楼上试（各书作起。）朝妆。风花下砌傍。入镜先（文苑作光。）飘粉。翻（文苑作番。）衫好染香。度（文苑作逐。）舞飞长袖。传歌共绕梁。欲因吹少女。还持（类聚作将。初学记、文苑同。）拂大王。（○类聚一。初学记一。文苑英华百五十六作沈约。万花谷二。诗纪七十一。）
    【咏雾诗】
    三晨生远雾。五里暗城贰４臃缫上赣辍Ｓ橙账朴危ㄍ蚧ü茸魑。）尘。乍若飞（初学记作轻。诗纪云。一作轻。）烟散。时如佳气新。不妨鸣树鸟。时蔽摘花人。（○初学记二。事文类聚前集三。诗纪七十一。又类聚二及万花谷二并引贰⒊尽⑿氯韵。）
    【赋得蒲生我池中诗】
    池中种蒲叶。叶影荫池滨。未好中宫荐。行堪隐士轮。为书聊可截。匹柳复宜春。瑞叶生苻苑。镂碧（类聚作璧。）献周人。（○类聚八十二。诗纪七十一。）
    【咏阳云楼檐柳诗】
    杨柳非花树。依楼自觉春。枝边通粉色。叶（初学记作隙。文苑同。）里映红巾。（类聚作吹纶。）带日交帘影。因吹扫席（初学记作窗。文苑同。）尘。拂檐（初学记作帘。）应有意。偏宜桃李人。（○类聚八十九。初学记二十八。文苑英华三百二十三。诗纪七十一。）
    【五言诗】〖诗纪云。梁词人丽句云梁世宗作。〗
    寒浞犹稽命。新都久未平。留滞淹三楚。Лヴ保一城。终当抚期运。伐罪吊苍生。（○诗纪七十一。）
    【晚景游後园诗】
    高轩聊骋望。焕景入川梁。波横（文苑作摇。诗纪云。一作摇。）山渡（文苑作度。）影。雨罢叶生光。日移花色异。风散水纹（类聚作文。初学记同。）长。（○类聚六十五。初学记二十四。文苑英华三百十七作晚景有游後园。诗纪七十一。）
    【游後园诗】
    暮春多淑气。斜景落高舂。日照池光浅。云归山望浓。入林迷曲径。渡渚（类聚作度。）隔（类聚作跃。）危峰。（○类聚六十五。初学记二十四。文苑英华三百十七。诗纪七十一。）
    【古意诗】
    妾在成都县。愿作高唐云。樽中石榴酒。机上葡萄纹。（诗纪云。一作裙。）停梭还敛色。何时劝使君。（○类聚十八。
    诗纪七十一。）
    【咏秋夜诗】
    秋夜九重空。荡子怨房栊。灯光入绮帷。帘影进（诗纪作穿。）屏风。金徽调玉轸。兹夕抚离鸿。（○玉台新咏七。诗纪七十一。）
    【寒闺诗】
    乌鹊夜南飞。良人行未归。池水浮明月。寒风送捣衣。愿织回文锦。因君寄武威。（○玉台新咏七作寒宵三韵。类聚三十二。诗纪七十一。）
    【和弹筝人诗二首】〖和昭明。〗
    横筝在故帷。忽忆上弦时。旧柱未（文苑作离。）移处。银带手经（文苑作轻。）持。悔道啼将别。教（初学记作交。）成今日悲。（○初学记十六。文苑英华二百十二。诗纪七十一。）
    琼柱动金丝。秦（类聚作奏。）声发赵曲。流徵含阳春。美手过如玉。（○类聚四十四。初学记十六。文苑英华二百十二。诗纪七十一。）
    【出江陵县还诗二首】
    游鱼迎浪上?
    猴粝蛄址伞Ｔ洞逶评锍觥Ｒ４天际归。（○类聚二十八。诗纪七十一。?
    朝出屠羊县。夕返仲宣楼。水满还侵岸。沙尽稍开流。（○同上）
    【咏歌诗】
    汗轻红粉湿。坐久翠眉愁。传（万花谷作浮。）声入钟磬。馀转杂（万花谷作入。）箜篌。（○初学记十五。万花谷後三十二作梁元帝诗。诗纪七十一。）
    【赠到溉到洽诗】
    〖梁书曰。时以溉、洽兄弟比之二陆。故世祖赠诗曰。〗
    魏世重双丁。晋朝称二陆。何如今两到。复似凌寒竹。（○梁书到溉传。诗纪七十一作赠到溉洽。）
    【遗武陵王诗】
    〖南史曰。武陵王纪称帝於蜀。起兵内伐。元帝与之书。许其还蜀。专制岷方。纪不从。帝又遗之诗云云。圆正者。纪之子也。纪僭号。帝下圆正於狱。在狱连句云云。帝览诗而泣。纪败。圆正号哭绝食而死。〗
    回首望荆门。惊浪且雷奔。四鸟嗟长别。三声悲夜猿。（○南史武陵王纪传。诗纪七十一。）
    【狱中连句】〖附萧圆正〗
    水长二江急。云生三峡昏。愿赦（南史作贳。）淮南罪。思报阜陵恩。（○南史武陵王纪传。诗纪七十一。）
    【别荆州吏民诗二首】
    寄言谢桀黠。（文苑误作点。）无乃气干云。安知霸陵下。复有李将军。（○文苑英华二百八十六。诗纪七十一。）
    莫言不汉远。烟霞隔数千。何必黄丞相。重应临颍川。（○同上）
    【咏细雨诗】
    风轻不动叶。雨细未沾衣。入楼如雾上。拂马似尘飞。（○类聚二。初学记二。文苑英华百五十三。诗纪七十一。）
    【望春诗】
    叶浓知柳密。花尽觉梅疏。兰生未可握。蒲小不堪书。（○初学记三。诗纪七十一。）
    【绿柳诗】
    长条垂拂地。轻花上逐风。露沾疑染绿。叶小未障空。（○类聚八十九。诗纪七十一。）
    【咏梅诗】
    梅含今春树。还临先（类聚作光。）日池。人怀前岁忆。花发故年枝。（○类聚八十六。诗纪七十一。）
    【宜男草诗】
    可爱宜男草。垂采映倡家。何时如此叶。结实（合璧事类作根。）复含花。（○类聚八十一。合璧事类别集二十七。诗纪七十一。）
    【细草诗】
    依阶疑绿藓。傍渚若青苔。漫生虽欲遍。人迹会应开。（○类聚八十一。诗纪七十一。）
    【赋得春荻诗】
    翠嫌癯厍啊Ｒ￣饔⒔南莲。非秋无有毛。未烧不生烟。（○类聚八十二。诗纪七十一。）
    【咏萤火诗】
    著人疑不热。集草讶无烟。到来灯下暗。翻往（类聚作住。）雨中然。（○类聚九十七。诗纪七十一。）
    【离合诗】
    沉仍瞥酰类聚作物。诗纪云。一作物。）净。水木备春光。龛定方无远。合浦不难航。（宠○类聚五十六。诗纪七十一。）
    後园作回文诗（诗纪云。此诗艺文次王融回文诗後。然观得文诸人和诗。知此诗为元帝作。艺文逸名耳。今列於此。俟再考也。○逯按。冯说是。）
    斜峰绕径曲。耸石带山连。花馀拂戏鸟。树密隐鸣蝉。（○类聚五十六佚作者名。诗纪七十一。）
    【赋得登山马诗】〖简文同赋。〗
    登山马迳小。（诗纪不叠迳小二字。注云。一本叠迳小二字。）迳小（以上七字类聚作登山马遥遥小小。）马才通。汗赭疑沾勒。衣香不逐风。何殊陇头望。遥识祁连东。（○类聚九十三。文苑英华三百三十。诗纪七十一。）
    【古意咏烛诗】
    花中烛。焰焰动帘风。不见来人影。回光持向空。（○类聚八十。诗纪七十一。）
    【春别应令诗四首】〖和简文。○以下七言。〗
    昆明夜月光如练。上林朝花色如霰。花朝（类聚作朝花。诗纪同。）月夜动春心。谁忍相思不相（类聚作今不。）见。（○玉台新咏九。类聚三十二作别诗。诗纪七十一。）
    试看机上交（类聚作蛟。）龙锦。还瞻庭里合欢枝。映日通风影珠（玉台作朱。）幔。飘花拂叶度金池。不闻离人当重合。惟悲合罢会成离。（○同上）
    门前杨柳乱如丝。直置佳人不自持。适言新作作纨诗。谁悟今成织素辞。（○同上）
    日暮徙倚渭桥西。正见凉（类聚作流。诗纪同。）月与云齐。若使月光无近远。应昭离人今夜。（类聚作暝。诗纪同。）啼。（○同上）
    【别诗二首】
    别罢花枝不共攀。别後书信不相关。欲觅行人寄消息。衣（诗纪云。疑作依。）常潮水暝应还。（○类聚三十二。诗纪七十一。）
    三月桃花含面脂。五月新油好煎泽。莫复临地不寄人。谩道江中无估客。（○同上）
    【送西归内人诗】
    〖南史曰。元帝与庐陵王续相谤。帝之临荆州。有宫人李桃儿者。以才慧得进。及还。以李氏行时值宫户禁重。庐陵具状以闻。元帝泣对使诉於简文。简文和之不得。元帝犹惧。送李氏还荆州。世所谓西归内人者也。〗
    秋气苍茫结孟津。复送巫山荐枕神。昔时慊慊愁应去。今日劳劳长别人。（○类聚三十。诗纪七十一。）
    【宴清言殿作柏梁体诗】
    玉衡七政转璇玑。（帝）升降端揆而才非。（侍中尚书仆射臣褒）澄镜朱紫<耳少>难追。（吏部尚书臣稀鹄嗑畚迨六。诗纪七十一。）
    【秋辞】
    秋风起兮寒雁归。寒蝉鸣兮秋草腓。萍青兮水澈。叶落兮林稀。翠为盖兮玳为席。兰为室兮金作扉。水周兮曲堂。花交兮洞房。树参差兮稍密。紫荷纷披兮疏且黄。双飞兮翡翠。并泳兮鸳鸯。神女云兮初度雨。班妾扇兮始藏光。且淹留日云暮。对华烛兮欢未央。（○文苑英华三百五十八作秋风摇落。文苑英华三百三十一。）
    【风人辞】
    城头网张（一无张字。）雀。楼罗会（一无会字。）人著。（○西阳杂俎续四。）
    【春敕为诗】
    〖金楼子自序曰。余六岁解为诗。奉敕为诗曰。〗
    池平生已合。林花发稍稠。（御览作周。）风入花枝动。日照水光浮。（○金楼子自序。御览六百二。）
    【幽逼诗四首】〖五言〗
    〖南史曰。元帝避建邺则都江陵。外迫强敌。内失人和。魏师至。方征兵四方。未至而城见克。在幽逼求酒。饮之。制诗四绝。後为梁王魉害。〗
    南风且绝唱。西陵最可悲。今日还蒿里。终非封禅时。（○南史元帝本纪。诗纪七十一。）
    人生逢百六。天道异贞恒。何言异蝼蚁。一旦损鲲鹏。（○同上）
    松风侵晓哀。霜康币估础＜帕惹г蒯帷Ｋ畏轩辕台。（○同上）
    夜长无岁月。安知秋与春。原陵五树杏。空得动耕人。（○同上）
    ※临贺王萧正德
    〈正德。字公和。临川王宏之子。初为高祖养子。後还本封西丰县侯。普通三年奔魏。不见礼。逃归。後进封临贺王。为丹阳尹。侯景之乱。正德与景同逆。景诳立之为帝。寻降之。为大怀马。矫诏杀之。〉
    【咏竹火笼诗】
    〖南史曰。正德奔魏。初去之始。为诗一绝。内火笼中。〗
    桢干屈曲尽。兰麝氛氲消。欲知怀炭日。正是履霜朝。（○南史临川静惠王附本传。御览七百十一。诗纪七十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
