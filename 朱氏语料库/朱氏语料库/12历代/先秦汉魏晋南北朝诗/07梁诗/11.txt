    ●梁诗卷十一
    ※吴均
    【诗】
    【采药大布山诗】
    我本北（初学记作此。文苑同。）山北。缘涧彩山麻。九茎日反（诗纪云。一作间。）照。三叶长生花。可用（初学记作以。文苑同。）蠲忧疾。聊持驻景斜。景斜不可驻。年来果如驱。安得昆仑山。偃蹇三珠树。（文苑作树三珠。）三珠始结（初学记作树始。文苑同。）ぼ。绛叶凌朱台。玉壶白凤肺。（类聚作弗。初学记胙Α＃┙鸲η嗔胎。韩众及王子。何世（初学记作代。文苑同。）无仙才。安期傥欲顾。相见在蓬莱。（○类聚八十一。初学记二十。文苑英华三百二十七。诗纪八十一。）
    【赠周散骑兴嗣诗二首】
    子云好饮酒。家在成都县。制赋已百篇。弹琴复千转。敬通不富豪。相如本贫贱。共作失职人。包山一相见。（○文苑英华二百四十七。诗纪八十二。）
    昔（类聚字缺。初学记、文苑作吾。诗纪云。一作吾。）贤当路者。声名振华夏。朱轮玳瑁牛。（诗纪作车。）紫窳钱马。朝花
    舞风去。（诗纪云。一作中。）夜月窥窗下。想君贵易朋。居然应见舍。（○类聚三十一。初学记十八。文苑英华二百四十七。诗纪八十二。）
    【赠周兴嗣诗四首】
    孺子贱而贫。且非席上珍。唯安莱芜甑。兼慕林宗巾。百年逢缱绻。千里遇殷勤。愿持江南蕙。以赠生刍人。（○文苑英华二百四十七。诗纪八十二。）
    思君欲何言。中心乱如雾。泪下非一端。愁来谁有数。子为冯敬通。不减（文苑作成。）汲长孺。千里无关梁。安得王乔屦。（○同上）
    与君初相知。不言异一宿。意欲褰衣裳。阴云乱人目。之子伏高卧。伊予空杼轴。无因（文苑作由。）渡淇水。见此猗猗（文苑作漪漪。）竹。（○同上）
    可怨（文苑作然。）异（诗纪云。疑作思。）公子。终自不敢言。青松蔽南陇。白云生北园。沉忧无人语。默念空凭轩。安得湛卢（文苑作空持。）剑。以报相知恩。（○同上）
    【入兰台赠王治书僧孺诗】
    故人扬子云。校书麟阁（文苑作麒麟。）下。寂寞少交游。纷纶富文雅。予为（文苑作余本。）陇西使。寓居洛（文苑作雒。）阳社。相思非不深。行行避骢马。（○类聚三十一。文苑英华一百九十。诗纪八十二。）
    【江上酬鲍几诗】
    振棹出江湄。依依望九疑。（文苑作嶷。）欲谒苍梧帝。过问沅湘姬。折荷缝作盖。落羽纺成丝。吾行别有意。不为君道之。（○类聚二十七作酬鲍畿诗。文苑英华二百八十九作江上酬鲍畿。诗纪八十二。）
    【赠柳秘书诗】
    蘼芜与丹桂。奇心复奇骨。已蔽苍龙门。又影凤皇阙。紫云依夜来。清风扶晚发。鸳鹭（文苑作鸯。）若上天。寄声谢明月。（○文苑英华二百四十七。诗纪八十二。）
    【诣周承不值因赠此诗】〖诗纪云。承一作丞。後仿此。〗
    竹枝任风转。兰心逐风卷。青云叶上团。白露花中泫。闻君入绮（诗纪作骑。）疏。聊寄锦中书。一随平原客。宁忆豫章徐。（○类聚三十一。诗纪八十二。）
    【遥赠周承诗】
    巨石乱天崖。（文苑作涯。）杂树郁参差。伯鱼（文苑作鲁。）留蜀郡。长房还葛陂。练练波中月。亭亭云上枝。高岑蔽人者。无处得相知。（○类聚二十一。文苑英华二百四十七。诗纪八十二。）
    【周承未还重赠诗】
    石渠阒无人。子云今何在。顾望独怀（类聚作凝。诗纪云。一作凝。）忧。衔杯竟谁待。散雪逐吹寒。蓬姿浮霜（类聚作霜雪。）采。甘泉无竹花。谐欲还海。（○类聚三十一。诗纪八十二。）
    【赠王桂阳诗】
    松生数寸时。遂为草所没。未见笼云心。谁知负霜骨。弱干可摧残。纤茎易凌忽。何当数千尺。为君覆明月。（○文苑英华二百四十七。诗纪八十二。）
    【酬】〖类聚误作训。〗郭临丞诗
    闻君立名义。我亦倦晨征。马在城上蹀。（类聚作堞。冯校作蹀。）剑自腰中鸣。白日辽川暗。黄尘陇坻惊。（文苑作生。）愿君但衔酒。深（文苑作新。）知有素诚。（○类聚三十一。文苑英华二百四十。诗纪八十二。）
    【忆费昶诗】
    皎皎日将上。猎猎起微风。山没清波内。帆在浮云中。直趣珠星北。斜开碧海东。故人若思我。当念离根蓬。（○类聚二十七。诗纪八十二。）
    【酬闻人侍郎别诗三首】
    怅然心不乐。万里何（类聚作向。诗纪同。文苑作尚。注云。集作何。）悠悠。凌朝（类聚作陵潮。文苑云。集作湖日。）憩枉（类聚作杜。）渚。薄（类聚作泊。）暮遵江洲。君住（文苑作往。）青门（文苑作山。注云。类聚、集本并作居住青门上。）上。我发霸陵头。相思自有处。春风明月楼。（文苑作明月清风楼。注云。集作风月在南楼。诗纪云。一作明月清风楼。○类聚三十一。文苑英华二百四十。诗纪八十二。）
    整棹北川湄。回首望城邑。林疏风至少。山高云度急。共怀万里心。各作千行泣。欲见终无缘。思君空伫立。（○文苑英华二百四十。诗纪八十二。）
    举首川之折。（诗纪云。当作沂。）离鸿四向飞。子怜三湘薛。（说文。薛与薛同。莎也。）我忆五陵薇。但使同嘉（文苑作喜。注云。疑作嘉。）遁。何必共轻肥。思君美如玉。不觉泪沾衣。（○同上）
    【赠鲍舂陵别诗】
    落叶思纷纷。蝉声犹可闻。水中千丈月。山上万重云。海鸿来倏（文苑作往。注云。疑。）去。林花合复分。所忧别离意。白露下沾裙。（○文苑英华二百六十六。诗纪八十二。）
    【别王廉诗】
    严光不逐（类聚误作遂。）世。流转任飞蓬。欲还天台岭。不狎甘泉宫。离歌玉弦绝。别酒金卮空。倘遣故人念。仆在东山东。（○类聚二十九。文苑英华二百六十六。诗纪八十二。）
    【奉使庐陵诗】
    怅然不自怡。（类聚作悟。）端忧坐（文苑作生。）漠漠。风急雁毛断。冰坚马蹄（类聚作迹。）落。客子饥寒多。江上衣装薄。何当报恩罢。驱车还北郭。（○类聚二十七作使庐陵诗。文苑英华二百九十六。诗纪八十二。）
    【迎柳吴兴道中诗】
    闭闭日西靡。客念已蹉跎。长风倒危叶。轻练网寒波。白云光彩丽。青松意气多。所言饱恩德。忘我北山萝。（○类聚二十八。诗纪八十二。）
    【至湘洲望南岳诗】
    重波沦且直。连山纠复纷。鸟飞不复见。风声犹可闻。胧胧树里月。飘飘水上云。长安远如此。无缘得报君。（○文苑英华百六十。诗纪八十二。）
    【登二妃庙诗】
    朝云乱入（诗纪云。当作人。）目。帝女湘川宿。折菡巫山下。采荇洞庭腹。故以轻薄好。千里命舻舳。何事非相思。江上葳蕤竹。（○文苑英华三百二十。诗纪八十二。）
    【咏怀诗二首】
    仆本报恩人。走马救东秦。黄龙暗迢递。青泥寒苦辛。野战剑锋尽。攻城才智贫。唯馀一死在。留持赠主人。（○类聚二十六。诗纪八十二。）
    元淑势位卑。长卿宦情寡。二顷且营田。三钱聊饮马。悬风白云上。挂月青山下。心中欲有言。未得忘言者。（同上）
    【和萧洗马子显古意诗六首】
    贱妾思不堪。采桑渭城南。带减连枝绣。发乱凤凰帧＃类聚或作簪。文苑同。诗纪云。一作簪。）花舞依长簿。（玉台作衣裳薄。）蛾（类聚或作骛。诗纪云。一作鹅。）飞爱绿（类聚或作渌。文苑云。一作渌。）潭。无由报君信。（玉台作此。类聚或同。）流涕向春蚕。（玉台新咏六。类聚三十二。又八十八作采桑诗。文苑英华二百四十。乐府诗集二十八作采桑。诗纪八十二作古意。）
    妾本倡家女。出入魏王宫。既得承周辇。亦在更衣中。莲花衔青雀。宝粟钿金虫。犹言不得意。流涕忆辽乐。（○玉台新咏六。诗纪八十二作古意。）
    春草可揽（玉台作拢可。）结。妾心正断绝。绿鬓愁中改。红颜啼里灭。非独泪成珠。亦见珠成血。愿为飞鹊（诗纪云。一作双鹄。）镜。翩翩照离别。（○玉台新咏六。类聚三十二。诗纪八十二作古意。）
    何处报君书。陇右五歧路。泪研兔枝墨。笔染鹅毛素。碧浮孟渚水。香下洞庭路。应归遂不归。芳春空掷度。（○玉台新咏六。诗纪八十二作古意。）
    妾家横塘北。发艳小长干。（类聚作安。）花钗玉腕（类聚作宛。诗纪同。）转。珠绳金络丸。（类聚作纨。诗纪云。又注。一作凡。）幂ャ悬丹（玉台作青。诗纪云。一作青。）凤。逶迤摇白团。谁堪久（类聚作分。诗纪同。）见此。含恨不相看。（类聚作能言。诗纪同。又注。一作谁堪久见此。含恨不相看。○玉台新咏六。类聚十八。诗纪十八。诗纪八十二作古意。）
    匈奴数欲尽。仆在玉门关。莲花穿剑锷。秋月掩刀环。春机思（玉台作鸣。文苑同。诗纪云。一作鸣。）窈窕。夏鸟鸣（玉台作思。诗纪云。一作思。文苑作木思。注云。一作鸟鸣。）绵蛮。中人坐相望。狂夫终未（类聚作不。文苑同。）还。（○玉台新咏六。类聚五十九。文苑英华二百五。诗纪八十二作古意。）
    【闺怨诗】
    胡笳屡凄断。征蓬未肯还。妾坐江之介。君戍小长安。相去三千里。参商（类聚作差。）书信难。四时无人见。谁复重罗纨。（○类聚三十二。诗纪八十二。）
    【古意诗二首】
    杂虏寇铜钅是。征役去三齐。扶山翦（文苑作剪。诗纪同。）疏勒。傍海扫沈黎。剑光夜挥（类聚作挥夜。文苑作夜光悉如。文注。如一作挥。）电。（文苑云。一作剑光夜如电。）马汗昼（文苑作尽。）成泥。何当见天子。画地取关西。（○类聚五十九。文苑英华二百五。诗纪八十二。）
    西都盛冠盖。九逵尘雾过时。中有恶少年。伎能专自得。玉鞭莲花剑。（类聚作细。冯校作纽。）金苣流星勒。聊为路傍人。写癯ら北薄＃ā鹄嗑廴十三。文苑英华二百五。诗纪八十二。）
    【览古诗】
    尝稽真仙道。清淑秘众烦。秦皇及汉武。焉得游其藩。既欲先宇宙。仍规後乾坤。崇高与久速。万物莫能存。矧乃恣所欲。荒淫伐灵根。安期反蓬莱。王母还昆仑。（○韵语阳秋十二。）
    【萍诗】
    可怜池里（初学记作内。文苑云。一作内。）萍。蝎铣跹Ъ亲鞣针怠Ｎ脑吩啤２菔⒚病Ｒ蛔髌氲。）紫复青。工（初学记作巧。文苑云。一作巧。）随浪开合。能逐（初学记作遂。）水低平。微根无所缀。细叶讵须茎。飘荡（文苑云。一作泊。）终难测。流连如有情。（○初学记二十七。文苑英华三百二十七。又注云。一作南齐刘绘。）
    【去妾赠前夫诗】
    弃妾在河桥。相思复相辽。凤凰簪落鬓。（诗纪作发。）莲花带缓腰。肠从别处断。貌在泪中消。愿君忆畴昔。片言时见饶。（○玉台新咏六。诗纪八十二。）
    【咏少年诗】
    董生唯（文苑作能。乐府同。）巧笑。子都信美目。百万市一言。千金买相逐。不道参差菜。（类聚作采。）谁论（文苑作能。注云。一作论。）窈窕淑。愿言（类聚作君。诗纪云。一作君。）捧（乐府作奉。文苑同。又注。一作捧。）绣被。来就越人宿。（○玉台新咏六。类聚三十三。文苑英华百九四作少年行。乐府诗集六十六作少年子。诗纪八十二。）
    【咏雪诗】
    微风摇（文苑作过。诗纪云。一作过。）庭树。细雪下帘隙。萦空如雾转。凝阶似花积。不见杨柳春。徒看桂枝白。零泪无人道。相思空何益。（○文苑英华百五十四。诗纪八十二。又类聚二、初学记二并引隙、积、白三韵。）
    【咏雪诗】
    雪逐春风来。过集巫山野。澜漫虽可爱。悠（类聚作翻。文苑同。诗纪云。一作翻。）扬（类聚作阳。冯校作扬。）讵堪把。问
    君何所思。（文苑云。一作知。）昔日（文苑作思昔。注云。一作昔日。）同心者。坐须风雪霁。相期洛（类聚作雒。）城下。（○类聚二。文苑英华百五十四。诗纪八十二。）
    【春咏诗】
    春从何处来。拂水（玉台作衣。）复惊梅。云障（类聚作彰。）青琐闼。风吹承露台。美人隔千里。罗帏闭不开。无由得共（文苑作共得。）语。空对相思杯。（○玉台新咏六。类聚三。文苑英华百五十七。诗纪八十二。）
    【共赋韵咏庭中桐诗】
    龙门有奇价。自言梧桐枝。华（文苑作垂。）晖实掩映。细叶能披离。不降周王子。空待岁时（文苑作空将岁月。）移。严风忽交劲。（文苑作动。）遂使无人知。（○初学记二十八。文苑英华三百二十四作同咏庭中桐。诗纪八十二。）
    【咏柳诗】
    细柳生堂北。长风发雁门。秋霜常振叶。春露讵濡根。朝作离蝉宇。暮成宿鸟园。不为君所爱。摧折当何言。（○文苑英华三百二十三。诗纪八十二。）
    【主人池前鹤诗】
    本自乘轩者。为君阶下禽。摧藏（文苑作低昂。）多好貌。清唳（文苑误作泪。）有奇音。稻梁惠（文苑作恩。）既（类聚作以。）重。
    华池遇亦深。怀恩（文苑作顾思。）未忍去。非无江海心。（○类聚九十作咏鹤诗。初学记三十作咏鹤诗。文苑英华三百二十八。诗纪八十二。）
    【咏宝剑诗】
    我有一宝剑。出自昆吾溪。照人如照水。切玉如切泥。锷边霜凛凛。匣上风凄凄。寄语张公子。何当来见携。（○类聚六十。初学记二十二、诗纪八十二并作宝剑诗。事类赋剑赋注引、泥二韵。）
    【咏灯诗】
    昔在凤凰阙。七采莲花茎。陆离看宝帐。烂熳照文屏。檐艳烟光转。氛氲雾里轻。能方三五夜。桂树月中生。（○类聚八十。诗纪八十二。）
    【别夏侯故章诗】
    白马黄金羁。青骊紫丝瘛Ｐ轮关山别。故人河梁送。置此一函书。为余达云梦。（○类聚二十九。诗纪八十二。）
    【以服散枪赠殷钧诗】
    玉铉布交文。金丹焕仙说。九沸翻成缓。七转（御览误作辅。）良为切。执以代疏麻。长贻故人别。（○类聚七十三。御
    览七百五十七作王筠。诗纪八十二。）
    【梅花诗】
    梅性本轻荡。世人相陵贱。故作负霜（文苑、诗纪并云。集作雪。）花。欲使绮罗见。但愿深相知。千（诗纪云。当作早。）摧非所恋。（○文苑英华三百二十二。诗纪八十二。）
    【征客诗】
    公卿来怅别。葭声在狭斜。玉樽浮云盖。朱轮流水车。裰行明月。剑杪照莲花。（○类聚五十九。诗纪八十二。）
    【杂绝句诗四首】
    昼蝉已伤念。夜露复沾衣。昔别曾（玉台作昔。）何道。今夕（玉台作令。）萤火（诗纪作光。）飞。（○玉台新咏十。诗纪八十二作杂句诗。）
    锦腰连枝滴。（诗纪云。一作理。）绣领合欢斜。梦中难言（计纪作谁不。）见。终成乱眼花。（同上）
    蜘蛛檐下挂。络纬井边啼。何曾（玉台作当。）得见子。照镜窗东西。（○同上）
    泣听离夕歌。悲衔别时酒。自从今日去。当复相思否。（○同上）
    【山中杂诗三首】
    山际见来烟。竹中窥落日。鸟向檐上飞。云从窗里出。（○类聚三十六。广言行十五作还山。诗纪八十二。）
    绿竹可充食。女萝可代裙。山中自有宅。桂树笼青云。（同上）
    具区穷地险。嵇（类聚作稽。）山万里馀。奈何梁隐士。一去无还书（○类聚三十六。诗纪八十二。）
    【咏云诗二首】
    飘飘上碧虚。蔼蔼隐青林。氛氲如有意。萦郁讵无心。（○类聚一。诗纪八十二。）
    白云苍梧来。过拂章花台。逢河散复卷。经风合且开。（○同上）
    【咏慈姥矶石上松诗】
    根为石所蟠。枝为风所碎。赖我有贞心。终凌细草辈。（○初学记二十八。万花谷後三十八作吴均诗。诗纪八十二。）
    【送吕外兵诗】
    白云浮海际。明月落河滨。送君长太（类聚作叹。）息。徒使泪沾巾。（○类聚二十九。诗纪八十二。）
    【伤友诗】
    可怜桂树枝。怀芳君不知。摧折寒山里。遂死无人窥。（○类聚三十四。诗纪八十二。）
    【诗】
    日落登雍台。佳人殊未来。绮窗莲花掩。洞户玻璃开。（○万花谷後十五。）
    【和柳恽毗山亭诗】
    平湖旷复远。高树峻而危。（○太平环宇记九十四。）
    【诗】
    采葵莫伤根。结交莫羞贫。（○鸣沙石室古籍丛残略出金ぷ二十八。○逯按。古诗云。采蔡莫伤根。结交莫羞贫。伤根葵不生。羞贫交不成云云。或即吴均所作。）
    【歌】〖碎珠赋系此歌。〗
    玉山之津兮已濡。幽兰之草兮亦舒。又闻珩璧之独照。不见掌上之明珠。（○初学记二十七。）
    【诗】
    〖谈薮曰。梁奉朝请吴均有才气。常为剑骑诗云。何当见天子。画地取关西。高祖谓曰。天子今在。关西安在焉。均默然无答。均又为诗曰云云。沈约谓之曰。印黄沙语太险。均曰。亦见公诗云。山樱发欲然。约曰。我始欲然。卿已印讫。〗
    秋风泷白水。雁足印黄沙。（○太平广记百九十八。）
    【剑骑诗】
    剑是两蛟龙。（○水经注沔水注。）
    ※周兴嗣
    〈兴嗣。字恩綦。项郡人。世居姑熟。迁员外散骑侍郎、给事中。直西省左卫率。〉
    【答吴均诗三首　　】
    明灯照暗室。边韶对赵壹。但酌中山酒。唯甘江浦橘。风动云人箕。雨至月离毕。王丹赠不拜。是我相知日。（文苑云。後汉王丹赠陈遗以不拜。○文苑英华二百四十。）
    惊凫起北海。仪凤飞上林。骞低不同翼。欢楚亦殊音。аа（文苑云。宋本注有疑字。）夕云起。落落晓星沈。李陵报苏武。但令知我心。（○同上）　
    昔别襄城村。同会长安市。谁学莱芜甄。本得王乔履。阶前养素鹤。池中饴赤鲤。一往玉壶上。兼复见箫史。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
