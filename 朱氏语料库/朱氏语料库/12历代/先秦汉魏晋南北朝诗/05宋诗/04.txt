    ●宋诗卷四
    ※王韶之
    〈韶之。宁休泰。琅邪临沂人。晋义熙中。除著作郎。武帝受禅。加骁骑将军。少帝时。出为吴兴太守。元嘉十年。徵为祠部尚书。加给事中。十二年。又出守吴兴。其年卒。年五十六。有集二十四卷。〉
    【赠潘综吴逵举孝廉诗】〖六章〗
    东宝惟金。南木有乔。发辉曾崖。竦干重霄。美哉兹土。世载英髦。育翮幽林。养音九皋。唐後明弘丁：鹤谄崖帧Ｎ一式导。思乐怀人。群臣竞荐。旧章惟新。余亦奚贡。曰义与仁。
    仁义伊在。惟吴惟潘。心积纯孝。事著艰难。投死如归。淑问若兰。吴实履仁。心力偕单。固此苦节。易彼岁寒。霜寻虽厚。松柏丸丸。人亦有言。无善不彰。二子徽猷。弥久弥芳。拔丛出类。景行朝阳。谁谓道遐。弘之则光。咨尔庶士。无然怠荒。
    江革奉挚。庆禄是荷。姜诗入贡。汉朝咨嗟。勖哉行人。敬尔休嘉。俾是下国。照辉京华。伊余朽骀。窃服惧盗。无能礼乐。岂暇声教。顺彼康夷。懿德是好。聊缀所怀。以赠二孝。
    （○宋书潘综传。诗纪四十五。）
    【咏雪离合诗】
    霰先集兮雪乃零。（御览作霏霏。）散辉素兮被檐庭。曲室寒兮朔风厉。州陆涸兮群（群字原缺。从万历本。御览作百。事类赋同。）籁鸣。（○御览十二。事类赋雪赋注。诗纪四十五。）
    ※谢惠连
    〈惠连。丹阳尹方明子。谢灵运族弟。元嘉元年为彭城王义康法曹参军。十年卒。年三十七。有集六卷。〉
    【秋胡行】〖二章○以下四言。〗
    春日迟迟。桑何萋萋。红桃含夭。（类聚、乐府作妖。）绿柳舒荑。邂逅粲者。游（诗纪云。一作遵。）渚戏蹊。华颜易改。良愿难谐。
    系风捕影。（类聚作景。）诚知不得。念彼奔波。意眠回惑。汉女倏忽。洛神飘扬。空勤交甫。
    徒劳陈王。（○类聚四十一。乐府诗集三十六。诗纪四十九。）
    【陇西行】
    运有荣枯。道有舒屈。潜保黄裳。显服朱黻。谁能守静。弃华辞荣。穷谷是处。考魇怯。千金不回。百代传名。厥包者柚。忘忧者萱。何为有用。自乖中原。实摘柯摧。叶殒条烦。（○类聚四十一。乐府诗集三十七。广文选十四。诗纪四十九。）
    【陇西行】
    未若蔽牛。永保液瞒。嗟我君子。勖尔何言。（○吴或韵补二。）
    【豫章行】〖以下五言。〗
    轩帆逆遥路。薄送瞰遐江。舟车理殊缅。密友将远从。九进而乐同润。二华念分峰。集欢岂今发。离叹自古钟。促生靡缓期。迅景无迟踪。缁发迫多素。憔悴谢华ゆ。婉娩寡留晷。
    窈窕闭淹龙。如何阻行止。愤愠结心胸。既微达者度。欢戚谁能封。愿子保淑慎。良讯代徽容。（○乐府诗集三十四。诗纪四十九。）
    【塘上行】
    芳萱（广文选作草。）秀陵阿。菲质不足营。幸有忘忧用。移根托君庭。垂颖临清池。擢彩仰华甍。沾渥云雨润。葳蕤吐芳馨。愿君眷（类聚作春。乐府、诗纪同。）倾叶。留景惠馀明。（○类聚四十一。乐府诗集三十五。广文选十四。诗纪四十九。）
    【却东西门行】
    慷慨（类聚、乐府作恺。）发相（类聚作想。）思。惆怅恋音徽。四节竟敢阑候。六龙引颓机。
    人生随时变。迁化焉可祈。百年难必保。各虑盈怀之。（○类聚四十一作都东西门行。乐府诗集三十七。诗纪四十九。）
    【长安有狭邪行】
    纪郢有通逵。通逵并轩车。（类聚作奕奕。）雕轮驰。轩轩翠盖舒。撰策之五尹。振辔从三闾。推剑冯（类聚作凭。）前轼。鸣佩专後舆。（○类聚四十一。乐府诗集三十五。诗纪四十九。）
    【从军行】
    赵骑驰四牡。吴舟浮三翼。弓矛有恒用。殳无暂息。（○御览三百五十三。）
    【燕歌行】〖七言〗
    四时推迁迅不停。三秋萧瑟叶辞茎。（乐府作解轻。广文选、诗纪元。）飞霜被野雁南征。念君客游羁（类聚作羁。）思盈。何为淹留无归声。爱而不见伤心情。朝日潜辉华灯明。林鹊同栖渚鸿并。接翮偶羽依蓬瀛。仇依旅类相和鸣。余独何为志无成。忧缘（乐府误作绿。）
    物感泪沾缨。（○乐府诗集三十二作谢灵运。广文选十四。诗经四十九。又类聚四十二引停、茎、征、盈、声、情六韵。）
    【猛虎行】〖以下杂言。〗
    贫不攻九嶷（类聚、乐储作疑。下同。）玉。倦不憩三危峰。九嶷有惑（类聚作或。乐府同。又注云。当作惑。）号。三危无安容。美物标贵用。志士励（类聚作厉。）奇踪。如保只（类聚作抵。）远役。王命宜肃恭。伐鼓功未著。振旅何时从。（○类聚四十一。乐府诗集三十一。诗纪四十九。）
    猛虎潜深山。长啸自生风。人谓客行乐。客行苦心伤。（○乐府三十一。诗纪四二九。）
    【鞠歌行】
    翔驰骑。千里姿。（乐府无千里姿三字。广文选同。）伯乐不举谁能知。南荆璧。万金赀。卞和不斫与石离。年难留。时易陨。厉志莫赏徒劳疲。沮齐音。溺赵吹。匠石善运郢不危。古绵眇。理参差。单心慷慨双泪垂。（○乐府诗集三十三。广文选十四。诗纪四十九。）
    【前缓声歌】〖一作後缓声歌。〗
    羲和纤阿去嵯峨。睹物知命。使余转欲悲歌。忧戚人心胸。处山勿居峰。在行勿为公。居峰大阻锐。为公遇谗蔽。雅（乐府作邪。）琴自疏越。雅韵能扬扬。滑滑相混同。终始福禄丰。（○乐府诗集六十五。诗纪四十五。诗纪四十五。）
    【顺东西门行哀朝菌。】（类聚作菌。）闵】（类聚作愍。）颓力。迁化常然焉肯息。及壮齿。遇世直。酌酩（乐府作酪。诗纪同。）华堂集亲识。舒情尽忄嗲财噔。（○类聚四十一。乐府诗集三十七。诗纪四十九。）
    【三月三日曲水集诗】〖一作上巳曲水集。○以下五言。〗
    四时著平（岁时杂咏作半。）分。三春禀融烁。迟迟和景婉。夭夭园桃灼。携朋适（类聚作斯。广文选同。）郊野。昧爽（类聚作旦。广文选同。）辞ㄩ廓。（类聚作郭。岁时杂咏同。）蜚（类聚作斐。初学记、岁时杂咏同。广文选误作裘。）动荡兴翠岭。芳飙起华薄。解辔偃崇丘。藉草绕回壑。际渚罗时{敕}。托波泛轻爵。（○类聚四。初学记四、古今岁时杂咏十六并作上巳诗。广文选九作曲水集诗。诗纪四十九。）
    【泛南湖至石帆诗】
    轨息陆途初。凸拇路始。涟漪繁波漾。参差层峰峙。（类聚作寺。）萧疏野趣生。逶迤白云起。登陟苦跋涉。辟ツ乐心耳。即玩玩有竭。有兴兴无已。（○类聚九。诗纪四十九。○逯案。太平环宇记九十九引永嘉记云。永嘉南岸有石帆。乃尧时神人以破石为帆。将入恶溪。道次置之溪侧。又引永嘉郡国志云。东海信都。神破石为帆。艺文类聚作引谢灵运游名山志曰。破石溪南二百馀里。又有石帆。惠连未曾至永嘉。不得有此诗。作惠连者。乃灵运之误。）
    【西陵遇风献康乐诗】〖五章〗
    我行指孟春。春仲尚未发。趣途远有期。念离情无歇。成装候良辰。漾舟陶嘉月。瞻途意少巍；构饲槎嚆凇Ｕ苄指胸虮稹Ｏ嗨驮桔砹帧Ｒ饯野亭馆。分袂澄湖阴。凄凄留子言。眷眷浮客心。回塘隐舻曳。（类聚作汀＃┰锻绝形音。靡靡即长路。戚戚抱遥悲。悲遥但自弭。路长当语（三谢诗作问。六臣本文选注云。五臣作问。）谁。行行道转远。去去情弥迟。昨发浦阳馈＝袼拚憬湄。
    屯云蔽曾岭。惊风涌飞流。零寸润坟泽。落雪洒林丘。浮氛晦崖凇；素惑（三谢诗作或。六臣本文选注云。五臣作或。）原畴。曲汜薄停旅。（六臣本文选注云。五臣作依。）通川绝行舟。临津不得济。伫楫阻风波。萧条洲渚际。气色少谐和。西瞻（三谢诗作瞩。六臣本文选注云。五臣作瞩。）兴游叹。东睇起凄（三谢诗作凄。六臣本文选注云。五臣作凄。）歌。积愤成埂Ｎ掭娼如何。（三谢诗作何如。诗纪同。○文选二十五。三谢诗。诗纪四十九。又类聚二十九作西陵献康乐诗。引第二章。）
    【代古诗】〖一作拟客从远方来。〗
    客从远方来。赠我鹄（白帖作鹤。御览、合璧事类同。）文绫。贮以相思箧。缄以同心绳。裁为亲身服。著以俱（御览作便。）寝兴。别来经年岁。欢心不同凌。泻（玉台作写。）酒置井中。谁能辨斗升。合如杯中水。谁能判淄渑。（○玉台（新咏三。诗纪四十九。又白帖二引绫一韵。御览四百七十八引绫、兴二韵。合璧事类外集六十四作谢灵运。引绫一韵。）
    【秋怀诗】
    平生无志意。少小婴忧患。如保乘（宋本类聚作辛。御览作平生怀。）苦心。矧复值秋晏。皎皎天月明。奕奕河宿烂。萧瑟含风蝉。寥（御览作嘹。）泪（三谢诗作戾。）度云雁。寒商动清闺。孤灯暧幽幔。耿介繁虑积。展转长宵半。夷险难豫（六臣本文选作预。韵补同。）谋。倚伏昧前算。虽好相如达。不同（韵补作比。）长卿慢。颇悦郑生偃。无取白衣宦。未知古人心。且（韵补作但。）从性所玩。（韵补作玩。）宾至可命觞。朋来当染翰。高台骤登践。清浅（三谢诗作波。六臣本文选注云。五臣作波。）时陵乱。颓魄不再圆。倾羲无两旦。金石终销（文选作消。韵补同。）毁。丹青暂凋焕。各勉玄发欢。无贻白首叹。因歌遂成赋。聊用布亲串。（○文选二十三。文章正宗二十九。三谢诗。诗纪四十九。又类聚三作怀秋诗。引患、晏、烂、雁、幔、半、算、玩、翰、旦、焕、叹十二韵。御览二十五引晏、烂、雁、幔四韵。韵补四引算、慢二韵。宦、玩二韵。焕、串二韵。○逯案。此诗当为灵运所作。盖误入惠连集中。诗发端谓少小离忧患。指亲丧大故。据宋书。惠连父方明元嘉三年卒。年四十七。惠连元嘉十年卒。年三十七。则方明卒时。惠连年已三十。不得言少小离忧患。据晋书谢玄传、宋书谢灵运传。晋太元十三年。祖玄卒。灵运年四岁。灵运父奂又早玄卒。是灵运孩提丧父。与此少小离忧患相合也。又诗言夷险难预谋。倚伏昧前算。颇悦郑生偃。无取白衣宦。与灵运出处合。虽好要如达。不同长卿慢。与灵运性格合。而皆与惠连不侔。然文选归之惠连。诗品亦称惠连秋怀。讹乱已久。故仍编此。）
    【捣衣诗】
    衡纪无淹度。晷运倏如催。白露滋园菊。秋风落庭槐。肃肃莎（玉台作沙。）鸡羽。烈烈（类聚作冽冽。）寒づ啼。夕阴结空幕。宵（御览作霄。六臣本文选注云。五臣作宵。）月皓中（类聚作空）闺。美人戒（御览讹作式。）裳（玉台作常。御览同。）服。端饰（玉台作饬。）相招携。簪玉出北房。鸣金步南阶。栏（玉台作栏。类聚、御览作檐。）高砧（类聚作砧。）响发。楹（六臣本文选作槛。）长杵声哀。微芳起（类聚作发。）两袖。轻汗（类聚作污。）染双题。纨素既已成。君子行未（玉台作不。）归。裁用笥中刀。缝为万里衣。盈箧自余（玉台作予。）手。幽缄俟（李善本文选作候。）君开。腰带准畴昔。不知今是非。（○文选三十。玉台新咏三。三谢诗。诗经四十九。又类聚六十七引催、槐、啼、闺、携、阶、哀、题八韵。又御览二十五引催、槐、啼、闺、携、阶、哀七韵。）
    【泛湖归出楼望月诗】
    日落泛澄瀛。星罗游轻桡。憩榭面曲汜。临流对回潮。辍策共骈筵。并坐相招要。哀鸿鸣沙渚。悲猿响山椒。亭亭映江月。<风刘>々（文选作浏浏。六臣本注云。五臣作浏浏。）出谷飚。斐斐气幂（文选作幕。六臣本注云。五臣作幂。）岫。泫泫露盈条。
    近瞩祛幽蕴。远视荡喧嚣。晤（李善本文选作悟。）言不知罢。从夕至清朝。（○文选二十二。三谢诗。诗纪四十九。）
    【七月七日夜】〖玉台无夜字。〗咏牛女诗
    落日隐栏（玉台作檐。类聚、初学记、岁时杂咏、御览同。）楹。升月照帘（玉台作房。）栊。团团满（三谢诗作滋。苕溪丛话作洒。）叶露。析析（类聚作淅淅。初学记、岁时杂咏、御览同。）振条风。蹀足循广除。瞬目丽曾穹。云汉有灵匹。（三谢诗作忄在。）弥年阙相从。遐川阻髂浒。修渚旷清容。弄（初学记作投。）杼不成藻。（玉台作惊。岁时杂咏作骛。）前踪。昔离秋已两（御览作雨。）今聚夕无双。倾河易回斡。（岁时杂咏作干。御览同。）款情（李善本文选作颜。类聚同。）难久巍Ｎ秩袅榧菪。寂寥（初学记作寞。岁时杂咏、御览同。）云幄空。留情顾华寝。遥心逐奔龙。沈吟为尔感。情深意弥重。（○文选三十。玉台新咏三。
    古今岁时杂咏二十六。三谢诗。诗纪四十九。又类聚四、初学记四并作七夕咏牛女诗引栊、风、穹、从、容、踪、双、巍⒖铡⒘十韵。初学记三引风一韵。御览三十一引栊、风、从、容、踪、双、巍⒖铡⒘九韵。苕溪渔隐丛话後集一引栊、风二韵。）
    【喜两诗】
    朱明振炎气。溽暑扇温飙。羡彼明月辉。离毕经中宵。思此西郊云。既雨盈崇朝。上天愍憔悴。商羊自吟谣。（○类聚二。诗纪四十九。）
    【咏冬诗】
    〖诗纪云。艺文新本字讹作灵运。考旧本正之。○逯案。宋本艺文类聚作谢惠连。〗
    七宿乘运曜。三星与时灭。履霜冰弥坚。积寒风愈切。繁云起重阴。回飙流轻雪。园林粲斐皓。庭除秀皎洁。墀琐有凝污。（类聚作汗。诗纪云。一作Ё。）逵（类聚作达。）衢无通辙。（○类聚三。诗纪四十九。）
    【读书诗】
    贲园奚足慕。下帷故宜遵。山成由一篑。崇积始微尘。虞轩虽眇莽。颜隰亦何人。（○类聚五十五。诗纪四十九。）
    【夜集叹乖诗】
    诗人咏踟蹰。骚者（诗纪作首。）歌离别。诚哉曩日欢。展矣今夕切。吾生赴遥命。（诗纪作进令。）质明即行辙。在贫故宜言。赠子保温惠。曷用书诸绅。久要亮有誓。（○类聚二十九。诗纪四十九。）
    【与孔曲阿别诗】
    凄凄（类聚作凄凄。）乘兰秋。言饯千里舟。途■云阳邑。邑宰有昔游。行人虽念路。为尔暂淹留。（○类聚二十九。诗纪四十九。）
    【咏螺蚌诗】
    轻羽不高翔。自用弦网罗。纤鳞惑芳饵。故为钓所加。螺蚌非有心。沉迹在泥沙。文无雕饰用。味非鼎俎和。（○类聚九十七。诗纪四十九。）
    【离合诗二首】
    放棹遵遥途。方与情人别。啸歌亦何言。肃尔凌霜节。（各○类聚五十六。诗纪四十九。）
    夫人皆薄离。二友独怀古。思笃子衿诗。山（诗纪云。当作三。）川何足苦。（念○同上）
    【夜集作离合诗】
    四坐宴嘉宾。一客自远臻。九言何所戒。十善故宜遵。（○类聚五十六。诗纪四十九。）
    【诗】
    有客被褐前。投心自询写。自言擅声名。不谢蠃甘贾。臧否消灭。谁能穷薪火。郦生无文章。
    西施整妖冶。胡为空耿介。悲哉君志琐。（○吴或韵补三。）
    【诗】
    夕坐苦多虑。行歌践闺中。房栊引倾月。步檐结春风。（○类聚二十六。诗纪四十九。）
    【诗】
    挂鞍长林侧。饮马修川湄。（○初学记二十二。）
    凄凄留子言。眷眷浮客心。（○草堂诗笺三十一玩月诗注。）
    【三日诗】
    弱柳荫修衢。（○初学记三。）
    ※王微
    〈微。字景玄。琅邪临沂人。初为始兴王友。降南平王谘议参军。历中书侍郎。元嘉二十年卒。年二十九。有集十卷。〉
    【杂诗二首】
    桑妾独何怀。倾筐未盈把。自言悲苦多。排却不肯舍。妾悲叵陈诉。填忧不销冶。寒雁归所从。半途失凭假。壮情⑶驰。猛气捍朝社。常怀云（玉台作雪。）汉渐。常欲复周雅。
    重名好铭勒。轻躯愿图写。万里渡沙漠。悬师蹈朔野。传闻兵失利。不见来归者。奚处埋ユ麾。何处丧车马。拊心悼巷人。零泪覆面下。徒谓久别离。不见长孤寡。寂寂掩高门。（茶经作阁。）寥寥空广厦。待君竟不归。收颜（茶经作领。）今就椟。（○玉台新咏三。诗纪五十三。又茶经下引厦、椟二韵。）
    思妇临高台。长想凭华轩。弄弦不成曲。哀歌送苦（玉台作若送。）言。箕帚留江介。良人处雁门。讵忆无衣苦。但（六臣本文选注云。五臣作粗。）知狐白温。日暗牛羊下。野雀满空园。孟冬寒风起。东壁正中昏。朱火独照人。抱景自愁怨。谁知心思（玉台作曲。）乱。
    所思不可论。（○文选三十。玉台新咏三。诗纪五十三。）
    【四气诗】
    蘅若首春华。梧楸当夏翳。鸣笙起秋风。置酒飞冬雪。（○类聚五十六。诗纪五十三）
    【咏愁诗】
    自予抱羁思。眇与日月长。载离非宋远。谁谓河难航。忧随积霖密。慨因朗旭彰。负之苦不胜。即之竟无方。如彼引鲲鱼。待尽守空梁。天地岂私贫。运至岂固当。既悟非形兆。兹数讵可攘。（○类聚三十五作王徽。诗纪五十三。）
    【七襄怨诗】
    藻帐越星波。玉饰渡云川。（○初学记四。）
    ※何长瑜
    〈长瑜。东海人。为临川王义庆王国侍郎。历平西记室参军。除曾城令。元嘉二十年。庐陵王绍镇寻阳。请为南中郎行参军。行至板桥。溺死。有集八卷。〉
    【嘲府僚诗】
    〖宋书曰。何长瑜为临川王记室参军。尝於江陵寄书与族人何勖。以韵语序临川州府僚佐云云。如此五六句。轻薄少年遂演而广之。一时人士并为品目。尽加剧言苦句。其文流行。临川怒以白太祖。除为广州曾城令。〗
    陆展染鬓（诗纪云。一作白。）发。欲以媚侧室。青青不解久。星星行复出。（○宋书谢灵运传。御览三百七十三。诗纪五十三。
    【离合诗】
    宜然悦今会。且怨明晨别。肴蔌不能甘。有难不可雪。（○类聚五十六。诗纪五十三。）
    ※荀雍
    〈雍。字道雍。颍川人。官至员外散骑郎。有集四卷。〉
    【临川亭诗】
    目极依春路。披褐怀良辰。明发戒徒御。临流饯归人。（○初学记十八。诗纪五十三。）
    ※临川王刘义庆
    〈义庆。长沙王道怜子。为临川王道规後。永初元年袭封。元嘉初。迁丹阳尹。出为荆州刺史。十六年。为江州刺史。次年。转南兖州刺史。镇广陵。二十一年卒。年四十二。有世说八卷、集八卷。〉
    【乌夜啼】
    笼窗一不开。乌夜啼。夜啼望郎来。（○黄氏集千家注杜工部诗史补遗九。）
    【游鼍湖诗】
    暄景转谐淑。草木目滋长。梅花覆树白。桃杏发荣光。（○初学记二十八。诗纪四十五。）
    ※范晔
    〈晔。字蔚宗。泰子。义熙末为武帝相国掾。彭城王义康冠军参军。宋受禅。随府转右军参军。召为秘书丞。迁尚书吏部郎。文帝即位。左迁宜城太守。历镇军後军长史。迁左卫将军太子詹事。元嘉二十二年。与孔熙先等谋立彭城王义康。事泄。弃市。时年四十八。有後汉书九十七卷、集十五卷。〉
    【乐游应诏诗】
    崇盛归朝阙。虚寂在川岑。山梁（六臣本文选注云。五臣本作阳。）协孔性。黄屋非尧心。轩驾时未（六臣本文选注云。五臣本作来。）肃。文囿降照（初学记作昭。六臣本文选注云。五臣本作昭。）临。流云起行盖。晨风引銮音。原薄信平蔚。台涧备曾深。兰池清夏气。修帐含秋阴。遵渚攀蒙密。随山上岖嵌。睇（六臣本文选注云。五臣本作瞻。）目有极览。游情无近寻。闻道虽已积。年力互颓侵。探已谢丹黻。（六臣本文选注云。五臣本作鳋狻Ｊ纪云。一作鳋狻＃└惺禄吵ち帧＃ā鹞难《十。诗纪五十三。又初学记十三引临、音二韵。）
    临终诗
    祸福本无兆。性命归有极。必至定前期。谁能延一息。在生已可知。来缘忄画无识。好丑共一丘。何中异枉直。岂论江陵上。宁辨首山侧。虽无嵇生琴。庶同夏侯色。寄言生存子。此路行复即。（○宋书本传。南史本传。诗纪五十三。）
    ※范广渊
    〈广渊。泰少子。为司徒祭酒。世祖抚军谘议参军。元嘉二十二年。坐晔事从诛。有集一卷。（逯案。南史范晔传、隋书经籍志皆作范广。盖避唐讳省渊字。）〉
    【征虏亭饯王少傅】
    挂冠东门阎。归褐西唐足。结辙尘高衢。祖供悬长麓。韩卿辞辇路。疏傅知殆辱。素德烛光尘。玄轨芳前觉。（○初学记十八作范广泉。诗纪三十六。○逯案。泉字乃避唐讳改。）
    ※孔法生
    【征虏亭祖王少傅】
    昔人鉴殆震。解绂扬归ぎ。真感属神虑。高兴袭天情。（○初学记十八。）
    ※陆凯
    【赠范晔诗】
    〖荆州记曰。陆凯与范晔交善。自江南寄梅花一枝。诣长安与晔。兼赠诗曰。〗
    折花（事类赋作梅。）逢（御览或作奉。）驿（御览或作奉秦。）使。寄与陇头人。江南无所有。（御览或作得。万花谷作别信。诗纪云。一作别信。）聊赠（御览或作寄。）一枝春。（○岁华纪丽一。御览十九、四百九、九百七十。事类赋梅赋。万花谷七。诗纪五十四。）
    ※何承天
    〈承天。东海剡人。晋隆安中为南蛮校尉桓伟参军。义熙初。长沙公陶延寿辟为辅国府参军。宋受禅。
    领著作郎。官至御史中丞。元酃二十四年卒。年七十八。有礼论三百卷、集三十二卷。〉
    【鼓吹铙歌十五首】
    〖宋书乐志曰。鼓吹铙歌十五篇。何承天晋义熙中私造。〗
    【朱路篇】
    朱路扬和鸾。翠盖耀金华。玄牡饰樊缨。流旌拂飞霞。雄戟辟旷途。班剑翼高车。三军且莫喧。听我奏铙歌。清な惊短箫。朗鼓节鸣笳。人心惟恺豫。兹音亮且和。轻风起红尘。氵亭澜发微波。逸韵腾天路。は旖岢前。仁声被八表。威震（广文选作灵。）振九遐。嗟嗟介胄士。勖哉念皇家。（○宋书乐志。乐府诗集十九。广文选十二。诗纪四十五。）
    【思悲公篇】
    思悲公。怀兖衣。东国何悲公西归。公西归。流二叔。幼主既悟偃禾复。偃禾复。圣志申。营都新邑从斯民。从斯民。德惟明。制礼作乐兴颂声。兴颂声。致嘉祥。鸣凤爰集万国康。万国康。犹弗已。握发吐餐下群士。惟我君。继伊周。亲睹盛世复何求。（○同上）
    【雍离篇】
    雍士多离民。荆民怀怨情。二凶不量德。构难称其兵。王人衔朝命。正辞纠不庭。上宰宣九伐。万里举长旌。楼船掩江汶。驷介飞重英。归德戒後夫。贾勇尚先鸣。逆徒既不济。愚智亦相倾。霜锋未及染。鄢郢忽
    已清。西川无潜鳞。北渚有奔鲸。凌威致天府。一战夷三城。江汉被美化。宇宙歌太平。惟我东郡民。曾是深推诚。（○宋书乐志。乐府诗集十九。诗纪四十五。）
    【战城南篇】
    战城南。冲黄尘。丹旌电延鼓雷震。蔚忻汀Ｈ致硪蟆：嵴螅ㄋ问樽鞒隆＃┴ㄒ叭敉驮啤７大顺。（宋书作从。是。）应三灵。义之所感士忘生。长剑击。繁弱鸣。飞镝炫晃乱奔星。虎骑跃。华毛旋。朱火延起腾飞烟。骁雄斩。高旗搴。长角浮叫响清天。夷群寇。殪逆徒。馀黎沾惠咏来苏。奏恺乐。归皇都。班爵献俘邦国娱。（○同上）
    【巫山高篇】
    巫山高。三峡峻。青壁千寻。深谷万仞。崇严冠灵林冥冥。山禽夜响。晨猿相和鸣。洪波迅氵复。载折载停。凄凄商旅之客。怀苦情。在昔阳九皇纲微。李氏窃命。宣武耀灵威。蠢尔逆纵。复践乱机。王旅薄伐。传首来至京师。古之为国。惟德是贵。力战而虐（宋书作虚。）民。鲜不颠坠。矧乃叛戾。伊胡能遂。咨尔巴子无放肆。（○同上）
    【上陵者篇】
    上陵者。相追攀。被服纤丽振绮纨。携童幼。升崇峦。南望城阙郁盘桓。王公第。通衢端。高薨华屋列朱轩。临睿谷。掇秋兰。士女悠奕映隰原。指营丘。感牛山。爽鸠既没景君。嗟岁聿。逝不还。志气衰沮玄鬓斑。（宋书作班。）野莽宿。坟土乾。顾此累累中心酸。生必死。亦何怨。取乐今日展情欢。（○同上）
    【将进酒】
    将进酒。庆三朝。备繁礼。荐嘉肴。荣枯换。霜雾交。缓春带。命朋僚。车等旗。马齐镳。怀温克。乐林濠。士失志。愠情劳。思旨酒。寄游遨。败德人。甘醇醪。耽长夜。或（诗纪作惑。）淫妖。兴屡舞。厉哇谣。形ェェ。声号呶。首既濡。赤亦荒。性命夭。国家亡。嗟後生。节酣觞。匪酒辜。孰为殃。（○宋书乐志。乐府诗集十九。广文选十二。诗纪四十五。）
    【君马篇】
    君马丽且闲。扬镳腾逸姿。骏足蹑流景。高步追轻飞。冉冉六辔柔。奕奕金华晖。轻霄翼羽盖。长风靡淑旗。愿为范氏驱。迦莶街戌堋Ｆ裥Ч钣鲎印３鄢胰の；。铅陵策良驷。造父为之悲。不怨吴坂峻。但恨伯乐稀。赦彼岐山盗。实济韩原师。奈何汉魏主。纵情营所私。疲民甘藜藿。厩马患盈肥。人畜贸（乐府作■。）厥养。苍生将焉归。（○宋书乐志。乐府诗集十九。诗纪四十五。）
    【芳树篇】
    芳树生北庭。丰隆正徘徊。翠颖陵冬秀。红葩迎春开。佳人闲幽室。惠心婉以谐。兰房掩绮幌。绿草被长阶。日夕游云际。归禽命同栖。皓月盈素景。凉风拂中闺。哀弦理虚堂。要妙清且凄。（宋书、乐府并作凄。）啸歌流激楚。伤此硕人怀。梁尘集丹帷。微飙扬罗辍Ｆ裨辜问蹦骸Ｍ较Я荚腹浴＃ā鹜上）
    【有所思篇】
    有所思。思昔人。曾闵二子善养亲。和颜色。奉昏晨。（宋书作晨昏。）至诚泣仆明神。邹孟轲。为齐卿。称身受禄贪荣。道不用。夕阳拥楹。三徙既谇礼义明。飞鸟集。猛兽附。功成事毕乃更娶。哀我生。遘凶亍Ｓ最据倍荆乐府作酷。）备艰辛。慈颜绝。见无因。长怀永思托丘坟。（○同上）
    【雉子游原泽篇】
    雉子游原泽。幼怀耿介心。饮啄虽勤苦。不愿栖园林。古有避世士。抗志青霄岑。浩然寄卜肆。挥棹通川有。逍遥（宋书作消摇。）风尘外。散发抚鸣琴。卿相非的眄。何况於千金。功名岂不美。宠辱亦相寻。冰炭结六府。忧虞缠胸襟。当世须大度。量己不克任。三复泉流诫。自惊良已深。（○同上）
    【上邪篇】
    上邪下难正。众枉不可矫。音和响必清。端影（广文选作形。）缘直表。大化扬仁风。齐人犹偃草。圣王既已没。谁能弘至道。开春湛柔露。代张肃严霜。承平贵孔孟。政弊侯申商。孝公明赏罚。六世犹克昌。李斯肆滥
    刑。秦氏（乐府作民。诗纪同。）所以亡。汉宣隆中兴。魏祖宁三方。譬彼钅咸与石。效疾而称良。行苇非不厚。悠悠何讵央。琴瑟时未调。改弦当更张。矧乃治天下。此要安可忘。（○宋书乐志。乐府诗集十九。广文选十二。诗纪四十五。）
    【临高台篇】
    临高台。望天衢。飘然轻举陵太虚。携列子。超帝乡。云衣雨带乘风翔。肃龙驾。会瑶台。清晖浮景溢蓬莱。济西（乐府作四。）海。濯湖盘。伫立云岳结幽兰。驰迅风。游炎州。愿言桑梓思旧游。倾霄盖。靡电旌。降彼天途ゑ黑ぁ４窍勺濉９槿巳骸；持冶б宸蠲骶。任穷达。随所遭。何为远想令心劳。（○同上）
    【远期篇】
    远期千里客。肃驾候良辰。近命城郭友。具尔惟懿亲。高门启双闱。长筵列嘉宾。中唐亻舞六佾。三厢罗乐人。箫管激悲音。羽毛扬华文。金石响高宇。弦歌动梁尘。修标多巧捷。丸（宋书误作九。）剑亦入神。迁善自雅调。成化由清均。主人垂隆庆。群士乐亡身。愿我圣明君。迩期保万春。（○宋疏乐志。乐府诗集十九。诗纪四十五。）
    【石流篇】
    石上流水。湔湔其波。发源幽岫。永归长河。瞻彼逝者。负月其偕。子在川上。惟以增怀。嗟我殷忧。载劳寤寐。遘此百罹。有志不遂。行年倏忽。长勤是婴。永言没工。悼兹无成。幸遇开泰。沐浴嘉运。绥（宋书、乐府作缓。）带安寝。亦又何愠。古之为仁。自求诸己。虚情遥慕。终於徒已。（○宋书乐志。乐府诗集十九。广文选十二。诗纪四十五。）
    ※何承嘉
    【雪诗】
    飘飘乘虚。纷纶随风。（○书钞百五十四。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
