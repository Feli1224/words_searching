    ●宋诗卷七
    ※鲍照
    〈照。字明远。东海人。元嘉中。临川王义庆以为国侍郎。孝武时。为太学博士。中书舍人。宋孝武帝方以文章自高。颇多忌。由是赋述不敢尽其才。出为秣陵令。转永嘉令。除临海王子顼前参军。泰始二年。子顼起兵败。照为乱兵所杀。年五十馀。有集十卷。〉
    【乐府】
    【采桑】
    季春梅始落。女工（本集、乐府、诗纪作工女。）事蚕作。（本集云。一本有明镜分净桂。光颜毕苕萼二句。）采桑淇洧（乐储作澳。）间。还戏上宫阁。早蒲时结阴。晚篁（乐府、诗纪云。一作竹。）初解箨。蔼蔼雾满（集作洒。诗纪云。集作洒。）闺。融融景盈幕。乳燕逐草虫。巢蜂拾花萼。（本集作药。玉台、乐府同。）是节最暄（乐府作喧。）妍。佳服又新烁。绵（玉台作敛。乐府作钦。）叹对回（玉台作回。乐府、诗纪同。）途。扬歌弄场藿。抽琴（乐府作琴抽。）试抒（玉台作伫。乐府作纡。）思。荐佩果成托。承君郢中美。服义久心诺。卫风古愉艳。郑俗旧浮薄。灵（玉台作虚。）愿悲渡湘。宓（玉台作空。）赋笑桑乐府云。一作景。）洛。盛明难重来。渊意为谁涸。君其且调弦。桂酒妾行酌。（○本集五。玉台新咏四。乐府诗集二十八。诗纪五十。）
    【代蒿里行】
    同尽无贵贱。殊愿有穷伸。（本集作申。）驰波催永夜。零露逼短晨。（乐府云。一作漏驰催永夜。露宿逼短晨。）结我幽山驾。去此满堂亲。虚容遗剑佩。实（乐府作美。注云。一作实。）貌戢衣巾。斗酒安可酌。尺书谁复陈。年代稍推远。怀抱日幽沦。人生良自剧。天道与何人。赍我长恨意。归为狐兔尘。（○本集三。乐府诗集二十七。文选补遗三十四。广文选十四。诗纪五十。）
    【代挽歌】
    独处重冥下。忆昔登高台。傲岸平生中。不为物所裁。埏门只复闭。白（乐府误作日。）蚁相将来。生时芳兰体。小虫今为灾。玄鬓无复根。枯髅依青苔。忆昔好饮酒。素盘进青梅。彭韩及廉蔺。畴昔已成灰。壮士皆死尽。馀人安在哉。（○本集七。乐府诗集二十七。广文选十四。诗纪五十。）
    【代东门行】
    伤禽晋（类聚作见。）弦惊。（本集云。一作惊弦。）倦客恶离声。离声断客情。宾御皆涕零。涕零心断绝。将去复还诀。一息不相知。保况异乡别。遥遥征驾远。杳杳白（文选作落。类聚、文章正宗同。乐府云。一作落。）日晚。居人掩闺卧。行子夜（类聚作野。）中（诗纪云。作中夜。）饭。野风吹秋（乐府作草。诗纪同。）木。行子心肠断。食梅常苦酸。衣葛常苦寒。丝
    竹徒满座。忧人不解颜。长歌欲自慰。弥起长恨端。（○文选二十作东门行。本集三。乐府诗集三十七作东门行。诗纪五十。又类聚四十一作驱马上东门行。所引缺断一韵。）
    【代放歌行】〖诗纪云。歌录曰孤子生行。古辞曰放歌行。〗
    蓼虫避葵堇。习苦不言非。（本集作排。六臣本文选注云。五臣作排。乐府云。一作排。类聚作良可哀。）小人自龌龊。安知旷士怀。鸡鸣洛城里。禁门平旦开。冠盖纵横至。车骑四方来。素带曳长飚。华缨结远埃。日中安能止。钟鸣犹未归。夷世不可逢。贤君信（六臣本文选注云。五言作言。）爱才。明虑自天断。不受外嫌猜。一言分止缇簟Ｆ善辞草（类聚作蒿。）莱。岂伊白璧赐。（文选集注作贶。）将起黄金台。今君有何疾。临路独迟回。（○本集三。文选二十八作放歌行。文选集注五十六作放歌行。乐府诗集三十八作放歌行。诗纪五十。又类聚四十二引哀、怀、闻、来、才、莱、台、回八韵。）
    【代陈思王京洛篇】〖诗纪云。玉台作煌煌京洛行。〗
    凤楼（类聚作台。）十二重。四户八绮窗。绣桷（类聚作桶。初学记误作角。）金莲花。桂柱玉盘龙。珠帘无隔露。（乐府、广文选作路。）罗幌不胜风。宝帐三千所。（玉台作万。）为尔一朝容。扬芬紫烟上。垂彩绿云中。春吹回白日。霜歌落塞鸿。但惧秋尘起。盛爱逐衰蓬。坐视青苔满。卧对锦筵空。琴瑟（玉台、类聚作筑。）纵横散。舞衣不复缝。古来共（玉台作皆。乐府误作兵。）歇薄。君意岂（广文选作良。）独浓。惟见双黄鹄。千里一相从。（○本集三。玉台新咏四作代京雒篇。乐府诗集三十九、广文选十四并作煌煌京洛行。诗纪五十。又类聚四十二作代京洛篇。引窗、龙、风、鸿、蓬、空、缝七韵。初学记十八作代京洛篇。引重、窗、龙、风、容五韵。）
    【代门有车马客行】
    门有车马客。问客（乐府作君。）何乡士。捷步往相讯。（本集作讠九。）果得（乐府云。一作遇。）旧邻里。凄凄声中情。慊慊增下俚。（本集作理。注云。一作俚。）语昔有故悲。论今无新喜。清晨相访慰。日暮不能已。欢戚竞寻绪。（乐府作诸。注云。一作叙。）谈调何终止。辞端竟（广文选作境。）未究。忽唱分途始。前悲尚未弭。後感（乐府作戚。）方复起。嘶声盈我口。谈言在君（乐府作我。）耳。手迹可传心。愿尔笃（本集作驾。注云。一作笃。）行李。（○本集三。乐府四十、广文选十四并作门有车马客行。诗纪五十。）
    【代棹歌行】
    羁（本集作羁。）客离婴时。飘遥无定所。昔秋寓江介。兹（乐府、诗纪并云。一作今。）春客河浒。往戢于役身。愿言永怀（乐府作愿令怀水。）楚。泠泠（本集作筱。）疏潭。邕邕雁循渚。<风>戾长风振。摇曳（乐府云。一作飘遥。）高帆举。惊波无留连。舟人不踌伫。（○本集三。乐储诗集四十作棹歌行。诗纪五十。○逯案。离婴时当作婴离时。又黄氏集千家注杜工部诗史补遗四严氏溪放歌行注引鲍明远棹歌云。漂泊无定所。戚戚忍羁旅二句。今传鲍集无下一句。）
    【代白头吟】
    直如朱丝绳。清（鸣沙类书残卷作持。）如玉壶冰。（御览误作水。）何惭宿昔意。猜恨坐相仍。人情贱恩旧。世议（玉台作义。乐府作路。）逐衰兴。毫发一为瑕。丘山不可胜。食苗实硕鼠。点（文选作玷。六臣本注云。五臣作点。）白信苍蝇。凫鹄远成美。薪刍（类聚作{艹刍}。）前见陵。（玉台作凌。乐府同。）申黜褒（玉台作裒。）女进。班去赵姬睢＃乐府作升。文章正宗、诗纪同。周王日论惑。汉帝益嗟称。心赏犹（乐府作固。）难恃。貌恭岂易凭。古来共如此。非君独抚摩。（○本集三。文选二十八作白头吟。玉台新咏四作拟乐府白头吟。乐府四十一作白头吟。诗纪五十。又类聚四十一作白头吟。引冰、仍、兴、胜、陵、升、膺七韵。鸣沙石室古籍丛残类书人才门作古诗。引冰一韵。御览七百六十七引水一韵。）
    【代东武吟】
    主人且勿喧。贱子歌一言。仆本寒乡士。出身蒙汉恩。始随（乐府云。一作逢。）张校尉。占（本集作召。类聚、御览、乐府同。六臣本文选注云。五臣作召。诗纪云。一作召。）募（类聚误作慕。）到河源。後逐李轻车。追虏穷（本集作出。乐府同。）塞垣。密途亘万里。宁岁犹七奔。肌力尽鞍甲。心思历凉温。将军既下（类聚作即。草堂诗笺同。）世。部曲亦罕存。时事一朝异。孤绩（本集云。一作愤。）谁复论。少壮辞家去。穷老还入门。腰钅兼刈葵藿。倚枯牧（六臣本文选作收。注云。五臣作牧。韵补作收。诗纪云。一作收。）鸡豚。（文选作犭屯。韵补、文章正宗同。）昔如巧嫌ァ＝袼萍髦性场Ｍ浇幔ㄊ纪云。一作积。）千载恨。空负百年怨。弃席思君幄。疲以恋君轩。愿垂晋主惠。不愧田子魂。（○本集三。文选二十八作东武吟。乐府诗集四十一作东武吟行。文章正宗二十九作东武吟。诗纪五十。又北齐书文襄纪作鲍明远诗。引存一韵。类聚四十一所录缺温一韵。草堂诗笺二十三哭严诗注引存一韵。御览三百二十八作东武吟。引源、垣二韵。韵补二作东武吟。引犭屯、犭爰二韵。）
    【代别鹤操】
    双鹤俱起时。徘徊沧海间。长弄若天汉。轻躯似云悬。幽客时结侣。提携游（乐府云。一作到。）三山。青缴凌瑶台。丹罗（乐府作萝。）笼紫烟。海上悲（乐府作疾。）风急。三山多云雾。散乱一相失。惊孤不得住。缅然日月邓。远（乐府云。一作已。）矣绝音仪。有愿而不遂。无怨以生离。鹿鸣在（本集作隐。）深草。蝉鸣隐高枝。心自有所存。（乐府作怀。注云。一作存。诗纪云。一作怀。文镜秘府作疑。）旁人那得知。（○本集三。乐府诗集五十八作别鹤操。诗纪五十。又文镜秘府论地卷作鲍照诗。引枝、知二韵。）
    【代出自蓟北门行】
    羽檄起边亭。烽火入咸阳。徵师（文选作骑。本集、类聚、文章正宗同。草堂诗笺作募骑。）屯广武。分兵救朔方。严秋筋（乐府作筋。）竿（文选音决作竿。）劲。虏阵精且强。天子按剑怒。使者遥相望。雁行缘石径。鱼贯度（本集作渡。）飞梁。箫鼓流汉思。（群书拾补作ざ。诗纪云。当作ざ。文章正宗作月。）旌（文选集注作ユ。）甲被胡霜。疾风冲塞起。沙砾自飘扬。马毛缩如猥。角弓不可张。时危见臣节。世乱识忠良。投躯报明主。身死为国殇。（○本集三。文选二十八。类聚四十一。乐府诗集六十一、文章正宗二十九皆作出自蓟北门行。诗纪五十。又草堂诗笺十五秦州诗注作出自蓟北门行。引方、殇二韵。文选集注五十六注引音决。）
    【代陆平原君子有所思行】
    西上（本集作出。文选同。文选集注云五家出为上。类聚作山。）登雀（类聚作旧。）台。东下望云阙。层（类聚误作悄。）阁（乐府作关。）肃天居。（类聚作君。）驰道直如发。绣薨结飞霞。璇题纳行（乐府作明。注。一作行。广文选作明。）月。筑山拟蓬壶。穿池类溟渤。选色遍齐代。（本集作岱。是。）徵声匝邛越。陈钟陪夕燕。笙歌（类聚作歌笙。）待（文选集注作侍。注云。今案五家陆善经本侍为待。）明发。年貌不可还。（类聚、乐府作留。）身意会盈歇。蚁壤漏山阿。（李善本文选作河。乐府同。诗纪云。善作河。文选集注云。五家本河作阿。）丝泪毁金骨。器恶含满欹。物忌厚生没。智哉众多士。服理辨昭（韵补作明。）昧。（乐府作晰。广文选同。诗纪云。一作晰。○本集三。文选三十一、文选集注六十一并作代君子有所思行。乐府诗集六十一、广文选十四并作君子有所思行。诗纪五十。又类聚四十一作代君子有所思行。引阙、发、月、发、歇一韵。韵补五引歇、昧二韵。）
    【代悲哉行】
    羁人感淑节。缘感欲回辙。（乐府作场＃┪倚汹几时。华实骤舒结。睹实情有悲。瞻华意无悦。览物怀同志。如何复乖别。翩翩翔禽罗。关关鸣鸟列。翔鸣（乐府作禽。）尚俦。（本集作畴。乐府作常畴。）偶。所叹独乖绝。（○本集三。乐府诗集六十二作谢惠连。诗纪五十。○逯案。乐府当误。）
    【代陈思王白马篇】
    白马辛角弓。鸣鞭乘（类聚作垂。）北风。要途问边急。杂虏入云中。闭壁自往复。清野径（乐府作逐。广文选同。）还冬。侨装多缺绝。旅服少裁缝。埋身守汉境。（本集作节。乐府、诗纪并云。一作节。）沈命对胡封。薄暮塞（类聚作雪。乐府
    云。一作雪。）云起。飞沙被（本集作披。乐府同。）远松。含非望两都。楚歌登四墉。丈夫设计误。怀恨逐边戎。弃（本集作罢。乐府云。一作罢。）别中国爱。要（本集作邀。诗纪云。一作邀。）冀胡马功。去来今何道。卑（本集、乐府作单。）贱生所钟。（广文选作终。）但令塞上儿。知我独为雄。（○本集三。乐府诗集六十三作白马篇。广文选十四作白马篇。诗纪五十。又类聚四十二引风、中、松、功、雄五韵。）
    【代钐煨小
    家世宅关辅。胜带宦（六臣本文选注云。五臣作官。）王城。备闻十帝事。委曲两都情。倦见物兴衰。骤睹俗屯（类聚误作此。）平。翩翻（乐府云。一作翩翩。）若（文选作类。乐府同。诗纪云。一作类。）回掌。恍（乐府作恕＃┿彼瞥荣。穷途悔短计。晚志（六臣本文选注云。五臣作至。）重（乐府作爱。诗纪云。一作爱。）长生。从师入远岳。结友事仙灵。五图（乐府作芝。诗纪云。一作芝。）发金记。九龠隐丹经。风餐委松宿。（文选集注云。或为柏。草堂诗笺作柏。）云卧恣天行。冠霞登（乐府作金。）彩阁。解玉饮（乐府云。一作隐。）椒庭。暂游越万里。少（文选、类聚、乐府作近。诗纪云。一作近。）别数千龄。凤台无还驾。箫管有遗声。何时（乐府、诗纪并云。一作当。）与汝（文选作尔。乐府同。）曹。啄腐共吞腥。（○本集三。又文选二十八。文选集注五十六、乐府诗集六十三并作钐煨小Ｊ纪五十。又类聚四十二作钐煨小Ｒ平、生、灵、行、龄五韵。草堂诗笺一游龙诗注作钐煨小Ｒ行一韵。）
    【松柏篇】〖并序〗
    余患脚上气四十馀日。知旧先借傅玄集。以余病剧。遂见还。开住Ｊ始乐府诗龟鹤篇。於危病中见长
    逝词。恻然酸怀抱。如此重病。弥时不差。呼吸乏喘。举目悲矣。火药间阙而拟之。
    松柏受命独。历代长不衰。人生浮且脆。<鸟穴>若晨风悲。东海迸逝川。西山导（乐府作道。）落晖。南郊（乐府作郭。诗纪作廓。注云。一作郊。）悦籍短。蒿里收永归。谅无畴昔时。百病起尽期。志士惜牛刀。忍勉自疗治。倾家行药事。颠沛去迎医。徒备火石苦。（诗纪作若。误。）奄至不得辞。龟龄安可获。岱宗限（诗纪作恨。注云。一作限。）已迫。睿圣不得留。为善何所益。舍此赤县居。就彼黄垆宅。永离九原亲。长与三辰隔。属纩生望尽。阖棺世业埋。事痛存人心。恨结亡者怀。祖葬既云及。圹鏊煲嘁芽。室族内外哭。亲疏同共哀。外姻远近至。名列通夜台。扶舆出殡宫。低回恋庭室。天地有尽期。我去无还日。居者今已尽。人事从此毕。火歇烟既没。形销声亦灭。鬼神来依我。生人永辞诀。大暮杳悠悠。长夜无时节。郁湮（乐府作烟。）重冥下。烦冤难具说。安寝委沈寞。恋恋念平生。事业有馀结。刊（乐府误作形。）述未及成。资储无担石。儿女皆孩婴。一朝放舍去。万恨缠我情。追忆世上事。束教以（本集作已。诗纪同。）自拘。明发靡怡觥＃ㄊ纪作愈。）夕（诗纪作久。）归多忧虞。撤闲晨迳流。（诗纪作荒。）辍（诗纪作辙。）宴式酒濡。（乐府作儒。误。）知今瞑目（本集作日。诗纪同。）苦。恨失尔时娱。遥遥远民居。独埋深壤中。墓前人迹灭。冢上草日丰。空床（诗纪作林。）响鸣蜩。高松结悲风。长寐无觉期。谁知逝（本集作游。）者穷。（本集作躬。）生存处交广。连榻舒华茵。（乐府作茵。）已没一何苦。苦哉不容身。昔日平居时。晨夕对六亲。今日掩奈何。一见无谐因。礼席有降杀。三龄速过隙。几筵就收撤。室宇改畴昔。行女游归途。仕子复王役。家世本平常。独有亡者剧。时祀望归来。四节静茔丘。孝子抚坟号。父子知来不。欲还心依恋。欲见绝无由。烦冤荒陇侧。肝心尽崩抽。（○本集八。乐府诗集六十四。诗纪五十。）
    【代苦热行】
    赤阪横西阻。火山赫（御览作燃。）南威。身热头且痛。鸟坠（文选作堕。类聚、御览、乐府同。）魂来（御览作未。乐府同。）归。汤泉发云潭。（类聚、御览作泽。）焦烟起石圻。（御览作沂。乐府作矶。本集云。一作矶。）日月有恒昏。雨露（御览作雾。）未尝凇５ど哂獍俪摺Ｐ蜂盈十围。含沙射流影。吹虫病（文选作痛。六臣本注云。五臣作病。）行晖。瘴（李善本文选作鄣。六臣本注云。五臣作瘴。）气昼熏体。{艹罔}（御览作★。）露夜沾衣。饥猿莫下（御览作暇。）食。晨禽不敢飞。毒淫（本集作泾。文选、乐府同。）尚多死。度（本集作渡。文选同。）泸宁具腓。（六臣本作肥。注云。五臣作腓。）生躯蹈（文选集作作陷。注云。五家陆善经本蹈为陷。）死地。昌志登（乐府云。一作高。）祸机。戈船荣既薄。伏波赏亦微。爵（文选作财。六臣本注云。五臣作爵。类聚作君。）轻君尚惜。士重安可希。（○本集三。又文选二十八、文选集注五十六、乐府诗集六十五并作苦热行。诗纪五十。又类聚四十一作苦热行。引威、归、圻、围、晖、微、希七韵。御览三十四作苦热行。引威、归、沂、凇⑽А㈥汀⒁隆⒎伞㈦琛⒒十韵。）
    【代朗月行】
    朗月出东山。照我绮窗前。窗中多佳人。被服妖且妍。靓鹱坐帐（乐府作帷。诗纪云。一作帷。）里。当户弄清弦。鬓夺卫女迅。体绝飞燕先。为君歌一曲。当作朗月篇。（乐府云。一作堂上朗月篇。）酒至颜自解。声和心亦宣。千金何足重。所存意气间。（○本集三。乐府诗集六十五作朗月行。广文选十四作朗月行。诗纪五十。）
    【代堂上歌行】
    四坐且莫（乐府、诗纪并云。一作勿。）喧。听我堂上歌。昔仕京洛时。高门临长河。出入重宫里。结友（本集作交。）曹与何。车马相驰逐。宾朋好容华。阳春（广文选作和。）孟春月。朝光散流霞。轻步逐芳风。言笑弄丹葩。晖晖朱颜酡。纷纷织女梭。满堂皆美人。（初学记作女。御览同。）目成（御览作我。本集作自我。初学记同。）对湘（初学记作肌＃┒稹Ｋ湫皇蹋乐府作诗。误。）君闲。明鹱带绮罗。筝笛更弹吹。高唱好相和。万曲不关心。（乐府作情。注云。一作心。诗纪云。一作情。）一曲动情多。欲知情厚薄。更听此声（初学记作又听声相。）过。（○本集三。乐府诗集六十五作堂上歌行。诗纪五十。又初学记十九作堂上行。引酡、梭、娥、和、多、过六韵。御览三百八十一作堂上行。引梭、娥、和三韵。）
    【代结客少年场行】
    骢马金络头。锦带佩吴铭。失意杯酒间。白刃起相仇。追兵一旦至。负剑远行游。去乡三十载。复得还旧丘。升（本集作睢＃└吡偎墓亍＃类聚作野。乐府云。一作塞。）表里望皇州。九途（类聚、乐储作衢。诗纪云。一作衢。）平若水。双阙似云浮。扶宫罗将相。夹道列王侯。日中市朝满。车马若川流。击钟陈鼎食。方驾自相求。今我独何为。霎ぇ（乐府作埝踬鳌＃┗嘲儆恰＃ā鸨炯三。文选二十八。类聚四十一、乐府诗集六十六并作结客少年场行。诗纪五十。又御览四百七十三作古诗。引仇一韵。）
    【扶风歌】
    昨辞金华殿。今次雁门县。寝卧握秦戈。栖息抱越箭。忍悲别亲知。行泣随征传。寒烟空徘徊。朝日乍舒
    卷。（○乐府诗集八十四。诗纪五十。○逯案。此诗本集不载。风格类齐梁人作。乐府诗集殆有讹误。）
    【代少年时至衰老行】
    忆昔少年时。驰逐好名晨。（当作辰。）结友（草堂诗笺作交。）多贵门。出入富儿邻。绮罗艳华风。车马自扬尘。歌唱青齐（本集作琴。诗纪同。今从群书拾补。）女。弹筝燕赵人。好酒多芳气。肴味厌时新。今日每想念。此事邈无因。寄语後生子。作乐当及春。（○本集三。诗纪五十。又草深圳诗笺三奉赠诗注作鲍照诗。引邻一韵。）
    【代阳春登荆山行】〖本集云。荆一作京。〗
    旦登荆山头。崎岖道难游。早行犯霜露。苔滑不可留。极眺入云表。穷目尽帝州。方都列万室。层城带高楼。奕奕朱轩驰。纷纷缟（本集作高。）衣流。日氛（本集作气。）映山浦。暄雾逐风收。花木乱平原。桑柘盈（本集作绵。诗纪云。一作绵。）平畴。攀条弄紫茎。藉露折芳柔。遇物虽成趣。念者不解忧。且共倾春酒。长歌登山丘。（○本集三。诗纪五十。）
    【代贫贱苦愁行】
    湮没虽死悲。贫苦即生剧。长叹至天晓。愁苦穷日夕。盛颜当少歇。鬓发先老白。亲友四面绝。朋知断三益。空庭惭树萱。药饵愧过客。贫年忘日时。黯颜就人惜。俄顷不相酬。恧怩面已赤。或以一金恨。便成百
    年隙。心为千条计。事未见一获。运圯津途塞。遂转死沟洫。以此穷百年。不如还窀穸。（○本集三。诗纪五十。）
    【代边居行】
    少年远京（本集、诗纪并云。一作荆。）阳。遥遥万里行。（本集作方。）陋巷绝人径。茅屋摧山冈。不睹车马迹。但见麋鹿场。长松何落落。丘陇无复行。边地无高木。萧萧多白杨。盛年日月尽。一去万恨长。悠悠世中人。争此锥刀忙。不忆贫贱时。富贵辄相忘。纷纷徒满目。何关慨予伤。不如一亩中。高会挹清浆。遇乐便作乐。莫使候朝光。（○本集三。诗纪五十。）
    【代わ街行】〖本集云。一本作去邪行。〗
    伫立出门衢。遥望转蓬飞。蓬去旧根在。连翩逝不归。念我舍乡俗。亲好久乖违。慷慨怀长想。惆怅恋音徽。人生随事（本集作时。）变。迁化焉可祈。百年难必果。千虑易盈亏。（○本集三。诗纪五十。）
    【箫史曲】
    〖诗纪云。乐府作鲍照。艺文作张华。然此诗词格不类晋人。当以乐府为正。〗
    箫史爱长（本集、乐府作少。诗纪云。一作少。）年。嬴女★童颜。火粒愿排弃。霞雾好登攀。（乐府作霞好忽登攀。）龙飞逸（本集作送。类聚作竟。诗纪云。一作竟。）天路。凤起出秦关。身去长不返。箫声时往还。（○本集六。类聚七十八作晋张华咏萧史诗。乐府诗集五十一。诗纪五十。）
    【王昭君】
    既事转蓬远。心随雁路绝。霜な（本集误作辉。）旦夕惊。边笳中夜咽。（○本集七。乐府诗集二十九。诗纪五十。）
    【吴歌二首】
    夏口樊城岸。曹公却月戍。但观流水还。识是侬流下。（○乐府四十四。诗纪五十。）
    夏口樊城岸。曹公却月楼。观见流水还。识是侬泪流。（○本集七。乐府诗集四十四。诗纪五十。）
    人言荆江狭。荆江定自阔。五雨（乐府作两。诗纪同。）了无闻。风声那得达。（○同上）
    【采菱歌七首】
    骛ぎ驰桂浦。息棹偃椒潭。箫弄澄湘北。菱歌清汉南。（乐府云。一作弄弦潇湘北。歌菱清汉南。○本集六。乐府诗集五十一。诗纪五十。）
    弭榜搴蕙荑。停唱纫（乐府作纳。）薰若。含伤拾泉花。萦（诗纪作荣。）念采云萼。（○同上）
    暌阔逢暄新。凄怨值妍华。愁心不可荡。（乐府作殊不那。注云。一作秋心不可荡。）春思乱如麻。（○同上）
    要艳双屿里。望美两洲间。⒎绯銎帧Ｈ萑荩乐府作沈沈。）日向山。（○同上）
    烟а（乐府作噎。）越嶂深。箭迅楚江急。空抱琴中（乐府作心。）悲。徒望近关（乐府作弦开。）泣。（○同上）
    缄叹凌珠渊。收慨上金堤。春芳行歇落。是人方未齐。（○同上）
    思今怀近忆。望古怀远识。怀古复怀今。长怀无终（本集作终无。）极。（○同上）
    【幽兰五首】
    倾辉引暮色。孤景留思（本集作恩。乐府作流恩。）颜。梅歇春欲罢。期渡往不还。（○本集四。乐府诗集五十八。诗纪五十。）
    帘委兰蕙露。帐含桃李风。揽带昔何道。坐令芳节终。（○同上）
    结佩徒分明。抱梁辄乖忤。（本集、乐府作互。）华落知不终。空愁坐相误。（乐府作忄吴。○同上）
    眇眇蛸挂网。漠漠蚕弄丝。空惭不自信。怯与君画（乐府作尽。注云。一作画刂。）期。（○同上）
    陈国郑东门。古今共所知。长袖暂徘徊。驷马停路歧。（○同上）
    【中兴歌十首】
    千冬迟（乐府作逢。诗纪云。一作逢。）一春。万夜视朝日。生平（乐储作年。）值中兴。欢起百忧（乐府作年。）毕。（○本集七。乐府诗集八十六。诗纪五十。）
    中兴太平运。化清四海乐。祥景（类聚作星星。）照玉台。紫烟游凤阁。（○本集七。类聚四十三。乐府诗集八十六。诗纪五十。）
    碧楼含夜月。紫殿争朝光。彩墀（诗纪作池。）散兰麝。风起自生芳。（○同上）
    白日照前窗。玲珑绮罗中。美人掩轻扇。含思歌春风。（○本集七。乐府诗集八十六。诗纪五十。）
    三五容色满。四五妙华（类聚作容。）歇。已输春日欢。（类聚作观。）分随秋光没。（○本集作设。○本集三。类聚四十三。乐府诗集
    八十六。诗纪五十。）
    北出湖边戏。前还苑中游。飞闳瞥に伞３酃苤鸩流。（○本集七。乐府诗集八十六。诗纪五十。）
    九月秋水清。三月春花滋。千金逐良日。皆竞中兴时。（○同上）
    穷泰已有分。寿夭复属天。既见中兴乐。莫持忧自煎。（○同上）
    襄阳是小地。寿阳非帝城。今日中兴乐。遥冶（本集、乐府作治。）在上京。（○同上）
    梅花一时艳。竹叶千年色。愿君松柏心。采照无穷极。（○同上）
    【代白何韪璐仕氖住俊挤钍夹送趺作。○并启〗
    侍郎臣鲍照启。被教作白何韪璐省＝鹘哂孤。裁为四曲。附启上呈。识方氵典悴。思途猥局。言既无雅。声未能文。不足以宣赞圣旨。抽拔妙实。谨遣简馀。惭随悚盈。谨启。词曰。
    吴刀楚制为佩衤韦。纤罗雾愦褂鹨隆：商咀徵歌露凇Ｖ槁模乐府作屣。注云。一作履。诗纪云。一作屣。）飒沓纨袖飞。凄风夏起素云回。车怠马烦客忘归。兰膏明烛承夜晖。（○本集三。乐府诗集五十五。广文选十四。）
    桂宫柏寝（广文选作梁。乐府云。一作梁。）拟天居。朱爵文★韬绮（本集作碧。类聚同。）疏。象床瑶席镇犀渠。雕屏を（本集作合。乐府作铪。注云。一作を。）匝组帷（类聚作帐。诗纪云。一作帐。）舒。秦筝赵瑟兵笙竽。垂仙⑴澹类聚作肌＠指云。一作绶。）盈玉除。停觞不御（类聚作语。乐府、广文选同。）欲谁须。（○本集三。乐府诗集五十五。广文选十四。诗纪五十。又类聚四十三作白捍歉琛Ｒ居、疏、舒、竽、除、须六韵。）
    三星参差（本集作池。）露（诗纪作雾。）沾湿。弦悲管清月将入。寒光萧条候虫急。荆王流叹楚妃泣。红颜难长时易戢。凝华结藻（本集作彩。诗纪云。一作彩。乐府云。一作彩。）久延立。非君之故岂安（本集作妄。）集。（○本集三。乐府诗集五十五。广文选十四。诗纪五十。）
    池中赤鲤庖所捐。琴高乘去（乐府作云。广文选同。）腾（本集作飞。乐府、诗纪并云。一作飞。）上天。命逢福世丁溢恩。（乐府、诗纪并云。一作徼命逢福丁溢恩。）簪金藉绮升曲筵。恩厚德深（乐府作思君厚德。广文选同。诗纪云。一作思君厚德。）委如山。洁诚洗志期暮年。乌白马角宁足言。（○同上）
    【代白呵二首】
    朱唇动。素腕（本集作袖。类聚、文选补遗、广文选同。乐府云。一作袖。）举。洛阳少童（本集、文选补遗、广文选并云。一作年。）邯郸女。古称渌（本集作绿。玉台同。）水今白骸４呦壹惫芪君舞。穷秋九月荷叶黄。北风驱雁（类聚作鹰。）天雨霜。夜长酒多乐未央。（○本集三。玉台新咏九作代白焊璐恰＠嗑鬯氖三作代白伫辞歌。乐府诗集五十五作白焊琛Ｎ难〔挂湃十四。广文选十四作白焊琛Ｊ纪五十。）
    春风澹荡侠（玉台作使。类聚同。）思多。天色净绿（类聚作渌。诗纪同。）气妍（本集作研。）和。桃含（本集作含桃。类聚、广文选同。）红萼兰（乐府云。一作连。）紫芽。（本集作牙。玉台、乐府、广文选同。）朝日灼烁发园华。（玉台作花。类聚、乐府同。）卷幌（玉台作广。）结帷罗玉筵。齐讴秦吹卢女弦。千金雇（玉台作顾。乐府同。诗纪作一。）笑买芳年。（○同上）
    【代鸣雁行】
    邕邕（乐府作瀹濉＃┟雁鸣始（乐府作正。）旦。齐行（草堂诗笺作飞。）命侣入云汉。中夜相失群离乱。留连徘徊不忍散。憔悴容仪君不知。辛苦风霜（乐府作霜雪。注云。一作风霜。）亦何为。（○本集三。乐府诗集六十八作鸣雁行。诗纪五十。）
    【拟行路难十八首】〖诗纪云。乐府诗集作十九首。分第十三首亦云朝悲泣闲房以下别作一首。○以下杂言。〗
    奉君金卮（乐府作卮。注云。一作颉＃┲美酒。（玉台作酒碗。）玳瑁玉匣之雕琴。七彩（玉台作彩。）芙蓉之羽帐。九华蒲萄之锦衾。红颜零落岁将暮。寒光（玉台作花。）宛转时欲沉。愿君裁悲且减（玉台作灭。）思。听我抵节行路吟。不见柏梁铜雀上。宁闻古时清吹音。（○本集八。玉台新咏九作行路难。乐储诗集七十作行路难。文选补遗三十四。广文选十四作行路难。诗纪五十。）
    洛阳名工铸为金博山。千斫复（乐府无复字。）万镂。上刻秦女携手仙。承君清夜之欢娱。（乐府云。一作娱乐。）列置帏里明烛前。外发龙鳞之丹彩。内含麝（乐府作兰。）芬之紫烟。如今君心一朝异。对此长叹终百年。（○本集八。乐府诗集七十。文选补遗三十四。诗纪五十。）
    璇（本集作璇。乐府、文选补遗同。）闺玉墀上椒（文选补遗作徽。）阁。文窗绣户垂罗（玉台作绮。乐府同。）幕。中有一人字金兰。被服纤罗蕴（诗纪作采。乐府云。一作采。玉台作。）芳藿。春燕差池风散梅。开帏（玉台作帷。）对景（玉台作影。）弄禽（本集作春。诗纪同。乐府云。一作春。）雀。（本集作爵。乐府、文选补遗、诗纪同。）含歌揽涕恒抱愁。（玉台作泪不能言。）人生几时得为乐。
    宁作野中之双凫。（玉台作双飞凫。）不愿云间之别鹤。（乐府云。一作鹄。玉台作别翅鹤。○本集作。玉台新咏九。乐府诗集七十。文选补遗三十四。诗纪五十。）
    泻（本集作写。）水置平地。各自东西南北流。人（类聚作民。）生亦有命。安能行叹复坐愁。酌酒以（类聚作小。）自宽。举杯断绝歌（类聚歌下有行字。是。）路难。心非木石岂无感。吞声踯躅不敢言。（○本集八。类聚三十作行路难。乐府诗集七十。文选补遗三十四。广文选十四。诗纪五十。）
    君不见河边草。冬时枯死春满道。君不见城上日。今暝没尽（乐府作山。）去。（类聚作没西山。）明朝复更出。今我何时当得然。（类聚作得自然。）一去永灭（类聚作一灭永罢。）入（类聚作归。）黄泉。人生苦多欢乐少。意气敷腴在盛年。且愿得志数相就。床（当作杖。）头恒有沽酒钱。功名竹帛非我事。存亡贵贱付（类聚作委。乐府同。）皇天。（○本集八。类聚三十。乐府七十。文选补遗三十四。诗纪五十。）
    对案不能食。拔剑击柱长叹息。丈夫生世会（乐府作能。注云。一作会。文选补遗作曾。）风韵地。安能蹀躞（光府作叠燮。）重羽翼。弃置（乐府作檄。）罢官去。还家自休息。朝出与亲辞。暮还在（本集作注。文选补遗同。）亲侧。弄儿床前戏。看妇机中织。自古圣贤尽贫贱。何况我辈孤且直。（○本集八。乐府诗集七十。文选补遗三十四。诗纪五十。）
    愁思忽而至。跨马出北门。举头四顾望。但见松柏（乐府有园字。诗纪同。）荆棘郁樽樽。（乐府作蹲蹲。诗纪同。）中有一鸟名杜鹃。言是古时蜀帝魂。声音哀苦鸣不息。羽毛憔悴似人髡。飞走树间啄（本集作逐。文选补遗误作豕。）虫蚁。（诗式作蚱瘛＃┢褚馔日（诗式作时。）天子尊。念此死生变化非常理。中心恻怆不能言。（○本集八。乐府诗集七十。文选补遗三十四。苕溪渔隐丛话七。诗纪五十。又释皎然式所引缺门一韵。）
    中庭五株桃。（草堂诗笺作树。）一株先作花。阳春妖冶（本集作沃若。乐府、文选补遗同。）二三月。（乐府云。一作二月中。）从风簸荡落西家。西家思妇见悲（玉台作之。乐府云。一作见之。）惋。零泪沾衣抚心叹。初送我（乐府作初我送。）君出户时。何言淹留节回换。床席生尘明垢。纤腰瘦削发蓬乱。人生不得恒（玉台作常。）称意。惆怅徙倚至夜半。（○本集八。玉台新咏九。乐府诗集七十。文选补遗三十四。又草堂诗笺二十五题桃诗注引花一韵。）
    М蘖（文选补遗云。一作檗。）染黄丝。黄丝历乱不可治。昔我（乐府作我昔。文选补遗、广文选、诗纪同。）与君始相值。尔时自谓可君意。结带与我（诗纪作君。）言。死生好恶不相置。（乐府云。一作结带与君同。死生好恶不拟相弃置。）今日见我颜色衰。意中索寞（乐府云。一作错乱。诗纪云。一作错漠。）与先异。还（文选补遗作远。）君金（玉台作玉。诗纪云。一作玉。）钗玳瑁簪。不忍见之（本集作此。诗纪云。一作此。）益愁（玉台作悲。）思。（○本集八。玉台新咏九。乐府诗集七十。文选补遗三十四。广文选十四。诗纪五十。）
    君不见夯不终朝。须臾淹冉零落销。盛年妖艳浮华辈。不久亦当诣冢头。一去无还期。千秋万岁无音词。孤魂茕茕空陇间。独魄徘徊绕坟基。但闻风声野鸟吟。岂忆平生盛年时。为此令人多悲悒。君当纵意自熙怡。（○本集八。乐府诗集七十。诗纪五十。）
    君不见枯箨走阶庭。何时复青著故茎。君不见亡灵蒙享祀。何时倾杯竭壶罂。君当见此起忧思。宁及得与时人争。人生（乐府作生人。）倏忽如绝电。华年盛德几时见。但令纵意存高尚。旨酒嘉肴相胥燕。持此从朝竟夕暮。差得亡忧消愁怖。胡为惆怅不能已。难尽此曲令君忤。（○本集八。乐府诗集七十。）
    今年阳初花满林。明（当作去。）年冬末雪盈岑。推移代谢纷交转。我君边戍独稽沈。执袂分别已三载。迩来
    寂淹（乐府作淹寂。）无分音。朝悲惨惨遂成滴。暮思绕绕最伤心。膏沐芳馀久不御。蓬首乱鬓不设簪。徒飞轻埃舞空帷。粉筐黛器靡复遗。自生留世苦不幸。心中惕惕恒怀悲。（○同上）
    春禽喈喈旦暮鸣。最伤君子忧思情。我初辞家从军侨。荣志溢报干云霄。流浪渐冉经三龄。忽有白发素髭生。今暮临水拔已尽。明日对镜复已盈。但（本集无但字。乐府同。）恐羁死为鬼客。（本集无鬼客二字。乐府同。）客思寄灭生空精。每怀旧乡野。念我旧人多悲声。忽见过客问何我。宁知我家在南城。答云我曾居君乡。知君游宦在此城。我行离邑已万里。今方羁役去远征。来时闻君妇。闺中孀居独宿有贞名。亦云悲朝（乐府作朝悲。）泣闲房。又闻暮思泪沾裳。形容憔悴非昔悦。蓬鬓衰颜不复妆。见此令人有馀悲。当愿君怀不暂忘。（○同上）
    君不见少壮从军去。白首流离不得还。故乡日夜隔。音尘断绝阻河关。朔风萧条白云飞。胡笳哀急边气寒。听此愁人兮奈何。登山远望得留颜。将死胡马迹。宁见妻子难。男儿生世坶鹩何道。绵忧摧抑起长叹。（○同上）
    君不见柏梁台。今日丘墟生草莱。君不见阿房宫。寒云泽雉栖其中。歌妓舞女今谁在。高坟垒垒（本集作叠叠。文选补遗同。）满山隅。长袖纷纷徒竞世。非我昔时千金躯。随酒逐乐任意去。莫令名叹下黄垆。（○本集八。乐府诗集七十。文选补遗三十四。诗纪五十。）
    君不见冰（乐府作水。）上霜。表里阴且寒。虽蒙朝日照。信得几时安。民生故如此。谁令摧折强相看。年去年来自如削。白发零落不胜冠。（草堂诗笺作簪。○本集八。乐府诗集七十。诗纪五十。又草堂诗笺九春望诗注引一句。）
    君不见春鸟初至时。百草含青俱作花。寒风萧索一旦至。竟得几时保光华。日月流迈不相饶。令我愁思怨恨多。（○本集八。乐府诗集七十。诗纪五十。）
    诸君莫叹贫。富贵不由人。丈夫四十强而仕。余当二十弱冠辰。莫言草木委冬（乐府作大。）雪。会应苏息遇阳春。对酒叙长篇。穷途运命委皇天。但愿樽中九螫饴。莫惜床（当作杖。）头百个钱。直得（乐府作须。诗纪云。一作须。）优游卒一岁。何劳辛苦事百年。（○本集八。乐府诗集七十。诗纪五十。○世说新语任诞篇云。阮宣子常步行。以百钱挂杖头。至酒店便独酣。虽当世贵盛。不肯诣也。百钱用此。）
    【梅花落】
    中庭杂树多。偏为梅咨嗟。问君何独然。念其霜中能作花。露中能作实。摇荡春风媚春日。念尔零落逐寒风。（乐府作风飙。）徒有霜华无霜质。（○本集七。乐府诗集二十四。诗纪五十。）
    【代淮南王二首】
    淮南王。好长生。服食（类聚作药。）练气读仙经。琉璃药（诗纪作作。）宛牙作盘。金鼎玉匕合神丹。合（合字本集作神丹。）神丹。戏（类聚作赐。乐府、广文选同。）紫房。紫房彩（玉台作彩。）女弄明稀ｐ礁璺镂瓒暇肠。（○本集三。玉台新咏九。乐府诗集五十五、广文选十四并作淮南王。诗纪五十。又类聚四十二引生、经、盘、丹、房、狭韵。）
    朱城九门（乐府作朱门九重。注云。一作朱城九门。诗纪云。一作朱门九重。）门九开。（本集作闺。乐府、广文选、诗纪同。）类聚此句作朱
    城九围外。）愿逐明月入君怀。入君怀。结君佩。怨君恨君恃君爱。筑城思坚剑思利。同盛同衰莫相弃。（○本集三。玉台新咏九。乐府诗集五十五。广文选十四。诗纪五十。又类聚四十二引怀、配、爱三韵。）
    【代雉朝飞】
    雉朝飞。振羽翼。专场挟雌（本集作两。注云。一本下有雌字。诗纪云。一作两。类聚挟雌作侠两雌。）恃强力。媒已惊。翳又（类聚作已。）逼。蒿（本集作黄。类聚同。）间潜彀卢矢直。刎绣颈。碎锦臆。绝命君前无怨色。握君手。执杯酒。意气相倾死何有。（○本集三。乐府诗集五十七。诗纪五十。又类聚九十作鲍照诗。引翼、力、逼、直、臆、色六韵。）
    【代北风凉行】
    北风凉。雨雪。京洛女儿多严（诗纪作妍。）妆。遥艳帷中自悲伤。沈吟不语若有（乐府作为。注云。一作有。诗纪云。一作为。）忘。问君何行何当归。苦使妾坐自伤悲。虑年至。（乐府云。一作去。）虑颜衰。情易复。（本集作远。）恨难追。（○本集三。乐府诗集六十五作北风行。诗纪五十。）
    【代空城雀】
    雀乳四觳。空城之阿。朝食（类聚作拾。乐府同。）野粟。夕饮冰（类聚作清。）河。（乐府作阿。）高飞畏鸱鸢。下飞畏网罗。辛伤伊何言。怵迫良已多。诚不及青鸟。（类聚作雀。）远食玉山禾。犹胜吴宫燕。无罪得焚窠。赋命有厚薄。长叹
    欲如何。（○本集三。又乐府诗集六十八、广文选十四并作空城雀。诗纪五十。又类聚九十二作空城雀诗。引阿、河、罗、禾、窠、何六韵。）
    【代夜坐吟】
    冬夜沈沈夜坐吟。含声（乐府作情。注云。一作声。）未发已知心。霜入幕。风度林。朱灯灭。朱颜寻。体君歌。逐君音。不贵声。贵意深。（○本集三。乐府诗集七十六作夜坐吟。诗纪五十。）
    【代春日行三言】
    献岁发。（乐府发下有春字。）吾将行。春山茂。春日明。园中鸟。多嘉声。梅始发。桃（乐府作柳。诗纪云。一作柳。）始荣。（乐府作青。）泛舟舻。齐棹惊。奏采菱。歌鹿鸣。风微起。波微生。（乐府云。一作微波起。微风生。）弦亦发。酒亦倾。入莲池。折桂枝。芳袖动。芬叶披。两相思。两不知。（○本集三。乐府诗集六十五作春日行。诗纪五十。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
