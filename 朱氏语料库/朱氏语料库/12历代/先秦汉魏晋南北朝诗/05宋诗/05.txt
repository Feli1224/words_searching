    ●宋诗卷五
    ※袁淑
    〈淑。字阳源。陈郡阳夏人。元嘉中为祭酒。累迁尚书吏部郎。转御史中丞。迁太子左卫率。三十年。为刘劭所害。年四十六。有集十一卷。〉
    【效曹子建白马篇】
    剑骑（安学记作骑剑。）何翩翩。长安五陵间。秦地天下枢。八方凑才贤。荆魏多壮士。宛洛富少年。意气深自负。（诗纪云。一作许。）肯事郡邑权。藉藉（李善本文选作籍籍。乐府同。）关外来。车徒倾国ㄩ。五侯竞书{敝巾}。群公亟为言。义分明於霜。信行直如弦。交欢池阳下。留宴汾阴西。一朝许人诺。何能坐相捐。飘节去函谷。投佩出甘泉。嗟此务远图。心为四海悬。但营身意遂。岂校耳目前。侠烈良有闻。古来共知然。（○文选三十一。乐府诗集六十三作白马篇。诗纪五十三。又初学记五作效曰马篇。引间、贤二韵。）
    【效古诗】
    谇（李善本文选作讯。）此倦游士。本家自辽东。昔隶李将军。十载事西戎。结车高阙下。极望见云中。四面各千里。从横起严风。寒燠岂如节。霜雨多异同。夕寐北河阴。梦还甘泉宫。勤役未云已。壮年徒为空。乃知古时人。所以悲转蓬。（○文选三十一。诗纪五十三。）
    【咏冬至诗】
    连星贯初历。令月（岁时杂咏作今日。）临首赠。荐乐行阴政。登金（岁时杂咏作歌。诗纪云。一作歌。）赞阳滞。收凉降天德。萌华宣地惠。司瑞记（初学记作纪。岁时杂咏同。）夜凇Ｊ樵普瞥誓。（○初学记四。古今岁时杂咏三十九。诗经五十三。）
    【种兰诗】
    〖南史曰。袁淑从母兄刘湛。欲淑附己。而淑不为改意。由是大相乖失。淑乃赋诗曰云云。寻以病免。〗
    种（御览作植。）兰忌当门。怀璧莫向楚。楚少别玉人。门非植兰所。（○南史袁淑传。御览九百八十三引宋书。诗纪五十三。）
    【登宣城郡诗】
    怅焉讯旧老。兹前乃楚居。十代阙州记。百祀绝方书。（○类聚二十八。诗纪五十三。）
    【咏寒雪诗】
    渚幽寒兮石烟聚。日华收兮山气深。边亭哀兮夜燧灭。孙枝振兮空岫吟。鱼戢鳞兮鸟矜翰。虹蛰火兮龙藏金。（○御览三十四作七言咏雪。又书钞百五十四作七言咏寒。引金一韵。）
    凌霰交兮高冰合。浮波梗兮悲风流。（○书钞百五十六。）
    霜雪滞兮潜天阳。浮澌结兮悲海阴。（○同上）
    【啄木诗】〖百三家集注云。集左氏。〗
    南山有鸟。自名啄木。饥则啄木。暮则巢宿。无干於人。唯志所欲。性清者荣。性浊者辱。
    （○百三家集袁阳源集。○逯案。此诗类聚引作宋袁淑排谐集左氏诗。御览引作裴谐集左氏诗。已据诗纪编入左芬集。然左氏亦不必即为左芬。故此又依百三家集附之袁淑集。）
    ※南平王刘铄
    〈铄。字休玄。文帝第四子。元嘉十六年封南平王。三十年。元凶弑立。为征虏将军、开府仪同三司。孝武定乱。进司空。赐药死。有集五卷。〉
    【三妇艳诗】
    大妇裁雾恪Ｖ懈倦罕练。小妇端清景。含歌登玉殿。丈人且徘徊。临风伤流霰。（○乐府诗集三十五。诗纪四十五。）
    【白纟宁曲】
    仟仟徐动何盈肥。玉腕俱凝若云行。佳人举袖辉（类聚作曜。乐储作耀。诗纪云。玉台作耀。）青蛾。掺掺擢手映鲜罗。状似明月泛云河。体如轻风动流波。（○类聚四十三作白伫舞曲。乐府诗集五十三。诗纪四十五。）
    【拟行行重行行诗】
    〖宋书本传曰。铄未弱冠。拟古三十馀首。时人以为亚迹陆机。〗
    眇眇陵长（玉台作羡。）道。遥遥（五臣本文选作摇摇。）行远之。回车背京里。（诗纪云。玉台作邑。）挥手从（玉台作於。）此辞。堂上流尘生。庭中绿草滋。寒づ翔水曲。秋兔依山基。芳年有华月。佳人无还期。日夕凉风起。对酒长相思。悲发江南调。忧委子衿诗。卧看明镫晦。坐见轻纨缁。泪容不可饰。（玉台作旷不饬。）幽镜难复治。（诗纪云。一作持。）愿垂薄暮景。照妾桑榆时。（○文选三十一作拟古。玉以新咏三作杂诗代行行重行行。诗纪四十五。）
    【拟明月何皎皎诗】
    落宿半（文镱秘府作日下。）遥城。浮云蔼层阙。玉宇来清风。罗帐延（文镜秘府作迎。）秋月。结思想伊人。沈忧怀明发。谁为（六臣本文选注云。五臣作谓。玉台作谓。）客行久。（玉台作行客游。）屡见流芳歇。河广川无梁。山高路难越。（○文选三十一作所古。玉台新咏三作杂诗代明月何皎皎。诗纪四十五。又文镜秘府论西引阙、月二韵。）
    【拟孟冬寒气至诗】
    白露秋风始。秋风明月初。明月照高楼。白露（岁时杂咏作露冷。诗纪作露落。注云。一作白露。）皎玄除。迨（岁时杂咏作追。）及凉风起。（岁时杂咏作举。）行见寒林疏。客从远方至。赠我千里书。先叙怀旧爱。末（岁时杂咏作未。）陈入离居。一章意不尽。三复（岁时杂咏作幅。诗纪云。一作幅。）情有馀。愿遂平生志。（玉台作眷。岁时杂咏同。）无使甘言虚。（○玉台杂咏三。古今今岁时杂咏四十六。诗纪四十五。）
    【拟青青河边草诗】
    凄凄含露台。肃肃迎风馆。思女御棂轩。哀心（诗纪云。一作声。）彻云汉。端抚悲弦泣。独对明灯叹。良人久徭（诗纪作遥。）役。耿介终昏旦。楚楚秋水歌。依依采菱弹。（○玉台新咏三。诗纪四十五。）
    【代收泪就长路诗】
    耸辔高陵曲。挥袂广川汶。黄尘昏白日。悲风（诗经云。一作荒塞。）起浮云。萧条万里别。契阔三秋分。时往从朝露。年来惊夕氲。徘徊去芳节。依迟从远军。（○类聚二十九。诗纪四十五。）
    【过历山湛长史草堂诗】
    兹岳蕴虚诡。凭览趣亦赡。九峰相接连。五渚逆萦侵。层阿疲且引。绝严畅方禁。溜众夏更寒。林交昼常
    荫。伊余久缁涅。复得味恬淡。愿逐安期生。於焉惬高枕。（○古诗类苑十一。诗纪四十五。）
    【七夕咏牛女诗】
    秋动清风（玉台作氛。）扇。火移炎气歇。广檐（玉台作栏。）含夜荫。高轩通夕月。安步巡芳（岁时杂咏作★。）林。倾望极云阙。组幕萦（岁时杂咏作云。）汉陈。龙驾凌霄（初学记作宵。）发。谁云长河遥。颇剧（诗纪作觉。）促筵越。（诗纪作悦。）沈情未申写。飞光已飘忽。来对眇难期。今（岁时杂咏作合。）欢自兹没。（○玉台新咏三。诗纪四十五。又类聚四、初学记四并引歇、月、阙、发、忽、没六韵。）
    【歌诗】
    昊（安学记作亍＃┨烨缜遥ㄓ览作旦。）高。秋气发初凉。白露下微津。明月流素光。
    凝烟泛城阙。凄风入轩房。朱华先零落。绿草就芸黄。纤罗还笥箧。轻纨改衣裳。（○类聚三。御览二十五。事类赋秋赋注。诗纪四十五作秋歌。又初学记三、万花谷後三并引凉、光、房三韵。）
    ※丘渊之
    〈渊之。字思玄。吴兴乌程人。位待中、都官尚书。卒於太常。有新集目录三卷。（逯案。世说新语注引其新集录。唐志新集目录撰者作丘深之。〉
    【赠记室羊徽其属疾在外诗】〖六章〗
    趣以冥感。契以情运。譬彼金兰。坚芳互训。郢夫寝斤。濠津阙部。孰是超赏。非尔殆。
    婉晚闲暑。契阔二方。连镳朔野。齐棹江湘。冬均其温。夏共其凉。岂伊多露。情深践霜。
    神武遐涤。大衢方挥。屠耒晏业。介焉靡违。闲菀敝径。■弦湛徽。欣彼二仲。与子俱归。
    愿言无必。欣慨屡造。尔疾既缨。余忧用老。搔首匪勤。夭中抱。言念佳人。只增心搅。
    天道虽缅。福善可期。今唯吾子。久应在兹。乘理载遂。冲衿自怡。三折既履。五德宜思。
    予业弗高。屡羁尘役。勉彼俭勤。忝此坟籍。识以荣期。颜以厚积。庶凭纳巍Ｘ规三益。（○文馆词林百五十八作丘泉之。○逯案。泉之、深之皆避唐讳。）
    ※荀昶
    〈昶。字茂祖。元嘉初。以文义仕至中书郎。有集十五卷。〉
    【拟相逢狭路间】
    朝发邯郸邑。暮宿井陉间。井陉一何狭。车马不得旋。邂逅相逢值。崎岖交一言。一言不容多。伏轼问君家。君家诚易（玉台作难。）知。易（玉台作难。）知复易博。南面平原居。北趣相如阁。飞楼临名（玉台作夕。乐府同。）都。通
    门枕华郭。入门无所见。但见双栖鹤。栖鹤数十双。鸳鸯九相追。大兄珥金稀＃ㄓ裉ㄗ黝酢＃┲行终裼肌＃乐府云。一作中兄缨玉蕤。）伏腊一（玉以作二。）来归。邻里生光辉。小弟无所为。（玉台作作。）斗鸡东陌逵。大妇织纨绮。中妇缝罗衣。小妇无所作。挟瑟弄音徽。丈人且却坐。梁尘将欲飞。（○玉台新咏三。乐府诗集三十五作长安有狭邪行。诗纪五十四。）
    【拟青青河边草】
    荧荧山上火。苕苕隔陇左。陇左不可至。精爽通寤寐。寤寐衾绸（玉台作帱。乐府同。）同。忽觉在他邦。他邦各异邑。相逐不相及。迷墟在望烟。木落知冰坚。升朝各自进。谁肯相攀牵。客从北方来。贻我端弋绨。命仆开弋绨。中有隐起圭。长跪读隐圭。词苦声亦凄。上言各努力。下言长相怀。（○玉台新咏三。乐府诗集三十八作青青河畔草。诗纪五十四。）
    ※宋孝武帝刘骏
    〈骏字休龙。小字道民。文帝第三子。元嘉十二年封陵武陵王。刘劭弑逆。举兵入讨。三十年五月即位。在位十一年。大明八年卒。年三十五。谥曰孝武皇帝。有集三十一卷。〉
    【丁督护歌六首】〖一曰阿督护。〗
    〖宋书乐志曰。督护歌者。彭城内史徐逵之为鲁轨所杀。宋高祖使府内直督护丁魑缡樟查肼裰。逵之妻高祖长安也。呼魑缰粮笙隆Ｗ晕书缢椭事。每问辄叹息曰。丁督护。其声哀切。後人因其声广为曲焉。唐书乐志曰。丁督护。晋、宋间曲也。今歌是宋孝武帝所制云。〗
    督护北征去。前锋无不平。朱门垂高盖。永世扬功名。（○乐府诗集四十五。诗纪四十五。）
    洛阳数千里。孟津流无极。辛苦戎马间。别易会难得。（○同上）
    叔护北征去。相送落星墟。帆樯如芒柽。督护今何渠。（○同上）
    闻欢去北征。相送直渎浦。只有泪可出。无复情可吐。（○同上）
    督护初征时。（玉台作上征去。）侬亦恶（玉台作思。）闻许。愿作石尤风。四面断行旅。（○玉台新咏十。乐府诗集四十五。诗纪四十五。）黄河流无极。洛阳数千里。坎坷戎旅（玉台作我途。）间。何由见欢子。（○玉台新咏十。乐府诗集四十五作玉金珠。诗纪四十五。）
    【自君之出矣】〖诗纪云。一云拟室思。玉台作许瑶。〗
    自君之出矣。金翠暗无精。思君如日月。回迁昼夜生。（○玉台新咏十作拟徐干。类聚三十二作拟室思。乐府诗集六十九。诗纪四十五。）
    【游覆舟山诗】
    束发好怡衍。弱冠颇流薄。素想终勿倾。聿来果丘壑。层峰亘天维。旷渚绵地络。逢皋列神苑。遭坛（类聚作鲂。）树仙阁。松龅呛青晖。荷源煜彤烁。川界泳游鳞。严庭响鸣鹤。（○类聚七。诗纪四十五。）
    【登作乐山诗】
    修路轸孤辔。竦石顿飞辕。遂登千寻首。表里望丘原。屯烟（类聚误作因。）扰风穴。积水溺（类聚作漏。）云根。汉潦吐新波。楚山带旧苑。（类聚作宛。）壤草凌故国。拱木秀颓垣。目极情无留。（类聚作届。）客思空已繁。（○类聚七。诗经四十五。）
    【登鲁山诗】
    解帆憩通渚。息徒凭椒丘。粤值风景和。升高从远眸。纪郢（类聚作Ｚ狻＃┣钗髀贰Ｏ婷渭南流。杳哉汉阴永。（诗纪水。）浩焉江界修。（○类聚七。诗纪四十五。）
    【济曲阿後湖诗】
    宵登毗陵路。旦（类聚作且。）过云阳郛。平湖旷津济。菰渚迭明芜。和风翼归采。夕氛晦山。惊澜翻鱼藻。嵯颊丈Ｓ堋＃ā鹄嗑劬拧Ｊ纪四十五。）
    【与庐陵王绍别诗】
    连岁矜离心。今兹幸良集。信宿穷晨暮。开颜披所戢。未尽欢娱（类聚作晤。）怀。已伤歧路及。舳舻引江介。飞旌背尔邑。悄扰徒旅戒。团栾流景入。迟迟分手念。泫泫登路泣。（○类聚二十九。广文选八。诗纪四十五。）
    【幸中兴堂饯江夏王诗】
    送行怅川逝。离酌偶岁阴。阴云掩欢绪。江山起别心。（○初学记十八。诗纪四十五。）
    【拜衡阳文王义季墓诗】
    昧旦凭行轼。濡露及山庭。投步矜履蹈。举目增凄清。轺路灭归轸。沦闼负重扃。深松朝已雾。幽隧晏未明。长杨敷晚素。宿草披初青。哀往起沈泉。追爱恸中情。竹帛凭年远。世范随伏倾。（○类聚四十。诗纪四十五。）
    【七夕诗二首】
    白日倾晚（岁时杂咏作晓。）弦月升初光。炫炫叶露满。肃肃（苕溪丛话作萧萧。）庭风扬。瞻言媚天汉。幽期济河梁。服箱从奔轺。纨绮阙成章。解带遽回轸。谁云（岁时杂咏作云谁。）秋夜长。爱聚双情款。念离两心伤。（○初学记四。古今岁时杂咏二十五。诗纪四十五。又苕溪渔隐业自豪感後一引光、扬二韵。）秋风发离愿。明月照双心。偕歌亦遗调。别叹无残音。开庭镜天路。馀光不可临。氵公（初学记作迎。）风披（初学记作被。诗经同。）弱（初学记作练。）缕。迎辉（御览作曜。初学记作向月。）贯玄针。斯（御览作薄。）艺成无取。时物（岁时杂咏作务。御览同。）聊可寻。（○玉烛宝典七引心、临、针四韵。古今岁时杂咏二十五、御览三十一并引临、针、寻三韵。初学四引针一韵。诗纪四十五。）
    【夜听妓诗】
    寒夜起声管。促席引灵寄。深心属悲弦。远情逐流吹。劳襟凭苦（诗纪作若。）辰。谁谓怀忘易。（○类聚四十二。诗纪四十五。）
    【咏史诗】
    聂政凭骁气。荆轲擅美风。孤刃骇韩庭。独步震秦宫。怀音岂若始。捐躯在命张。雄姿列往志。流声固无穷。（○类聚五十五。诗纪四十五。）
    【初秋诗】
    夏尽炎气微。火息凉风生。绿草未倾色。白露已盈庭。远视秋云发。近听寒蝉鸣。运移矜物化。川上感馀类聚作余。）情。（○类聚三。诗纪四十五。）
    【秋夜诗】
    局景薄西隅。升月照东垂。肃肃风盈幕。泫泫露倾枝。侧闻飞壶急。坐见河宿移。睹辰念节变。感物矜乖离。（○类聚三。诗纪四十五。）
    【四时诗】
    〖南史曰。孝武狎侮群臣。各有称目。柳元景、桓护之虽并北人。而王玄谟独受老伧之目。尝为玄谟作四时诗。〗
    堇茹（宋书作荼。）供春膳。粟浆（御览作飧。）充夏餐。<瓜包>（御览作瓠。）酱调秋菜。白蟛睿南史作鹾。）解冬寒。（○宋书王玄谟传。南史王玄谟传。诗纪四十五。又御览九百七十六、八百五十六引宋书作文帝为王玄谟作四时诗。引餐一韵。又八百六十五引寒一韵。）
    【齐中望月诗】
    褰幕荡暄（诗纪误作喧。）气。入夜渐流清。微微风始发。暧暧月初明。思因往物深。悲以归云盈。（○类聚一。诗纪四十五。）
    【北伐诗】
    表里跨原隰。左右御川梁。月羽皎素魄。皇旗渤喙狻＃ā鹄嗑畚迨九。诗纪四十五。）
    【之江州诗】
    山曲蒙幽雨。江路结流寒。（○文选二十七出新林浦向板桥诗注。）
    【歌】〖华林园清暑殿赋系此。〗
    山怀风兮谷吐泉。清潭邃兮远气宣。符深情兮应遥心。促千里兮测云天。（○类聚六十二。）
    【离合诗】
    霏云起兮泛滥。雨霭昏而不消。意气悄以无乐。音尘寂而莫交。守边境以临敌。寸心厉於戎昭。阁盈图记。门满宾僚。仲秋始戒。中园初凋。池育秋莲。水灭寒漂。旨归涂以易感。日月逝而难要。分中心而谁寄。人怀念而必谣。（悲客他方。○类聚五十六。诗途五十四。）
    【华林都亭曲水联句产柏梁体诗】
    九宫盛事予旒纩。（帝）三辅务根诚难亮。（扬州刺史江夏王义恭）策拙枷绮讯魍。（南徐州刺史竟陵王诞）折冲（类聚、广文选误作衡。）莫效兴（广文选误作与。）民谤。（领军将军元景）侍禁卫储恩逾量。（太子右率畅）臣谬叨宠九流旷。（吏部尚书庄）喉唇废职方思让。（侍中偃）明笔直绳天威谅。（御史中丞颜师伯○类聚五十六。广文选十五。诗纪五十四。）
    ※颜延之
    〈延之。字延年。琅邪临沂人。晋义熙中。後将军吴国内史刘柳以为行参军。转主簿。历豫章公刘裕世子参军。宋受禅。补太子舍人。少帝即位。以正员郎兼中书郎。出为始太守。元嘉初。徵为中书侍郎。寻领步兵校尉。出为永嘉太守。未行。免。元凶弑立。以为光禄大夫。孝武即位。以为金紫光禄大夫。领湘东王师。孝建三年卒。年七十三。谥曰宪子。有集三十卷、逸集一卷。〉
    【应诏燕曲水作诗】〖八章○以下四言。〗
    〖宋略曰。文帝元嘉十一年三月丙申。禊饮于乐游苑。且祖道江夏王义恭、衡阳王义季。有诏会者赋诗。〗
    道隐未形。治彰既乱。帝迹（岁时杂咏作匪。）悬衡。皇流共贯。惟王创物。永锡洪算。仁固开周。义高登汉。祚融世哲。业光列圣。太上正位。天临海镜。制以化裁。（岁时杂咏作制翰花裁。）树之形性。惠浸萌生。信及翔泳。（岁时杂咏误作朔冰。）崇虚非徵。（岁时杂咏作微。）积实莫尚。岂伊人和。亓樗贶。日完其朔。月不掩望。航琛越水。辇赆逾嶂。（李善本文选作障。）帝体丽明。仪辰作贰。君（类聚作居。）彼东朝。金昭（六臣本文选注云。五臣本作韶。按作韶是。）玉粹。（岁时杂咏作辉。）德有润身。礼不愆器。柔中渊映。芳奠兰秘。昔在文昭。今惟武穆。於赫王宰。方旦居叔。有臂洲。爰履奠牧。宁极和钧。（岁时杂咏作无。）屏京维服。フ魄双交。月气参变。开荣洒泽。舒虹烁电。化际无间。皇情爰眷。伊思镐饮。每惟（类聚作怀。初学记同。）洛宴。郊饯有坛。（六臣本文选注云。五臣本作疆。类聚作疆。初学记、岁时杂咏同。）君举有礼。幕（初学记作暮。岁时杂咏同。）帷（类聚作帐。初学记同。）兰甸。画（初学记作昼。岁时杂咏同。）流高陛。分庭荐乐。析波浮醴。豫（初学记作预。）同夏谚。（初学记作肆。岁时杂咏同。）事兼出济。仰阅（岁时杂咏作窥。）丰施。降惟（岁时杂咏作帷。）微物。三妨（岁时杂咏作辰。）储隶。五尘朝黻。途泰命屯。恩充报屈。有悔可悛。（岁时杂咏作妗＃┲丸δ逊鳌＃李善本文选注云。一作弗。○文选二十。古今岁时杂咏十六。诗纪四十六。又类聚四作诏宴曲水诗。引乱、贯、算、汉、圣、镜、贰、粹、器、电、宴、物、黻、屈、拂十五韵。初学记四引算、汉、电、宴、物、黻、屈、拂八韵。）
    【皇太子释奠会作诗】〖九章〗
    〖宋略曰。文帝元嘉二十年三月。皇太子劭释奠于国学。〗
    国尚师位。家崇儒门。禀道毓德。讲艺立言。浚（初学记作俊。）明爽曙。达（初学记作逵。）义兹昏。永（初学记作来。）瞻光觉。顾惟後昆。大人长物。继天接圣。时屯必亨。运蒙则正。偃闭武术。阐扬文令。庶士倾风。万流仰镜。虞痒饰馆。壑图炳薄；常六臣本文选注云。五臣本作深。）仁憬（初学记作骶啊＃┘。抱智麇（六臣本文选注云。五臣作の。初学记作睿。）至。踵门陈书。蹑ハ（李善本文选作乔。初学记作履。）献器。澡身玄渊。（初学记作深。）宅心道秘。伊昔周储。聿光往记。思皇世哲。体元作嗣。资此夙知。降从经（六臣本文选注云。五臣作继。诗纪云。一作继。类聚作轻。）志。剔彼前文。规周矩值。正殿虚（类聚作张。）筵。司（初学记作同。）分简日。尚席（类聚作度。）函丈。丞（类聚作承。六臣本文选注云。五臣作杖承。）疑奉帙。（初学记作职。）侍（初学记作传。）言称辞。（初学记作诃。当是词之讹。）妒繁笔。妙识几音。王载有述。肆（六臣本文选注云。五臣作肄。）议芳讯。大教克明。敬躯祀典。告奠圣灵。礼属观盥。乐荐歌笙。昭事是肃。俎实非馨。献终袭吉。即宫广燕。堂设象筵。庭宿金悬。台保兼徽。皇戚比彦。（类聚误作音。）肴乾酒澄。端服整弁。六官视（李善本文选作魇稀＃┟。九宾相仪。缨笏币序。巾卷充街。都庄（六臣本文选注云。五臣作庄都。）云动。野馗风驰。伦周伍汉。超哉邈猗。
    清晖在天。容光必照。物任（文选作性。六臣本注云。五臣作任。）其情。理宣其奥。妄先国胄。侧闻邦教。徒愧微冥。终谢智效。（○文选二十。诗纪四十六。又类聚三十八作侍皇太子释奠宴。引记、嗣、志、日、帙、宴、悬、音、弁九韵。初学记十四引第一、三、五各章。又明、灵、笙三韵。）
    【三月三日诏宴西池诗】
    河岳曜图。圣时利见。於赫有皇。升中纳禅。载贞其恒。载通其变。大哉人文。至矣天卷。昭哉储德。灵庆攸繁。明两紫宸。景物乾元。帝宗庵蔼。惟城惟蕃。衮衣善职。彤弓受言。饰馆春宫。税镳青辂。长筵逶迤。浮觞沿溯。（○类聚四。广文选八。诗纪四十六。）
    【为皇太子侍宴饯衡阳南平二王应诏诗】
    大（广文选作太。）仪在御。皇圣居贞。（广文选作真。）旁缉民纪。仰纬天经。物资感变。神以瑞形。川无遁宝。山不灵。亦既戒装。皇心载远。夕怅亭皋。晨仪禁苑。神行景惊。发自灵困。对宴感分。瞻秋悼晚。（○类聚二十九。广文选八。诗纪四十六。）
    【从军行】〖以下五言。〗
    苦哉远征人。毕力干（类聚作输。）时艰。秦初略扬（类聚作阳。）越。汉世争阴山。地广旁无界。岩阿上亏天。峤雾下高鸟。冰沙固流川。秋飚冬未至。春液夏不涓。闽烽（诗纪误作蜂。）指荆吴。胡埃属幽燕。横海咸飞骊。绝漠皆控弦。驰檄发章表。军书交塞边。接镝赴阵首。卷甲起行前。羽驿驰无绝。（类聚作羽檄旦暮急。）旌旗昼夜悬。卧伺金柝响。起候（诗纪作堠。）亭燧燃。（乐府作烟。诗纪同。）逖（类聚作悲。）矣远征人。惜（类聚作苦。）哉私自怜。（○乐府诗集三十二。广文选十四。诗纪四十六。又类聚四十一引艰、山、悬、燃、怜五韵。）
    【秋胡行】〖九章○乐府作九首。非是。〗
    椅梧倾高凤。寒谷待鸣律。影响岂不怀。自远每相匹。婉彼幽闲女。作嫔君子室。峻节贯秋霜。明艳侔朝日。嘉运既我从。欣愿自此毕。燕居未及好。（乐府作欢。六臣本文选注云。五臣作欢。）良人顾有违。脱巾（玉台作晚申。）千里外。结绶登王畿。戒徒在昧旦。左右来相（乐府作相来。）依。驱车出郊郭。行路正威迟。存（南史作生。）为久离别。没（本事诗作殁。）为长不归。嗟余怨行役。三陟穷晨暮。严驾越风寒。解鞍犯霜露。原隰多悲凉。回飚卷高树。离兽起荒蹊。惊鸟纵（六臣本文选注云。五臣作从。）横去。悲哉游宦子。劳此山川路。超（玉台作迢。）遥（诗纪作摇。行人远。宛转年运徂。良时（乐府作人。六臣本文选注云。
    五臣作人。）为此别。日月方向除。孰知寒暑积亻黾俯风（玉台作是。）荣枯。岁暮临空房。凉风起坐隅。寝兴日己远。白露生庭芜。勤役从归愿。（玉台作顾。）反路遵山河。昔辞（李善本文选作醉。）秋未素。今也岁载华。蚕月观（诗纪云。一作欢。）时暇。桑野多经过。佳人从所（李善本文选作此。）务。窈窕援高柯。倾城谁不顾。弭节停中阿。年往诚思劳。路（玉台作事。李善本文选同。）远阔音形。虽为五载别。相（玉台误作褐。）与昧（玉台作时。）平生。舍车遵往路。凫藻驰目成。南金岂不重。聊自意所轻。义心多苦调。密比（类聚、乐府作此。六臣本文选注云。五臣作此。）金玉声。高节难久淹。劫来空复辞。迟迟前途尽。依依造门基。上堂拜嘉庆。入室问何之。日暮行采（诗纪作来。）归。物色桑榆时。美人望昏至。惭叹前相持。有怀谁能已。聊用申苦难。离居殊年载。（玉台作岁。）一别阻河关。春来无时豫。秋至恒（玉台作应。草堂诗笺作常。）早寒。明发动愁心。闺中起（乐府作夜。）长叹。惨凄岁方晏。日落游子颜。高张生绝弦。声急由调起。自昔枉光尘。结言固终始。如保久为别。百行愆（文选作愆。诗纪同。）诸已。君子失明（玉台作时。）义。谁与偕没齿。愧彼行露诗。甘之长川汜。（类聚作恪！鹞难《十一作秋胡诗一首。玉台新咏一作秋胡诗一首。）
    乐府诗集三十六。诗经四十六。又南史谢庄传引离一韵。本事诗引离一韵。类聚十八作秋胡诗。引违、畿、依、过、柯、阿、轻、声、己、闶韵。）
    【挽歌】
    令龟告明兆。撒（扬州本作撤。）奠在方昏。戒徒赴幽穸。祖驾出高门。行行去城邑。遥遥首丘园。息镳竟平鏊臁Ｋ凹萘醒细。（御览五百五十二。）
    【应诏观北湖田收诗】
    〖集曰。元嘉十年也。〗
    周御穷辙迹。夏载历山川。蓄轸岂明懋。善游皆圣仙。帝晖膺顺动。清跸巡广廛。楼观眺丰颖。金驾映松山。飞奔互流缀。缇彀代回环。神行埒浮景。争光（草堂诗笺作交映。六臣本文选注云。五臣作交映。）溢中天。开冬眷徂物。残悴盈化先。阳陆团精气。阴谷曳寒烟。攒素既森蔼。积翠亦葱芊。（李善本选作阡。）息响（诗纪作响。）报嘉岁。通急戒无年。温渥浃舆隶。和惠属後筵。观风久有作。陈诗愧未妍。疲弱谢陵遽。取累非纟墨牵。（○文选二十二。诗纪四十六。又草堂诗笺二十一。玉台诗注作应诏诗。引天、芊二韵。）
    【车驾幸京口侍游蒜山作诗】
    〖集曰。元嘉二十六年也。〗
    元天高北列。日观临（诗纪作灵。）东溟。入河起阳峡。践华因削成。严险去汉宇。襟卫徙吴京。流池自化造。山关固神营。园县极方望。邑社总地灵。宅道炳星纬。诞曜应辰明。睿思缠故里。巡驾币（类聚作匝。）旧摇Ｚ旆逄陂路。寻云抗瑶薨。春江壮风涛。兰野茂荑（六臣本文选注云。善作鞯堋＃┯。宣游弘下济。穷远凝圣情。岳滨有和会。祥习在止征。周南悲昔老。留滞感遗氓。（六臣本文选作萌。注云。五臣作氓。）空食波廊肆。反税事严耕。（○文选二十二。诗纪四十六。又类聚八引訾　⑥啊⒂、情四韵。）
    【车驾幸京口三月三日侍游曲阿後湖作诗】
    〖集曰。元嘉二十六年也。〗
    虞风载帝狩。夏谚颂王游。春方动宸（李善本文选作辰。）驾。望幸倾五州。山只跸峤路。水若警（类聚作惊。）沧流。神御出瑶轸。天仪降藻舟。万轴胤行卫。千翼泛飞浮。凋（类聚作雕。）云丽璇盖。祥飚被彩ヵ。江南进荆艳。河激（类聚作徼。）献赵讴。金练照海浦。笳鼓震溟洲。藐眄（李善本文选作盼。）觏青崖。衍漾观绿畴。民（李善本文选作人。）灵骞都野。鳞翰耸渊丘。德礼既普洽。川岳遍怀柔。（○文选二十二。诗经四十六。又类聚四引游、州、流、舟、浮、ヵ、讴七韵。）
    【拜陵庙作诗】
    周德恭明祀。汉道遵（文选作尊。）光灵。哀敬隆祖庙。崇树加园茔。逮事休命始。投迹阶王庭。陪厕回天顾。朝燕流圣情。早服身义重。晚达生戒轻。否来王泽竭。泰往人悔形。敕躬惭积素。复与昌运并。恩合非渐渍。荣会在逢迎。夙御严清制。朝驾守禁城。束绅入西寝。伏轼（文选诗纪作轸。）出东摇Ｒ鹿谥遮つ。陵邑转葱青。松风遵路急。山烟西昌垅生。皇心凭容物。民思被歌声。万纪载弦吹。千岁（李善本文选作载。）托旒旌。未殊帝世远。已同沦化萌。幼壮困孤介。末暮谢幽贞。发轨丧夷易。归轸慎崎倾。（○文选二十二。诗纪四十六。○文选旁证云。六臣本轸作轼。李注引庄子以注伏轼。其作轸者。但传写误。）
    【赠王太常僧达诗】〖王僧达答诗别见。〗
    玉水记方流。璇源载圆折。蓄宝每希声。虽秘犹彰彻。（类聚作澈。）聆龙祭（音砌。）九渊。（类聚作州。广文选同。六臣本文选注云。善作泉。）闻凤窥丹穴。历听岂多士。（李善本文选作工。）岿（文选作唯。类聚、广文选同。）然觏时（李善本文选作世。）哲。舒文广国华。敷言远朝列。（六臣本文选注云。五臣作烈。类聚、广文选作烈。）德辉灼邦懋。芳风被乡耋。侧同（草堂诗笺作闻。）幽人居。郊扉常昼闭。（类聚作闭。）林闾时晏开。亟回长者辙。庭昏见野阴。山明望松雪。静惟浃群化。徂生入穷节。豫往诚欢歇。（类聚作聚。广文选同。）悲来非乐阕。属美谢繁翰。遥怀具短札。（○文选二十六。类聚三十一。广文选十作答王僧达。诗纪四十六。又草堂诗笺二十三春日诗注引闭一韵。）
    【夏夜呈从兄散骑车长沙诗】
    炎天方埃郁。暑晏阕尘纷。独静阙偶坐。临堂对星分。侧听风薄木。遥睇月开云。夜蝉堂夏急。阴虫先秋闻。岁候初过半。荃蕙岂久芬。屏居恻物变。慕类抱情殷。九逝非空思。七襄无成文。（○文选二十六。诗纪四十六。）
    【直东宫答郑尚书道子诗】
    皇居体环（李善本文选作环。类聚、初学记同。）极。设险只天工。（类聚作协天轼。）两闱阻通轨。对禁限（类聚作阻。）清风。碛杪枚馆。徒歌属南墉。寝兴郁无已。起观辰汉中。流云蔼青阙。皓月鉴丹宫。踟蹰清防密。徙倚恒漏穷。君子吐芳讯。感物恻（初学记作侧。）余衷。惜无丘园秀。景行彼高松。（初学记作嵩。）知言有诚贯。（一作贯。）美价难克充。何以铭嘉贶。言树丝与桐。（○文选二十六作直东宫答郑尚书。诗纪四十六。又类聚三十一工引功、风二韵。初学记十一作直东宫答郑尚书。引工、风、墉、中、宫、穷、衷七韵。）
    【和谢监灵运诗】
    弱植慕端操。窘步惧先迷。寡立非择方。刻意藉穷栖。伊昔遘多幸。秉笔侍两闺。（初学记作闱。）虽惭丹ぬ施。未谓玄素睽。徒遭良时讠皮。（初学记作讽。）王道奄黯病Ｈ肷裼拿骶。朋好云雨乖。吊屈汀洲浦。谒帝苍山蹊。倚严听绪风。攀林结留荑。碛瑁ǔ跹Ъ亲髯印＃┘浜忉健ｊ略抡扒鼗。皇圣昭天德。丰泽振沈泥。惜无雀（李善本文选作爵。）雉化。休用充海淮。去国还故里。幽门树蓬藜。采茨葺昔宇。剪棘开旧畦。物谢时既晏。年往志不偕。亲仁敷情昵。兴玩（李善本文选作赋。）究辞凄。（李善本文选作栖。）芬馥歇兰若。清越夺琳圭。尽言非报章。聊用布所怀。（○文选二十六。初学记十二。诗纪四十六。）
    【北使洛诗】
    〖沈约宋书曰。延之为豫章世子中军行参军。义熙十二年。高祖北伐。有宋公之授。府遣一使庆殊命参起居。延之至洛阳。道中作诗一首。文辞藻丽。为谢晦、傅亮所赏。集曰。时年三十二。〗
    改服饬徒旅。首路邢占琛＃李善本文选作难。）振楫发吴洲。秣马陵楚山。途出梁宋郊。道由周郑间。前登阳城路。日（类聚作旦。）夕望三川。在昔辍期运。经始阔圣贤。伊氵希李善本文选作谷。类聚作洛。）绝津济。台馆无尺椽。宫陛（类聚作阶。）多巢穴。城阙生云烟。王猷升八表。嗟行方暮年。阴风振凉野。飞云（李善本文选作雪。）瞀穷天。临途未及引。置酒惨无言。隐悯徒御悲。威迟良马烦。游役去芳时。归来屡徂愆。蓬心既已矣。飞薄殊亦然。（○文选二十七。诗纪四十七。又类聚二十七作北使主洛。引山、间、川、椽、烟五韵。）
    【还至梁城作诗】
    眇默轨路长。憔悴征戍勤。昔迈先徂师。今来後归军。振策卷或路。倾侧不及群。息徒顾将文。极望梁陈分。故国多乔木。空城凝寒云。丘垄填郛郭。铭志灭无文。木石扃幽闼。黍苗延高坟。惟彼雍门子。吁嗟孟尝君。愚贱同堙灭。尊贵谁独闻。曷为久游客。忧念坐自殷。（○文选二十七。诗纪四十六。）
    【始安郡还都与张湘州登巴陵城楼作诗】
    江汉分楚望。衡巫奠南服。三湘沦洞庭。七泽蔼荆牧。经途延旧轨。登贩么陆。水国周地险。河山信重复。（李善本文选作复。）却倚云梦林。前瞻京（李善本文选云。京或作荆。诗纪云。一作荆。）台囿。清浚李善本文选作氛。）霁岳阳。曾晖薄澜澳。凄矣自远风。伤哉千里目。万古陈往还。百代劳起伏。存没竟何人。炯介在明淑。请从上世人。归来偕Ｖ瘛＃ā鹞难《十七。诗纪四十六。又类聚二十八作罢郡还与张湘川登巴陵城楼诗。引服、牧、目、伏四韵。）
    【五君咏五首】
    【阮步兵】
    阮公虽沦迹。识密鉴亦洞。沈醉似埋照。寓辞类托讽。长啸若怀人。越礼自惊众。物故不可论。（略出金ぷ作论旧。）途穷能无恸。（略出金ぷ作宁不哀。○文选二十一。文章正宗二十九。诗纪四十六。又鸣沙石室略出金ぷ引哀一韵。）
    【嵇中散】
    中散不偶世。本自餐霞人。形解验默仙。吐论知凝神。立俗迕流议。寻山洽隐沦。鸾翮有时铩。龙性谁能驯。（○文选二十一。文章正宗二十九。诗纪四十六。）
    【刘参军】
    刘伶（李善本文选作灵。）善闭关。怀清灭闻见。鼓钟不足欢。荣色岂能眩。韬精日沉饮。谁知非荒宴。颂酒虽短章。深衷自此见。（○同上）
    【阮始平】
    仲容青云器。实禀生民（六臣本文选注云。五臣作人。）秀。达音何用深。识微在金奏。郭奕已心醉。山公非虚觏。屡荐不入官。一麾乃出守。（○同上）
    【向常侍】
    向秀甘淡薄。深心托毫（文选作豪。）素。探道好渊玄。观书鄙章句。交吕既鸿轩。攀嵇亦凤举。流连河里游。恻怆山阳赋。（○同上）
    【为织女赠牵牛诗】
    婺女俪（初学记作丽。御览同。）经星。迹ㄓ裉ㄗ鞒！＃┒穑ㄓ裉ㄎ笞鼽銎荨＃┢埽ㄓ览作扌妻。）飞月。惭无二（御览作一。）媛灵。托身侍天阙。阊阖殊（御览误作闾殊阖。）未晖。（御览作央。）咸池（御览作河。）岂沐发。汉（玉台作产。）阴不夕（玉台作久。）张。（御览作帐。）长河为谁越。（岁时杂咏作谁可越。诗纪云。岁时作谁是越。）虽有促燕（御览作有促燕归。）期。方须（御览作万顷。）凉风发。虚计双曜周。（岁时杂咏作谁可越。诗纪云。岁时作谁是越。）虽有促燕（御览作有促燕归。）期。方须（御览作万顷。）凉风发。虚计双曜周。（岁时杂咏作同。）空迟三星没。非怨杼（玉台误作杆。）轴（御览作柚。）劳。但念芳菲歇。（○玉台杂咏四。古今岁时杂咏二十五。诗纪四十六。又初学记四引月一韵。御览三十一引月、阙、发、越、发、歇六韵。）
    【归鸿诗】
    昧旦濡和风。沾露践朝晖。万有皆同春。（类聚作奉。）鸿雁独辞归。相鸣去涧汜。长江发江畿。敖嗟窃坡隆Ａ绵千里飞。长怀河朔路。缅与湘汉违。（○类聚九十。诗纪四十六。）
    【除弟服诗】
    徂没离二秋。掩泣备三冬。往辰缅难纪。来算忽易穷。升没淹期晦。洒扫易礼容。缟衣变作体。长逝归尔躬。（○类聚三十四。诗纪四十六。）
    【辞难潮沟诗】
    徘徊眷郊甸。俯仰引单襟。一途苟不豫。百虑毕来侵。永怀交在昔。有愿愆瑟琴。写言劳者事。将用慰亡簪。（○类聚三十四。诗纪四十六。）
    【侍东耕诗】
    题封经地域。辰角丽天部。（诗纪作搿＃└“起青坛。沈腴发绀耦。草服荐同穗。黄冠献嘉寿。（○类聚三十九。诗纪四十六。）
    【登景阳楼诗】
    风观要春景。月谢迎秋光。沿波被华若。随山茂贞芳。（○类聚二十八。诗纪四十六。）
    【白雪诗】
    翩若智摹Ｎ如瑶粒。（○书钞百五十二。）
    【独秀山诗】
    〖桂林风土记曰。独秀山在城西北一百步。直耸五百馀尺。周回一里。平地孤拔。下有洞穴。凝垂孔窦。路通山北。旁回百馀丈。豁然明朗。宋光禄卿颜延年牧此郡。常於北石室中读书。遗迹犹存。尝赋诗云云是也。〗
    未若独秀者。嵯峨郭邑开。（○御览四十九。）
    【诗】
    太微凝帝宇。瑶光正神县。（○海录碎事一。）
    【诗】
    旦泛桂水潮。映月游海ㄛ。（○海录碎事三。）
    【诗】
    信矣劳物化。忧襟未能整。（○海录碎事九。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
