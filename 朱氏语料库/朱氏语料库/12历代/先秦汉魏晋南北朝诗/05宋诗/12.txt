    ●宋诗卷十二
    【郊庙歌辞】
    【宋南郊登歌三首】
    〖宋书乐志曰。文帝元嘉二十二年。韶颜延之造天地郊夕牲、迎送神、飨神雅乐登歌三篇。〗
    【夕牲歌】
    夤威宝命。严恭帝祖。（初学记作祀。）表海炳岱。（文选作炳海表岱。）系唐胄楚。灵鉴浚（文选作睿。）文。民属睿武。奄受敷锡。宅中拓宇。亘（初学记作宜。）地称皇。罄（初学记作飨。）天作主。月吕幢觥Ｈ占史钔痢？元正首。（宋书、文选、初学记、乐府作首正。）礼交（初学记或作具。）乐举。六典联事。九官列序。有镌诘印＃ǔ跹Ъ亲饔猩在修。）有洁在俎。以（初学记作式。）荐（李善本文选作荐飨。六臣本注云。善作荐飨字。）王衷。（宋书误作哀。）以答神祜。（○宋书乐志。文选二十七。乐府诗集一。诗纪五十五。又初学记四引举、序二韵。十三引祖、宇、主、土、举、序、俎、祜八韵。）
    【迎送神歌】
    维圣飨帝。维孝飨（乐府作养。）亲。皇乎备矣。有事上春。礼行宗祀。敬达郊礼。金枝中树。广乐四陈。陟配在
    京。降德在民。奔精照（文选作昭。六臣本注云。五臣作照。）夜。高燎炀（诗纪作炀。）晨。阴明浮烁。沈萦（音咏。）深沦。告成大报。受鹪神。月御按节。星驱扶（宋书作夫夫。）轮。遥兴（宋书作舆。）远驾。（诗纪云。乐府作举。）曜曜振振。（○宋书乐志。文选二十七。乐府诗集一。诗纪五十五。）
    【飨神歌】
    营泰础６ㄌ熘浴Ｋ夹念！Ｄ斌叽印＝ū憩省Ｉ杞脊。田烛置。啵ㄋ问樽魅ā＃┗鹜ā＠元旬。律首吉。饰紫坛。坎列室。中星兆。六宗秩。乾宇晏。地区谧。大孝昭。祭礼供。牲日展。盛自躬。具陈器。备礼容。形■缀。被歌钟。望帝阍。耸神跸。灵之来。辰光溢。洁粢酌。娱太一。明辉夜。华皙日。裸既始。献又终。烟芗畅。报清穹。飨宋德。祚（宋书作胙。）王功。休命永。福履充。（○宋书乐志。乐府诗集一。广文选十一。诗纪五十五。）
    【宋明堂歌九首】
    〖通典曰。孝武建元元年。使谢庄造郊庙舞乐、明堂诸乐歌诗。南齐书乐志曰。明堂祠五帝。汉郊祀歌皆四言。宋孝武使谢庄造辞。庄依五行数。木数用三。火数用七。土数用五。金数用九。水数用六。周颂我将祀文王言皆四。其一句五。一句七。庄歌太祖亦无定句。〗
    【迎神歌】
    〖宋书曰。依汉郊祀。四句一转韵。後送神歌仿此。〗
    地纽谧。乾枢回。华盖动。紫微开。旌蔽日。车若云。驾六龙。（宋书、乐府作气。）乘蛆俊ｊ实劬。辉天邑。圣祖
    降。五灵集。构瑶户卩。耸珠帘。汉拂幌。月栖檐。舞缀畅。钟石（宋书缺石字。）融。驻飞景。郁行风。懋粢盛。洁牲铩０倮袼唷Ｈ核掘。皇德远。大孝昌。贯九幽。洞三光。神之安。解玉銮。景福至。万寓欢。（○宋书乐志。乐府诗集二。广文选十一。诗纪五十五。）
    【登歌】
    雍台辨朔。泽宫练辰。（乐府、广文选作服。诗纪云。一作服。）洁火夕照。明水朝陈。六瑚贲室。八羽华庭。昭事先圣。怀濡上灵。肆夏戒敬。升歌发德。永固鸿基。以绥万国。（○宋书乐志。乐府诗集二。广文选十一。诗纪五十五。）
    【歌太祖文皇帝】
    〖宋书曰。依周颂体。〗
    维天为大。维圣祖是（宋书作言。）则。辰居万宇。缀旒下国。内灵八辅。外光四瀛。蒿宫仰盖。日馆希旌。复殿留景。重檐结风。刮楹接纬。达响承虹。设业设虚。在王庭。肇潇搿？伺浜趿椤Ｎ医我享。维孟之春。以孝以敬。以立我泼瘛＃ā鹚问槔种尽＠指诗集二。广文选十一。诗纪五十五。）
    【歌青帝】〖三言。依木数。〗
    参映（宋书作魇А＃┫Αｆ嵴眨类聚作昭。）晨。灵乘震。司青春。雁将向。桐始蕤。柔风舞。暄光迟。萌动达。万品新。润
    无际。泽无垠。（○宋书乐志。乐府诗集二。广文选十一。诗纪五十五。又类聚四十三引晨、春、新、垠四韵。）
    【歌赤帝】〖七言。依火数。〗
    龙精初见大火中。朱光北至圭景同。帝在在离厮竞狻Ｋ雨方降木槿荣。庶物盛长咸殷阜。恩覃四冥被九有。（○宋书乐志。乐府诗集二。广文选十一。诗纪五十五。又类聚四十三引中、同、阜、有四韵。）
    【歌黄帝】〖五言。依土数。〗
    履建（类聚作艮。诗纪云。宋书作良。）宅中宇。司绳御（类聚作扌忽。诗纪云。宋作总。）四方。裁化遍寒燠。（类聚作烛。）布政周炎凉。景丽条可结。霜明冰（乐府作水。）可折。凯风扇朱辰。白云流素节。分至乘结（宋作泾。）晷。启闭集（文选补遗作乘。）恒度。帝运缉万有。皇灵澄国（文选补遗作百。）步。（○宋书乐志。乐府诗集二。文选补遗三十四。广文选十一。诗纪五十五。又类聚四十三引方、凉、折、节四韵。）
    【歌白帝】〖九言。依金数。〗
    百川如镜。天地爽且明。云冲气举。德盛在素精。（宋书阙精字。）木叶初下。洞庭始扬波。夜光彻地。翻霜照悬河。庶类收成。（文选补遗作功。）岁功行欲宁。浃地奉渥。罄宇承秋（诗纪云。宋作帝。）灵。（○宋书乐志。乐府诗集二。文选补遗三十四。广文选十一。诗纪五十五。又类聚四十三引明、精二韵。）
    【歌黑帝】〖六言。依水数。〗
    岁月既晏方驰。（类聚作岁既暮日既驰。）灵乘坎德司规。玄云合晦鸟（类聚作归。诗纪云。一作归。）路。白云（类聚作雪。诗纪云。一作雪。）繁亘天涯。雷在地。时未（乐府作木。）光。饰国典。闭关梁。四节遍。万物殿。福九域。祚八乡。晨晷促。夕漏延。太阴极。微阳宣。鹊将巢。冰已解。气濡水。风动泉。（○宋书乐志。乐府诗集二。广文选十一。诗纪五十五。又类聚四十三引驰、规、归、涯四韵。）
    【送神歌】
    蕴礼容。馀乐度。灵方留。景欲暮。开九重。肃五达。凤参差。龙已秣。云既动。河既梁。万里照。四空香。神之车。归清都。璇庭寂。玉殿虚。浚（宋书、乐府作睿。）化凝。孝风炽。顾灵心。结皇思。（○宋书乐志。乐府诗集二。广文选十一。诗纪五十五。）
    【宋宗庙登歌八首】
    〖宋书乐志曰。武帝永初中。诏庙乐用王韶之所造七庙登歌七首。又有七庙享神登歌一首。并以歌章太後。其辞亦韶之造。〗
    【北平府君歌】
    绵绵遐绪。明昭（宋书作昭明。）载融。汉德未远。尧有遗风。於穆皇祖。永世克隆。本支惟庆。贻厥靡穷。（○宋书乐志。乐府诗集八。诗纪五十五。）
    【相国掾府君歌】
    乃立清庙。清庙肃肃。乃备（诗纪云。一作修。）礼容。礼容穆穆。显允皇祖。昭是嗣服。锡兹繁祉。聿怀多福。（○同上）
    【开封府君歌】
    四县既序。箫管既举。堂献六瑚。庭万八羽。先王有典。克浠首妗２幌院榱摇Ｓ澜樾蒽铩＃ā鹜上）
    【武原府君歌】
    钟鼓皇皇。威仪将将。温恭礼乐。致（宋书作敬。诗纪云。一作敬。）享曾皇。迈德垂仁。系轨重光。天命纯嘏。惠我无疆。（○同上）
    【东安府君歌】
    铄矣皇祖。帝度其心。永言配命。播兹（诗纪作此。）徽音。思我茂猷。如玉如金。骏奔在陛。是鉴是歆。（○同上）
    【孝皇帝歌】
    圃招⒒省Ｆ胧ス阍ā７⑾榈庆。景祚（宋书作胙。）自天。德敷金石。道被管弦。有命既集。徽风永宣。（○同上）
    【高祖武皇帝歌】
    惟天有命。眷求上哲。赫矣圣武。抚运桓扰。功并敷土。道均汝坟。止戈曰武。经纬称文。鸟龙失纪。云火代名。受终改物。作我宋京。至道惟王。大业有劭。降德兆民。升歌清庙。（○同上）
    【七庙享神歌】〖并以歌章太後庙。〗
    奕奕寝庙。奉璋在庭。笙龠既列。牺象既盈。黍稷匪芳。明祀惟馨。乐具礼充。洁羞荐诚。神之格思。介以休祯。济济群辟。永观厥成。（○宋书乐志。乐府诗集八。诗纪五十五。）
    【宋世祖庙歌二首】
    【世祖孝武皇帝歌】
    帝锡二祖。长世多祜。於穆睿考。龚（宋书作袭。）圣承矩。玄极驰驭。乾纽坠绪。辟我皇维。缔我宋（诗纪作宗。注
    云。一作宋。）宇。刷定四海。肇构神京。复礼辑乐。散马堕（一作隳。）城。泽枞芯庞小；浮八瀛。庆云承掖。甘露飞梦。肃肃清庙。徽徽阖宫。舞蹈象德。笙磬陈风。黍稷非盛。明德惟崇。神其歆止。降福无穷。（○宋书乐志。乐府诗集八。诗纪五十五。）
    【宣太後歌】
    禀祥月辉。毓德轩光。嗣徽妫馈Ｋ济闹芙。母临万寓。训蔼紫房。朱玄玉龠。式载琼芳。（○同上）
    【宋章庙乐舞歌十五首】
    〖宋章乐志曰。章庙乐舞杂歌悉同用太庙辞。唯三後别撰。○梁天监元年。周舍议曰。周礼。王出入奏王夏。大祭祀与朝会同。而汉制皇帝在朝奏永至。朝会别奏皇夏。二乐有异。于礼为乖。乃除永至。还用皇夏。盖秦、汉以来称皇。故变王夏为皇夏也。又礼。尸出入奏肆夏。宾入大门奏肆夏。牲出入奏昭夏。宋季失礼。神入庙门遂奏昭夏。乃以牲牢之乐。用接祖考之灵。斯皆前代之深疵。当今所宜改也。
    殷淡。字夷远。陈郡长平人。历黄门吏部郎、太子中庶子、步兵校尉。大明中。以文章见知。为当时才士。〗
    【肃咸乐】〖二章。夕牲宾出入奏。〗
    彝承孝典。恭事严圣。浃天奉赆。罄壤齐庆。司仪具序。羽容夙彰。芬（宋书作分。）枝芰摇ｍ牍怪苷拧Ｖ宝奠
    轩。酎珍充庭。ギ县凝会。（宋书作涓。）朱伫声。先期声。先期选礼。（乐府云。一作会。）肃若有承。祗对灵祉。皇庆昭膺。
    尊事威仪。辉容昭叙。迅恭神明。粢（宋书、乐府作梁。）盛牲俎。肃肃严宫。蔼蔼崇基。皇灵降祉。百祗具司。戒诚望夜。端列承朝。依微昭旦。物色轻宵。（乐府云。一作口。）鸿庆遐畅。嘉荐令芳。翊帝明德。永祚流光。（○宋书乐志。乐府诗集八。诗纪五十五。）
    【引牲乐】〖牲出入奏。〗
    维诚洁飨。维孝奠灵。敬芬黍稷。敬涤牺牲。辛■在豢。载溢载丰。以承宗祀。以肃皇衷。萧芳四举。华火周传。神监孔昭。嘉是柔铩＃ā鹜上）
    【嘉荐乐】〖荐豆呈毛血奏。〗
    肇浣潇搿＠袢菹叹佟Ａ典饬（宋书作饰。）文。九司昭序。牲柔既昭。牺刚既陈。恭涤惟清。敬事惟神。加笾再御。兼俎重荐。节动轩越。声流金县。奕奕幄。峻荆ㄋ问樽麈告浮＃┭香恰＝喑舷鉴。端服晨晖。圣灵戾止。翊我皇则。上绥四宇。下洋万国。永言孝响。孝飨有容。傧僚赞列。肃肃雍雍。（齐乐亦用此。分奕奕以下为一章。○同上）
    【昭夏乐】〖迎神奏。〗
    宫黝黝。复殿微微。璇（乐府作璇。）除肃照。凌档せ浴ｍ臊神凝。玉堂严馨。圜（诗纪作圆。）火夕耀。（乐府作辉。）方
    水朝清。金枝委树。翠镫伫县。氵亭波澄宿。华汉浮天。恭事既夙。虔心有慕。仰降皇灵。俯宁休祚。（○同上）
    【永至乐】〖皇帝入庙北门奏〗
    皇朝（宋书作明。）畅矣。孝容以昭。銮华羽。拂汉涵濠。（宋书作氵高。）申申嘉夜。翊翊休朝。行金景送。步玉风韶。师承祀则。肃对潇觥＃ā鹜上）
    【登歌】〖二章。太祝裸地奏。〗
    帝容承祀。练时涓日。九重彻关。四灵宾室。肃唱（宋书作倡。）函音。庶旄委佾。休灵告飨。嘉荐尚芬。玉瑚饰列。桂簋昭陈。具司选礼。翼翼振振。
    裸崇祀典。酎恭孝时。礼无爽物。信靡愧辞。精华孚畅。诚监昭通。升歌翊节。下管调风。皇心履变。敬明尊亲。大哉孝德。至矣交神。（○同上）
    【章德凯容乐】〖章太後室。〗
    幽瑞浚灵。表彰嫔圣。翊载徽文。敷光崇庆。上纬缠祥。中维饰咏。永属辉猷。联昌景命。（○同上）
    【昭德凯容乐】〖昭太後室。〗宋明帝刘或
    〈或。字休景。文帝子。在位七年。〉
    表灵躔象。缵仪纬风。膺华丹耀。登瑞紫穹。训形霄宇。武彰宸宫。腾芬金会。写德声容。（○同上）
    【宣德凯容乐】（宣太後室。）
    天枢凝耀。地纽俪辉。联光腾世。炳庆翔机。薰蔼中宇。景躔上微。玉颂镂德。金龠传徽。（○同上）
    【嘉胙乐】〖皇帝还东壁受福酒奏。〗殷淡
    神荐洽。福时（诗纪云。齐作祚。）昌。皇圣膺嘉獭５垡的休祥。居极乘景运。宅德瑞中王。澄明临四表。精华延八乡。洞海周声惠。彻宇丽乾光。灵庆缠世祉。鸿烈永无疆。（○同上）
    【昭夏乐】〖二章。送神。〗
    大孝备。盛礼丰。神安留。嘉乐充。旋驾耸。泛青穹。延八虚。辟四空。蔼流景。肃行风。
    昭融教。缉风度。恋皇灵。结深慕。解羽县。辍华树。背（乐府作偕。）璇除。端玉辂。流汪堋Ｇ旃步。（○同上）
    【休成乐】〖皇帝诣便殿奏。〗
    〖汉书乐志曰。登歌再终。下奏休成之乐。美神明既飨也。〗
    酾醴具登。嘉俎咸荐。飨洽诚陈。礼周乐遍。祝辞罢裸。序容辍县。跸动端庭。銮回严殿。神仪驻景。华汉
    亭虚。八灵案卫。三祗解途。翠盖党巍＃ㄊ纪云。齐书作澄耀。）奕凝宸。（诗纪云。齐作凝晨。）玉镳息节。金辂怀音。式诚达（乐府作远。）孝。底心肃感。追凭皇鉴。思承渊范。神锡懋祉。四纬昭明。仰福帝徽。俯齐庶生。（○同上）
    【燕射歌辞】
    【宋四厢乐歌五首】
    〖宋书乐志曰。武帝永初年。有司奏。依旧正旦设乐。参详属三省改太乐诸歌舞诗。黄门侍郎王韶之立三十二章。合用。宜施行。诏可。〗
    【肆夏乐歌】〖四曲〗
    〖宋书乐志曰。王韶之造四厢乐五篇。一曰肆夏乐歌四章。客入。四厢振作於铄曲。皇帝当阳。四厢振作将将曲。皇帝入变服。四厢振作於铄、将将二曲。又黄钟、太簇二厢作法章、九功二曲。古今乐录曰。按周礼云。王出入奏夏。宾出入奏肆夏。肆夏本施之於宾。帝王出入。则不应奏肆夏也。〗
    於铄我皇。体仁包元。齐明日月。比量乾坤。陶甄百王。稽则黄轩。糈佣命。辰告四蕃。
    将将蕃後。翼翼群僚。盛服待晨。明发来朝。飨以八珍。乐发九韶。仰祗天颜。厥猷孔昭。
    法章既设。初筵长舒。济济列辟。端委皇除。饮和无盈。威仪有馀。温恭在位。敬终如初。
    九功既歌。六代惟时。被德在乐。宣道以诗。穆矣大和。品物咸熙。庆积自远。告成在兹。（○宋书乐志。乐府诗集十四。诗纪五十五。）
    【大会行礼歌】〖二曲〗
    〖宋书乐志曰。姑洗厢作。〗
    大哉皇宋。长发其祥。纂系在汉。统源伊唐。德之克明。休有烈光。配天作极。辰居四方。
    皇矣我後。圣德通灵。有命自天。诞受休祯。龙飞紫极。造我宋京。光宅宇宙。赫赫明明。（○同上）
    【王公上寿歌】〖一曲〗
    〖宋书乐志曰。黄钟厢作。〗
    献寿爵。庆圣皇。灵祚穷二仪。休明等三光。（○同上）
    【殿前登歌】〖三曲〗
    〖宋书乐志曰。别有金石。〗
    明明大宋。缉熙皇道。则天垂化。光定天保。天保既定。肆觐万方。礼繁乐富。穆穆皇皇。
    沔彼流水。朝宗天池。洋洋贡职。抑抑威仪。既习威仪。亦闲礼容。一人有则。作孚万邦。
    圃瘴一省９烫斓圣。履端惟始。对越休庆。如天斯久。如日斯盛。介兹景福。永固骏命。（○同上）
    【食举歌】〖十曲〗
    〖宋书乐志曰。王韶之造食举歌十章。黄钟、太族二厢更作。黄钟作晨羲、体至和、王道、开元辰、礼有容五曲。太族作五玉、怀荒裔、皇猷缉、惟永初、王道纯五曲。〗
    晨羲载曜。万物咸睹。嘉庆三朝。礼乐备举。元正肇始。典章晖明。万方毕来贺。华裔充皇庭。多士盈九位。俯仰观玉声。恂恂俯仰。载烂其辉。鼓钟震天区。礼容塞皇闱。思乐穷休庆。福履同所归。
    五玉既献。三帛是荐。尔公尔侯。鸣玉华殿。皇皇圣後。降礼南面。元首纳嘉礼。万邦同欢愿。休哉。君臣嘉燕。建五旗。列四县。乐有文。礼无倦。融皇风。穷一变。
    体至和。感阴阳。德无不柔。繁休祥。瑞徽璧。应嘉钟。舞灵凤。跃潜龙。景星见。甘露坠。木连理。禾同穗。玄化洽。仁泽敷。极祯瑞。穷灵符。
    怀荒裔。绥齐民。荷天佑。靡不宾。靡不宾。长世弘盛。昭明有融。繁嘉庆。繁嘉庆。熙帝载。合气咸（宋书作成。）和。苍生欣戴。三灵协瑞。惟新皇代。
    王道四达。流仁布德。穷理咏乾元。垂训顺帝则。灵化侔四时。幽诚通玄默。德泽被八弦。乾宁轨万国。
    皇猷缉。咸熙泰。礼仪焕帝庭。要荒服遐外。被发袭缨冕。左（宋书作在。）衽回衿带。天覆地载。流泽汪堋Ｉ教布护。德光大。
    开元辰。毕来王。奉贡职。朝後皇。鸣珩佩。观典章。乐王度。悦（宋书作说。）徽芳。陶盛化。游太康。丕照明。永
    克昌。
    惟永初。德丕显。齐七政。敷五典。彝伦序。洪化阐。王泽流。太平始。树声教。明皇纪。和灵只。恭明祀。衍景祚。膺嘉祉。
    礼有容。乐有仪。金石陈。干（宋书作牙。）羽施。迈武护。均咸池。歌南风。舞德称。文武焕。颂声兴。
    王道纯。德弥淑。宁八表。康九服。道礼让。移风俗。移风俗。永克融。歌盛美。造成功。咏徽烈。邈无穷。（○同上）
    【鼓吹曲辞】
    【宋鼓吹铙歌三首】
    〖宋书乐志曰。今鼓吹铙歌四篇。今唯有上邪等三篇。其一篇阙。古今乐录曰。上邪曲四解。晚芝曲九解。汉曲有远期。疑是也。艾如张三解。沈约云。乐人以音声相传。训诂不可复解。凡古乐录皆大字是辞。细字是声。声辞合写。故致然尔。〗
    【上邪曲】
    大竭夜乌自云何来堂吾来声乌奚姑悟姑尊卢圣子黄尊来饣皇清婴乌白日为随来郭吾微令吾（一解）
    应龙夜乌由道何来直子为乌奚如悟姑尊卢鸡子听乌虎行为来明吾微令吾（二解）
    诗则夜乌道禄何来黑洛道乌奚悟如尊尔尊卢起黄华乌伯辽为国日忠雨（诗纪作两。）令吾（三解）
    伯辽夜乌若国何来日忠雨（诗纪作两。）乌奚如悟姑尊卢面道康尊恚乐府作录。）龙永乌赫赫福祚（宋书作胙。诗纪云。一作胙。）夜音微令吾（四解○宋书乐志。乐府诗集十九。诗纪五十五。）
    【晚芝曲】
    几令吾几令诸韩乱发正令吾（一解）
    几令吾诸韩从听心令吾若里洛何来韩微令吾（二解）
    尊卢忌卢文卢子路子路为路鸡如文卢炯乌诸祚（宋书作胙。）微令吾（三解）
    几令诸韩或公随令吾（四解）
    几令吾几诸或言随令吾黑洛何来诸韩微令吾（五解）
    尊卢安成随来免路路子为吾路奚如文卢炯乌诸祚（宋书作胙。）微令吾（六解）
    几令吾几诸或言随令吾（七解）
    几令吾诸或言几苦黑洛何来诸韩微令吾（八解）
    尊卢公氵井随来免路子子路子为路奚姑文卢炯乌诸祚微令吾（九解○同上○逯案。宋书缺七、八、九解。）
    【艾如张曲】
    几令吾呼历舍居扫来随咄武子邪令乌衔钅咸相风其右其右（一解）
    几令吾呼群议破葫执来随吾咄武子邪令乌令乌今止入海相风及後（二解）
    几令吾呼无公赫吾执来随吾咄武子邪令乌无公赫吾窬恿⒅畈际疾迹ㄈ解○同上）
    【舞曲歌辞】
    【宋前後舞歌二首】
    〖宋书乐志曰。武帝永初元年。改晋正德舞曰前舞。大豫舞曰後舞。并蕤宾厢作。孝武孝建二年九月。建平王宏议以为祖有功而宗有德。故汉高祖庙乐称武德。太宗庙光曰昭德。魏制武始舞武庙。制咸事熙舞文庙。则祖宗之庙。别有乐名。晋氏之乐正德、大豫。及宋不更名。直为前、後二舞。依据昔代。义舛事乖。宜鸶娜ǔ啤Ｒ钥容为韶舞。宣烈为武舞。祖宗庙乐。总以德为名。若庙非不毁。则乐舞别称。犹汉高、文、武。咸有嘉号。惠、景二主。乐无馀名。章皇太後庙。唯奏文乐。明妇人无武事也。郊祀之乐。无复别名。仍同宗庙而已。诏如宏议。古今乐录曰。宋孝武改前舞为凯容之舞。後舞为宣烈之舞。〗
    【前舞歌】
    〖齐书云。前舞凯容歌。〗
    於赫景明。（诗纪云。一作命。）天监是临。乐来伊阳。礼作惟阴。歌自德富。舞由功深。庭列宫县。陛罗瑟琴。ベ叻被帷ｓ享嘈骋簟ｓ锷厮涔拧＞懦桑ㄊ纪云。一作奏。）在今。导（宋书作道。）志和声。德音孔宣。光我帝基。协灵配乾。仪刑（宋书作形。）六合。化穆自然。如彼云汉。为章于天。熙熙万类。陶和当年。击辕中韶。永世弗骞。（○宋书乐志。乐府诗集五十二。诗纪五十五。）
    【後舞歌】
    〖齐书云。後舞凯容歌。〗
    假乐圣後。靥斓德。积美自中。玉猷四塞。龙飞在天。仪刑（宋书作形。）万国。钦明惟神。临朝渊默。不言之化。品物咸德。（诗纪云。一作得。）告成于天。铭勋是勒。翼翼厥猷。峻荆ㄋ问樽麈告浮＃┢淙省Ｋ趁创制。因定和神。海外有截。九围无尘。冕旒司契。垂拱临民。乃舞大豫。（诗纪云。一作凯容。）钦若天人。纯嘏孔休。万载弥新。（○同上）
    【白何韪枋】
    〖宋书乐志曰。白何韪枋。旧新合三篇。二篇与晋辞同。其一篇异。〗
    高举两手白鹄翔。轻躯徐起何洋洋。凝停善睐容仪光。宛若龙转乍低昂。随世而变诚无方。如推若引留且行。宋世方昌乐未央。舞以尽神安可忘。爱之遗谁赠佳人。质如轻云色如银。袍以光躯巾拂尘。制以为袍馀作巾。四座欢乐胡可陈。清歌徐舞降只神。（按此本晋辞。错其文尔。○宋书乐志。乐府诗集五十五。诗纪五十五。）
    【宋泰始歌舞曲十二首】
    【皇业颂】
    皇业沿德建。帝运资勋融。胤唐重盛轨。胄楚载休风。尧帝兆深祥。元王衍遐庆。积善传上业。祚（宋书作胙。）
    福启英（宋书作圣。）圣。衰数随金禄。登历昌（宋书作水。乐府同。）命。维宋垂光烈。世美流舞咏。（宋书乐志。乐府诗集五十六。诗纪五十五。）
    【圣祖颂】
    圣祖惟高德。积勋代晋历。永建享鸿基。万古盛音册。睿文缵宸驭。广运崇帝声。衍德被仁祉。留化洽民灵。孝建缔孝业。允协天人谋。宇内齐政轨。宙表烛威流。钟管腾列圣。彝铭贲重猷。（○同上）
    【明君大雅】
    〖虞和。馀姚人。少居贫好学。明帝时。历中书令。〗
    明君应乾数。扰乱绍颓（宋书、乐府并作纽ぁ＃┗。民庆来苏日。国颂薰风诗。天步或暂艰。（宋书作难。）列蕃扇迷慝。庙胜敷九代。（乐府作伐。）神谟洞七德。文教洗昏俗。武谊清疼铩Ｓ⒀冠帝则。万寿永齐（宋书作衍。）天。（○同上）
    【通国风】
    开宝业。资贤昌。谟明盛。弼谐光。烈武惟略。景王勋。南康华容。变政文。猛绩爰者。有左军。三王到氏。文武赞。丞相作辅。属伊旦。沈柳宗侯。皆殄乱。泰始开运。超百王。司徒骠骑。勋德康。江安谟（宋书作谋。）效。殷诚彰。刘沈承规。功名扬。庆归我後。祚（宋书作胙。）无疆。（○同上）
    【天符颂】
    天符革运。世诞英皇。在馆神炫。既壮龙骧。六钟集表。四纬骈光。於穆配天。永休厥祥。（○由）
    【明德颂】
    明德孚教。幽苻丽纪。山鼎见奇。醴液涵祉。雄稽耀仪。驺虞游趾。福延亿祚。（宋书胙胙。）庆流万礼。（○同上）
    【帝图颂】
    帝图凝远。瑞美昭宣。济流月镜。鹿毳霜鲜。甘露降和。花雪表年。孝德载衍。芳风永传。（○同上）
    【龙跃大雅】
    龙跃戎府。（宋书作式符。）玉耀（宋书作王耀。）蕃宫。岁淹豫野。（宋书阙野字。）玺属嫔中。江波澈映。石柏开文。观毓花芷。楼凝景云。白乌三护。甘液再呈。嘉オ表沃。连理协成。德充动物。道积通神。宋业允大。灵瑞方臻。（○同上）
    【淮祥风】
    淮祥应。贤彦生。翼赞中兴致太平。（○同上）
    【宋世大雅苏和虞】
    宋世宁。在泰始。醉酒欢。饱德喜。万国朝。上寿酒。帝同天。惟长久。（○同上）
    【治兵大雅明帝】
    王命治兵。有征无战。巾拂以净。丑类革面。玉（宋书乐府作王。）仪振旅。载戢在辰。中虚巾拂。四表静尘。（○同上）
    【白浩大雅】
    在心曰志发言诗。声成于文被管丝。手舞足蹈欣泰时。移风易俗王化基。琴角挥韵白云舒。箫韶协音神凤来。拊击和节咏在初。章曲乍毕情有馀。文同轨一道德行。国靖民和礼乐成。四县庭响美勋英。八列陛唱（宋书作倡。）贵人声。舞饰丽华乐容工。罗裳映（宋书作皎。乐府云。一作皎。）日袂随风。金翠列辉蕙麝丰。淑姿秀（宋书作委。乐府云。一作委。）体允帝衷。（○由）
    【宋凤凰衔书伎辞】
    〖隋书乐志曰。凤凰衔书伎。自宋、齐以来有之。三朝用之。南齐书乐志曰。盖鱼龙之流也。元会日。侍中於殿前跪取
    其书。以授舍人。舍人受书。升殿跪奏。宋世有辞。齐初诏江淹改造。至梁武帝普通中。下诏罢之。〗
    大宋兴隆膺灵符。凤鸟感和衔素书。嘉乐之美通玄虚。惟新济济迈唐虞。巍巍荡荡道有馀。（○乐府诗集五十六。诗纪五十五。）
    【鬼神】〖附〗
    【青溪小姑歌二首】
    〖续齐谐记曰。会稽赵文韶。宋元嘉中为东扶侍。廨在青溪中桥。秋夜步月。怅然思归。乃倚门唱乌飞曲。忽有青衣。年可十五六许。诣门曰。女郎闻歌声有悦人者。逐月游戏。故遣相问。文韶都不之疑。遂邀暂过。须臾。女郎至。年可十八九许。容色绝妙。谓文韶曰。闻君善歌。能为作一曲否。文韶即为歌草生盘石下。声甚清美。女郎顾青衣取箜篌鼓之。泠泠似楚曲。又令侍婢歌繁霜。自脱金簪扣箜篌和之。婢乃歌曰云云。留连宴寝。将旦别去。以金钗遗文韶。文韶亦赠以银碗及琉璃匕。明日。於青溪庙中得之。乃知昨所见青溪神女也。异苑曰。青溪小姑。蒋侯第三妹也。○逯案。此亦贾氏故技。托为鬼神耳。〗
    日暮风吹。叶落依枝。丹心寸意。愁君未知。（○续齐谐记。诗纪外集四。）
    歌阕夜已久。繁霜侵晓幕。何意空相守。坐待繁霜落。（○同上）
    【郭长生吹笛歌】
    〖幽明录曰。永嘉中。太山民巢氏先为相县令。居在晋陵。家婢采薪。忽有一人追随婢还家。不使人见。与婢宴饮。辄
    吹笛而歌。歌云。〗
    闲夜寂已（太平广记作以。事类赋同。）清。长笛亮且（事类赋作以。）鸣。若欲知我者。姓郭名长生。（○类聚四十四。御览五百八十。太平广记三百二十四。事类赋笛赋注。诗纪外集四。）
    【聂包鬼歌】
    〖异苑曰。临川聂包。死数年。忽诣南丰相沈道袭共饮。其歌笑甚有伦次。歌云。〗
    花（初学记花下有上字。）盈盈。正间行。当归不闻死复生。（○异苑六。初学记十五。御览五百七十三。诗纪外集四。）
    【陵欣歌】
    〖异苑曰。建康陵欣。景平中死於扬州作部。克辰当葬。作部督梦欣曰。今为狱公姥。祖夕有期。莫由自反。劳君解谢。令得放遣。督不信。夜後又梦。言辞转切。因歌一切云云。督觉为谢神。从此便绝。〗
    生时世上人。死作狱中鬼。不得还坟墓。灰没有馀罪。（○御览六百四十三。）
    【鬼谣歌】
    〖异苑曰。勾章吴平州门前。忽生一株青桐。树上有谣歌之声。平恶而砍杀。平随军北虏。首尾三载。死桐炎运媪㈧豆矢上。闻声树巅。空中歌曰云云。平寻归如鬼谣。〗
    死树今更青。吴平寻当归。适闻杀此树。已复有光辉。（○异苑六。类聚八十八。诗纪外集四。）
    【鬼歌】
    〖异苑曰。安定梁清。字道修。为扬武将军、北鲁郡太守。在郡少时。夜中。其婢松罗见威仪器械人众数十。一人戴帻。送书粗纸有七十馀字。又歌云。〗
    坐（诗纪作登阿。）侬孔雀楼。遥闻凤凰鼓。下我邹头山。彷佛见梁鲁。（○异苑六。）
    【犬妖歌】
    〖述异记曰。嘉兴县朱休之有一弟。宋元嘉中。兄弟对坐。家有一犬。来向休之蹲。遍视二人。遂摇头而笑曰云云。其家惊惧。斩犬。标首路侧。至来岁。梅花时。兄弟相斗。弟奋战伤兄。官收治。并被囚击。经岁得免。至夏。举家时疾。母及兄弟皆死。〗
    言我不能歌。听我歌梅花。今年故复可。柰（太平广记作那。）汝明年（御览或作明年当奈。）何。（○类聚八十六。御览八百八十五、九百五。太平广记四百三十八。诗纪外集四。）
    【鹤吟】
    〖异苑曰。晋怀帝永嘉中。徐出行田。见一女子。姿色鲜白。就言调。女因吟曰云云。情既谐。欣然延至一屋。女施设饮食而多鱼。遂经日不返。兄弟追觅至湖边。见与女相对坐。兄以滕杖击女。即化成白鹤。翻然高飞。恍惚年馀乃差。〗
    畴昔聆好音。日月心延伫。如何遇良人。中怀邈无绪。（○太平广记四百六十。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
