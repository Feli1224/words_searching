    ●宋诗卷十
    ※王素
    〈素。字休业。琅邪临沂人。初为庐陵王国侍郎。泰始中。徵太子中舍人。不就。七年卒。年五十四。有集十六卷。〉
    【学阮步兵体诗】
    沈情发遐虑。纡郁怀所思。仿佛闻箫管。鸣凤接嬴姬。联绵共云翼。燕婉相携持。寄言芳华士。宠利不常期。泾渭分清浊。视彼谷风诗。（○玉台新咏四。诗纪五十三。）
    ※吴迈远
    〈迈远。曾任江州从事。好为篇章。宋明帝闻而召之。及见。曰。此人联绝之外。无所复有。好自夸而嗤鄙他人。每作诗得称意语。辄掷地呼曰。曹子建何足数哉。宋元徽二年。坐桂阳之乱诛死。有集八卷。〉
    【飞来双白鹄】
    可怜双白鹄。（文苑作鹤。）双双绝尘氛。连翩弄光景。交颈游（文苑作想。注云。一作游。）青云。逢罗复逢缴。雌雄一旦分。哀声流海曲。（广文选作内。）孤叫出（乐府作去。广文选作绝。诗纪云。一作绝。）江汶。岂不慕前侣。为尔不及群。步步一零泪。千里犹待君。乐哉新相知。悲来（玉台作矣。广文选作哉。）生（诗纪作新。）别离。持（玉台作恃。）此百年命。共逐寸阴移。譬如空山草。零落心自知。（○玉台新咏四。文苑英华二百六作飞来双白鹤。乐府诗集三十九。广文选十四作双鹄篇。诗纪五十三。）
    【棹歌行】
    十三为汉使。孤剑出皋兰。西南穷天险。东北毕地关。岷山高以峻。燕水清沮寒。一去千里孤。边马何时还。遥望烟嶂外。障（万历本诗纪作瘴。）气郁云端。始知身死处。平生从此残。（○乐府诗集四十。广文选十四。诗纪五十三。）
    【阳春歌】
    百里望咸阳。知是帝京域。（广文选作邑。诗纪同。文苑云。一作国。）绿树摇云光。春城起风色。佳人爱华景。（玉台作景华。广文选同。）流靡园塘侧。妍姿艳月映。罗衣飘蝉翼。宋玉歌阳春。巴人长叹息。雅郑不同赏。那令君怆恻。
    生平重爱惠。（类聚作生重爱惠轻。文苑同。又注。爱一作受。乐府作生重受惠轻。）私自怜何极。（○玉台新咏四作阳春曲。文苑英华百九十三。乐府诗集五十一。广文选十四。诗纪五十三。又类聚四十二作阳春曲。引色、侧、息、极四韵。）
    【胡笳曲】
    轻命重意气。古来岂但今。缓颊献一说。扬眉受千金。边风落寒草。鸣笳坠飞禽。越情结楚思。汉耳听胡音。既怀离俗伤。复悲朝光侵。日当故乡没。遥见浮云阴。（○类聚四十二。乐府诗集五十九。诗纪五十三。）
    【长相思】
    晨有行路（类聚作远道。）客。依依造门端。人马风尘色。知从河（类聚作关。广文选作何。）塞还。时我有同栖。结宦游邯鄣。将不异客子。分饥复共寒。烦君尺帛（类聚作锦。）书。寸心从此殚。（玉台作单。）遣（类聚作道。诗纪云。玉台作道。）妾长憔悴。岂（类聚作无。）复歌笑颜。檐（类聚作栏。）隐千霜树。庭枯十载兰。经春不举袖。秋落宁复看。一见愿道意。君门已九关。虞卿弃相印。担簦（诗纪云。玉台作笠。）为同欢。闺阴欲早霜。何事空盘桓。（○玉台新咏四。乐府诗集六十九。广文选十四。诗纪五十三。又类聚四十二作长相思诗。引端、还、殚、颜、兰、看六韵。）
    【长别离】
    生离不可闻。况复长相思。如何与君别。当我盛（乐府作少。广文选同。）年时。蕙华每摇荡。妾心空（文苑、乐府作长。
    并注云。一作空。广文选作长。）自持。荣乏草木欢。悴极（文苑作剧。）霜露悲。富贵貌（乐府云。一作身。）难变。（文苑作老。注云。一作难变。玉台作身难老。）贫贱颜（玉台作年。）易衰。持此断君肠。君亦宜（诗纪作且。注云。一作宜。）自疑。淮阴有逸将。折（乐府作析。广文选误作柝。）翮（文苑作羽。乐府、广文选同。）谢翻（文苑作不曾。乐府、广文选同。）飞。楚有（玉台作亦。）扛鼎士。出门不得归。正为隆准公。仗剑入紫微。君才定何如。（文苑作如何。）白日下争晖。（○玉台新咏四。文苑英华二百二。乐府诗集七十二。广文选十四。诗纪五十三。又类聚四十二作长离别诗。引思、时、持三韵。）
    【杞梁妻】
    灯竭从初明。兰凋犹（广文选作由。）早薰。扼腕非一代。千载炳遗文。贞夫沦莒役。杜吊结齐君。惊心眩白日。长洲崩秋云。精微贯穹亍８叱俏聩坟。行人既迷径。飞鸟亦失群。壮哉金石躯。出门形影分。一随尘壤消。声雀谁共论。（○乐府诗集七十三。广文选十四。诗纪五十三。）
    【楚朝曲】
    白云萦蔼荆山阿。洞庭纵横日生（诗纪云。一作生白。）波。幽芳远客悲如何。绣被掩口越人歌。壮年流瞻襄成和。清贞空情感电过。初同末异忧愁多。穷巷恻怆沈汨罗。延思万里挂长河。翻惊汉阴动湘娥。（○乐府诗集五十八。诗纪五十三。）
    【秋风曲】
    寒乡无异服。衣毡（诗纪作毡褐。）代文练。月月望君归。年年不解丝。（类聚作丝。乐府同。）荆扬春早和。幽冀犹霜霰。北（类聚作地。乐府同。）寒妾已知。南心君不见。谁为道辛苦。寄情双飞燕。形迫杼煎丝。颜落风催电。容华一朝尽。（诗纪作改。）唯馀心不变。（○玉台新咏四作鲶令晖古意赠今人。诗纪五十三作古意赠今人。又类聚四十二、乐府诗集六十并引练、丝、霰、见四韵。）
    【游庐山观道士石室诗】〖诗纪云。诗汇作江总者非。〗
    蒙葺众山里。往来迹稀。寻岭达仙居。道士披云归。似著（南康府志作作。）周时冠。状披汉时衣。安知世代积。服古人不衰。得我宿昔情。知我道无为。（○类聚六十四。南康府志。诗纪五十三。）
    【临终诗】
    伤歌入松露。斗酒望青山。谁非一丘土。参差前後间。（○初学记十四。诗纪五十三。）
    ※徐爰
    〈爰。字长玉。初名瑗。南琅邪开阳人。仕晋为琅邪王大司马府中典军。宋元嘉中。累迁殿中侍御史。孝建初。补尚书水部郎。转殿中郎、尚书右丞。迁左丞。大明中。领著作郎。泰始初。领长水校尉兼尚书左丞。後废帝即位。为南济阴在守、中散大夫。元徽三年卒。年八十二。有宋书六十五卷、集
    十卷。〉
    【华林北涧诗】
    总长潭兮括远源。下沈留兮起轻泉。回溪浚兮曲沼阻。冲波激兮濑浅浅。贯九谷兮积灵芝。飞清寿兮洁澄连。（诗纪云。一作川。○类聚九、诗纪五十四并作徐谖。）
    【咏牛女诗】
    结彩彪天路。颓芳菲灵台。（○初学记四。）
    ※袁粲
    〈粲。字景倩。淑兄子。孝武即位。迁尚书吏部郎、太子右卫率。历任侍中、吏部尚书、司徒左长史、南东海太守、尚书仆射、中书监。顺帝蠲髟年。为萧道成所害。〉
    【五言诗】
    〖南史曰。粲风才尚气。爱好虚远。虽位任隆重。不以束务经怀。尝作五言诗言云云。盖其志也。〗
    访迹虽中宇。循寄乃沧洲。（○南史本传。）
    ※刘俣
    〈俣。彭城人。〉
    【诗】
    〖南史曰。俣。颜节字也。尝赋诗云云。後彦节与袁粲谋诛齐高帝。不克死。俣亦被害。〗
    城上草。植根非不高。所恨风霜早。（○南史长沙景王道怜传。诗纪五十四。）
    ※卞彬
    〈彬。字士蔚。济阴冤勾人。仕宋为西曹主簿、奉朝请、员外郎。〉
    【自为童谣】
    〖南齐书曰。宋元徽末。四贵辅政。彬谓太祖曰。外间童谣云云。公颇闻不。时王蕴居父忧。与袁粲同死。故念尸著服也。服者。衣也。褚字边衣也。孝除子以代日者。谓褚渊也。列管。箫也。彬退。太祖笑曰。彬自作此。〗
    可怜可念尸著服。孝子不在日代哭。列箫暂鸣死列族。（○南齐书本传。）
    ※任豫
    【雪诗】
    寒鸢响云（书钞作雪。）啸。悲鸿哀（文选注作竟。）夜号。箕飚振地作。毕阴骇曾高。（○书钞百五十六。又文选二十二宿东园诗注作任预。引嗷一韵。）
    【夏潦省宅诗】
    风棹出天街。星言指沈室。顿楫俄毁垣。恻然悼穷陌。春为发大道。夏为涂攵潮拆。贵者陋怀居。鄙人安朝夕。生长数十载。幸佑见衰白。堂遗孤孩音。庭馀笄龀迹。入似聚族慰。出为里仁惜。（○类聚六十四作梁任豫。）
    ※袁伯文
    〈伯文为中书郎。有集十一卷。〉
    【楚妃叹】
    玉墀滴凄露。罗幌已依霜。逢春每先绝。争秋欲几芳。（○乐府诗集二十九。诗纪五十四。）
    【述山贫诗】
    佣涤倦闾印８牧惫松丘。制荷依露壑。搴若逗霜洲。鬓垂惊年素。肤耗盈带忧。幸有深栖性。幽山可以留。（○初学记十八。诗纪五十四。）
    ※湛茂之
    〈茂之为司徒左长史。〉
    历山草堂应教（南平王铄有过历山湛长史草堂诗。）
    闭户守玄漠。无复车马迹。衰废归丘樊。岁寒见松柏。身惭睢阳老。名忝梁园客。习隐非朝市。追常在山泽。离离插天树。磊磊间云石。持此怡一生。伤哉（诗话作感。）驹度隙。（○古诗类苑十一。诗纪五十四。升庵诗话作湛方生酬南平王。又全唐诗丘丹经湛长史草堂诗序引柏一韵。）
    ※贺道庆
    〈道庆。会稽山阴人。〉
    【离合诗】
    促席宴间夜。足欢不觉疲。咏歌无馀愿。永言终在斯。（信○类聚五十六。诗纪五十四。）
    ※王歆之
    〈歆之。字叔道。河东人。曾袒愆期。有名晋世。官至南蛮校尉。歆之位至左民尚书光禄大夫。卒官。〉
    【效孙皓尔汝歌】
    〖南史曰。河东王歆之。尝为南康刘邕相。素轻邕。後歆之与邕俱与元会并坐。邕谓歆之曰。卿昔见臣。今能见劝一杯酒否。歆之因效孙皓歌答之。〗
    昔为汝作臣。今与（御览作为。）汝比肩。既不劝汝酒。亦不愿汝年。（○宋书刘穆之传。南史刘穆之传。御览八百四十六。诗纪五十四。）
    ※萧
    【贫士诗】
    四时迭来往。苦辛随事迫。三冬泣年衣。（初学记作被。）五月披裘客。迟迟春日永。忧来安所适。季秋授衣节。
    荷裳竟不易。班超弃笔砚。娄敬脱挽轭。虽云丈夫志。终涉自媒迹。贤哉颜氏子。饮水常怡怿。（○初学记十八。诗纪五十四。）
    ※张公庭
    【春游诗】
    勾芒御春正。衡纪运玉琼。明庶起祥春。和气翕来征。庆云荫八极。甘寸润四垌。昊天降灵泽。朝日耀华精。嘉苗布原野。百卉敷时荣。鸠鹊与■黄。间关相和鸣?
    倨几擦檎印Ｏ慊ㄑ锓架啊４河纬峡衫帧８写嗽蝗涨恪Ｐ莘裼兄占。落叶思本茎。临川悲游者。节变动中情。（○广文选九。?
    ※渔父
    【答孙缅歌】
    〖南史曰。渔父者。不知姓名。亦不知何许人。太康。孙缅为浔阳太守。落日逍遥渚际。见一轻舟凌波隐显。俄而渔父至。神韵萧洒。垂纶长啸。缅甚异之。褰裳涉水与之论用世之道。渔父曰。仆山海狂人。不达世务。未辨贱贫。无论荣贵。乃歌云云。於是悠然鼓棹而去。〗
    竹竿{翟}々。河水悠悠。（南史作悠悠。御览同。）相忘为乐。贪饵吞钩。非夷非惠。聊以忘忧。（○南史孙缅传。御览五百五、八百三十四引宋书。诗纪五十四。）
    【杂歌谣辞】〖谚语附〗
    【时人为檀道济歌】
    〖南史曰。檀道济有威名。为敌所畏。宋王疑而杀之。时人哀而作歌曰。〗
    可怜白浮鸠。枉杀檀江州。（○南史檀道济传。诗纪五十五作宋人歌。）
    【时人为檀道济歌】
    〖异苑曰。檀道济元嘉中镇寻阳。十二年入朝。与家分别。顾瞻城阙。垤び深。识者是知道济之不南旋也。故时人为其歌曰。〗
    生人作死别。荼毒当奈何。（○御览八百八十五。）
    【读曲歌】
    〖宋书曰。读曲歌者。民间为彭城王义康所作也。其歌云。〗
    死罪刘领军。误杀刘第四。（○宋书乐志。乐府诗集四十六。）
    【刘敬叔引诗】
    〖异苑曰。朱文绣与罗子钟为友。俱仕於梁。绣既死。钟哀哭之。其夜俱亡。梁南七里有鸡山。葬绣於其中。北九里有雉涧。埋钟于其内。绣神灵变为雉。钟魂魄化为雉。清鸣哀响。来往一不绝。故诗云。〗
    鸡山别飞响。雉涧和清音。（○御览九百十八。）
    【民间为谢灵运谣】
    〖宋书曰。陈郡谢灵运。每出入。自扶接者常数人。民间谣曰云云。此盖不肃之咎。後坐诛。〗
    四人挈衣裙。三人捉坐席。（○宋书五行志。）
    【元嘉中魏地童谣】
    〖南史曰。宋元嘉二十七年。魏太武帝围汝南戍。文帝遗臧质北救。至盱眙。太武已过淮。自广陵返攻盱眙。就质求酒。质封溲便与之。且报书云。不闻童谣言邪。虏马饮江水。佛狸死卯年。冥期使然。非复人事。尔智识及众岂能胜苻坚邪。顷年展尔陆梁者。是尔未饮江。太岁未卯耳。时魏地有童谣。故质引之云。〗
    轺车北来如穿雉。不意虏马饮江水。虏主北归石济死。虏欲渡江天不徙。（○宋书臧质传。南史臧质传。诗纪五十五。）
    【臧质引童谣】
    虏马渡江水。佛狸死卯年。（○宋书臧质传。）
    【元嘉末童谣】
    〖高僧传曰。昙爽立寺。名新亭精舍。後孝武帝南下伐凶。銮旆至此寺。及登禅。复幸禅堂。故元嘉末童谣云云。乃禅堂之谓。故中兴禅房犹有龙飞殿焉。〗
    钱唐出天子。（○高僧传竺法义传。○逯案。宋书符瑞志云。元嘉中谣言钱唐当出天子。与此小异。今以僧传为主。）
    【民间为奚显度谣】
    〖南史曰。大明中。有奚显度者为员外散骑侍郎。孝武尝使主领人功。而苛虐无道。动加捶挞。暑雨寒雪。不听暂休。人不堪命。时建康县考囚。或用方材压额及踝胫。故民间有此谣。又相戏曰。勿反顾。付奚度。其暴酷如此。〗
    宁得建康压额。不能受奚度拍。（○宋书戴法兴传。南史戴明宝传。诗纪五十五作大明中谣。）
    【泰始中童谣】
    〖南齐书曰。宋泰始中童谣云云。故明帝杀建安王休仁。苏亻品云。後顺帝自东城即位。论者谓应之。乃是武进县上所居东城也。〗
    东城出天子。（南史作天子出。○南齐书祥瑞志。南史齐高帝纪。）
    【永光初谣言】
    〖宋书曰。前废帝永光初。又谣言云云。幼主欲南幸湘川以厌之。既而湘东王即尊位。是为明帝。〗
    湘州（御览作中。）出天子。（○南书符瑞志。御览一百二十八。）
    【元徽中童谣】
    〖齐书曰。元徽中童谣。後沈攸之反。雍州刺史张敬儿袭江陵。杀攸之子元等。〗
    襄阳白铜蹄。郎杀荆州儿。（○南齐书五行志。诗纪五十五。）
    【东阳为释慧约谣】
    〖高僧传曰。释慧约姓娄氏。年二十始游於剡。远会素心。多究经典。故东阳谣曰。〗
    少达妙理娄居士。（○高僧传释慧约传。）
    【时人为刘劭刘骏语】
    〖魏书曰。义隆太子劭及始兴王休明等斩义隆。劭弟骏讨之。擒劭、休明并枭首大桁。男女一皆从戮。时人为之语曰。〗
    遥望建康城。江水逆流萦。前见子杀父。後见弟杀兄。（○魏书岛夷刘义隆传。）
    【麦城俗谚】
    〖环宇记曰。麦城东有驴城。沮水之西有磨城犄角麦城。昔伍子胥造此二城以攻麦城。假驴磨之名。俗谚云。〗
    东驴西磨。麦城自（环宇记无自字。）破。（○水经注沮水注。环宇记百四十六。）
    【颜延之引谚】
    〖宋书曰。延之为庭诰之文曰。富厚贫薄。事之悬也。谚曰。〗
    富则盛。贫则病。（○宋书颜延之传。）
    【清溪谚】
    〖异苑曰。檀道济居青溪。第二儿夜忽见人来缚己。欲呼不得。至晓乃解。犹见绳痕。先是吴将步阐所居。谚云云云。青溪。青扬是也。自步及檀。皆被诛。〗
    扬州青。是鬼营。（○太平广记三百二十四。）
    【释慧通引谚】
    〖弘明集曰。释慧通驳顾道士夷夏论曰。谚曰。〗
    指南为北。自谓不惑。指西为东。自谓不蒙。（○弘明集七。）
    【时人为丁魑缬铩
    〖宋书武帝纪曰。诸葛长民贪淫骄纵。帝每优容之。刘毅既诛。长民惧祸。及将谋作乱。帝自江陵还。长民到门。引前
    却人间语。帝已密命左右丁魑缱葬ａ犰蹲拉焉。死床侧。舆尸付廷尉。魑珂缬掠辛ΑＪ比擞镌弧！
    勿跋扈。付丁魑纭＃ā鹚问槲涞奂汀Ｓ览四百九十五。诗纪五十五作跋扈。）
    【南豫州军士为王玄谟宗越语】
    〖宋书曰。玄谟性严克少恩。而将军宗越御下更苛酷。军士为之语曰。〗
    宁作五（御览或无五字。）年徒。不逢（南史作逐。御览、诗纪同。）王（御览或无王字。）玄谟。玄谟犹（御览无犹字。）尚（宋书作自。）可。宗越更（御览无更字。）杀我。（○宋书王玄谟传。宋书宗越传。南史宗越传。御览四百九十二。诗纪五十五作将士谣。又四百九十五引前两句。）
    【鼓山俗语】
    〖宋永初古今山川记曰。鼓山有石鼓形二所。南北相当。俗语云。〗
    南彭北鼓。相去十五。（○环宇记五十六。）
    【京邑为何勖孟灵休语】
    〖宋书曰。时安成公何勖。无忌之子也。临汝公孟灵休。昶之子也。并各奢豪。与湛之共以肴膳器服车马相尚。京邑为之语曰。〗
    安成食。临汝饰。（○宋书徐湛之传。）
    【时人为王延之王僧虔语】
    〖南齐书曰。齐高帝辅政。朝野之情。人怀彼此。延之与尚书令王僧虔中立无所去就。时人语曰云云。高帝以此善之。〗
    二王居（南齐书作持。）平。不送不迎。（○南齐书王延之传。南史王延之传。御览二百十一。诗纪五十五作二王谣。）
    【京师为东安门场二寺僧语】
    〖宋书曰。慧严、慧义道人并在安东寺。学行精整。为道俗所推。时门场寺多禅僧。京师为之语曰。〗
    门场禅师窟。东安谈义林。（○宋书天竺传。南史天竺传。）
    【时人为胡母颢语】
    〖南史曰。宋明帝时。阮佃夫、杨运长、王道隆皆擅威权。言为诏敕。君守令长。一缺十除。内外混然。官以贿命。王阮家富於公室。中书舍人胡母颢专权。奏无不可。时人语云云。禾绢谓上也。〗
    禾绢闭眼诺。胡母大张橐。（○南史宋明帝纪。诗纪五十五作禾绢谣。）
    【百姓为袁粲褚彦回语】
    〖南史曰。袁粲谋举兵诛齐高帝。褚渊发其谋。粲兵败过害。而渊独辅政。于时百姓语曰。〗
    可怜石头城。宁为袁粲死。不作褚渊（南史作彦回。）生。（○南史袁粲传。诗纪五十五作石城谣。）
    【齐宋以来民间语】
    〖南齐书曰。齐、宋以来民间语云云。明帝初。诛害蕃戚。京师危骇。〗
    扰攘建武上。（○南齐书五行志。）
    【时人评八僧语】
    〖高僧传曰。宋长安龙光寺有竺道生。本姓魏。钜鹿人也。性广机警。神气清穆。初生与睿公及严观同学齐名。故时人评曰。〗
    生睿发天真。严观洼流得。慧义彭亨进。寇渊千默塞。（○高僧传竺道生传。）
    【时人为释道经慧静语】
    〖高僧传曰。释慧静姓王。东阿人。容甚黑。而机悟清远。时洛中有沙门道经。亦解迈当时。与慧静齐合。而耳甚长大。故时人语曰。〗
    洛下长大耳。东阿黑如墨。有问无不酬。有酬无不塞。（○高僧传慧静传。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
