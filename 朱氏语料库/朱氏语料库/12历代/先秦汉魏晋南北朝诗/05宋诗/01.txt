    ●宋诗卷一
    ※王叔之
    〈叔之。字穆仲。琅邪人。晋、宋间处士。有庄子义疏三卷、集十卷。〉
    【游罗浮山诗】
    庵蔼灵岳。开景神封。绵界盘址。中天举峰。孤楼侧挺。层岫回重。风云秀体。卉木媚容。
    （○类聚七。诗纪五十四。）
    【拟古诗】
    客从北方来。言欲到交趾。远行无他货。惟有凤皇子。百金我不欲。千金难为市。（○类聚九十作晋王叔之。诗纪五十四。）
    ※伍辑之
    〈辑之。仕晋。官爵未详。入宋为奉朝请。有从征记若干卷、集十二卷。〉
    【劳歌二首】
    幼童轻岁月。谓言（文苑作为。注云。一作言。）可久长。一朝见零悴。叹息向秋霜。（文苑作愁荒。注云。一作秋霜。）佝囊亚罴。こ（文苑作疹疴。）复活康。
    每恐先朝露。不见白日光。（文苑作每恐死及我。朝露见日光。注云。一作每恐先朝露。不见白日光。）庶及（文苑作几。注云。一作及。）盛年时。暂遂（文苑作惊逐。）情所望。（文苑作忘。注云。一作暂逐情所望。）吉辰既乖越。（文苑作牙。注云。一作越。按牙当即互字。）来期眇未央。促促岁月尽。穷年空悲（文苑作怨。乐府同。又注。一作悲。）伤。（○文苑英华二百三。乐府诗集八十六。诗纪五十四。）
    女萝依附松。终已冠高枝。浮萍生托水。至死不枯萎。伤哉抱关士。独无松与期。月色似冬
    草。居身苦且危。幽生重泉下。穷年冰与澌。多谢负郭生。无所事六奇。劳为社下宰。时无魏无知。（○乐府诗集八十六。）
    【春芳诗】
    桃柳发钊佟５ぢ挑咏家亍＃ā鸪跹三。）。
    ※卞伯玉
    〈伯玉。济阴人。仕晋。官爵未详。入宋为东阳太守、黄门郎。有系辞注二卷、集五卷。〉
    【赴中书郎诗】
    大方信苞容。（初学记作含。）优渥遂不已。跃鳞龙凤池。挥翰紫宸里。（○书钞五十七作赴
    中书诗。初学记十一作中书郎诗。诗纪六十二。又初学记十一引第三句。）
    ※谢瞻
    〈瞻。字宣远。一名檐。字通远。陈郡阳夏人。晋元兴元年。为安西将军桓伟参军。历楚台秘书郎、刘柳建威长史、武帝镇军参军、琅邪王大司马参军。转主簿、安城相、宋国中书、侍郎、相国从事中郎。出为豫章太守。文章与从叔混、族弟灵运相抗。永初二年卒。年三十九。有集三卷。（○宋书及南史本传俱言卒年三十五。严可均全宋文云。考瞻卒於永初二年。年三十五。灵运诛於元嘉十年。年四十九。则灵运长於瞻二岁。疑有一误。逯案。灵运生卒无误。瞻卒年三十五当为三十九之讹。瞻永初年卒。时如为三十九。则长于灵运二岁。元兴元年任桓伟参军为十九岁。如为三十五岁。则元兴元年仅十五岁。以常例衡之。不应是时即为参军也。〉
    【九日从宁公戏马台集送孔令诗】
    风至授寒服。霜降休百工。繁林收阳彩。（六臣本文选注云。五臣本作扬彩。）密苑解华丛。巢幕无留燕。遵渚有归（李善本文选作来。类聚、诗纪同。）鸿。轻霞冠秋日。迅商（御览误作适。）薄清穹。圣心眷嘉（岁时杂咏作佳。）节。扬（类聚作鸣。初学记、御览同。）銮戾行宫。四筵（御览误作延。）沾芳醴。（御览误作体。）中堂起丝桐。扶光迫西汜。欢馀（初学记作馀欢。岁时杂咏同。）宴有穷。逝矣将归客。养素克有终。临流怨莫从。欢心叹飞蓬。（○文选二十。古今岁时杂咏三十三。诗纪四十九。又类聚四、初学记四、御览一十二并引工、鸿、穹、宫、桐、穷六韵。）
    【答康乐秋霁诗】〖文选作答灵运。诗纪同。〗
    夕霁风气凉。闲房有馀清。开轩灭华烛。月露皓（六臣本文选注云。五臣作浩。）已盈。独夜无物役。寝者亦云宁。忽获愁霖唱。怀劳奏所诚。（李善本文选作成。）叹彼行旅艰。深兹眷言情。伊余虽寡慰。殷忧暂为轻。牵率酬嘉藻。长揖愧吾生。（○文选二十五。诗纪四十九。）
    【於安城答灵运诗】〖五章〗
    条繁林弥蔚。波清源愈（六臣本文选作逾。注云。善作愈。）睿。华宗诞吾秀。之子绍前胤。绸缪结风徽。烟カ吐芳讯。鸿渐随事变。云（六臣本文选作灵。注云。善作云。）台与年峻。
    华萼相光饰。嘤鸣（李善本文选作嘤嘤。）悦同响。亲亲子敦余。（李善本文选作予。）贤贤五尔赏。比景後鲜辉。方年（类聚作云当。）一日长。萎叶爱荣条。涸流好河广。犭旬（李善本文选作殉。六臣本注云。五臣作徇。）业谢成操。复礼愧贫乐。幸会果代耕。符守江南（六臣本文选注云。五臣作南江。）曲。履运伤荏苒。遵途欢缅邈。布怀存所钦。我劳一何笃。肇允虽同规。翻飞各异概。迢递封畿餐。窈窕承明内。寻途之既暌。即理理已（六臣本文选注云。五臣作亦。）对。丝路有恒悲。矧迤在吾爱。跬行安步武。铩翮周数仞。岂不识高远。违方往有吝。岁寒霜雪严。过半路愈峻。（六臣本注云。五臣作逾峻。）量己畏友朋。勇退不敢进。行矣励令猷。写诚酬来讯。（○文选二十五。诗纪四十九。又类聚二十一作答灵运诗。引第二章。）
    【王抚军庾西阳集别时为豫章太守庾被徵还东诗】
    〖集曰。谢还豫章。庾被徵还都。王抚军送至湓口南楼作。〗
    祗召旋北京。守官反（六臣本文选注云。五臣作及。）南服。方舟析（李善本文选作新。）旧知。对筵旷明牧。举觞矜（六臣本文选注云。五臣作务。）饮饯。指途念出宿。来晨无定端。别晷有成速。颓阳照通津。夕阴暧平陆。榜人理行舻。切命归仆。分手东城贰７㈣西江奥。离会虽相杂。（李善本文选作亲。）逝川岂往复。谁谓情可书。尽言非尺牍。（○文选二十。诗纪四十九。○逯案。六臣本只作王抚军庾西阳集别。）
    【经张子房庙诗】
    王风哀以思。周道荡无章。卜洛易隆替。兴乱罔不亡。力政吞九鼎。苛慝暴三殇。息肩缠民思。灵鉴集朱光。伊人感（类聚作咸。）代工。聿来扶兴王。婉婉幕中画。辉辉天业昌。鸿门销薄蚀。垓下陨那埂＞舫鸾ㄏ粼住６ǘ蓟ご⒒省Ｕ卦势跤嫩拧７飞指帝乡。惠心奋千祀。清埃播无疆。神武睦三正。裁成被八荒。明两烛河阴。庆霄薄汾阳。銮ユ）六臣本文选注云。五臣作旌。）历颓寝。饰像荐嘉尝。圣心岂徒甄。惟德在无忘。逝者如可作。揆子慕周行。济注属车士。粲粲翰墨场。瞽夫违盛观。竦踊企一方。四达虽平直。蹇步愧无良。餐和忘微远。延首咏太康。（○文选二十一作张子房诗。诗纪四十九。又类聚三十八作引王、昌、枪、皇、乡、疆六韵。）
    【游西池诗】
    逍遥越郊肆。愿言屡经过。回阡被陵阙。高台眺飞霞。惠风荡繁囿。白雪腾曾阿。褰裳顺兰俊ａ阋幸芳柯。美人愆岁月。迟暮独如何。（○类聚二十八。）
    ※孔欣
    〈欣。会稽山阴人。仕晋。入宋为国子博士。景平中。会稽太守褚淡之以为参军。有集九卷。〉
    【置酒高堂上】
    置酒宴友生。高会临疏棂。芳俎列嘉（乐府作佳。）肴。山杪春青。广乐充堂宇。丝竹横两楹。邯鄣有名倡。承间奏新声。八音何寥亮。四座同欢情。举觞发湛露。衔杯咏鹿鸣。觞谣可相娱。扬（诗纪作杨。）解意何荣。顾欢来义士。畅哉矫天诚。朝日不夕盛。
    川流常宵征。生犹悬水溜。死若波澜停。当年贵得意。何能竞虚名。（○乐府诗集三十一。诗纪五十四。）
    【相逢狭路间】
    相逢狭路间。道狭正踟蹰。如何不群士。行吟戏路衢。辍步相与言。君行欲焉如。淳朴久已凋。荣利迭相驱。流落尚风波。人情我迁渝。势集堂必满。运去庭亦虚。竞趋尝不暇。谁肯眷桑枢。无为肆独往。只将困沦胥。未若及初九。携手归田庐。躬耕东山畔。乐道咏玄书。狭路安足游。方外可寄娱。（○乐府诗集三十四。广文选十四。诗纪五十四。）
    【猛虎行】
    饥不食邪蒿莱。倦不息无终里。邪蒿乖素尚。无终丧若始。（○文选四十六王文宪集序注。）
    【祠太庙】
    束带从王事。结缨奉清祀。肃肃禁闱内。翳然绝尘轨。峨峨高堂上。层构郁云起。明发修荐享。矜悚不遑止。罄折阶廊间。栖栖常靡已。（○初学记十三。万花谷後十七。诗纪五十四。）
    ※宋文帝刘义隆
    〈义隆。小字车儿。武帝第三子。晋义熙十一年。封彭城县公。历徐州、司州、荆州刺史。宋受禅。封宜都王。镇湘江。景平二年八月即位。改元元嘉。三十年。为太子刘劭所弑。年四十七。宋孝武帝定成。谥曰文皇帝。有集十卷。〉
    【元嘉七年以滑台战守弥时遂至陷没乃作诗】
    逆虏乱疆场。边将婴寇仇。坚城效贞节。攻战无暂休。覆渖不可食。离机难复收。势谢归途单。於焉见幽囚。烈烈制邑守。舍命蹈前修。忠臣表年暮。贞柯邮严秋。楚庄投袂起。终然报强仇。去病辞高馆。卒获舒国忧。戎事谅未殄。民患焉得瘳。抚剑怀感激。志气若云浮。愿想凌扶摇。弭旆拂中州。爪牙申威灵。帷幄骋良筹。华裔混殊风。率土浃王猷。惆怅惧迁逝。北顾涕交流。（○宋书索虏传。）
    【北伐诗】
    〖宋书曰。元嘉二十三年。诏群臣曰。吾少览篇籍。颇爱文义。自缨绋世务。情兼家国。徒存日昃。终有惭德。而区宇未一。师馑代有。永言斯瘼。弥干其虑。属思之功。与事而废。残虐游魂。齐民涂炭。乃眷北顾。无忘私拯。思总群谋。扫清逋逆。感慨之来。遂成短韵。卿等体国情深。亦当义笃其怀也。诗曰。〗
    季父鉴祸先。辛生识机始。崇替（类聚作眷。诗纪同。又注。疑作替。）非无徵。兴废要有以。自昔沦（类聚作论。）中畿。倏焉盈百祀。不睹南云阴。但见胡尘（宋书作风。）起。乱极治方（宋书作必。）形。涂泰由积否。方欲涤。（类聚作徐。诗纪作除。）遗氛。（类聚作遗气。）矧乃秽边鄙。眷言悼斯民。纳隍良在己。逝将振宏罗。（诗纪作网。又注。一作罗。）一麾同文轨。时乎岂再来。河清难久俟。骀驷安局步。骐骥志千里。梁傅畜义心。伊相抱深耻。赏契将谁寄。要之二三子。无令齐晋朝。取愧邹鲁士。（○宋书索虏传。又类聚五十九、诗纪四十五并引始、以、祀、起、否、鄙、已、轨八韵。）
    【登景阳楼诗】
    崇堂临万雉。层楼跨九成。瑶轩笼翠幌。组幕翳云屏。阶上晓露洁。林下夕风清。蔓藻穆桃丁７祭济淖暇ァ＜望周天险。留察浃神京。交渠纷绮错。列植发华英。（○类聚六十三。诗纪四十五。）士女眩街里。轩冕曜都城。万轸杨金镳。千轴树兰旌。（○御览三百五十八。○逯案。两篇当为一首。）
    ※宗炳
    〈炳。字少文。南阳★阳人。晋义熙中。琥帝领荆州。辟主簿。後召为太尉参军。辟太尉掾。宋受禅。徵太子舍人。文帝即位。徵通直郎。皆不就。有集十六卷。〉
    【登半石山诗】
    清晨陟阻崖。气志洞萧洒。ㄍ谷崩地幽。穷石凌天委。长松列竦肃。万树傺瞎睢Ｉ鲜┥衽┞堋Ｏ履尧时髓。（○类聚七。诗纪三十六。）
    【登白鸟山诗】
    我徂白鸟山。因名感昔拟。仰升数百仞。俯览眇千里。杲杲群木分。岌岌众峦起。（○类聚七。诗纪三十六。）
    ※孔甯子
    〈甯子。会稽山阴人。义熙初为武这太尉主簿。永初中为文帝镇西谘议参军。文帝即位。以为黄门侍郎。领步兵校尉。进侍中。元嘉二年卒。有集十五卷。〉
    【棹歌行】
    君子乐和节。品物待阳时。上位（乐府作祖。）降繁祉。元已命水嬉。仓武戒桥梁。旄人树羽旗。高樯抗飞帆。羽盖翳华枝。喾杉ひ菹臁＞甓鹜虑宕恰Ｋ蒌缅无分。欣流怆有思。仰瞻翳云缴。俯引沈泉丝。委羽漫通渚。鲜染中填坻。嗄窀校乐府作威。）江使。扬波骇冯夷。夕影虽已西。□□终无期。（○乐府诗集四十。诗纪五十三。）
    【前缓声歌】
    供帐设玄宫。众仙胥□亚。照照二仪旷。雍容风云暇。北伐太行鼓。南整九疑驾。笙歌兴洛川。鸣箫起秦榭。钧天异三代。广乐非韶夏。满堂皆人灵。列筵必羽化。乌可循日留。兔自延月夜。弱水时一濯。扶桑聊暂舍。兆旬言履端。千龄□八蜡。（○乐府诗集六十五。诗纪五十三。）
    ※傅亮
    〈亮。字季友。北地灵州人。晋义熙中为中书黄门侍郎。武帝受禅。加尚书仆射。後与徐羡之、谢晦同废少帝。奉迎文帝即位。元嘉三年被诛。年五十三。有集三十一卷。〉
    【从武帝平闽中诗】
    鞠旅扬城。大坌煅浴Ｂ渺菏茁贰Ｔ戎启行。弭（诗纪云。一作击。）楫洪河。总辔崇芒。（诗纪作冈。○类聚五十九。诗纪五十三。○逯案。宋武帝有平关中姚秦事。无平闽中事。闽。关之讹。）
    【从征诗】
    息徒西楚。伫楫旧乡。止犹岳立。动则云翔。烈烈群师。星言启行。泛舟掩河。秣马登芒。（○类聚五十九。诗纪五十三。）
    【奉迎大驾道路赋诗】
    〖诗纪云。宋书本传曰。亮初奉迎大驾。道路赋诗三首。其一篇有忧惧之辞。按本传。宋少帝废。亮率行台至江陵奉迎文帝。疑即此时作也。〗
    夙棹发皇邑。有人祖我舟。饯离不以{敝巾}。赠言重琳球。知止道攸贵。怀禄义所尤。四牡倦长路。君辔可以收。张邴结晨轨。疏董顿夕选６隅诚已谢。西景逝不留。性命安可图。怀此作前修。敷衽铭笃诲。引带佩嘉谋。迷宠非予志。厚德良未酬金。抚躬愧疲朽。三省惭爵浮。重明照蓬艾。万品同率由。忠诰岂假知。式微发直讴。（○宋书本传。诗纪五十三。）
    【冬至】
    星昴殷仲冬。短晷穷南陆。柔荔迎时萋。芳芸应节馥。（○初学记四。古今岁时杂咏三十九。诗纪五十三。）
    ※谢晦
    〈晦。字宣明。陈郡阳夏人。初为武帝太尉参军。武帝受命。封武昌县公。少帝即位。加中书令。文帝即位。加使持节。进号卫将军。元嘉三年被诛。年三十七。〉
    【彭城会诗】
    〖宋书曰。晦为宋武帝太尉主簿。从征关洛。帝於彭城大会。命纸笔赋诗。晦恐帝有失。起谏帝。即代作曰。〗
    先荡临淄秽。却清河洛尘。华阳有逸骥。桃林无伏轮。（○宋书本传。御览五百九十一作宋高祖。诗纪五十三。）
    【悲人道】
    〖宋书曰。晦败。乃携某弟遁、兄子世基等七骑北走。遁肥壮。不能骑马。晦每待之。行不得速。至安陆延头。为戍主光顺之所执。顺之。晦故吏也。槛送京师。於路作悲人道。其词曰。〗
    悲人道兮悲人道之实难。哀人道之多险。伤人道之寡安。懿华宗之冠胄。固清流而远源。树文德於庭户。立操学於衡门。应积善之馀獭５甭母Ｖ所延。何小子之凶放。实招祸而作愆。值革变之大运。遭一顾於圣皇。参谋猷於创物。赞帝制於宏纲。出治戎於禁卫。入关言於帷房。分河山之圭组。继文武之龟章。禀顾命於西殿。受遗寄於御床。伊懦劣其无节。实怀此而不忘。荷隆遇於先主。欲报之於後王。忧托付之无效。惧愧言於存亡。谓继体其嗣业。能增辉於前光。居遏密之未几。越礼度而湎荒。普天壤而殒气。必社稷这沦丧。矧吾侪之体国。实启处而匪遑。藉意亿之一志。固昏极而明彰。谅主尊而民晏。信卜祚之无疆。国既危而重构。家已衰而载昌。获扶颠而休否。冀世道之方康。朝褒功以疏爵。只命服於西蕃。奏箫管之嘈Γ。拥朱旄之赫煌。临八方以作镇。响文武之桓桓。厉薄弱以为政。实忘食於日旰。岂申甫之敢慕。庶惟宋之屏翰。甫逾历其三稔。实周回其未再。岂有虑於内□。□□□其云裁。痛夹辅之二宰。并加辟而靡贷。哀弱息之从祸。悲发中而心埂Ｒ辆：褐良彦。逮文武之子民。见忠贞而弗亮。睹理屈而莫申。皆义概而同愤。咸荷戈而竞臻。浮舳舻之奕奕。陈车骑之辚辚。观人和与师整。谓兹兵其谁陈。庶亡魂之雪怨。反泾渭於彝化。齐轻舟於江曲。殄锐敌其皆湮。勒陆徒於白水。寇无反於只轮。气扔捷而益壮。威既肃而弥振。嗟时哉之不与。迕风雨以逾旬。我谋战而不克。彼继奔其蹑尘。乏智勇之奇正。忽孟明而是遵。苟成败其有数。岂怨天而尤人。恨矢石之未竭。遂摧师而覆陈。诚得丧之所遭。固当之其无吝。痛而怀之弱子。横遭罹之殃衅。智未穷而事倾。力未极而莫振。誓同尽於锋镝。我怯劣而愆信。愍弟裰林何磁。实五咎之所婴。谓九夷之可处。思致免以全生。嗟性命之难遂。乃窘绁於边亭。亦何忤於天地。备艰危而是丁。我闻之於昔诰。功弥高而身戚。霍芒刺而幸免。卒倾宗而灭族。周叹贵於岳吏。终下审而靡鞠。虽明德之大贤。亦不免於残戮。怀今惮而忍人。忘向惠而莫复。绩无赏而震主。将何方以自牧。非舴质之图照。孰违祸以取福。箸殷鉴认自古。岂独叹於季叔。能安亲而扬名。谅见称於先哲。保归全而终孝。伤在余而皆缺。辱历世之平素。忽盛满而倾灭。惟瞥⒂肴鬈！Ｍ匆怀而永绝。问其谁而为之。实孤人之险戾。罪有逾於丘山。虽百死其何雪。羁角偃兮衡闾。亲朋交兮平义。虽履尚兮不一。隆分好兮情寄。俱惮耕兮从禄。睹世道兮艰讠皮。规志局兮功名。每谓之兮为易。今定谥兮阖棺。惭明智兮昔议。虽待尽兮为耻。嗟原颜兮靡睢０倭滟飧〈佟Ｖ昭少庹蹇恕Ｎ跃≠飧斤。理命兮同。得。世安彼兮非此。岂晓分兮辨惑。御庄生之达言。请承风以为则。（○宋书本传。）
    【连句诗】
    〖宋书曰。晦被诛。世基坐从。其将刑。为连句诗曰云云。谢晦续之曰。〗
    功遂侔昔人。保退无智力。既涉太行险。斯路信难陟。（○宋书本传。南史谢世基传。计纪五十三。）
    ※谢世基
    【连句诗】
    〖宋书曰。世基。晦之从子也。有才气。晦被诛。世基坐从。其将刑。为连句诗曰。〗
    伟哉横海鲸。壮矣垂天翼。一旦失风水。翻为蝼蚁食。（○宋书谢晦传。南史谢世基传。诗纪五十三。）
    ※郑鲜之
    〈鲜之。字道子。开封人。初仕晋。为辅国主簿。武帝受禅。迁太常、都官尚书。元嘉三年。为尚书右仆射。四年卒。时年六十四。有集二十卷。〉
    【行经张子房庙诗】
    七雄裂周纽。道尽鼎亦沦。长风晦昆溟。潜龙动泗滨。紫烟翼丹虬。灵媪悲素鳞。（○类聚三十八。诗纪五十三。）
    ※范泰
    〈泰。字伯伦。南阳顺阳人。晋豫章太守甯子。晋太元初为太学博士。出为天门太守。义熙初。荆州刺史司马休之以为长史、南郡太守。入为黄门郎、御史中丞。出为东阳太守。累迁尚书兼司空。宋受禅。拜金紫光禄大夫。元嘉三年。进侍中、左光禄大夫、国子祭酒。五年卒。年七十四。有集二十卷。〉
    【经汉高庙诗】
    啸吒英豪萃。指挥（类聚作酢＃┪逶婪帧３吮说老势。遂廓宇宙氛。重瞳岂不伟。奋臂腾群雄。壮力拔高山。猛气烈迅风。恃勇终必挠。道胜业自隆。（○类聚三十八。诗纪五十三。）
    【鸾鸟诗】
    昔浔鐾踅猃骶卯之山。获一鸾鸟。王甚爱之。欲其鸣而不致也。乃饰以金樊。响以珍羞。对之愈戚。三年不鸣。其夫人曰。尝闻鸟见其类而後鸣。何不县镜以映之。王从其意。鸾睹形悲鸣。哀响冲霄。一奋而绝。嗟乎。兹禽何情之深。昔钟子破琴於伯牙。匠石韬斤於郢人。盖悲妙赏之不存。慨神质於当年耳。矧乃一举而殒其身者哉。悲夫。乃为诗曰。
    神鸾栖高梧。爰翔霄汉际。轩翼芮岱纭Ｇ逑熘刑炖鳌Ｍ饣寄言つ薄８呗扪谝菔啤Ｃ骶敌高堂。顾影悲同契。一激九霄音。响流形已毙。（○类聚九十。诗纪五十三。）
    【九月九日诗】
    劲风肃林阿。鸣雁惊时候。篱菊熙寒。竹枝不改茂。（○书钞百五十五。）
    【诗】
    〖诗纪作咏老。并注云。艺文云梁范泰作。考梁无此名。附于此。然不得即以为伯伦作也。〗
    枉生竟何豫。未云倏已老。华发飘悴容。若虑栖怀抱。畴昔少年时。皆以归大造。（○类聚八十。诗纪五十三。）
    【咏雪诗】
    王山亘野。琼林分道。（○书钞百五十二。）
    【赠袁湛谢混诗】
    〖晋书曰。湛。字士深。少有操植。以冲粹自立而无文华。故不为流俗所重。时谢混为仆射。范泰赠湛及混诗云。〗
    亦有後出隽。离群颇骞翥。（○晋书袁湛传。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
