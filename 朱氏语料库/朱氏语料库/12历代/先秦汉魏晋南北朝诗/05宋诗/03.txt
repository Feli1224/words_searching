    ●宋诗卷三
    ※谢灵运
    【初去郡诗】
    彭薛裁知耻。贡公未遗荣。或可优贪竞。岂足称达生。伊余（六臣本文选作予。）秉微尚。拙讷谢浮名。庐园当栖严。卑位代躬耕。顾已虽自许。心迹犹未并。无庸方（文选作妨。三谢诗、文章正宗同。）周任。有疾像（三谢诗作象。六臣本文选注云。五臣作象。）长卿。毕娶类尚子。薄游似邴生。恭承古人意。促（三谢诗作ㄈ。六臣本文选注云。五臣作ㄈ。）装返柴荆。牵丝及元兴。解龟在景平。负心二十载。认今废将迎。理棹遄还期。（三谢诗作朝。）遵渚骛修垌。逆溪（六臣本文选作。三谢诗同。）终水涉。登岭始山行。野旷沙岸净。（类聚作静。）天高秋月（类聚作日。）明。憩石挹飞泉。攀林搴落英。战胜瞿者肥。鉴（文章正宗作监。）止（文选作止监。六臣本云。五臣作鉴。）流归停。即是羲唐化。获我击壤情。（○文选二十六。三谢诗。文章正宗二十九。诗纪四十八。又类聚五十作去永嘉郡诗。引英、明二韵。）
    【北亭与吏民别诗】
    刀笔愧张杜。弃虏阎站。贵史寄子长。爱赋托子云。昔值休明初。以此预人群。常呼城旁道。更歌忧逸
    民。犹抱见素朴。兼勉拥来勤。定自征伐檀。亦已验惟尘。晚末牵馀荣。憩泊瓯海滨。时易速还周。德乏勤济振。眷言徒矜伤。靡术谢经纶。矧乃卧沈疴。针石苦微身。行久怀邱窟。景昃感秋亍｜厍镉泄殍。昃景无淹津。前期（环宇记作程。）眇已往。後会邈无因。贫者缺所赠。风寒护尔身。（○永嘉县志二十二。环宇记九十九引因一韵。）
    【田南树园激流植爰诗】
    樵隐俱在山。由来事不同。不同非一事。养こ亦（三谢诗作丘。文章正宗同。六臣本文选注云。五臣作丘。）园中。中园（六臣本文选作园中。三谢诗同。诗纪云。一作园中。）屏氛杂。清旷招远风。卜室倚北阜。启扉面南江。激涧代汲井。插槿当列墉。群木既罗户。众山亦当（六臣本文选作对。注云。善作对。）窗。靡迤趋下田。（三谢诗作岫。六臣本文选注云。五臣作岫。）迢递瞰高峰。寡欲不期劳。即事罕人功。唯开蒋生径。永怀求百踪。赏心不可忘。妙善冀能（三谢诗作皆。六臣本文选注云。五臣作皆。）同。（○文选三十。三谢诗。文章正宗二十九。诗纪四十八。）
    【於南山往北山经湖中瞻眺诗】
    朝旦发阳崖。景落憩阴峰。舍舟眺回（文选作回。）渚。停策倚茂松。侧迳既窈窕。环洲亦玲珑。俯视乔木杪。仰聆大壑淙。（李善本文选作氵丛。）石横水分流。林密蹊绝踪。解作竟何感。升长皆丰（永嘉县志作半。）容。初篁苞绿箨。新蒲含紫茸。海鸥戏春岸。天鸡弄和风。抚化心无厌。览物眷弥重。不惜去人远。但恨莫与同。孤游非情
    叹。（文选注作款。）赏废理谁通。（○文选二十二。三谢诗。永嘉县志三十三。诗纪四十八。
    又文选二十六赠郭桐庐诗汪引一句。）
    【南楼中望所迟客诗】
    杳杳日西颓。漫漫长路迫。登楼为谁思。临江迟来客。与我别所期。期在三五夕。圆景早已满。佳人殊（三谢诗作犹。李善本文选作犹。六臣本注云。五臣作犹。）未适。即事怨睽携。
    感物方凄戚。孟夏非长夜。晦明如岁隔。瑶华未堪折。兰苕已屡摘。路阻莫赠问。云何慰离析。搔首访行人。引领冀良觌。（○文选三十。三谢诗。诗经四十八。又文选二十二从斤竹涧越岭溪行诗注作南楼中望所知迟客诗。引靡辉稀＃
    【山家诗】
    中为天地物。今为鄙夫有。（○梁书周舍传。）
    【庐陵王墓下作诗】
    晓月（类聚作晚日。）发云阳。落日次朱方。含凄泛广川。洒泪眺连冈。眷言怀君子。沉痛切（文选作结。）中肠。道消结愤懑。运开申悲凉。神期恒若存。（李善本文选作在。）德音
    初不忘。徂谢易永久。松柏森已行。延州协心许。楚老惜兰芳。解剑竟何及。（三谢诗作以。）
    抚坟徒自伤。平生疑若人。通蔽互相妨。理感心（文选作深。三谢诗同。）情恸。定非识所将。脆促良可哀。夭枉特兼常。一随往化灭。安用空名扬。举声泣已沥。（文选作洒。六臣本注云。五
    臣作沥。类聚误作历。）长叹不成章。（○文选二十三。三谢诗。诗纪四十八。又类聚四十作经庐陵王墓诗。引方、冈、肠、凉、忘、行、扬、章八韵。）
    【初至都诗】
    卧病云高心。爱闲宜静处。寝憩托林石。巢穴顺寒暑。（○书钞百五十八。）
    【还旧园作见颜范二中书诗】
    辞满岂（草堂诗笺作空。）多秩。谢病不待年。偶与张邴合。久欲还东山。圣灵昔回眷。微尚不及宣。何意冲飙激。烈火纵炎烟。焚玉发昆峰。馀燎遂见迁。投沙理既迫。如≡敢囗。长与欢爱别。永绝平生缘。浮舟千仞壑。总辔万寻巅。流沫不足险。石林（初学记作床。万花谷同。）岂为艰。闽中安可处。日夜念归旋。事踬两如直。心惬三避贤。托身青云上。栖严挹飞泉。盛明荡氛昏。贞休康屯摹Ｊ夥礁校ㄈ谢诗作咸。）成贷。微物豫采甄。感深操不固。质弱易瓜扳（李善本文选作版。）缠。曾是反昔园。语往实款然。
    曩基即先筑。故池不更穿。果木有旧行。壤石无远延。虽非休憩地。聊取永日闲。卫生自有经。息阴谢所牵。夫（万花谷作天。误。）子照（类聚作昭。初学记同。）清（三谢诗作情。类聚、万花谷同。）素。探怀授往（初学记、万花谷作佳。误。）篇。（○文选二十五。三谢诗。诗纪四十八。又类聚六十五、初学记二十四、万花谷後集二十五并引颠、艰、篇三韵。草堂诗选择六融槭注引年、山二韵。）
    【入东道路诗】
    整驾辞金门。命旅惟诘朝。怀居顾归云。指途溯行飙。属值清明节。荣华感和韶。陵隰繁绿杞。墟囿粲红桃。ёё罘饯骸Ｏ讼寺蟠姑纭Ｒ轸邑里密。缅邈江海辽。满目皆古事。心赏贵所高。鲁连谢千金。延州权去朝。行路既经见。愿言寄吟谣。（○类聚二十七。广文选十。诗纪四十八。）
    【酬从弟惠连诗】〖五章〗
    〖诗纪云。惠连西陵遇风献康乐诗见本集。〗
    寝瘵谢人徒。灭迹入云峰。严壑寓耳目。欢爱隔音容。永绝赏心望。长怀莫与同。末路值令弟。开颜披心胸。
    心胸既云披。意得咸在斯。凌涧寻我室。散帙问所知。夕虑晓月流。朝习曛日驰。悟对无厌歇。（说文系传作倦。）聚散成分离。
    分离别西川。回景归东山。别时悲已甚。别後情更延。倾想迟嘉音。果枉济江篇。辛勤风波事。款曲洲渚言。
    洲渚既淹时。风波子行迟。务协华京想。讵存空谷期。犹复惠来章。只足搅余思。傥若果归言。共陶暮春时。
    暮春虽未交。仲春善游遨。山桃发红萼。野蕨渐紫苞。嘤鸣（李善本文选作鸣嘤。三谢诗同。）
    已悦豫。幽居犹郁陶。梦寐伫归舟。释我吝与劳。（○文选二十五。三谢诗。诗纪四十八。又文选三十一杂体诗注引幽居复郁陶一句。御鉴九百八十作古
    诗。引苞一韵。说文系传日部晤下作谢惠连诗。引一句。）
    【登临海峤初发疆中作与从弟惠连可见羊何共和之诗】〖四章○诗纪云。集作登临海峤与从弟惠连。〗
    杪秋寻远山。山远行不近。与子别山阿。含酸赴修畛。（李善本文选作轸。）中流袂就判。欲去情不忍。顾望ㄕ未ぉ。汀曲舟已隐。
    隐汀绝望舟。骛棹逐（诗纪云。一作逾。）惊（六臣本文选作骛。）流。欲抑一生欢。并奔千里游。日落当栖薄。系缆临江楼。岂惟夕情敛。忆尔共淹留。
    淹留昔时欢。复增今日叹。兹情已分虑。况乃协悲端。秋泉鸣北涧。哀猿响南峦。戚戚新别心。凄凄久念攒。
    攒念攻别心。旦发清溪（六臣本文选作。三谢诗同。）阴。瞑投剡中宿。明登天姥岑。高高入云霓。还期那可寻。傥遇浮丘公。长绝子徽音。（○文选二十五。三谢诗。诗纪四十八。）
    【答谢惠连诗】
    怀人行千里。我劳盈十旬。别时花灼灼。别後叶蓁蓁。（○类聚二十九。诗纪四十八。）
    【初发石首城诗】
    白圭尚可磨。斯言易（类聚作以。）为缁。遂（类聚作虽。）抱中孚爻。犹劳贝锦诗。寸心若不亮。微命察如丝。日月垂光景。成贷遂兼兹。出宿薄京畿。晨装抟曾（文选作鲁。六臣本注云。五臣作曾。）ざ。重经平生别。再与朋知辞。故山日已远。风波岂还时。迢迢（李善本文选作苕苕。类聚作遥遥。）万里帆。茫茫终何之。游当罗浮行。息必庐霍期。越海陵三山。游湘历九嶷。（六臣本文选注云。五臣作疑。类聚作疑。）钦圣若旦暮。怀贤亦凄（杜诗注作凄。）其。皎皎明发心。不为岁寒欺。（○文选二十六。三谢诗。诗纪四十八。又类聚二十七引缁、诗、丝、兹、ざ、辞、时、之、其、欺十韵。又作往临川发石头城诗。引疑其二韵。黄氏集千家注杜工部诗史补遗八晚登诗注引一句。）
    【道路忆山中诗】
    采菱调易急。江南歌不缓。楚人心昔绝。越客肠今断。断绝虽殊念。俱为归虑款。存乡尔思积。忆山我愤懑。追寻栖息时，偃卧任纵诞。得性非外求。自己为谁纂。不怨秋夕长。常（三谢诗作恒。文选同。六臣本注云。善作常字。诗纪云。一作恒。）苦夏日短。濯流激浮湍。息阴倚密竿。怀故（六臣本文选注云。五臣作故怀。）叵新欢。含悲忘春暖。凄凄明月吹。恻恻广陵散。殷勤诉危柱。慷慨命促管。（○文选二十六。三谢诗。诗纪四十八。）
    【夜发石关亭诗】
    随山逾千里。浮溪将十夕。鸟归息舟楫。星阑命行役。亭亭晓月映。泠泠朝露滴。（○类聚二十七。诗纪四十八。）
    【入彭蠡湖口诗】
    客游倦水宿。风潮难具论。洲岛骤回合。圻岸屡崩奔。乘月听哀摇ｘ怕娥シ驾ァ
    春晚绿野秀。严高白云屯。千念集日夜。万感盈朝昏。攀崖照石镜。（御览作境。）牵叶入松门。三江事多往。九派理空存。灵（李善本文选作露。）物★珍怪。异人秘精魂。金膏灭明光。水碧缀（六臣本文选注云。五臣作辍。）流温。徒作千里曲。弦绝念弥敦。（○文选二十六。三谢诗。庐山记四。诗纪四十八。又御览四十八引门一韵。）
    【入华子冈是麻源第三谷诗】
    南州实炎德。桂树陵（类聚作凌。）寒山。铜陵映碧涧。（李善本文选作润。）石磴泻（类聚作写。）红泉。既枉隐沦客。亦栖肥遁贤。险径无测度。天路非术阡。遂登群峰首。邈若升（类聚作腾。）云烟。羽人绝仿佛。丹丘徒空筌。（类聚作荃。）图牒复磨（文选作摩。）灭。
    碑版谁闻传。莫辨（诗纪作辩。）百代（文选作世。）後。安知千载前。且申独往意。乘月弄潺印：愠涠砬暧谩Ｆ裎古今然。（○文选二十六。三谢诗。诗纪四十八。又类聚六引山、泉、贤、烟、荃、传、前、影嗽稀＃
    【发归濑三瀑布望两溪诗】
    我行乘日垂。放舟候月圆。沫（广文选作末。）江免风涛。涉清弄漪涟。积石竦两溪。飞泉倒三山。亦既穷登陟。（永嘉县志作涉。）荒蔼横目前。窥严不睹景。披林岂见天。阳鸟尚倾翰。幽篁未为摹Ｍ搜捌匠Ｊ薄０仓巢穴难。
    风雨非攸■。拥志谁与宣。倘有同枝条。此日即千年。（○永嘉县志三十三。广文选十。诗纪四十八。）
    【初往新安至桐庐口诗】
    抱嗡淦嗥洹Ｊ谝律形粗痢８薪诹家焉睢；彻乓嘣疲类聚或作徒役。诗纪云。一作徒役。）思。不有千里棹。孰申百代意。远协尚子心。遥得许生计。（类聚作忌。）既及泠风善。又即秋水驶。江山共开（类聚或作闲。诗纪云。一作闲。）旷。云日相照媚。景夕群物清。对玩咸可甏。（类聚或作喜。○类聚二十八。又二十七作初往新安桐庐口诗。引思、意、驶、媚、熹五韵。诗纪四十八。）
    【登庐山绝顶望诸峤诗】
    山行非前期。弥远不能辍。但欲淹昏旦。遂复经盈缺。扪壁窥龙池。攀枝瞰乳穴。积峡（书钞作狭。）忽复启。（书钞作起。）平途俄已谩＃庐山记作闭。诗纪同。）峦陇有合沓。往来无踪辙。昼夜蔽日月。冬夏共霜雪。（○书钞百五十八作登山绝顶诗。引穴、枚韵。类聚七、诗纪四十八并引卞、辙、雪三韵。庐山记一作登绝顶望诸峤。引闭、辙、雪三韵。文选三十一杂体诗注作登庐山诗。引辍、缺二韵。○卮林七诠钟登庐山诗条云。诗归载谢灵运登庐山望诸峤诗曰云云。钟云。六句质奥。是一短记。谭支。他人数十句写来。必不能如此朴妙。又云。如此大题目。肯作三韵。立想不善。诠曰。江淹杂体诗注引谢登庐山诗曰。山行非前期。弥远不能辍。但欲淹昏旦。遂复经盈缺。盖即是篇发端也。不经昭明所选。代久篇残。何知雪後更无数十句乎。耳目难遍。胸臆易生。亦论古之大病也。又康乐游览诗绝无寂寥数语者。读其集自得之。逯案。卮林说是。今为凑成残篇如上。诗归从诗仅载积峡忽复启以下三韵六句。而以完篇论之。自不免贻讥後人。）
    【初入南城诗】
    弄波不辍手。玩景岂停目。虽未登云峰。且以欢水宿。（○类聚二十七。诗纪四十八。）
    【登孤山诗】
    回旷沙道开。威纡山径折。波□青密林。□映丹穴壁。（○书钞百五十八。）
    【入竦溪诗】
    平明发风穴。投宿憩雪凇３跏钡北∧尽Ｆ今草已搴。（○书钞百五十八。）
    【送雷次宗诗】
    符瑞守边楚。感念凄城壕。志苦离念结。情伤日月滔。（○初学记十八。）
    【诗】
    照涧疑阳水。潜穴□阴□。虽知视听外。用心不可无。（○书钞百五十八。）
    【七夕咏牛女诗】
    火逝首秋节。新明（类聚作明经。）弦月夕。月弦光照（初学记或作入。）户。秋首风入（初学记或作绕。）隙。凌峰（类聚作陵风。）步曾崖。（类聚作岑。）凭云肆遥脉。（当作脉。）徙倚西北庭。竦踊东南觌。纨绮无报章。河汉有骏（初学记作骏。）轭。（○类聚四。初学记四。
    古今岁时杂咏二十五。诗纪四十八。又初学记四作七夕诗。引隙一韵。）
    【岁暮诗】
    殷忧不能寐。苦此夜难颓。明月照积雪。朔风劲且（初学记作清。）哀。运往无淹物。年逝觉易（诗纪作已。注云。艺文作易。）催。（○类聚三。初学记三。诗纪四十八。）
    【拟魏太子邺中集诗八首】〖并序〗
    建安末。余时在邺宫。朝游夕燕。究欢愉之极。天下良辰美景。赏心乐事。四者难并。今昆弟友朋。二三诸彦。共（六臣本文选注云。五臣作备。）尽之矣。古来此娱。书籍未见。何者。楚襄王时。有宋玉、唐景。梁孝王时。有邹、枚、严、马。游者美矣。而其主不文。汉武帝时。（李善本文选无时字。诗纪同）徐、乐诸才。备应对之能。而雄猜多忌。岂获昭言之适。不诬方将。庶必贤於今日尔。岁月如流。零落将尽。撰文怀人。感往增怆。其辞曰。
    【魏太子】
    百川赴巨海。众星环北辰。照灼烂霄汉。遥裔起长津。天地中横溃。家王（六臣本文选注云。五臣作皇。三谢诗作皇。）
    拯生民。区宇既荡涤。群英必来臻。忝此钦贤性。由来常怀仁。况值众君子。倾心隆日新。论物靡浮说。析理实敷陈。罗缕岂阙辞。窈窕究天人。澄觞满金琛Ａ榻设华茵。急弦动飞听。清歌拂梁尘。莫（文选作何。六臣本注云。五臣作莫。）言相遇易。此欢信可珍。（○文选三十。三谢诗。诗纪四十八。）
    【王粲】
    家本秦川。贵公子孙。遭乱流寓。自伤情多。幽厉昔崩乱。桓灵今板荡。伊洛既燎烟。函崤没无象。（李善本文选作像。诗纪同。）整装辞秦川。秣（三谢诗误作林。）马赴楚壤。沮漳自可美。客心非外奖。常叹诗人言。式微何由往。上宰奉皇灵。侯伯咸宗长。云骑乱汉南。宛（李善本文选作纪。）郢皆扫荡。排雾属盛明。披云对清朗。庆泰欲重叠。公子特先赏。不谓息肩愿。一旦值明两。并载游邺京。方舟泛河广。绸缪清燕娱。寂寥梁栋响。既作长夜饮。岂顾乘日养。（○同上）
    【陈琳】
    袁本初书记之士。故述丧乱事多。
    皇汉逢兀ㄎ难∽魍汀Ｈ谢诗同。）摹Ｌ煜略猓六臣本文选注云。五臣作达。）氛慝。董氏沦关西。袁家拥河北。单民（六臣本文选注云。五臣作人。）易周章。窘身就羁勒。岂意事乖己。永怀恋故国。相公实勤王。信能定蝥贼。复睹东都辉。重见汉朝则。馀生幸已多。矧乃值明德。爱客不告疲。饮燕遗景刻。夜听极星烂。（三谢诗作阑。六臣文选注云。五臣作阑。朝游穷曛黑。哀哇动梁埃。急触（文选作觞。）荡幽默。且尽一日娱。莫知古来惑。
    （○同上）
    【徐干】
    少无宦情。有箕颍之心事。故仕世多素辞。
    伊昔家临淄。提携弄齐（三谢诗作秦。六臣本文选注云。五臣作秦。）瑟。置酒饮胶东。淹留憩高密。此欢谓可终。外物始难（三谢诗作叹。）毕。摇荡箕濮情。穷年迫忧栗。末途幸休明。栖集建薄质。已免负薪苦。仍（三谢诗作乃。六臣本文选注云。五臣作乃。）游椒兰室。清论事究万。美话信非一。行觞奏悲歌。永夜系（三谢诗作继。六臣本文选注云。五臣作继。）白日。华屋非蓬居。时髦岂余匹。中饮（一谢诗作期。）顾昔心。怅焉若有失。（○同上）
    【刘桢】
    卓荦偏人。而文最有气。所得颇经奇。
    贫居晏里印Ｉ傩〕ざ平。河兖当冲要。沦飘（三谢诗作漂。六臣本文选注云。五臣作漂。）薄许京。广川无逆流。招纳厕群英。北渡黎阳津。南登宛（文选作纪。六臣本注云。五臣作宛。）郢城。既览古今事。颇识治乱情。欢友相邂达。敷奏究平生。矧荷明哲顾。知深觉察命轻。朝游牛羊下。暮坐括揭鸣。终岁非一日。传卮弄清（文选作新。三谢诗同。）声。辰事既难谐。欢愿如今并。唯羡肃肃翰。缤纷戾高冥。（○同上）
    【应鳌
    汝颍之士。流离世帮。颇有飘薄之叹。
    嗷嗷云中雁。举翮自委羽。求凉弱水湄。违寒长沙渚。顾我梁（六臣本文选注云。五臣作凉。）川时。缓步集颍许。一旦逢世难。沦薄恒羁旅。天下昔未定。托身早得所。官渡（文选作度。六臣本注云。五臣作渡。）厕一卒。乌林预艰阻。晚节值众贤。会同庇天宇。列坐荫华榱。金樽盈清醑。始奏延露曲。继以兰夕语。调笑辄酬答。嘲谑无（六臣本文选注云。五臣作非。）惭沮。倾躯无遗虑。在心良已叙。（○同上）
    【阮妗
    管书记之任。故有优渥之言。
    河洲多少尘。风悲黄云起。金羁相驰逐。联翩何穷已。庆云惠优渥。微薄攀多士。念昔渤海时。南皮戏清俊＝窀春吻游。鸣葭（六臣本文选作{}。）泛兰汜。践步陵丹梯。并坐侍君子。妍谈既愉心。哀音（文选作弄。六臣本注云。五臣作音。诗纪云。一作弄。）信睦耳。倾酤系芳醑。酌言岂终始。自从食袄础Ｎ见今日美。（○同上）
    【平原侯植】
    公子不及世事。但美遨游。然颇有忧生之嗟。
    朝游登凤阁。日暮集华沼。倾柯引弱枝。攀条摘蕙草。徙倚穷骋望。目极尽所讨。西顾太行山。北眺邯郸道。平衢修且直。白杨信袅袅。（李善本文选作袅袅。）副君命饮宴。欢娱写怀抱。良游匪昼夜。岂云晚与早。众宾悉精妙。清辞洒兰藻。（六臣本文选注云。五臣作蒲。三谢诗作兰蒲藻。）哀音下回鹄。馀哇彻清昊。中山不知醉。饮德方觉饱。愿以黄发期。养生念将老。（○同上）
    【东阳溪中赠答诗二首】
    可怜谁家妇。缘流洒（诗纪云。一作洗。）素足。明月在云间。迢迢（玉台作苕苕。）不可得。（○玉台新咏十。西溪丛话下。）
    可怜谁家郎。缘流乘素舸。但问情若为。（西溪业话作何。）月就云中堕。（○同上）
    【作离合诗】
    古人怨信次。十日眇未央。加我怀缱绻。口脉（类作作咏。）情亦伤。剧哉归游客。处子忽相忘。（○类聚五十六。）
    【诗】
    〖宋书本传曰。灵运为孟觊所表。帝惜其才不罪。以为临川内史。在郡游放。不异永嘉。为有司所纠。司徒遣随州从事收之。灵运兴兵叛逸。为诗曰。〗
    韩亡子房奋。秦帝鲁连耻。本自江海人。忠义感（魏书作动。）君子。（○宋书本传。南史本传。魏晋孝靖帝纪。北齐书文襄帝纪。类聚二十六。御览六百五十一。）
    【临终诗】
    〖梁书本传曰。灵运既被擒。文帝以谢玄勋参微、管。宜宥及後嗣。降死徙广州。又为有司所奏。请依法收治。诏於广州弃市。临刑作诗曰。〗
    龚胜无馀（广弘明集作遗。）生。季（宋书作李。南史同。）业有终（广弘明集作穷。）尽。嵇公（广弘明集作叟。）理既迫。霍生（广弘明集作子。）命亦殒。凄凄（广弘明集云。宫本作萋萋。）後（诗纪云。一作凌。）霜柏。（宋书作陵霜叶。）纳纳（宋书作网网。）冲（广弘明集云。三本、宫本作衔。）风菌。邂逅竟几（广弘明集作既。注云。三本作无。）时。（诗纪云。一作几何。）修短非所愍。恨我君子志。不获严下（宋书作上。广弘明集同。）泯。送心正（宋书作自。）觉前。斯痛久已忍。唯愿乘来生。怨亲同心朕。（○广弘明集三十。诗纪四十八。又宋书本传引尽、殒、菌、愍、忍、泯六韵。南史本传引尽、殒二韵。）
    【衡山诗】
    岩下一老翁。四五年少者。衡山采药人。路迷粮亦绝。遇息岩下坐。正见相对说。一老四五少。仙隐不可别。其书非世教。其人必贤哲。（○初学记五。）
    【诗】
    朝发悲猿。暮宿落石。（○御览五二二。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
