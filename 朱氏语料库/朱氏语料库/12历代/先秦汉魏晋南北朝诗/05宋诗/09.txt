    ●宋诗卷九
    ※鲍照
    【拟古诗八首】
    鲁客事楚王。怀金袭丹素。既荷主人恩。又蒙令尹顾。日晏（诗纪作宴。）罢朝归。舆（李善本文选作鞍。）马塞衢路。宗党生（初学记作光。）光辉。（文选作华。类聚、初学记同。诗纪云。一作华。）宾仆远倾慕。富贵人所欲。道得（李善本文选作德。类聚同。）亦何惧。南国有儒生。迷方独沦误。伐木清（李善本文选作青。江湄。设魇佝掏谩＃ā鸨炯四。文选三十一。诗纪五十二。又类聚三十三引路、慕、惧三韵。初学记十八引素、顾、路、慕、惧五韵。黄氏集千家注杜工部诗史补遗三作怀古诗。引误一韵。）
    十五讽诗书。篇翰靡不通。弱冠参多士。飞步游秦（类聚作春。广文选同。）宫。侧睹君子论。预见古人风。两说穷舌端。五车摧笔锋。羞当白璧贶。耻受聊城功。晚节从世（六臣本文选注云。五臣作时。）务。乘障远和戎。解佩袭犀渠。卷追盥弓。始愿力不及。安知今所（类聚作命不。广文选同。）终。（○本集四。文选三十一。类聚二十六、广文选十五并作杂诗。诗纪五十二。）
    幽并重骑射。少年好驰逐。毡带佩双健。象弧插雕服。兽肥春草短。飞裨狡铰健３游雁门上。（对床夜语作山。）暮还楼烦宿。石梁有馀劲。惊雀（文选集注作爵。）无全目。汉虏方未和。边城屡（广文选作累。）翻覆。留我一白羽。
    将以分虎（诗纪作符。六臣本文选注云。五臣作符。竹。（○本集四。文选三十一。文选集注六十一。广文选十五。诗纪五十二。对床夜语鲍照诗引宿一韵。）
    凿井北陵隈。百丈不及泉。生事本澜漫。何用独精坚。幼壮重寸阴。衰暮反（诗纪作及。）轻年。放驾息朝歌。提爵止中山。（诗纪云。一作仙。）日夕登城隅。周回视洛川。街衢积冻草。城郭宿寒烟。繁华悉何在。宫阙久崩填。空谤齐景非。徒称夷叔贤。（○本集四。诗纪五十二。）
    伊昔不治业。倦游观五都。海岱饶壮士。蒙泗多宿儒。结发起跃马。垂白对讲书。呼我升上席。陈觯发瓢壶。管仲死已久。墓在西北隅。後面崔嵬者。桓公旧冢庐。君来诚既晚。不睹崇明初。玉琬徒见传。交友义渐疏。（○同上）
    束薪幽篁里。刈黍寒涧阴。朔风伤我肌。号鸟惊思心。岁暮井赋讫。程课相追寻。田租送函谷。兽藁输上林。河渭冰未开。关陇雪正深。笞击官有罚。呵辱吏见侵。不谓乘轩意。伏枥还至今。（○同上）
    河畔草未黄。胡雁已矫翼。秋巩（本集作{共虫}。诗纪作萤。）挟（本集作扶。诗纪同。）户吟。寒妇成（玉台作晨。）夜织。去岁征人还。流传旧相识。闻君上陇时。东望久叹息。宿昔改衣带。（玉台作衣带改。）旦暮（本集作朝旦。诗纪同。）异容色。念此忧如何。夜长忧向（本集作愁更。诗纪同。）多。明镜尘匣中。宝（诗纪作瑶。）瑟（本集作琴。）生网罗。（○本集四。玉台新咏四。诗纪五十二。）
    蜀汉多奇山。仰望与云平。阴崖积夏雪。阳谷散秋荣。朝朝见云归。夜夜闻猿鸣。忧人本自悲。孤客易伤情。临堂设樽酒。留酌思平生。石以坚为性。君勿惭（本集诗纪并云。一作轻。）素诚。（○本集四。诗纪五十二。）
    【绍古辞七首】〖诗纪云。橘生湘水侧一首。艺文作张华。外编作汉古辞。皆非也。〗
    橘生湘水侧。菲陋人莫传。逢君金华宴。得在玉几（类聚作机。）前。三川穷名利。京洛富娇艳妍。恩荣难久恃。隆宠易衰偏。观席妾凄怆。睹翰君泫然。徒抱忠孝志。犹为葑菲迁。（○本集四。诗纪五十二。又类聚八十六作张华诗。引传、前二韵。）
    昔与君别时。蚕妾初猷丝。何言年月驶。寒衣已捣治。绦绣多废乱。篇帛久尘缁。离心壮为剧。飞念如悬旗。石席我不爽。德音君勿欺。（○同上）
    瑟瑟凉海风。竦竦寒山木。纷纷羁思盈。慊慊夜弦促。访言山海路。千里歌别鹤。弦绝空咨嗟。形音谁赏录。辛苦异人状。美貌改如玉。徒畜巧言鸟。不解心款曲。（○同上）
    孤鸿散江屿。连翩遵渚飞。含嘶衡桂浦。驰顾河朔畿。攒攒劲秋木。昭昭净冬晖。窗前涤欢爵。帐里缝舞衣。芳岁犹自可。日夜望君归。（○同上）
    恁楹玩夜月。回眺出谷云。还山路已远。往海不有群。徘徊清淮馈９四焦憬汶。物情乖喜歇。守操古难闻。三越丰少姿。容态倾动君。（○同上）
    开黛睹容（本集、诗纪并云。一作朝。）颜。临镜访遥途。君子事河源。弥祀阙还书。春风扫地起。飞尘生绮疏。文晡谁设。罗帐空卷舒。不怨身孤寂。但念星隐隅（○同上）
    暖岁节物早。万萌迎春达。春风夜ㄙ娟。春雾朝ㄙ霭。软兰叶可采。柔桑条易捋。怨咽对风景。闷瞀守闺
    闼。天传愁民命。含生但契阔。忧来无行伍。历乱如覃葛。（○同上）
    【学古诗】〖本集云。一作北风雪。〗
    北风十二月。雪下如乱巾。实是愁苦节。惆怅忆（本集、诗纪并云。一作别。）情亲。会得两少妾。同是洛阳人。拿嗪妹寄俊Ｏ欣雒姥身。凝肤皎若雪。明净色如神。骄爱生盼瞩。声媚起朱唇。衿服杂缇缋。首饰乱琼珍。调弦俱起舞。为我唱梁尘。人生贵得意。怀愿待君申。幸值严冬暮。幽夜方未晨。齐衾久两设。角枕已双陈。愿君早休息。留歌待三春。（○本集四。诗纪五十二。）
    【古辞】
    容华不待年。何为客游梁。九月寒阴合。悲风断君肠。叹息空房妇。幽思坐自伤。劳心结远路。惆怅独未央。（○本集七。诗纪五十二。）
    【拟青青陵上柏诗】
    涓涓乱江泉。绵绵横海烟。浮生旅昭世。空事叹华年。书翰幸间暇。我酌子萦弦。飞镳出荆路。骛服指（本集作入。御览同。）秦川。渭滨富皇後。鳞馆匝河山。舆童唱秉椒。棹女歌采莲。孚愉鸾阁上。窈窕凤楹前。娱生信非谬。安用求多贤。（○本集四。诗纪五十二。又御览三百五十八引川一韵。）
    【学刘公干体诗五首】
    欲宦乏王事。结主远恩私。为身不为名。散书徒满帷。连冰上冬月。披雪拾园葵。圣灵烛区外。小臣良见遗。（○本集四。诗纪五十二。）
    аа寒野雾。苍苍阴山柏。树回雾萦集。山寒野风急。岁物尽沦伤。孤贞为谁立。赖树自能贞。不计迹幽俊＃ā鹜上）
    胡风吹朔雪。千里度龙山。集君瑶台上。（文选作里。类聚同。初学记下。）飞舞两楹前。兹晨（文选作辰。）自为美。当避艳阳天。（文选作年。初学记同。）艳阳桃李节。皎洁不成妍。（○本集四。文选三十一作学刘公干。初学记二作学攵刘公干。诗纪五十二。又类聚二作咏雪诗。引山、前二韵。）
    荷生渌泉中。碧叶齐如规。回风荡流雾。珠水逐条垂。彪炳（类聚作照灼。）此金塘。藻耀君王（类聚作玉。）池。不愁世赏绝。但畏盛明移。（○本集四。类聚八十二作张华荷诗。诗纪五十二。）
    白日正中时。天下共明光。（广文选作光明。）北园有细草。当昼正含箱。乖荣顿如此。何用独芬芳。抽琴为尔歌。（广文选作声。）弦断不成章。（○本集四。广文选十五。诗纪五十二。）
    【拟阮公夜中不能寐诗】
    漏分不能卧。酌酒乱繁忧。惠气凭夜清。素景缘巢流。鸣鹤时一闻。千里绝无俦。伫立为谁久。寂寞空自愁。（○本集四。广文选十五。诗纪五十二。）
    【学陶彭泽体诗】〖奉和王义兴。〗
    长忧非生意。短愿不须多。但使尊酒满。明旧数相过。秋风七八月。清露润绮罗。提瑟（本集作琴。）当户坐。叹息望天河。保此无倾动。宁复滞风波。（○本集四。广文选十五。诗纪五十二。）
    【数名诗】
    一身仕（对床夜语作事。）关西。家族满山东。二年从车驾。齐祭甘泉宫。三朝国庆毕。休沐还旧邦。四牡曜（本集作辉。）长路。轻盖若飞鸿。五侯相饯送。高会集新丰。六乐陈广坐。组帐扬春风。七盘起长袖。庭下列歌钟。八珍盈凋俎。绮肴纷错重。九族共（类聚作咸。）瞻迟。宾友仰徽容。十载学无就。善宦一朝通。（○本集五、文选三十并作数诗。类聚五十六。对床夜语一。诗纪五十二。）
    【建除诗】
    建旗出敦煌。西讨属国羌。除去徒与（类聚作舆。）骑。战车罗万箱。满山又填谷。投鞍合营墙。平原亘千里。旗（类聚作旌。）鼓转相望。定舍後未休。候骑敕前（类聚作敕。）装。执戈无暂顿。（本集作倾。文选遗同。）弯弧不解张。破灭西零国。生虏郅支王。危乱悉平荡。万里置关梁。成军（类聚作车。）入玉（类聚误作王。）门。士女献（类聚作女献玉。）壶浆。收功在一时。成功荷馀光。开壤袭朱绂。左右佩金章。闭帷草太玄。兹事殆愚狂。（○本集五。类聚五十六。文
    选补遗三十六。诗纪五十二。）
    【白云诗】
    探灵喜解骨。测化善腾天。情高不恋俗。厌世光寻仙。练金宿明馆。屑玉止瑶渊。凤歌出林阙。龙驾戾（本集作渡。）蓬山。凌崖采三露。攀鸿戏五烟。昭昭景临霞。汤汤风媚泉。命娥双月际。要媛两星间。飞虹眺卷河。泛雾弄轻弦。笛声谢广宾。神道不复传。一逐白云去。千龄犹未旋。（○本集五。诗纪五十二。）
    【临川王服竟还田里诗】
    送旧（本集作往。）礼有终。事君（本集作居。）惭懦薄。税驾罢朝衣。归志愿巢壑。寻思邈无报。退命愧天爵。舍耨将十龄。还得守场藿。道经盈行笥。农书满尘阁。怆怆秋风生。戚戚寒纬作。丰雾粲草华。高月丽云！Ｆ良Ｇ诠稼。衰疾倚芝药。顾此谢人群。岂直止商洛。（○本集五。诗纪五十二。）
    【行药至城东桥诗】
    鸡鸣关吏起。伐鼓早通晨。严车临回陌。延瞰历城贰Ｂ草缘高隅。修杨夹广津。迅风首旦发。平路塞（类聚作寒。）飞尘。扰扰游宦子。营营市井人。（类聚作民。）怀金近从利。抚剑远辞亲。争先（类聚作知。）万里途。各事百年身。开芳及稚节。含彩吝惊春。尊贤永照（文选作昭。）灼。孤贱长隐沦。容华坐销歇。端为谁苦辛。（○本集五作
    行乐至城东桥。文选二十二。诗纪五十二。又类聚二十八引尘、民、亲、身四韵。）
    【园中秋散诗】
    负疾固无豫。晨衿怅已单。气交蓬门疏。风数园草残。荒墟半晚色。幽庭怜夕寒。既悲月户清。复切夜虫酸。流枕商声苦。骚杀年志阑。临歌不知调。发兴谁与欢。傥结弦上情。（本集作延上清。）岂孤林下弹。（○本集八。诗纪五十二。）
    【观圃人艺植诗】
    善贾笑蚕渔。巧宦贱农牧。远养遍关市。深利穷海陆。乘轺实金羁。当垆信珠服。居无逸身伎。安得坐梁肉。徒承属生幸。政缓吏平睦。（诗纪作陆。）春畦有耘艺。秋场早芟筑。泽阅既繁高。山营又登熟。抱锸垅上餐。结茅野中宿。空识（诗纪作织。）己尚淳。宁知俗翻覆。（○本集五。诗纪五十二。）
    【过铜山掘黄精诗】
    土（初学记作玉。）穑ㄊ纪胙肪。）闼中经。水（类聚作求。）芝跻内策。（初学记作籍。诗纪云。一作籍。）宝饵缓童年。命药驻衰历。（类聚作历。）矧蓄终古（初学记作始。）情。重拾（初学记作掩。）烟雾迹。羊角栖断云。眩ǔ跹Ъ亲髑健＃┛诹靼石。铜溪昼森沉。乳窦夜涓（类聚作沥。）滴。既类风门磴。复像天井壁。（初学记作璧。）蹀蹀寒叶离。氵丛々秋水积。松色随野深。
    月露依草白。空守江海思。岂愧（初学记作贵。）梁郑客。得仁（初学记作仁爱。）古无怨。顺道今何惜。（○本集五。初学记二十。诗纪五十二。又类聚八十一作遇铜山采药诗。引策、、历、积、白五韵。）
    【卖玉器者诗】〖并序〗
    见卖玉器者。或人欲买。疑其是珉。不肯成市。聊作此诗。以戏买者。
    泾渭不可杂。珉玉当早分。子实旧楚客。蒙俗谬前闻。安知理孚采。岂识质明温。我方历上国。从洛入函辕。扬光十贵室。驰雀四豪门。奇声振朝邑。高价服乡村。宁能与尔曹。瑜瑕稍辨论。（○本集七。诗纪五十二。）
    【怀远人】
    哀乐生有端。离会起无因。去事驻重念。恍惚似如神。属期眇已（诗纪作起。）远。後遇邈无辰。驰风扫遥路。轻萝含夕尘。思君成首疾。欲息眉不伸。（○本集八。诗纪五十二。）
    【梦归乡诗】
    衔泪出郭门。抚剑无人逵。沙风暗塞（本集作空。诗纪同。）起。离心眷乡畿。夜分就孤枕。梦想暂言归。孀妇当户叹。（玉台作笑。）缫（本集作搔。玉台同。）丝（诗纪云。外编作搔首。）复鸣机。慊款论久别。相将还绮闱。（玉台作帏。）历历（玉台作靡靡。）檐下凉。胧胧帐（玉台作窗。）里辉。刈兰争芬芳。采菊竞葳蕤。开奁夺（玉台作集。）香苏。探袖解缨徽。寐（诗纪
    作梦。）中长路近。觉後大江违。惊起空叹息。恍惚神魂飞。白水漫浩浩。高山壮巍巍。波澜（玉台作潮。）异往复。风霜（本集作云。）改荣衰。此土非吾土。慷慨当告（玉台作诉。）谁。（○本集七。玉台新咏四。诗纪五十二。）
    【春羁诗】
    征人叹道遐。去乡忄曷路迩。佳期每无从。淮阳非尺咫。春日起游心。劳情出徙倚。岫远云烟绵。谷屈泉靡迤。风起花四散。露浓条旖旎。（二字本集、诗纪原缺。从群书拾补补入。）暄妍正在兹。摧抑多嗟思。嘶声名（本集作召。）边坚。岂我箱中纸。染翰饷君琴。新声忆解子。（○本集八。诗纪五十二。）
    【岁暮悲诗】
    霜露迭濡润。草木互荣落。日夜改运周。今悲复如昨。昼色苦沉阴。白雪夜回薄。敖嗝八雁。飘扬出风鹤。天寒多颜苦。妍容逐丹壑。丝＃ū炯作冒。）行里心。独宿乏然诺。岁暮美人还。寒壶与谁酌。（○本集八。诗纪五十二。）
    【在江陵叹年伤老诗】
    五难未易夷。三命戒渊抱。方瞳起松髓。岱⒁晒鹉浴Ｒ凵良自休。大患安足保。开帘窥景夕。备属云物好。楚逞嗯风。袅袅柳垂道。池渎乱苹萍。园爰美花草。节如惊灰异。零落就衰老。（○本集七。诗纪五十二。）
    【夜听妓诗二首】
    夜来坐几时。银汉倾露落。澄沧入闺景。葳蕤被园藿。丝管感暮情。哀音绕梁作。芳盛不可恒。及岁共为乐。天明坐当散。琴酒驶弦酌。（○本集七。）
    兰膏消耗夜转多。乱筵杂坐更弦歌。倾情逐节宁江夺。特为盛年惜容华。（○同上）
    【玩月城西门廨中诗廨字李善本文选作解。】
    始见（六臣本文选作出。注云。善作见。诗纪云。一作出。）西南楼。织（初学记作织。误。）纤如玉钩。末（本集作未。六臣本文选、御鉴同。）映东（初学记作西。事类赋同。）北墀。娟娟似蛾（玉台作娥。下同。）眉。蛾眉蔽珠栊。（玉台作笼。）玉钩隔（事类作映。）琐（玉台作绮。事类赋同。御览作巢。诗纪作琐。）窗。三五二八时。千里与君同。夜移衡汉落。徘徊帷（本集作入。六臣本文选注云。五臣作入。事类赋作庭。）幌（本集作户。文选、御览、事类赋同。玉台作广。）中。归（长庆集作离。）华先委露。别叶早（长庆集作乍。）辞风。客游厌苦辛。（玉台作辛苦。）仕子倦飘尘。休瀚自公日。宴（玉台作晏。）慰及私辰。蜀琴抽（玉台作扌留。）白雪。郢曲发（玉台作绕。六臣本文选注云。五臣作绕。）阳春。肴乾酒未阕。（玉台作缺。文选同。六臣本注云。五臣作阕。）金壶启夕沦。（玉台作轮。）回轩驻轻盖。留酌待情人。（○本集七。文选三十。玉台新咏四作玩月城西城。诗纪五十二。又类聚一作玩月诗。引窗、同、中三韵。初学记一作鲍照诗。引楼、钧、墀、眉四韵。御览四、事类赋四并作玩月诗。引钩、眉、窗、同、中五韵。）
    【喜雨诗】〖奉敕作。〗
    营社达群阴。屯云（类聚作宫。）扌危类聚作掩。）积阳。河井起龙蒸。日魄敛游光。族云飞泉室。震风沈羽乡。升夸さ匚。倾润泻天潢。平洒周海岳。曲潦溢川庄。惊雷鸣桂渚。回涓流玉堂。珍（类聚误作弥。）木抽翠条。炎卉濯（类聚作耀。诗纪作擢。）朱芳。关市欣九赋。京廪开万箱。无谢尧为君。何用知柏皇。（本集作篁。○本集六。诗纪五十一。又类聚二引阳、乡、潢、芳、箱五韵。）
    【苦雨诗】
    连阴积浇灌。滂沱下霖乱。沈云日夕昏。骤雨望（类聚作淫。）朝旦。蹊泞走兽稀。（类聚作希。）林（类聚作枝。）寒鸟飞晏。密雾冥下溪。聚云屯高岸。野雀无所依。群鸡聚空馆。川梁日已广。怀人邈渺漫。徒酌相思酒。空急促明弹。（○本集八。诗纪五十二。又类聚二引乱、旦、晏、岸四韵。）
    【咏白雪诗】
    白殖献园住２蝗缪┕忮。工随物动气。（当作<气心>。）能逐势方圆。无妨玉颜媚。不夺素缯鲜。投心障苦节。隐迹避荣年。兰焚石既断。何用恃芳坚。（○本集八。诗纪五十二。）
    【三日诗】
    气暄动思心。柳青起春怀。时艳怜花药。服（岁时杂咏作眼。）净悦（本集作亻免。诗纪同。）登台。提觞野中饮。爱心（岁时杂咏作心爱。诗纪云。一作心爱。）烟未开。露色染（岁时杂咏作沾。）春草。泉源洁冰苔。泥泥（岁时杂咏作{艹尼}々。）濡露条。尿尿承风栽。（岁时杂咏作裁。）凫雏掇（岁时杂咏作忄。）苦荠。黄鸟衔（岁时杂咏误作御。）樱梅。解衿欣景预。临流竞覆杯。美人竟何在。浮民空自摧。（○本集八。古今岁时杂咏十六。诗纪五十二。）
    【咏秋诗】
    秋兰徒晚绿。流风渐不亲。飙我垂思幕。（本集作暮。）惊此梁上尘。沈阴安可久。丰景将遂沦。何由忽灵化。暂见别离人。（○本领八。诗纪五十二。）
    【秋夕诗】
    虑涕拥心用。夜默发思机。幽闺溢凉吹。间庭满清晖。紫兰花已歇。青梧叶方稀。江上凄海戾。汉曲惊朔霏。发斑悟壮晚。物谢知岁微。临宵嗟独对。抚赏怨情违。踌躇空明月。惆怅徒深帷。（○本集八。诗纪五十二。）
    【秋夜诗二首】
    夜久膏既竭。启明旦未央。环情倦始复。空闺（本集作暗。注云。一作阁。诗纪云。一作阁。）起晨装。幸承天光转。曲影
    本集作景。）入幽堂。徘徊集通巢。宛转烛回梁。帷风自卷舒。帘露视成行。岁役急穷晏。生虑备温凉。丝纨夙染濯。绵绵夜裁张。冬雪旦夕至。公子乏衣堂。华心爱零落。非直惜容光。愿君翦众念。且共覆前觞。（○本集五。诗纪五十二。）
    遁迹避纷喧。货（本集作贸。）农栖寂寞。荒径驰野鼠。空庭聚山雀。既远人世欢。还赖泉卉乐。折柳樊场圃。负绠汲潭壑。霁旦见云峰。风夜闻海鹤。江介早寒来。白露先秋落。麻垄方结叶。瓜田已扫箨。倾晖（本集作挥。）忽西下。回景思华幕。攀萝席中轩。临觞不能酌。终古自多恨。幽悲共沦铄。（○同上）
    【和王护军秋夕诗】
    散漫秋云远。萧萧霜月寒。惊飙（御览作风。）西北起。孤雁夜往还。开轩当户牖。取琴试一弹。停歌不能和。终曲久辛酸。金气方劲杀。隆（御览作降。）阳微且单。（御览作殚。）泉涸甘井竭。节徙芳岁残。生事各多少。谁共知易难。投章心蕴结。（本集、诗纪原缺结字。今从万历本诗纪。）千里途轻纨。愿托孤老暇。觞思暂开餐。（○本集八。诗纪五十二。又御览二十五引寒还殚、残四韵。）
    【和王义兴七夕诗】
    宵月向掩扉。夜雾方当白。寒机思孀妇。秋堂泣征客。匹命无单年。偶影有双夕。暂交金石心。须臾云雨隔。（○本集八。古今岁时杂咏二十五。诗纪五十二。）
    【冬至诗】
    舟迁庄甚笑。水流孔急叹。（本集作难。岁时杂咏同。）景移风度改。日至晷回（初学记作迁。岁时杂咏、御览同。）换。眇眇负霜（本集作雪。）鹤。皎皎带云（本集作霜。）雁。长河结（御览作夜。）阑汀＃ū炯作兰纡。岁时杂咏同。御览作阑干。万花谷同。）层冰（类聚误作水。）如玉岸。（万花谷误作炭。）哀哀古老容。惨颜愁岁晏。（御览误作暮。）催促时节（岁时杂咏作好。）过。逼迫聚离散。美人还未央。鸣筝谁与弹。（○本集八。古今岁时杂咏三十九。诗纪五十二。又类聚三引换、雁、岸三韵。初学记四引换、雁、二韵。御览二十八引换、雁、岸、暮四韵。万花谷四引炭一韵。）
    【冬日诗】
    严云（诗纪作风。）乱山起。（岁华纪丽作乱山。）白日欲还次。曛（类聚作重。）雾蔽穷天。夕阴晦寒地。烟霾有氛氲。精光无明异。风急野田空。饥禽稍相弃。含生共通闭。怀贤孰（诗纪作敦。）为利。天规（诗纪作窥。）苟平圆。宁得已偏媚。瀚（本集作写。万花谷作氵弧Ｊ纪作泻。）海有归潮。衰容不还稚。类聚作稚。）君今（类聚作令君。万花谷同。初学记作今君。）且安（万花谷作高。）歌。无念老方（类聚作将。）至。（○本集六。诗纪五十二。又类聚三引次、地、飨、至四韵。初学记三引次、地、稚、至四韵。岁华纪丽四引次一韵。万花谷後二作鲍照诗。引次、地、稚、至四韵。）
    【望水诗】
    刷鬓垂秋日。登高观水长。千涧无别源。万壑共一广。流驶（本集作缺。）巨石转。湍回急沫上。苕苕岭岸高。照
    照寒洲爽。东归难忖恻。日逝（本集、诗纪并作世。今从万历本诗纪。）谁与赏。临川忆古事。目孱千载想。河伯自矜大。海若沈渺莽。（○本集八。诗纪五十二。）
    【望孤石诗】
    江南多暖谷。杂树茂寒峰。朱华抱白雪。阳条熙朔风。蚌节流绮（栖集作骑。）藻。辉石乱烟虹。泄云去无极。驰波往不穷。啸歌清漏毕。徘徊朝景终。浮生会当几。欢酌每盈衷。（○本集七。诗纪五十二。）
    【山行见孤桐诗】
    桐生丛石（类聚作丛谷。）里。根孤地寒阴。上倚崩岸势。下带洞阿深。奔泉冬激射。雾雨夏霖浮。未霜叶已肃。不风条自吟。昏明积苦思。昼夜叫哀禽。弃妾望掩泪。逐臣对抚心。虽以慰单危。悲凉不可任。幸（类聚作不。）愿见雕斫。不君堂上琴。（○本集六。诗纪五十二。又类聚八十八引阴、吟、琴三韵。）
    【咏双燕诗二首】
    双燕戏云崖。羽翰（玉台作翮。类聚同。）始差池。出入南闺里。经过北堂陲。（玉台作垂。）意欲巢君幕。层楹不可窥。沈吟芳岁晚。徘徊韶景移。悲歌辞旧爱。衔泪觅新（类聚作所。）知。（○本集五。玉台新咏四作咏燕。类聚九十二。诗纪五十二。）
    可怜云中燕。旦去暮来归。自知羽翅弱。不与鹄争飞。寄声谢飞鹄。往事子毛衣。琐心诚贫薄。叵吝节荣衰。阴山饶苦雾。危节多劲威。岂但避霜雪。当（本集、诗纪并云。一作复。）儆野人机。（○本集五。诗纪五十二。）
    【酒後诗】
    晨节无两淹。年意不俱处。自非羽酌欢。何用慰愁旅。（○本集七。诗纪五十二。）
    【讲易诗】
    云泽翔羽姬。横盖招益人。贲园无金尚。履道易书绅。（○本集七。诗纪五十二。）
    【可爱诗】
    风帷闪（本集作关。）珠带。月幌垂雾罗。魏粲缝秋裳。赵艳习春歌。（○本集七。诗纪五十二。）
    【夜听声诗】
    辞乡不觉远。欢寡忧自繁。何用慰秋望。青烛视夜翻。（○本集七。诗纪五十二。）
    【在荆州与张使君李居士联句】
    桥磴支吾辙。篁路拂轻鞍。三尹无喜色。一适或垂竿。（○本集七。诗纪五十二。）
    【与谢尚书庄三连句】
    霞辉兮涧朗。日静兮川澄。风轻桃欲开。露重兰未胜。水光溢兮松雾动。山烟叠兮石露凝。掩映晨物彩。连绵夕羽兴。（○本集七。诗纪五十二。）
    【月下登楼连句】
    仿佛萝（本集作拂。）月光。缤纷篁雾阴。乐来乱忧念。酒至歇忧心。（鲍博士）露入觉牖高。萤蜚（本集作芳深。）测苑深。清气澄永夜。流吹不可临。（王延秀。密峰集浮碧。疏澜道瀛寻。（本集作浔。）漱玉延幽性。攀（本集作扳。）桂藉知音。（荀原之）辰意事沦晦。良欢戒勿寝。昭景有遗（本集作遣。）驷。疏贾无留金。（荀中书万秋。○本集七。诗纪五十二。）
    【字谜三首】
    二（本集作一。类聚同。）形一体。四支八头。四八一八。飞泉仰流。（井○本集七。类聚五十六。诗纪五十二。）
    头如刀。尾如钩。中央横广。四角六抽。右面负两刃。左边双属牛。（龟○同上）
    乾之一九。支（类聚作从。）立无偶。坤（类聚作巛。）之二六。宛然双宿。（土○同上）
    【赠顾墨曹诗】
    昏明易远。离会难揆。云辙（类聚作撤。）泉分。西舻东轨。（○类聚三十一。诗纪五十二。）
    【拟古诗】
    中坐溢朱组。步栏烨碹汀＠竦秦眷情。乐阕延皇眄。（○韵补四。）
    【诗】
    竖儒守一经。未足识行藏。（○南史吉士瞻传。）
    ※鲍令晖
    〈令晖。鲍照妹。〉
    【拟青青河畔草诗】
    袤袤临窗竹。蔼蔼垂门桐。灼灼青轩女。泠泠高堂（玉台作台。诗纪云。一作台。）中。明志逸秋霜。玉颜掩（玉台作艳。）春红。人生谁不别。恨君早从戎。鸣弦惭夜月。绀黛羞春风。（○玉台新咏四。诗纪五十四。）
    【拟客从远方来诗】
    客从远方来。赠我漆鸣琴。木有相思文。弦有别离音。终身执此调。岁寒不改心。愿作阳春曲。宫商长相
    寻。（○玉台新咏四。广文选十五。诗纪五十四。）
    【代葛沙门妻郭小玉作诗二首】
    明月何皎皎。垂幌（玉台作广。）照罗茵。若共相思夜。知同忧怨晨。芳华岂矜貌。霜露不怜人。君非青云逝。飘迹事咸秦。妾持一生泪。经秋复度春。（○玉台新咏四。诗纪五十四。）
    君子将遥（玉台作徭。）役。遗我双题锦。临当欲去时。复留相思枕。题用常著心。枕以忆同寝。行行日已远。转觉思弥甚。（○同上）
    【题书後寄行人诗】
    自君之出矣。临轩不解颜。砧杵夜不发。高门昼恒（玉台作常。文苑作恒昼。注云。一作昼恒。）关。帐（文苑作帏。注云。一作帷。乐府作帷。）中流（文苑作浮。注云。一作帐中流。）熠怠＃ㄓ裉ㄗ饕。文苑、诗纪同。）庭前华紫兰。物（诗纪作杨。）枯识节异。鸿来（文苑作归。乐府、诗纪同。）知客寒。游用（乐府作取。）暮冬（文苑作秋。乐府作春。）尽。除春（文苑作馀思。诗纪同。）待君（文苑作春。注云。一作思。）还。（诗纪云。乐府作游取暮春尽。馀思待君还。○玉台新咏四。又文苑英华二百二、乐府诗集六十九并作自君之出矣。诗纪五十四。又类聚三十一引颜、关、兰、寒四韵。）
    【寄行人诗】
    桂吐两三枝。兰开四五叶。是时君不归。春风徒笑妾。（○类聚三十一。诗纪五十四。）
    【古意赠今人诗】
    寒乡无异服。衣毡（诗纪作毡褐。）代文练。日月望君归。年年不解纟延（类聚作丝。诗纪同。）荆扬春早和。幽冀犹霜霰。北（类聚作地。乐府同。）寒妾已知。南心君不见。谁为道辛苦。寄情双飞燕。形迫杼煎丝。颜落风催电。容华一朝尽。（诗纪作改。）惟馀心不变。（○玉台新咏四。诗纪五十四。又类聚四十二、乐府诗集六十并作吴迈远秋风曲。引练、丝、霰、见四韵。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
