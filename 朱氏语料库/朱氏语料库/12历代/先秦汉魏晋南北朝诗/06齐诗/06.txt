    ●齐诗卷六
    ※顾{则心}
    〈{则心}。扬州主簿。善易。{则心}一作则心。一作测。〉
    【望廨前水竹诗】
    〖诗纪云。何逊集载此诗。题云望廨前水竹答崔录事。拾遗作顾则心。〗
    萧萧丛竹映。澹澹平湖净。叶倒涟漪文。水漾檀栾影。相思不会面。相望空延颈。远天去浮云。长墟钭落景。幽こ与岁积。赏心随事屏。乡念一幕亍０追⑸俄顷。（○何水部集二。选诗拾遗。诗纪六十二。）
    ※钟宪
    〈宪。颍川长社人。齐正员外郎〉
    【登群峰标望海诗】
    〖诗纪云。此诗见谢壹。题云和刘西曹望海。拾遗作钟宪。〗
    苍波不可望。望极与天平。往往孤山饔。处处春云生。差池远雁没。飒沓群凫惊。嚣尘及簿领。弃舍出重城。临川徒可羡。结网庶时营。（○谢宣城诗集四。选诗拾遗。诗纪六十二。）
    ※许瑶之
    拟自君之出矣（诗纪云。艺文作宋孝武帝。）
    自君之出矣。金翠暗无精。思君如日月。回环昼夜生。（○玉台新咏十。诗纪五十四。）
    【咏冉榴枕诗】
    〖诗纪云。吴都赋。冉榴之木。注曰。冉榴。木之盘结者。材理坚邪可作器。然则冉榴即所谓木瘿。榴字瘤字假借通用耳。故曰因病成妍也。〗
    端木生河侧。因病遂成妍。朝将云髻别。夜与蛾眉连。（○玉台新咏十。诗纪五十四。）
    【闺妇答邻人诗】
    昔如影与形。今如胡与越。不知行远近。忘却（玉台作去。）离年月。（○玉台新咏十。诗纪五十四。）
    ※朱硕仙〈朱子尚附〉
    【吴声独曲二首】
    〖南齐时。朱硕仙善歌吴声读曲。武帝出游钟山。幸何美人墓。硕仙歌云云。帝神色不悦曰。小人不逊弄我。时朱子尚亦善歌。复为一曲云云。於是俱蒙厚赍。〗
    【硕仙歌】
    二（乐府作一。）忆所欢时。缘山破{艹仍}荏。山神感侬意。盘石锐锋动。（○乐府诗集四十六。诗纪六十二。）
    【子尚歌】
    暧暧（乐府作暖暖。）日欲冥。欢骑立踟蹰。太阳犹尚可。且愿停须臾。（○同上）
    ※石道慧
    【离合诗】
    好仇华良夜。子欢我亦欣。昊穹出明月。一坐感良晨。（娱○类聚五十六。诗纪六十二。）
    ※檀秀才〈逯案。以下七人诗原附谢壹同题之下。〉
    【阳春歌】
    青春献初风。白日（乐府作云。）映雕梁。兰萌犹自短。柳叶未（谢集作菰菜禾。）能长。已见花红（文苑作红花。）发。复闻花芷（乐府作绿草。）乘（谢集作乐。诗纪云。一作乐。紫试游衍。谁知心独伤。（○谢宣城诗集二。文苑英华九十三。乐府诗集五十一。诗纪五十八。）
    ※江朝请〈奂〉
    【渌水曲】〖渌。谢集作绿。诗纪同。〗
    塘上蒲欲齐。汀洲杜将歇。春心既易荡。春流岂难越。桂棹（乐府作楫。）及晚风。菱江（谢集作影。）映初月。芳香若可赠。为君步罗袜。（○谢宣城诗集二。乐府诗集五十九。诗纪五十八。）
    ※陶功曹〈失名〉
    【采菱曲】
    朝日映兰泽。乘内入桂屿。棹影已流倡。轻舟复容与。勿遽佳期移。方追明月侣。采采讵盈掬。还望空延
    伫。（○谢宣城诗集二。诗纪五十八。）
    ※朱孝廉〈失名〉
    【白雪曲】
    凝云没（文苑作凌。）霄汉。从风飞（文苑作惊。）且散。联翩下（文苑、乐府并作避。）幽谷。徘徊依井干。既兴楚客谣。亦动周王叹。所恨轻寒（乐府云。一作塞。）早。不迨（文苑作待。）阳春（文苑作春光。乐府云。一作春光。）旦。（○谢宣城诗集二。文苑英华三百三十一。乐府诗集五十七。诗纪五十八。）
    ※王秀之
    〈秀之。字伯奋。琅邪临沂人。累迁都官尚书。出为隋王镇西长史、吴兴太守。〉
    【卧疾叙意诗】
    贞悔不少期。福极固难豫。疾药虽一途。遂以千百虑。景仄（本集作反。）念徂龄。带缓每危曙。循躬既（本集作虽。注云。一作既。）已兹。况复岁将暮。层冰日夜多。飞云密如雾。归鸿互断绝。宿鸟莫能去。辍我丘中琴。（本集作瑟。）良由（谢集作田。）一嗟故。隐沦迹有违。宰官功未（本集作来。）树。何用揽余情。恨恨此故路。岂言劳者歌。且曰幽人赋。（○谢宣城诗集四。诗纪六十。）
    ※江孝嗣
    【北戍琅邪城诗】
    驱马一连翩。日下情不息。芳树似（谢集作以。）佳人。惆怅余何极。薄暮苦羁（谢集作羁。）愁。终朝伤旅食。丈夫许人世。安得顾心臆。按剑勿复言。谁能耕与织。（○谢宣城诗集四。文选补遗三十六。广文选十。诗纪六十。）
    【离夜诗】
    石泉行可照。兰杜向含风。离歌上春日。芳思徒以空。情遽晓云发。心在夕何终。幽琴一罢调。清（谢集字缺。）醑复谁同。（○谢宣城诗集四。诗纪六十一。）
    ※王常侍〈失名〉
    【离夜诗】
    月没高楼晓。云起扶桑时。烛筵暧（诗纪作缓。）无色。行住（谢集作柱。）闵（谢集作悯。）相悲。当轩已凝念。况乃清江湄。怀人忽千里。谁缓鬓徂（谢集作组。）丝。（○谢宣城诗集四。诗纪六十一。）
    ※王晏
    〈晏。字休默。一字士彦。琅邪临沂人。宋大明末。历建安国常侍、员外郎、征北参军、镇西记室谘议。齐受禅。转太子中庶子。历步兵校尉、侍中、仆射尚书令、太傅、建武四年。坐罪诛。〉
    【和徐孝嗣诗】
    槐序候方调。（○南史王晏传。）
    ※韩兰英
    〈兰英始为後宫司仪。後为博士。〉
    【为颜氏赋诗】
    〖金楼子曰。齐郁林王时。有颜氏女。夫嗜酒。父母夺之。入宫为列职。帝以春夜命後宫司仪颜氏赋曰云。帝乃还之。〗
    丝竹犹在御。愁人独向隅。弃置将已矣。谁怜微薄驱。（○金楼子一。）
    ※释宝月
    【估客乐】〖二曲〗
    〖齐武帝布衣时。尝游樊邓。登祚以後。追忆往事。作估客乐。使宝月奏之管弦。月又上此二曲。凡四章。〗
    郎作十里行。侬作九里送。拔侬头上钗。与郎资路用。（○乐府诗集四十八。诗纪六十二。）
    有信数寄书。无信心相忆。莫作瓶落井。一去无消息。（○同上）
    【同前】
    大め珂峨头。何处发扬州。借问め上郎。见侬所欢不。（○乐府诗集四十八。诗纪六十二。）
    初发扬州时。船出平津泊。五两如竹林。何处相寻博。（○同上）
    【行路难】
    君不见孤雁关外发。酸嘶度扬越。空城客子心肠断。幽闺思妇气欲绝。凝霜夜下拂罗衣。浮云中断开明月。夜夜遥遥徒相思。年年望望情不歇。寄我匣中青铜镜。倩人为君除白发。行路难。行路难。夜闻南城汉使度。使我流泪忆长安。（○玉台新咏九。文苑英华二百。乐府诗集七十。诗纪六十二。○逯案。诗品谓此歌乃柴廓作。月窃为己有。）
    【杂歌谣辞】
    【苏小小歌】〖一曰钱塘苏小小歌。〗
    〖乐府广题曰。苏小小。钱塘名倡也。盖南齐时人。西陵在钱塘江之西。歌云西陵松柏下。是也。〗
    妾（乐府作我。）乘油壁车。郎骑（乐府作乘。）青骢马。何处结同心。西陵松柏下。（○玉台新咏十。乐府诗集八十五。诗纪六十三。）
    【永明初歌】
    〖齐书五行志曰。永明初。百姓歌曰云云。後句间云陶郎来。白者金色。马者兵事。三年。妖贼唐寓之起。言唐来劳也。〗
    （白马向城啼。欲得城边草。（○南齐书五行志。诗纪六十三。）
    【百姓为东昏侯歌】
    〖南史曰。东昏侯又以阅武堂芳乐苑。穷奇极丽。当暑种树。大树合抱。亦皆移掘。插叶系华。取玩俄顷。又於苑中立店肆。模大市。日游市中。离所宝物与宫人阉竖共为裨贩。以潘妃为市令。自为市吏录事。叉开渠立埭。躬自引船。埭上设店。坐而屠肉于时百姓歌云。〗
    阅武堂。种杨柳。至尊屠肉。藩妃酤酒。（○南史齐废帝东昏侯纪。六朝事迹编类上。）
    【沈麟士引童谣】
    〖沈氏述祖德碑曰。沈莫盛於吴兴。始吾祖戎建大勋。辞显职。繇江北避地居吴之馀不乡。其卒也永平元年。葬乡之金鳌山。时有金鹅。三鸣而去。童谣曰云云。遂更名其山曰金鹅。〗
    金鹅鸣。沈氏兴。代代出公卿。（○湖录金石考四。）
    【张敬儿自为歌谣】
    〖南史曰。张敬儿性好卜术。信梦尤甚。又使於乡里为谣言。使小儿辈歌曰云云。敬儿家在冠军。宅前有地名赤谷。始其母於田中卧。梦犬子有角舐之。已而有娠而生敬儿。故初名狗儿。又生一子。因狗儿之名。复名猪儿。宋明帝嫌狗儿名鄙。改为敬儿。故猪儿亦改名恭儿。〗
    天子在何处。宅在赤谷口。天子是阿谁。非猪如是狗。（○南史张敬儿传。）
    【永明中虏中童谣】
    〖南齐书曰。永明中。虏中童谣云云。寻而京师人家忽生火。赤於常火。热小微。贵贱争取以治病。敕禁之。不能断。後梁以火德兴。〗
    黑水流北。赤火入齐。（○南齐书五行志。）
    【永明中魏地童谣】
    〖南史曰。永明十一年秋七月。先是魏地谣言云云。是岁有沙门从北赍此火而至。色赤於常火而微。云以疗疾。贵贱争取之。咸云圣火。诏禁之不止。火炙至七炷而疾愈。吴兴丘国宝密以还乡。邑人杨道庆虚疾二十年。依法炙即差。是月上崩。〗
    赤火南流丧南国。（○南史齐武帝纪。）
    【永元元年童谣】
    〖南齐曰。永元元年童谣云云。千里流者。江佑也。东城。遥光也。遥光夜举事。垣历生者乌皮埋尥奔之。跛脚。亦遥光。老姥子。孝字之象。徐孝嗣也。〗
    洋洋千里流。流た东城头。乌马乌皮隆Ｈ更相告诉。脚跛不得起。误杀老姥子。（○南齐书五行志。诗纪六十三。）
    【永元中童谣】
    〖南齐书曰。永元中童谣云云。识者解云。陈显达属猪。崔慧景属马。非也。东昏侯属猪。马子未详。梁王属龙。萧颖胄属虎。崔慧景攻台。顿广莫门死。时年六十三。乌集传舍。即所谓瞻乌爰止。于谁之屋。三八二十四。起建元元年至中兴二年。二十四年也。摧折景阳楼。亦高台倾之意也。言天下将去。乃得休息也。〗
    野猪虽高高。马子空闾渠。不知龙与虎。饮食江南墟。七九六十三。广莫人无馀。乌集传舍头。今汝得宽休。但看三八後。摧折景阳楼。（○南齐书五行志。诗纪六十三。）
    【山阴谣】
    〖南史曰。丘仲孚为山阴令。居职甚有声称。百姓为此谣。前世傅琰父子、沈宪、刘玄明。相继宰山阴。并有政绩。〗
    二傅沈刘。不如一丘。（○南史丘仲孚传。诗纪六十三。）
    【东昏侯时宫中谣】
    〖南史曰。初。左右刀敕之徒悉号为鬼。宫中讹云云。当时莫解。梁武平建邺。东昏死。群小一时诛灭。故称为诸鬼也。俗间以细М肉糅以姜桂曰肃刂。意者以凶党皆当细М而烹之也。〗
    赵鬼食鸭肃刂。诸鬼尽著调。（○南史茹法珍传。）
    【时人为桓康语】
    〖南史曰。桓康。兰陵人也。随武帝起兵。摧坚陷阵。膂力绝人。江南人畏之。高帝镇东府。除武陵王中兵宁朔将军。常侍卫左右。帝诛黄回。使康数回罪。然後杀之。时人语曰。〗
    欲亻舟张。问桓康。（○南齐书桓康传。南史桓康传。诗纪六十三。）
    【荀伯玉闻青衣小儿语】
    〖南齐书曰。初。太祖在淮南。伯玉假还广陵。梦上广陵城南楼上。有二青衣小儿语伯玉云云。伯玉视城下人。头皆有草。元徽五年而废苍梧。〗
    草中肃。九五相追逐。（○南齐书荀伯玉传。）
    【时人为荀伯玉语】
    〖南齐书曰。世祖在东宫。专断用事。颇不如法。伯玉因世祖拜陵後密启之。上大怒。检校东宫。世祖忧惧。上嘉伯玉尽心。愈见亲信。军国密事。多委使之。时人为之语曰云云。世祖深怨伯玉。永明元年。垣崇祖诛。伯玉优太法。〗
    十（南史作千。）敕五（南史作万。）令。不如荀伯玉（南史作公一。）命。（○南齐书荀伯玉传。南史荀伯玉传。）
    【时人为萧晃语】
    〖南史曰。长沙威王晃。高帝四子也。少有武力。蠲髦形淮南、宣城二郡太守。晃便弓马。初。沈攸之事起。晃多从武容。赫奕都街。时人为之语曰。〗
    焕焕萧四纟散。（○南齐书、南史长沙威王晃传。御览四百九十五。诗纪六十三。）
    【时人为刘绘语】
    〖南齐书曰。永明末。京邑人士盛为文章谈义。皆凑竟陵王西邸。绘为後进领袖。机悟多能。时张融、周氩⒂醒怨ぁＨ谝糁蓟涸稀｜氪侵络步荨；嬷言吐。又顿挫有风气。时人为之语曰云云。言在二家之中也。〗
    刘绘贴宅。别开一门。（○南齐书刘绘传。御览百八十。）
    【时人为张周刘三姓语】
    〖南史曰。永明末。都下人士盛为文章谈义。皆凑竟陵西邸。绘为後进领袖。时张融以言辞辩捷。周朊治清绮。而绘音采亦赡丽。雅有风则。时人谓之语曰云云。言其处二人之间也。〗
    三人共宅夹清漳。张南周北刘中央。（○南史刘绘传。御览百八十、六百十七。诗纪六十三。）
    【时人为沈麟士语】
    〖南史曰。沈麟士隐居馀干吴差山。讲经教授。从学士数十百人。各营屋宇。依止其侧。时人为之语曰。〗
    吴（南史无吴字。）差山中有贤士。开门教授居成市。（○南史沈麟士传。御览五百五。诗纪六十三。）
    【南州为江革语】
    〖南史曰。江革为浔阳太守。清严为属城所惮。正直自居。不与典签赵道智坐。道智还都启事。诬奏革堕事好酒。以琅琊王昙聪代为行事。南州士庶为之语曰。〗
    故人不道智。新人佞散骑。莫知度不度。新人不如故。（○南史江革传。诗纪六十三。）
    【都下民语】
    〖南史曰。茹法珍。会稽人。梅虫儿。吴兴人。齐东昏时并为制局监。俱见爱幸。自江礻石、始安王遥光等诛後。及左右应敕捉刀之徒并专国命。人间谓之刀敕。权夺人主。都下为之语曰。〗
    欲求贵职依刀敕。须得富豪事御力。（○南史茹法珍传。）
    【清商曲辞】
    【西曲歌】
    【共戏乐】〖四曲〗
    〖古今乐录曰。共戏乐。旧舞十六人。梁八人。〗
    齐世方昌书轨同。万宇献乐列国风。
    时泰民康人物盛。腰鼓铃半各相竞。
    长袖翩翩若鸿惊。纤腰袅袅会人情。
    观风采乐德化昌。圣皇万寿乐未央。（○乐府诗集四十九。诗纪六十三。）
    【杨叛儿】〖八曲〗
    〖唐书乐志曰。杨叛儿。本童谣歌也。齐隆昌时。女巫之子曰杨亍Ｉ偈彼婺溉肽凇＜俺の何後宠。童谣云。杨婆儿。共戏来所欢。语讹。遂成杨叛儿。古今乐录曰。杨叛儿送声云。叛儿教侬不复相思。〗
    截玉作手钩。七宝光平天。绣沓织成带。严帐信可怜。
    暂出白门前。杨柳可藏乌。欢（玉台作郎。）作沈水香。侬作博山炉。
    送郎乘艇子。不作遭风虑。横篙掷去桨。愿倒逐流去。
    七宝珠络鼓。教郎拍复拍。黄牛细犊儿。杨柳映松柏。
    欢欲见莲时。移湖安屋里。芙蓉绕床生。眠卧抱莲子。
    闻欢远行去。送欢至新亭。津逻无侬名。（○同上）
    落秦中庭生。诚知非好草。龙头相钩连。见枝如欲绕。（○同上）
    杨叛西随曲。柳花经东阴。风流随远近。飘扬闷侬心。（○乐府诗集四十九。诗纪六十三。又玉台新咏十引第二曲。）
    【杂曲歌辞】
    【乐辞】
    〖诗纪编入晋诗。又引祝穆曰。穷隆ｑ嘁病８呛喝擞铩Ｎ饩罕啻舜窃谑九首後。○逯案。宋许ダ彦周诗话谓此乃齐梁间乐府。今从之编之於此。〗
    绣幕围香风。耳节朱丝桐。不知理何事。浅立经营中。爱（事文类聚作护。）惜加（冷斋夜话作如。）穷隆７老校ㄊ挛睦嗑圩鞯谭馈＃┩惺毓。今日牛羊上丘陇。当年近前面发红。（○冷斋夜话。事文类聚前集五十八。诗纪四十三。又草堂诗笺二十丹青诗注作古乐府诗。引桐、中二韵。彦周诗话作齐梁间乐府。引宫、红二韵。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
