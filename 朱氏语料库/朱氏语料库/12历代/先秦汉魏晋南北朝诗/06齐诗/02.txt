    ●齐诗卷二
    ※王融
    〈融。字元长。琅邪临沂人。俭从子。宋中书令僧达孙。举秀才。为晋安南中郎参军。历晋陵王司徒法曹参军。迁秘书丞、丹扬丞、中书郎兼主客郎。竟陵王萧子良以为宁朔将军军主。郁林王即位。隆昌元年。收下廷尉狱。赐死。年二十七。有集十卷。〉
    【乐府】
    【齐明王歌辞七首】〖应司徒教作○以下五言。〗
    【明王曲】
    明王日月照。至乐天地和。幸（类聚作时。）息云门吹。复歇（类聚作歌。）咸池歌。桂序（乐府作房。诗纪云。序一作房。）金匏转。（乐府作<申柬>。）瑶轩丝石罗。朱骐步踯躅。玄鹤舞蹉跎。露凝嘉草秀。烟度醴泉波。皇基方万祀。齐民乐如何。（○乐府诗集五十六。诗纪五十七。又类聚四十三引和、歌、罗、波四韵。）
    【圣君曲】
    圣君应昌历。景祚启休期。龙楼神睿道。兔园仁义基。海荡万川集。山崖百草滋。盘苗成萃止。渝乓炖此肌Ｇ迕鞫离轸。威惠（乐府、诗纪并云。一作怀。）被殊辞。大哉君为後。何羡唐虞时。（○乐府诗集五十六。诗纪五十七。又类聚四十三引期、滋、时三韵。）
    【渌水曲】
    湛露改寒司。交（乐府作文。）莺变春（类聚作阳。）旭。琼树落（类聚作袖藻。）晨红。瑶塘水（类聚作巍＃┏蹁恕Ｈ睁沙溆明。风泉动（类聚作暗。）华烛。（乐府、广文选并作风动泉华烛。）遵渚泛兰觞。乘漪弄（类聚作舞。乐府云。一作舞。）清曲。斗酒千金轻。寸阴百年促。何用尽欢娱。王度式如玉。（○乐府诗集五十六。广文选十四。诗纪五十七。又类聚四十三引旭、渌、烛、曲四韵。）
    【采菱曲】
    炎光销玉殿。凉风吹凤楼。雕辎（乐府云。一作青辂。诗纪同。）素平隰。朱棹泊安流。金华妆翠羽。嗍谆（诗纪误作昼。）飞（类聚作龙。乐府、诗纪云。一作龙。）舟。荆姬采菱曲。越女江南讴。腾声翻叶静。发（乐府云。一作散。诗纪同。）响谷云浮。良时时一遇。佳人难再求。（○乐府诗集五十六。诗纪五十七。又类聚四十三引楼、舟、讴、求四韵。）
    【清楚引】
    平原数千里。飞观郁啕摺Ｇ逶陇〗曙。浩露零中宵。转叶度沙海。别羽自冰辽。四面通（乐府作涌。注云。一作通。）寒色。左右竟严飚。崤渑多榛梗。京索久尘苗。逝钭凭神武。奋剑荡遗妖。（○乐府诗集五十六。诗纪五十七。）
    【长歌引】
    周雅听休明。齐德觏升平。紫烟四时合。黄河万里清。翠柳荫通街。朱阙临高城。方毂雷尘起。接袖风云生。酣笑争日夕。丝管互（即互字。诗纪作牙。注云。疑作互。）逢迎。徂年无促虑。长歌有馀声。（○同上）
    【散曲】
    金枝湛明燎。绣幕裂芳然。层闺横绿绮。旷席缅朱缠。楚高层广陵散。瑟柱秋风弦。轻裙中山丽。长袖邯郸妍。徐歌驻行景。迅节氵龠（乐府作龠。）浮烟。言愿圣明主。永永万斯年。（○同上）
    【有所思】〖诗纪云。乐府、艺文均作王融。或作范云。非是。〗
    如何有所思。而无相见时。（类聚作期。）宿昔梦颜色。阶庭寻履綦。高张（谢集作歌。文选补遗同。）更何已。引满终自持。（类聚作欹。谢集作期。注。一作时。文选补遗作期。注。一作持。）欲知忧能（类聚作里。海录碎事作解。）老。为视镜中丝。（○谢宣
    城诗集二。类聚四十一。乐府诗集十七。文选补遗三十四。广文选十四。诗纪五十八。又海录碎事九作王融传。引丝一韵。）
    【三妇艳诗】
    大妇织绮罗。（一作缣绮。）中妇织流黄。小妇独无事。挟瑟（乐府云。一作琴。）上高堂。丈夫（乐府云。一作人。）且安坐。调弦讵未央。（乐府云。一作末渠央。○乐府诗集三十五。诗纪五十七。）
    【青青河畔草】
    容容寒烟起。翘翘望行子。行子殊未归。寤寐君（乐府作若。诗纪云。一作若。）容辉。夜中心爱促。觉後阻河曲。河曲万里馀。情交襟袖疏。珠露春华返。璇霜秋照（诗纪云。一作桂。）晚。入室怨蛾眉。情归为谁婉。（○乐府诗集三十八。诗纪五十七。）
    【同沈右率诸公赋鼓吹曲二首】〖诗纪云。附见谢胱集。或作胱诗。非也。〗
    【巫山高】
    想（玉台作响。类聚作仿。谢集作仿。文选补遗同。）象（乐府、诗纪并云。一作仿佛。）巫山高。薄暮阳台曲。烟霞（谢集作华。类聚同。乐府作云。）乍舒卷。（类聚作卷舒。）蘅（谢集作行。类聚、文选补遗同。）芳（乐府作犭爰鸟。）时（诗纪作自。）断续。（乐府云。一作烟华乍卷舒。行芳时断续。诗纪云。集作烟云乍卷舒。猿鸟时断续。）彼美如可期。寤言纷在瞩。（玉台作属。文选补遗同。）怃（玉台作抚。）然（类聚作无
    忘。）坐相思。（谢集作望。类聚、乐府、文选补遗同。诗纪云。一作望。）秋风下庭绿。（○谢宣城诗集二。玉台新咏四。乐府诗集十七。文选补遗三十四。诗纪五十七。又类聚四十二引曲、续、绿三韵。）
    【芳树】
    相望早春日。烟华杂如雾。复此佳丽人。含情（谢集作姿。）结芳树。绮罗已自怜。萱风多有趣。去来徘徊者。佳人不可遇。（○谢宣城诗集二。乐府诗集十七。诗纪五十七。）
    【临高台】
    游人欲骋望。积步上高台。井莲当夏吐。窗桂逐秋开。花飞低不入。鸟散远时来。还看云栋（乐府云。一作阵。）影。含月徘徊。（○乐府诗集十八。诗纪五十七。）
    【望城行】
    金城十二重。云气出表里。万户如不殊。千门反相似。车马若飞龙。长衢无极已。箫鼓相逢迎。信哉佳城市。（○乐府诗集六十八。诗纪五十七。）
    【法乐辞】〖十二章〗
    天长命自短。世促道悠悠。禅衢开（广弘明集作阔。注云。明本作开。）远驾。爱海乱轻舟。累尘曾未极。心（乐府作积。）
    树岂能筹。情埃何用洗。正水有清流。（右歌本起。）
    百神肃以虔。（广弘明集云。宋元宫本作度。）三灵震（广弘明集作晨。注云。元明本作震。）且（广弘明集云。元宫本作旦。）越。恒（乐府作常。广弘明集云。明本一作常。诗纪云。一作常。）曜扌畏枷觥＃ㄊ纪作宵。广弘明集云。三本、宫本作宵。）薰风动（乐府作镜。）兰月。（乐府云。一作微风动兰月。）丹荣藻（乐府作落。注云。一作藻。）玉墀。翠羽文殊（广弘明集作朱。注云。明本作珠。）阙。皓毳非虚来。交轮岂徒发。（右歌灵瑞。）
    韶年春已仲。明星夜未央。千祀钟休历。万国会（广弘明集作命。注云。明本作会。）嘉（乐府作佳。）祥。金容涵（乐府作函。）夕景。翠鬓佩晨光。表尘维净觉。泛（广弘明集云。宋元宫本作凡。）俗迤轮皇。（右歌下生。）
    袭气变离宫。重柝惊（广弘明集作警。）层殿。曼响感心神。修容展忄啵ㄊ纪作转惟。）宴。生老终已（广弘明集作以。）萦。死病行当荐。方为净国游。岂结危城恋。（右歌在宫。）
    春枝（乐府作木。注云。一作枝。）多病夭。秋叶少欣荣。心骸终委灭。亲爱暂平（广弘明集作时。注云。明本作平。）生。长风吹北陇。（广弘明集、乐府并作垄。）迅景（广弘明集云。元明本作瀑。乐府作影。诗纪作瀑。）急东瀛。知三既情畅。（乐府作竭。注云。一作畅。）得一乃身贞。（右歌四游。○乐府作田游。）
    飞策辞国门。端仪偃郊树。慈爱徒（广弘明集云。宋宫本作往。按往当是枉字。）相思。闺中（广弘明集作中闺。注云。明本作闺中。）空怨（诗纪作恋。广弘明集云。三本、宫本作恋。）慕。夙（乐府作风。广弘明集同。又注。三本作夙。）隶乖往途。骏足独归路。举袂谢时人。得道且还去。（乐府作顾。诗纪云。一作顾。广弘明集云。明本一作顾。○右歌出国。）
    明心弘十力。（广弘明集云。宋元宫本作方。）寂虑安（广弘明集作通。乐府云。一作通。）四禅。青禽承逸轨。文骊（乐府作镳。诗纪
    云。一作镳。广弘明集云。明本一作镳。）镜重川。鹫严标远胜。鹿野究清玄。不有希世宝。何以导停乐府作蒙。广弘明集同。又注云。三本、宫本作汀＃┤。（右歌得道。）
    亭亭宵（广弘明集作霄。注云。三本、宫本作双。诗纪作双。）月流。フフ晨霜结。川上不徘徊。条间亟（广弘明集作函。注云。明本作亟。）渝（乐府作问生。）灭。灵知湛常然。符（广弘明集作俯。注云。明本作符。一作俯。）应有盈缺。感运复来仪。且厌（乐府作压。注云。一作厌。）人间世。（广弘明集作绁。注云。宋元宫本作世。泄音。明本音泄。乐府作泄。注云。一作世。○右歌宝树。○乐府诗集云。宝树一作双树。）
    舂（广弘明集作春。诗纪同。又注。一作春。）山玉所府。檀林芳（乐府作鸾。广弘明集云。明本云。一作鸾。）所栖。引火归炎燧。（乐府作隧。）挹（乐府作揖。）水自清（乐府作青。）堤。庵园无异辙。祗（广弘明集作只。乐府同。）馆（广弘明集云。明本作管。）有同跻。（广弘明集云。宋元宫本作侪。）比肩非今古。接武岂燕齐。（右歌贤众。）
    昔余（广弘明集云。宋元本作尔。）轻岁月。兹也重光阴。闺中屏钅公黛。阙下挂缨簪。禅悦兼芳旨。法言（广弘明集作。注云。明本作言。云一作。）恋（广弘明集作忘。注云。明本云。一作恋。诗纪云。一作忘。）清琴。一异非能辨。宠辱（乐府云。一作空有。）谁为心。（右歌学徒。）
    峻宇（乐府作岸。）临层穹。苕苕（乐府作迢迢。广弘明集云。明本作迢迢。）疏远风。腾芳清汉里。响梵高云中。金华纷苒若。（乐府作冉弱。广弘明集云。三本作箬。）琼树郁青葱。贞心延（乐府作逸。注云。一作延。）净境。邃业嗣天宫。（右歌供具。）
    影响未尝隔。晦明殊复亲。弘慈邈（广弘明集作迫。注云。明宫本作邈。）已远。睿後扇高尘。区中礻是（乐府作提。）景福。寓（广弘明集云。三本作宇。明本云。一作寓。）外沐深仁。万祀留（广弘明集作流。注云。明本作留。云一作流。）国祚。意兆庆唐民。（右
    歌福应。（○广弘明集三十。乐府诗集七十八。诗纪五十七。）
    【少年子】
    闻有东方骑。遥见上头人。待君送客返。桂钗当自陈。（○乐府诗集六十六。诗纪五十七。）
    【江皋曲】
    林断山更续。洲尽江复开。云峰帝乡起。水源桐柏来。（○乐府诗集七十七。诗纪五十七。）
    【思公子】
    春尽风飒飒。兰凋木辐贰Ｍ跛锞梦客。思君徒自忧。（○乐府诗集七十四。诗纪五十七。）
    【王孙游】〖诗纪云。玉台作春游。〗
    置酒登广殿。开襟望所思。春草行已歇。何事久佳期。（○乐府诗集七十四。诗纪五十七。）
    【阳翟新声】
    怀春发下蔡。含笑向阳城。耻为雉曲。好作丶γ。（○乐府诗集七十四。诗纪五十七。）
    【永明乐十首】〖谢彝赋。〗
    玄符昭景历。茂实偶英声。长为南山固。永与朝日明。（○乐府诗集七十五。诗纪五十七。）
    灵丘比翼栖。芳林合条起。两伐分宪章。一朝会书轨。（○同上）
    二离金玉相。三衮兰蕙芳。重仪文世子。再奉东平王。（○同上）
    空谷返逸骖。阴山响鸣鹤。振玉ε丹墀。怀芳步青阁。（○同上）
    崇文晦已明。胶庠杂复整。弱台留折巾。沂川咏芳颖。（○同上）
    定林去喧俗。鹿野山俟霞。香风流梵印Ｔ笥晟⒃苹ā＃ā鹜上）
    楚望倾渑涤。日馆仰銮铃。已谖逶品。方照两河清。（○同上）
    幸哉明盛世。壮矣帝王居。高门夜不柝。饮帐晓长舒。（○同上）
    总棹金陵渚。方驾玉山阿。轻露炫珠翠。初风摇绮罗。（○同上）
    西园抽蕙草。北沼掇芳莲。生逢永明乐。死日生之年。（○同上）
    【奉和秋夜长】
    秋夜长。（玉台作秋夜长复长。）夜长乐未央。舞袖拂花（玉台作明。）烛。歌声绕凤梁。（○玉台新咏十作秋夜。古文苑四不署作者。乐府诗集七十六作秋夜长。诗纪五十七。）
    【诗】
    【赠族叔卫军俭诗】〖十五章〗
    台曜澄华。铉岳裁峻。经天为象。丽地作镇。龙潜九泉。凤栖百仞。济胃咛凇３嘶远振。
    极睇金策。具览瑶图。宏踪漭邈。邃理睢盱。圣机其轸。睿想同谟。玄契寤语。幽契占符。
    轩迹方融。稽牧克辅。天步初阶。哲人翼主。望古连规。追循叠矩。刘挚等契。凌何迈禹。
    桂萌已馥。玉生而温。曰自志学。即此宾门。身无择行。口不弃言。俦襟河隧。合量衢樽。
    渐美中和。资心百姓。柔裕为容。齐庄以敬。仁则物安。义惟已正。冲泉如泉。镜净如镜。
    不器其（文馆词林作有。）德。有斐（文馆词林作匪。类聚同。）斯文。质超瑚琏。才逸卿云。摇笔泉泻。动咏英纷。氵风乎不极。卓兮靡群。
    君道知人。臣玉胜务。纳揆飞声。登庸缉誉。名弘渡蛞。贲发幽素。九流载清。八政允树。
    帝曰钦哉。朕嘉乃良。滔滔江蠡。实纪炎方。建兹赤社。俾侯南昌。受策以出。出入勤王。
    施之为政。实尹上京。期月而可。三年有成。人莫爱力。物不瘦情。隽张愧称。王赵惭名。
    息憩渠馆。式静泽宫。我求骏德。昭此困蒙。仪形<门君>里。木铎淹中。容上复礼。稷下还风。
    帝略时康。皇涂攸隆Ｄ嗣南昌。式补兖阙。念损辞功。鸣谦让伐。岂敢固之。王言再发。
    於时春暮。日焕云清。前纪文物。後发声明。逶迤冕服。有锵璁珩。公其戾止。威德惟馨。
    德馨伊何。如兰之宣。贞筠柚（类聚作抽。诗纪同。）箭。润璧怀山。有荣有茂。不瘁不骞。介兹景福。君子万年。繇资律纪。望以韬传。宋翟空墨。周老徒玄。一致或禀。百行无员。永言古烈。公实兼旃。
    六乐毕该。五礼备贯。（文馆词林作员。）七训是敷。三英有粲。文整国容。武决庙算。唯旦唯公。唯公唯旦。（○文馆词林百五十二。又类聚三十一作赠族卫军诗。引峻、镇、文、云、纷、宣、山、贯、粲、旦十韵。）
    【从武帝琅邪城讲武应诏诗】
    治兵闻鲁策。训旅见周篇。教民良不弃。任智理恒全。白日映丹羽。嵯嘉拇潇埂Ａ枭届抛榧住４水被戎（诗纪作戈。）船。凝葭郁摧怆。清管乍联绵。早逢文化洽。复属武功宣。愿陪玉銮右。一举扫燕然。（○类聚五十九。诗纪五十九。）
    【栖玄寺听讲毕游邸园七韵应司徒教诗】
    道胜业兹远。心间地能巢。桂校ü愫朊骷作燎。注云。宋宫本作僚。元明本作撩。古文苑作掩。广文选作崦。）郁初裁。兰墀坦将辟。虚檐对长屿。高轩临广液。芳草列成行。嘉树纷如积。流风转还（广弘明集云。明本云。一作旋。广文选云。还音旋。谓回旋之迳。诗纪云。音旋。）迳。沮烟泛乔石。日汨（广弘明集作泊。注云。明本作汩。）山照红。松饔⑺华碧。畅哉人外赏。迟迟眷西（广弘明集作春将。注云。明本作眷西。）夕。（○广弘明集三十。古文苑四。广文选九。诗纪五十七。）
    【杂体报范通直诗】
    和璧荆山下。隋珠汉水滨。无双自昔代。有美今为邻。三楚多秀（古文苑作才。）士。江上复才人。纬绡（诗纪云。疑萧字之误。）非善贾。圣德可我臣。追飞且学步。共子奉清尘。紫庭风日好。青槐枝叶新。徘徊吹楼侧。欲见心所亲。{山例}（当是微字别体。）君兰蕙草。何用以书绅。（○古文苑九。诗纪五十七。）
    【萧谘议西上夜集诗】
    徘徊将所爱。（类聚作忧。）惜（古文苑作昔。）别在河梁。衿袖三春（古文苑作处。）隔。江山千里长。寸心无远近。边地有风霜。勉哉勤岁暮。敬矣事（类聚作慎。初学记同。）容光。山中殊未怿。（初学记作泽。）杜若空自（古文苑作为。）芳。（○类聚二十九。初学记十八。古文苑九作别萧谘议。诗纪五十七。）
    【别王丞僧孺诗】
    首夏实清和。馀春满郊甸。花树杂为锦。月池皎如练。如何於（类聚作当。诗纪云。一作当。）此时。别离言与面。（类聚作宴。）留杂已郁纡。行舟亦遥衍。非君不见思。所悲思不见。（○古文苑九不署作者。诗纪五十七。又类聚二十九作谢冶鹜跎孺诗。引练、宴、见三韵。）
    【寒晚敬和何徵君点诗】
    疏酌候冬序。间琴改秋律。如何将暮天。复值西归日。摇落迎轩牖。飞鸣乱绳荜。烟灌共深阴。风篁两萧瑟。虚堂无笑语。怀君首如疾。早轻北山赋。晚爱东皋逸。上德可润身。下泽有徐辔。（○古文苑九作刘中书作。诗纪五十七。）
    【古意诗二首】〖诗纪作和王友德元古意二首。〗
    游禽暮知反。行人独未（玉台作不。）归。坐销芳草气。空度明月辉。频容入朝镜。思泪点春衣。巫山彩云没。（古文苑作合。）淇（古文苑误作湛。）上绿条（诗纪作杨。）稀。待君竟不至。秋雁双双飞。（○玉台新咏四。古文苑九不署作者。题作王友古意二首。诗纪五十七。）
    霜气下孟津。秋风度函（古文苑误作亟。）谷。念君凄已（诗纪作以。）寒。当轩卷罗恪Ｏ耸址喜梅臁Ｇ鬓罢膏沐。千里不相闻。寸心郁纷蕴。（玉台作氤氲。）况复飞萤夜。木叶乱纷纷。（○同上）
    【奉和竟陵王郡县名诗】
    追芳承荔浦。揖道讯虚丘。升裾临广牧。从望尽平洲。曾山临翠坂。方渠缅清流。阳台翻早茂。阴馆怀名秋。岁晏（诗纪作宴。）乐光弭。景仄西华收。端溪惭昔彦。测水谢前修。往食曲阜盛。今属平台游。燕棠缺初雅。郑兖息遗讴。久倾信都美。乃结茂陵俦。河间诚可咏。南海果难游。（○类聚五十六。诗纪五十七。）
    【游仙诗五首】〖诗纪云。集云应教。〗
    桃李不奢年。桑榆多暮节。常恐秋蓬根。连翩因风雪。习道遍槐氐。追仙度瑶碣。绿帙启真词。丹经流妙说。长河且已萦。曾山方可砺。（○古文苑九不署作者。）
    献岁和风起。日出东南隅。凤ユ乱烟道。（古文苑缺道字。）龙驾溢云区。结赏自员（广文选作云。峤。移燕（广文选作燕。）乃方壶。金卮（广文选作芝。）浮水翠。玉寝谌珠。徒用霜露改。终（古文苑缺终字。）然天地俱。（○古文苑九。广文选九。诗纪五十七。）
    命驾瑶池隈。（乐府作侧。注云。一作隈。）过息蠃女台。长袖何靡靡。箫管清且哀。璧门凉月举。珠殿秋风回。青鸟骛高羽。王母停玉杯。举手暂（乐府作惭。）为别。千年将复来。（○古文苑九。乐府诗集六十四作神仙篇。广文选九。诗纪五十七。）
    湘元有兰芷（古文苑作俊＃┿栉嵊南征。遗佩出长（古文苑作出。）浦。举袂望增城。朱霞拂绮树。白云照金楹。五芝多秀色。作桂常冬荣。弭节且夷与。参差闻凤笙。（○古文苑九。广文选九。诗纪五十七。）
    命驾随所即。烛龙导轻镳。沙泽振寒草。弱水驾冰潮。远翔驰声响。流雪自飘遥。忽与若士（古文苑、广文选作人。）遇。（古文苑作□者。）长举入云霄。罗绎（古文苑作泽。）徒有睨。堂（古文苑、广文选作鹪明。）已寥寥。（○同上）
    【诃诘四大门诗】
    迅矣百龄。绵兹六入。出没昏疑。兴君爱习。总总予求。营营尔给。匪德曰归。唯殃斯集。贪人败类。无厌
    自有。昭回不希。玄墟何泣。（○初学记二十三。）
    【在家男女恶门诗】
    在磨则磷。玉生虽坚。唯居必徙。岂曰能贤。冰开春日。兰败秋年。天教斯类。及习情迁。命符三牖。生偕十缠。兹焉遂住。忧畏方延。（○初学记二十三。）
    【大惭愧门诗】
    兰室改蓬心。旃（初学记作旌。）崖变伊草。丹青有必渝。丝（初学记缺此字。诗纪云。一作素。）岂常皓。曲辕且绳直。诡木遂凋藻。一篑或成山。百里倦中道。隆（初学记作崇。诗纪云。一作崇。）汉乃王臣。失（初学记作大。）楚信（初学记作言。）元保。勉矣德不孤。至言匪虚造。（○初学记二十三。广弘明集三十作净行颂。○逯案。广弘明集净行颂共十首。此其九。诗纪以初学记引此作诗。遂全部编入之。今据初学记录此篇。其他九首既为净行颂。皆从略。）
    【努力门诗】
    豫北二山尚有移。河中一洲亦可为。精诚必至霜尘下。意气所感金石离。有子合掌修名立。时王权发美誉垂。昔来勤心少骞堕。（当作隳。）何不努力出忧危。胜幡法鼓萦且击。智师道众纷以驰。有生无我俨既列。无明有我孰能窥。（○初学记二十三。）
    【回向门诗】
    悠悠九土各异形。扰据四生非一情。驱车策马殉世业。市文鬻义炫虚名。三墨纷纠殊不会。七儒委郁曾未并。吉凶尚忌及数术。取与离合实纵横。朝日夕月竟何取。投严赴火空捐生。咄嗟失道尔回驾。沔彼流水趣东瀛。（○初学记二十三。）
    【春游回文诗】
    枝分（类聚作大。）柳塞北。叶暗榆关东。垂条逐絮传。落蕊散花丛。池莲照晓月。幔锦拂朝风。低吹杂纶羽。（类聚作晓吹纶杂羽。）薄粉艳妆红。离情隔远道。叹结深闺中。（○类聚五十六。诗纪五十七。）
    【侍游方山应诏诗】
    巡躅望登年。帐饮临秋县。日羽镜霜浔。云旗落风甸。四瀛良在目。八宇婉如见。小臣窃自嘉。预奉柏梁燕。（○古文苑九。诗纪五十七。）
    【奉辞镇西应教诗】
    未学谢能算。高义幸知游。留庭参辩。梁苑豫才邹。徘徊岁光晚。摇落江树秋。风旗萦别浦。霜蝇遥洲。（○类聚二十九。诗纪五十七。）
    【饯谢文学离夜诗】
    所知共（古文苑作供共。）歌笑。（谢集作吹。）谁忍别笑歌。离轩思黄鸟。分渚崆嗌。翻情结远旆。洒泪与行（谢集作烟。）波。春江夜明月。还望情如何。（○谢宣城诗集四。古文苑九。诗纪五十七。）
    【和南海王殿下咏秋胡妻诗】〖七章○乐府作七首。广文选、诗纪同。〗
    日月共为照。松筠俱以贞。佩纷（古文苑、乐府作分。）甘在远。结镜待君明。且协金兰好。方愉琴瑟情。佳人忽千里。幽（乐府作空。）闺积思生。
    景落中轩坐。悠悠望城阙。高树升夕烟。层楼满初月。光阴非或异。山川屡难越。辍泣扌晤墓姿。搔首乱云发。
    倾魄（乐府作魂。）属徂（古文苑作组。）火。摇念待方秋。凉气承宇结。明熠素阶流。三星亦虚饔。四屋惨多愁。思君（古文苑缺君字。）如萱草。一见乃忘忧。
    杼轴（乐府云。一作衿袖。）郁不谐。契阔弥（乐府作迷。）新故。朔（古文苑作翔。）风栏（乐府作栏。）上发。寒鸟林间度。客远之衣裘。岁晏饶霜露。参差兴别绪。依迟（乐府云。一作违。）起离慕。
    愿言如可信。（乐府作行。古文苑作何行。）行（乐府作信。）迈亦云（乐府作亡。）反。睇晃不告劳。瞻途宁遽远。何以淹归辙。
    蚕妾事春晚。送目乱前华。驰心迷旧婉。
    椒佩容（广文选作客。）有结。振方歧（广文选作怼＃┞酚纭；平鹜揭愿场０种詹挥濉Ｃ餍牧甲责ā０灿镁悯仵椤ｅ壮导埃乐府作反。）怅（古文苑作遄速反於。）巷。流日（古文苑作目。乐府同。）下西虞。
    披帷怅（古文苑作惕。乐府、广文选同。乐府又注云。一作怅。）有望。出门迟所欲。彼美复（古文苑作後。）来仪。惭颜变欣瞩。
    兰艾隔芳臭。（乐府作莸。）泾渭分清浊。去去夫人子。请殉（乐府作徇。）川之曲。（○古文苑九不署作者。乐府诗集三十六。广文选八。诗纪五十七。又类聚三十二引第一章。）
    【咏琵琶诗】
    抱月如可明。怀风殊复清。丝中传意绪。花里寄春情。掩抑有奇态。凄锵多好声。芳袖幸时拂。（初学记作拂持。）龙门空自生。（○谢宣城诗集五。玉台新咏四。类聚四十四。初学记十六。古文苑九。诗纪五十七。）
    【咏幔诗】
    幸得与珠（古文苑作君。）又。幂ャ君之楹。月映（御览作日饔。）不辞卷。风来辄自轻。每聚金炉气。时驻玉琴声。但（玉台作俱。）愿置（玉台作致。类聚同。）樽酒。兰恋保ㄍ蚧ü茸鞒！＃┮姑鳌＃ā鹦恍城诗集五。玉台新咏四。类聚六十九。初学记二十五。古文苑九作谢文学赋物为咏得幔。御览六百九十九。诗纪五十七。）
    【药名诗】
    重台信严敞。陵泽乃间荒。石蚕终未{尔虫}。垣衣不可裳。秦芎留近咏。楚蘅菰断琛：原结神草。随庭衔夜光。（○古诗类苑八十一。诗纪五十七。）
    【星名诗】
    眇叹属辰移。端忧临岁永。久惭入汉客。每愧遵河（诗纪作尊何。）影。仙羽诚不退。蓬襟良未整。谁谓无正心。大陵有霜颖。（○古诗类苑八十一。诗纪五十七。）
    【奉和月下诗】
    雕云度绮钱。香风入珠网。独知此夜月。依迟慕神赏。（○古文苑九不署作者。诗纪五十七。）
    【咏池上梨花诗】
    翻阶没细草。集水间疏萍。芳春照流雪。深夕映繁星。（○古文苑九。诗纪五十七。）
    【咏梧桐诗】
    骞凤影层枝。轻虹镜殿绿。岂ル龙门幽。直慕瑶池曲。（○古文苑九不署作者。诗纪五十七。）
    【咏女萝诗】
    幂ャ女萝草。蔓衍旁松枝。含烟黄且绿。因风卷复垂。（○类聚八十一。诗纪五十七。）
    【移席琴室应司徒教诗】
    雪崖似留月。萝径若披云。潺邮溜写。绵蛮山雨闻。（○类聚六十四。诗纪五十七。）
    【抄众书应司徒教诗】
    说礼固多才。妒信为善。严笥发仙华。金滕开碧篆。（○类聚五十五。诗纪五十七。）
    【奉和代徐诗二首】
    自君之出矣。芳{艹与}绝瑶卮。思君如形影。寝兴未曾离。（○古文苑九不署作者。乐府诗集六十九。诗纪五十七。）
    自君之出矣。金炉香不燃。思君如（文选补遗作当。）明烛。中宵空自煎。（○玉台新咏十作代徐干。古文苑九不署作者。乐府诗集六十九。文选补遗三十四。诗纪五十七。）
    【拟古诗二首】
    花蒂今何在。亦（玉台作示。）是林下生。何当垂双（玉台作两。类聚同。）髻。团扇云间明。（○玉台新咏十。类聚五十六作代藁
    砧诗。诗纪五十七。）
    镜台今何在。寸身正相随。何当碎联玉。云上璧已亏。（○类聚五十六作代藁砧诗。诗纪五十七。）
    【四色咏】
    赤如城霞起。青如松雾澈。（古文苑作彻。）黑如幽都云。白如瑶池雪。（○类聚五十六作四色诗。古文苑九不署作者。诗纪五十七。）
    【离合赋物为咏咏火】
    冰容惭远鉴。水质谢明晖。是照相思夕。早望行人归。（○玉台新咏十。类聚五十六作离合诗。诗末注火字。诗纪五十七。）
    【後园作回文诗】
    〖诗纪云。此或为梁元帝诗。观简文诸人和诗可见。艺文逸名。俟再考证。〗
    斜峰绕径曲。耸石带山连。花馀拂戏鸟。树密隐鸣蝉。（○类聚五十六。诗纪五十七。○逯案。类聚此诗在王融离合诗後。）
    【双声诗】
    园蘅眩红■。湖荇（丛话作晔。）黄华。回（丛话误作回。）鹤横淮翰。远越合云霞。（○苕溪渔隐丛话二。诗纪五十七。）
    【代五杂组诗】
    五杂组。庆云发。往复还。经天月。不获已。生胡越。（○类聚五十六。诗纪五十七。）
    【奉和纤纤诗】
    两头纤纤绮上纹。半白半黑鹪（古文苑、类聚作燕。）翔群。蔹莶膊参冢类聚作鸟。）迷曛。磊磊落落玉石分。（○古文苑九不署作者。类聚五十六作代两头纤纤诗。诗纪五十七。）
    ※丘巨源
    〈巨源。兰陵人。宋孝武时举丹阳郡孝廉。明帝即位。自南台御史为王景文镇军参军。元徽中。除奉朝请。历佐诸王府。转羽林监。齐受禅。为尚书主客郎。领军司马、越骑校尉。除武昌太守。改馀杭令。齐明帝为吴兴。巨源尝作秋胡诗。有讽刺语。以事见杀。有龟经秘要二卷、集十卷。〉
    【咏七宝扇诗】
    妙缟贵东夏。（初学记作妙贵经□夏。万花谷作妙贵经冬夏。）巧技（玉台作媛。初学记字缺。万花谷作妖。）出吴贰２米矗ㄊ纪作如。）白玉璧。缝似明月轮。表里缕七宝。中衔骇鸡珍。画作景山树。图为河洛神。来延挥握玩。入与钚钏亲。生
    风长袖际。诨红粉（类聚作柳。）津。拂（初学记作倩。万花谷同。）ツ（玉台作眄。）迎娇意。隐映含歌人。时移务忘故。节改竞存新。卷（万花谷作倦。）情随象簟。舒心谢锦茵。厌（玉台作恹。）歇（初学记作歌。万花谷同。）何足道。敬哉先後晨。（○玉台新咏四作七宝扇。初学记二十五。万花谷续七。诗纪六十二。又类聚六十九作七宝阁扇诗。引轮、珍、神、津、人五韵。）
    【听邻妓诗】
    披衽乏游术。凭轼寡文才。蓬门长自寂。虚席视生埃。贵里临倡（玉台作妆。诗纪云。一作妆。）馆。东邻歌吹台。云间娇响彻。风末艳声来。飞华瑶翠幄。扬芬金碧杯。久绝中州美。从念尸乡灰。遗情悲近世。中山安在哉。（○玉台新咏四。诗纪六十一。）
    ※王仲雄
    〈仲雄。晋陵南沙人。敬则子。〉
    【懊侬曲歌】
    〖南齐书王敬则传曰。敬则繇功封寻阳郡公。出为会稽太守。明帝既多杀害。自以高武旧臣。心怀忧恐。诸子在都。上遣敬则世子仲雄入东安慰之。仲雄善弹琴。当时新绝。江左有蔡邕焦尾琴。在主衣库。上敕五日一给仲雄。仲雄於御前鼓琴作懊侬曲歌。帝愈猜愧。後敬则竟以反诛。〗
    赏叹负情侬。郎今果何（南史作行。）许。君行不净心。那得恶人题。（○南史王敬则传。又南齐书王敬则传引前二句。）
    ※孔稚
    〈稚帧Ｗ值妈啊；峄山阴人。齐高帝为骠骑。取为记室参军。建武初。累迁冠军将军、太子詹事、散骑常侍卒。有集十卷。〉
    【白马篇】
    骥子星颐。铁阵与云平。汉家嫖姚将。驰突匈奴庭。少年斗猛气。怒发为君征。雄戟摩白日。长剑断流星。早出飞狐塞。晚泊楼烦城。虏骑四山合。胡尘千里惊。嘶笳振地响。吹角沸天声。左碎呼韩阵。右破休屠兵。横行绝漠表。饮马瀚海清。（乐府云。一作汀。）陇树枯无色。沙草不常青。勒石燕然道。凯归长安亭。县官知我健。四海谁不倾。但使强胡灭。何须甲第成。当今（乐府作令。）丈夫志。独为上古英。（○乐府诗集六十三。诗纪六十二。○逯案。乐府所载原有两篇。然细审第二篇。乃北朝人作。文苑英华又明作隋炀帝作。今移入隋诗。）
    【白焊琛
    山虚钟磬彻。（○韵补阳秋二。）
    【旦发青林诗】
    孤征越清江。游子悲路长。二旬倏已（诗纪作以。）满。三千眇未央。草杂今古色。严留冬夏霜。寄怀中山旧。举酒莫相忘。（○类聚二十七。诗纪六十二。）
    【游太平山诗】
    石险天貌分。林交日容缺。（舆地纪胜作阙。）阴涧落春荣。寒严留夏雪。（○类聚八。舆地纪胜十。诗纪六十二。）
    【酬张长史诗】
    同贫清风馆。共素白云室。（○文选四十三北山移文注。）
    ※张融
    〈融。字思光。吴郡人。初仕宋为新安王参军。出为封溪令。改为仪曹郎。刘高帝即位。累迁司徒兼右长史。建武四年卒。年五十四。有集二十七卷。又玉海集十卷、大泽集十卷、金波集六十卷。〉
    【白日歌】
    序曰。悬象著明。莫大於日月。而彼日月。不能不谢。固知无准。衰为（乐府作乃。）盛之终。盛为（乐府作乃。）衰之始。故为白曰歌。
    白日白日。舒天昭（乐府作照。）晖。数穷则尽。盛满则（乐府作而。）衰。（○乐府诗集八十六。诗纪六十二。）
    【箫史曲】
    引响犹天外。吟声似地中。戴胜（诗纪字缺。）噪落景。龙贲清霄风。（○乐府诗集五十一。诗纪六十二。）
    【忧且吟】
    鸣琴当春夜。春夜当鸣琴。羁人不及乐。（乐府、诗纪并云。一作自不乐。）何似千里心。（○乐府诗集七十六。诗纪六十二。）
    【别诗】
    白云山上尽。清风松下歇。欲识离人悲。孤台见明月。（○类聚二十九。初学记十八。诗纪六十二。）
    【赠何点诗】
    〖梁书曰。吴国张融。少时免官。而为诗有高尚之言。点答诗曰。昔闻东都日。不在简书前。融久病之。及点後瘰鳌Ｈ谑嘉诗曰。〗
    惜哉何居士。薄暮遘荒淫。（○梁书何点传。）
    ※徐孝嗣
    〈孝嗣。字始昌。东海郯人。尚宋康公主。拜驸马都尉。入齐为晋陵太守。历征虏长史。累迁尚书吏部郎、太子詹事。封枝江县公。转中书令。永元元年被诛。年四十六。〉
    【白雪歌】〖诗纪云。一作琴歌。〗
    风闺晚翻霭。月殿夜凝明。愿君早流（乐府作留。注云。一作流。）眄。无令春草生。（○乐府诗集五十七。诗纪五十六。）
    【答王俭诗】
    书帷停月。琴袖承飚。结芳纲谷。解佩明椒。去德滋永。怀德滋深。行云传想。归鸿寄音。（○类聚三十一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
