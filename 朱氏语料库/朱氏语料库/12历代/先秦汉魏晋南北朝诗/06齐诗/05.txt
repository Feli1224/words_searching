    ●齐诗卷五
    ※虞炎
    〈炎。会稽人。初为博士。累迁散骑侍郎、骁骑将军。有集七卷。〉
    【玉阶怨】
    紫藤拂花树。黄鸟度（玉台作间。）青枝。思君一叹息。苦泪应言垂。（○玉台新咏四。乐府诗集四十三。诗纪六十二。）
    【饯谢文学离夜诗】
    差池燕始飞。幂历草初辉。离人怅东顾。游子怆（谢集、古文苑并作去。）西归。清潮已驾（古文苑作架。）渚。溽露复沾衣。一乖当春聚。方掩故园扉。（○谢宣城诗集四作虞别驾饯谢文学。古文苑四作虞驾部饯谢文学离夜。诗纪六十二。）
    【咏帘诗】
    青轩明月诗。紫殿秋（谢集作金。）风日。ㄔ胧引（初学记作孔。万花谷同。）光辉。ㄙ暧映容质。清露依檐（初学记作帘。）垂。蛸丝当户密。褰开谁共临。掩晦得如失。（○谢宣城诗集五。初学记二十五。万花谷续六。诗纪六十二。）
    【奉和竟陵王经刘谀瓜率】
    下帷闻昔儒。窥园信且逸。聚学丛烟郊。栖遁（谢集作道。）事环荜。戢景谢归年。税驾空悠日。庭露已沾衣。松门向萧瑟。悯悯神念周。依依惠言密。（○谢宣城诗集四。诗纪六十二。）
    ※王思远
    〈思远。小字阿戎。琅邪临沂人。仕至吏部郎。改授司徒左长史。永元二年。迁度支尚书。未拜卒。〉
    【皇太子释尊诗】〖残缺〗
    龙图铌住９昙流芳。俗资儒从。化以学昌。葳蕤四代。昭晰三王。挥发性灵。财成教方。
    时陂乐沦。风凋礼失。缝掖不衣。章句岂术。蕴金孰砥。怀玉焉器。养正者睿。敷文惟懿。
    帝则昭天。皇图轶古。乃圣乃神。重规叠矩。霞构两岸。星陈二序。横经若林。负书被宇。
    国绪克隆。储晖允镜。玉粹萧芬。体元居正。温文自躬。敦悦以性。崇道让齿。业大德盛。
    高殿既筵。远言既宣。穷理尽奥。阐几洞玄。降情肃{敝巾}。盥圣荐贤。（○文馆词林百六十。）
    ※王寂
    〈寂。字子玄。琅邪临沂人。僧虔子。位秘书郎。卒年二十一。有集五卷。〉
    【第五兄揖到太傅竟陵王属奉诗】〖五章〗
    兰馥春林。松贞秋坂。匪霜匪风。宁高宁远。玉华彼川。琛先兹凇Ｖ恋鲁耒选＜斡㈢诅埂
    西周择才。东京得士。明明大齐。显允君子。芳华早照。徽声夙美。如彼招摇。不功而<止寺>。
    天遥远汉。日华月丽。彦无沈隐。贤岂幽滞。如兰斯芬。如花斯蒂。臣实有恭。皇亦有忄惠。
    周旦绵邈。汉光遥缅。左右匡弼。朝夕台铉。嘉王副兹。声迈前典。谁奉神轩。匪德无践。
    寒林泛月。霜峰淡烟。浊樽湛澹。清调连绵。顾寻出处。中襟闵然。曷为赞仰。敢献微篇。（○文馆词林百五十二。）
    ※阮彦
    【皇太子释奠会诗】〖八章〗
    惟帝御宇。惟圣裁荃。云官眇载。凤纪遐传。於皇作後。缵武乘天。地契斯彰。震符乃宣。
    五帝继作。三王代新。教蔼隆周。轨灭荒秦。兴之用博。替之斯堙。敬业贻训。务于成均。
    蕴宝聿摅。藏信咸澈。璧日文曜。珠星泻晰。大开泮渚。爰构庠艺。越岫重梯。凭波累汀
    兼明翌政。丽景承霄。玉振方辰。金声夙标。德饔⒓Т。芳腾夏朝。四辅陶辉。三善伊昭。
    睿机钦典。式夤昧旦。永言念兹。旧章载焕。习习胥琛＜眉檬υ蕖８嫘粕岜住＃ǖ弊鞅摇＃┧嗟煅裸。
    玉动璇轩。銮回璧隆Ｊ市蚯准觥５翘媒党荨；北ｏ弦恰＾窀倒壑埂Ｎ镂虼笤铡Ｉ癯浦烈印
    献礼卒虔。分除起宴。庭旅宾筵。阶陈肆县。笙镛登越。干戚浮绚。明耸八音。幽驰九变。
    庆逾居雒。骧疑在镐。百灵具祗。万锻造。粤以空微。预均风草。取滥槐缨。无闻舆阜。（○文馆词林百六十。）
    ※王僧令
    【皇太子释奠会诗】〖六章〗
    伊昔上德。体极凝贞。敷文翊典。济美基平。三坟爰畅。六顺斯明。玄风流采。邈代飞馨。
    洪机泻御。祯符景历。缵承圣辉。盈图蕴册。化协无疆。皇猷匪隔。海裔覃仁。沙方浃泽。
    帝图远泰。震储克融。识超玄览。志迈谦冲。弘仁博艺。礼让兼崇。倾衢舞蚧荨Ｒ缏犯璺纭
    询谋有徽。克晨嘉奠。礼光瑶俎。乐泛轩县。飨毕祉流。回神曲燕。庆溢欢巍Ｇ槌矶鳎ㄔ作思。今从适园本。）遍（适园本作编。）
    肃令警辰。祯徽曜节。庆晷逶迤。祥云饵析。瑶旆烟回。金声霄撤。浃寓怀昌。含生载悦。
    冲心幽被。奖逯无偏。栖质琼伍。俪服华筵。微巴泻！ｋビ鸶√臁７教占Щ。永沐姚年。（○文馆词林百六十。）
    ※袁浮丘
    【皇太子释奠诗】〖七章〗
    三象既区。八文斯载。靡人谁牧。匪後焉载。参差王列。回环纪代。数含兴毁。理彰彪晦。
    我皇广运。实惟灵德。於昭储嗣。徽光万国。曾是知微。降情敦克。陈经宪古。正讹辩感。
    严严崇殿。蔼蔼重筵。韶仪淳薄Ｔ吨记逍。剖斥穿杂。（适园本作副斥穿□。）总括凝泉。冲识知归。蒙薄攸迁。
    司业克终。告成奠旅。简习容章。筮辰献举。肃兹戒禁。洁此牲俎。摇金盖凤。自宫徂序。
    有观惟礼。亦既具来。儒巾云列。朝绂星陪。式是保训。允兼明台。比萼唐卫。烨烨光埃。
    冬绪御朔。气爽烟辉。票彡霞旦卷。凝霜晚凇Ｕ畔仡δ俊ｏ锵动几。翻舞屡还。绝音忘归。
    语远河清。记辰迟。{艹园}朝游夕。浮年偶时。爵贺峻檐。蝈鸣旷坻。俯蹈盛典。仰震庸辞。（○文馆词林百六十。）
    ※陆慧晓
    〈慧晓。字叔明。吴郡吴人。高帝辅政。除尚书殿中郎。寻引为东阁祭酒。历会稽郡丞、江夏内史、行郢州事。迁吏部郎、五兵尚书、南兖州刺史。永元二年卒。年六十二。〉
    【游仙诗】
    旌翻玉华晦。神转云光移。袭舄黄山下。投佩朱路歧。（○类聚七十八。诗纪六十二。）
    ※陆厥
    〈厥。字韩卿。慧晓仲孙。州举秀才。少傅主簿。迁行参军。永元元年卒。年二十八。有集十卷。〉
    【蒲坂行】
    江南风已春。河间柳已把。雁反无南书。寸心何由写。流泊祁连山。飘遥高阙下。（○乐府诗集四十。诗纪六十二。）
    【齐歌行】
    黄金徒满ぷ。不如守章句。雪宫纷多士。稷下岌成覆。（乐府、诗纪并云。一作露。）同载双连珠。（○乐府、诗纪并云。一作璧。）合席悬河注。垂帷五行下。操笔百金赋。华屋大车方。高门四马驱。玄豹空不食。南山隐云雾。（○乐府诗集六十四。诗纪六十二。）
    【南郡歌】
    江南可采莲。莲生荷已大。旅雁向南飞。浮云复如盖。望美积风露。疏麻成襟带。双珠惑汉皋。蛾眉迷下蔡。玉齿徒粲然。谁与启含贝。（○乐府诗集七十二。诗纪六十二。）
    【邯郸行】
    赵女扌厌鸣琴。邯郸纷ε步。长袖曳三街。兼金轻一顾。有美独临风。佳人在遐路。相思欲褰衽。丛台日已暮。（○乐府诗集七十六。诗纪六十二。）
    【左冯翊歌】
    上林踝先。离宫赫千户。飞鸣乱凫雁。参差杂兰杜。比翼独未群。连叶谁为伍。一物或难致。无云泣易睹。（乐府诗集八十四。诗纪六十二。）
    【京兆歌】
    兔园夹池水。修竹复檀栾。不如黄山苑。储胥与露寒。逦迤傍无界。岑眨ㄊ纪注云。一作岑。）郁上干。上干入翠微。下趾连长薄。芳露浸紫茎。秋风摇素萼。雁起宵未央。云间月将落。照梁桂兮影徘徊。承露盘兮光照灼。寿陵之街走狐兔。金卮玉碗会销铄。愿奉蒲萄花。为君实羽爵。（○乐府诗集八十四。诗纪六十二。）
    【李夫人及贵人歌】
    属（类聚作别。）车桂（玉台作挂。）席尘。豹尾香烟灭。彤殿向蘑芜。青蒲复萎（玉台作委。下同。）绝。坐萎绝。对蘑芜。临丹（类聚作玉。诗纪云。一作玉。）阶。泣椒（类聚作长。）阶。泣椒（类聚作长。）途。寡鹤羁雌飞且止。（玉台作上。）雕梁翠壁网蜘蛛。洞房明月夜。对此泪如珠。（○玉台新咏九。类聚四十三。乐府诗集八十四。诗纪六十二。）
    【中山孺子妾歌二首】
    未央才人。中山孺子。一笑倾城。一顾倾市。倾城不自美。倾市复为容。愿把陵阳袖。披云望九重。（○乐府诗集八十四。诗纪六十二。）
    如姬寝卧（一作卧寝。）内。班姬（玉台作妾。文选作婕。乐府同。又云。一作妾。）坐同车。洪波陪饮帐。林光宴秦馀。岁暮寒飙及。秋水落芙蕖。子瑕矫後驾。安陵泣前鱼。（安陵当作龙阳。李善文选注已辨之。）贱妾终（六臣本文选注云。五臣作思。）已矣。（六臣本文选注云。五臣作毕。乐府云。一作贱妾恩已毕。）君子定焉如。（○文选二十六。玉台新咏四。乐府诗集八十四。诗纪六十二。）
    【临江王节士歌】
    木叶下。江波连。秋（海录碎事作明。）月照浦云歇山。秋思不可裁。复带秋风来。秋风来已寒。白露惊罗纨。节士慷慨发冲冠。弯弓挂若木。（草堂诗笺作弱水。）长剑竦云端。（○乐府诗集八十四。海录碎事十九。诗纪六十二。又草堂诗笺八魏将军歌注引冠、端二韵。
    【奉答内兄希叔诗】〖五章〗
    嘉惠承帝子。ε履奉王孙。属叨金马署。又点铜龙门。出入平津邸。一见孟尝尊。归来翳桑柘。朝夕异
    凉温。
    徂（六臣本文选作殂。）落固云是。寂蔑终如（文选作始。六臣本注云。五臣作如。诗纪云。一作始。）斯。杜门清三迳。坐槛临曲池。凫鹄啸俦侣。荷芰如参差。虽无田田叶。及尔泛涟漪。
    春华与秋实。庶子及家臣。王门所以贵。自古多俊民。离宫收杞梓。华屋富（六臣本文选注云。五臣作当。）徐陈。平旦（六臣本文选注云。五臣作明。）上林苑。日入伊水滨。
    书记既翩翩。赋歌能妙绝。相如恧温丽。子云惭笔札。骏足思长陂。此车畏危辙。愧兹山阳燕。空此河阳别。
    平原十日饮。中散千里游。渤海方淫（类聚作流。）滞。宜城谁献酬。屏居南山下。临此岁方秋。惜哉时不与。日暮无轻舟。（○文选三十六。诗纪六十二。又类聚三十一作奉答内兄顾希叔诗。引第五章。）
    ※刘绘
    〈绘。字士章。彭城人。初为齐高帝行参军。历位中书郎。竟陵王开西邸。绘为後进领袖。梁武帝萧衍起兵。朝廷以绘持节督四州军事。东昏殒。城内遣绘及范云送首诣梁王。转大司马从事中郎。中兴二年卒。年四十五。有集十卷。〉
    【同沈右率诸公赋鼓吹曲二首】
    【巫山高】
    高唐（本集作堂。文苑作山。）与巫山。参差郁相望。灼烁在云间。氛氲出霞（乐府云。一作云。）上。散雨收夕台。行云卷晨障。（本集作帐。文苑同。）出没不易期。婵娟以（乐府作似。注云。一作以。）怅惆。（○谢宣城诗集二。文苑英华二百一。乐府诗集十七。诗纪六十二。）
    【有所思】
    别离安可再。而我（文苑云。一作佳人。）更重之。佳人不相见。明月空在帷。共衔（诗纪作御。）满堂酌。独敛向隅眉。中心乱如雪。宁知有所思。（○谢宣城诗集二。类聚四十一作有所思行。文苑英华二百二。乐府诗集十七。文选补遗三十四。广文选十四。诗纪六十二。）
    【饯谢文学离夜诗】
    汀洲千里芳。朝云万里色。悠然在天隅。之子去安极。春潭无与窥。秋台谁共（谢集、文选补遗作共谁。）陟。不见一佳人。徒望西飞翼。（○谢宣城诗集四作饯谢文学。古文苑四。文选补遗三十四。诗纪六十二。）
    【入琵琶峡望积布矶呈玄晖诗】
    江山信多美。此地最为神。以兹峰石丽。重在芳树春。照烂虹霓杂。交错锦绣陈。差池若燕羽。{山刀}似龙鳞。却瞻了非向。前观已（谢集作复已。）复新。翠微上亏景。青莎下拂津。傺先缈滔鳌？赏不可亲。昔途首遐路。未获究清尘。誓将返初服。岁暮请为邻。（○谢宣城诗集四作入琵琶峡望积布矶。诗纪六十二。又类聚二十七作入琵琶峡望积布矶诗。引神、春、神、新、津五韵。）
    【咏博山香炉诗】
    参差郁佳丽。合沓纷可怜。蔽亏（类聚作野。）千种树。出没万重山。上镂秦王子。驾鹤乘紫烟。下刻蟠龙势。矫首半衔莲。旁为伊水丽。芝盖出严间。复有汉游女。拾羽弄馀妍。荣色何杂揉。（类聚作纟柔。）缛绣更相鲜。麇ば或腾倚。林薄杳芊{艹眠}。（类聚作香阡眠。）掩华终不发。含薰未肯然。风生玉阶树。露湛曲池莲。寒虫悲（类聚作飞。初学记同。）夜室。秋云没晓天。（○初学记二十五。诗纪六十二。又类聚七十所引缺怜一韵。）
    【咏萍诗】
    可怜池内萍。蝎希ǔ跹Ъ亲鞣针怠Ｊ纪云。一作氛氲。）紫复青。巧随浪开合。能逐（初学记作遂。）水低平。微根无所缀。细叶讵须茎。漂泊终难测。留连如有情。（○初学记二十七。文苑英华三百二十七作吴均。注云。一作南齐刘绘。诗纪六十二。）
    【和池上梨花诗】〖和王融。〗
    露庭晚翻积。风闺夜入多。萦┧坡业。拂烛状联蛾。（○古文苑四作和王中书。诗纪六十二。）
    【送别诗】
    春满（当是蒲字。）方解箨。弱柳向低风。相思将安寄。怅望南飞鸿。（○类聚二十九。）
    ※刘贞
    〈贞。字士温。绘弟。仕齐历尚书吏部郎、义兴太守。〉
    【上湘度琵琶矶诗】
    兹山挺异！９缕鹦阍浦小Ａ瓿丶こ浪。纷纟绝宛风。烟峰晦如昼。寒水清若空。颉颃鸥舞白。流乱叶飞红。（○类聚二十七。诗纪六十二。）
    ※袁彖
    〈彖。字伟才。陈郡人。仕齐。官至侍中。有集五卷。〉
    【赠庾易诗】
    〖南史曰。庾易。新野人。居江陵。志性恬静。不交外物。齐临川王映临州。表荐之。饷麦百斛。易徉不受。以文义自
    乐。安西长史袁彖钦其风。赠诗一首。〗
    白日清明。青云辽亮。昔闻巢许。今睹台尚。（○南史庾易传。诗纪六十二。）
    【游仟诗】
    羽客宴瑶宫。旌盖乍舒设。王子洛浦来。湘娥洞庭发。长引逐清风。高歌送奔月。并驭排帝闼。连吹入天阙。万古一方春。千霜岂二发。（○类聚七十八。诗纪六十二。）
    【同前】
    白日三重阶。黄金九层路。采烟拂紫甍。芳风摇碧树。（○类聚七十八。诗纪六十二。）
    ※虞通之
    〈通之。会稽馀姚人。官至步兵校尉。〉
    【赠傅昭诗】
    〖梁书曰。傅昭少有神情。宋廷尉虞愿闻之。遣车迎昭。时愿宗人通之在坐。并当世名流。通之赠昭诗曰。〗
    英妙擅山东。才子倾洛阳。清尘谁能嗣。及尔遘遗芳。（○梁书傅昭传。南史傅昭传。诗纪六十二。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
