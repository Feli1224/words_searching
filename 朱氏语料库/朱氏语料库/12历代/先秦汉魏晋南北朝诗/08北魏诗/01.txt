    ●北魏诗卷一
    ※韩延之
    〈延之。字显宗。南阳堵阳人。仕晋位平西府录事参军。後奔姚兴。明元帝泰常二年入魏。为虎牢镇将。赐爵鲁阳侯。太平真君中卒。〉
    【赠中尉李彪诗】
    贾生谪长沙。董儒诣临江。愧无若人迹。忽寻两贤踪。追昔渠阁游。策驽厕群龙。如何情愿夺。飘然独远从。痛哭去旧国。衔泪届新邦。哀哉无援民。嗷然失侣鸿。彼苍不我闻。千里告志同。（○魏书韩延之传。诗纪百八。）
    ※宗钦
    〈钦。字钦若。金城人。仕沮渠蒙逊为中书郎、世子洗马。太武平凉州。入魏。拜著作郎。太平真君十一年被诛。〉
    【赠高允诗】〖十二章〗
    嵬峨恒岭。摄哐沧溟。山挺其和。水■其精。启兹令族。应期诞生。华冠众彦。伟迈群英。
    於穆吾子。含贞藉茂。如彼松竹。陵霜擢秀。味老思冲。玩易体复。戢翼九皋。声溢宇宙。
    我皇龙兴。重离叠映。刚德外彰。柔明内镜。乾象奄气。坤厚山竞。风无殊音。俗无异径。
    经纬曰文。著述曰史。斟酌九流。错综幽旨。帝用讠州（诗纪作训。）明谘。发虚拟。广辟四门。披延髦士。
    尔应其求。翰飞东观。口吐琼音。手挥霄翰。弹毫珠零。落纸锦粲。坟无凝（魏书作疑。）割。典无滞泮。
    山降则谦。含柔为信。林崇日渐。明外（诗纪云。一作升。）斯进。有邈夫子。兼兹四慎。弱而难胜。通而不峻。
    南董（诗纪作薰。）邈矣。史功不申。固倾佞窦。雄秽美新。迁以陵腐。邕由卓泯。时无逸勒。路盈摧轮。
    尹佚谟周。孔明述鲁。抑扬群致。宪章三五。昂昂高生。纂我遐武。勿谓古今。违（魏书作建。诗纪同。）规易矩。
    自昔索居。沈沦西藩。风马既殊。标榜莫缘。开通有运。暗遇当年。披衿暂面。定交一言。
    谘疑秘省。访滞京都。水镜叔度。洗吝田苏。望仪神婉。即象心虚。悟言礼乐。探赜（魏书作采研。诗纪同。）诗书。履霜悼迁。抚节感变。嗟我年迈。迅逾激电。进乏由赐。退非回宪。素发掩玄。枯颜落茜。
    文以会友。友由知己。诗以明言。言以通理。盼坎迷流。觌艮暗止。庶（魏书作伊。）尔虬光。回（诗纪作肆。）鳞曲水。（○魏书宗钦传。诗纪百。又文馆词林百五十八引八、九、十、十一、十二五章。）
    ※段承根
    〈承根。武威姑臧人。仕魏为著作郎。太平真君十一年。以崔浩撰史事。同被诛。〉
    【赠李宝诗】〖七章〗
    世道衰陵。淳风殆缅。衢交问鼎。路盈访玺（诗纪作{弥土}。）犭旬竞争驰。天机莫践。不有真宰。榛棘谁翦。（魏书作扌前。）
    於皇我後。重明袭焕。文以息烦。武以静乱。剖蚍钋笳洹Ｋ蜒喜筛伞Ｒ拔尥堵凇３盈逸翰。
    自昔凉季。林焚渊涸。矫矫公子。鳞羽靡托。灵慧虽奋。袄氛未廓。凤戢昆丘。龙潜玄漠。
    数不常扰。艰极则夷。奋翼幽裔。翰飞京师。珥蝉紫闼。伏节方畿。弼我王度。庶绩缉熙。
    自余幽沦。眷参旧契。庶庇馀光。优游卒岁。忻路未淹。离辔已际。顾难分岐。载张载继。
    闻诸交旧。累圣叠曜。淳源虽漓。民怀余（魏书作馀。）劭。思乐哲人。静以镇躁。蔼彼繁音。和此清调。
    询下曰文。辩讦曰明。化由礼治。政以宽成。勉崇仁教。播德简刑。倾首景风。迟闻休声。（○魏书段承根传。诗纪百八。）
    ※游雅
    〈雅。字伯度。小名黄头。广平任人。和平二年卒。赠相州刺史。〉
    【诗】
    〖魏书曰。高允重雅才。而雅轻薄允才。允性柔宽。不以为恨。允将婚于邢氏。雅劝允婚于其族。允兴从。雅曰。〗
    人贵河间邢。不胜广平游。人自弃伯度。我自敬黄头。（○魏书游雅传。北史游雅传。）
    ※北魏孝文帝元宏
    〈宏。献文帝托跋弘长子。皇兴三年。立为皇太子。五年八月。即位。改元三。延兴、承明、太和。太和二十年。改姓元氏。太和二十三年卒。年三十三。谥曰孝文皇帝。有集三十九卷。〉
    【悬瓠方丈竹堂飨侍臣联句诗】
    〖北史曰。兼中书侍郎郑道昭从征沔北。孝文飨臣于县瓠方丈竹堂。道昭与兄懿俱侍坐。乐作酒酣。孝文乃作歌。〗
    白日（御览作日月。事类赋同。）光天兮无不曜。江左一隅（御览隅下有兮字。事类赋同。）独未照。（帝）愿从圣明（事类赋作主。）兮登衡会。万国驰诚（御览诚下有兮字。事类赋同。）混内（北史作日。诗纪云。一作日。）外。（彭城王勰）云雷大振兮天门（御览作地。事类赋同。）辟。率土来宾一正历。（郑懿）舜舞干戚（御览作戈。事类赋同。）兮天下归。文德远被（御览被下有兮字。事类赋同。）莫不思。（郑道昭○北史作邢峦。）皇风一鼓兮九地匝。戴日依天（御览天下有兮字。事类赋同。）清六合。（邢峦。北史作郑道昭。）遵彼汝坟兮昔化贞。未若今日道风明。（帝）文王政教兮晖江沼。宁如（御览作知。事类赋同。）大化（御览化下
    有兮字。事类赋同。）光四表。（宋弁○魏书郑道昭传。北史郑道昭传。御览五百七十事类赋歌赋注引後汉书。诗纪百八。）
    【歌】
    〖後魏略曰。孝文帝南巡至新野。临潭水而见菖蒲花。乃歌曰云云。遂建两菖蒲寺美之。〗
    两菖蒲。新野乐。（○御览百六十八。）
    ※高允
    〈允。字伯恭。渤海锶恕Ｏ孜哪。授怀州刺史。太和二年。拜镇军大将军。领中秘书事。加光禄大夫。太和十一年卒。年九十八。有集二十一卷。〉
    【罗敷行】
    邑中有好女。姓秦字罗敷。巧笑美回ツ。鬓发复凝肤。脚著花文履。耳穿明月珠。头作堕马髻。倒枕象牙梳。袢浸袢缴魄鞑健Ｌ惶灰烦ゑ铡Ｍ鹾钗之顾。驷马自踟蹰。（○乐府诗集二十八。诗纪百八。）
    【王子乔】
    王少卿。王少卿。超升飞龙翔天庭。遗仪景。云汉酬。光骛电逝忽若浮。骑日月。从列星。跨腾入（乐府作）太。
    廓逾杳（乐府作。）冥。寻元气。出天门。穷览有无穷道根。（○乐府诗集二十九。诗纪百八。）
    【答宗钦诗】〖十三章〗
    〖高允为著作郎。与崔浩同撰史。宗钦赠诗以相规讽。允答之云云。後崔浩竟坐暴扬国恶。与宗钦同被诛。允以太子救得免。〗
    汤汤流汉。蔼蔼南都。载称多士。载盗橹椤ｅ阋痈咦濉４记丹图。启基郢（文馆词林作邦。）域。振彩凉区。
    吾生倜傥。（魏书作朗到。诗纪同。）诞发英风。绍熙前绪。奕世克隆。方圆备体。淑德斯融。望倾群雄。（文馆词林作亻隽。）飨振（魏书作骇。诗纪同。）华戎。
    响振（魏书作骇。诗纪同。）伊何。金声克（魏书作允。诗纪同。）著。匡赞西藩。拯厥时务。放（魏书作肃。诗纪同。）志琴书。恬心初素。潜思渊（文馆词林作泉。）氵亭。秀藻云布。
    上天降命。祚钟有代。协底襄贰Ｓ肭作配。仁迈春阳。功隆覆载。招延隐叟。永贻大赉。
    伊余栎散。才朽质（魏书作至庸。诗纪元。）微。遭缘幸会。忝与枢机。窃名华省。厕足丹墀。愧无荧（魏书作萤。）烛。少益天晖。
    明升（诗纪作外。）非谕。信渐难兼。体卑处下。岂曰能谦。进不弘道。退失渊（文馆词林作深。）潜。既惭朱阙。亦愧闾阎。
    史班称达。杨蔡致深。负荷典策。载蹈（文馆词林作谄。）於心。四辙同轨。覆车相寻。敬承嘉诲。永佩明箴。
    远思古贤。内寻诸己。仰谢丘明。长揖南史。遐武虽存。高踪难拟。夙兴夕惕。岂获恬止。
    时（诗纪作世。）之圯矣。灵运未通。凤马殊隔。区域异封。有怀西望。路险莫从。王泽远洒。九服来同。
    有昔平吴。二陆称宝。今也克凉。吾生独矫。道映儒林。义为群表。我思与之。均於纟宁缟。
    仁乏田苏。量非叔度。韩生屡降。林宗仍顾。（魏书作物。诗纪同。）千载旷游。遘兹一遇。藻咏风流。鄙心已悟。年时迅迈。物我俱逝。任之斯通。拥之则滞。结驷贻尘。屡空亦敝。两闻（魏书作间。诗纪同。）可守。安有回赐。诗以言志。志以表丹。慨哉刎颈。义已中残。虽曰不敏。请事金兰。尔其励之。无忘岁寒。（○魏书宗钦传。诗纪百八。又文馆词林百五十八所引缺末一章。）
    【咏贞妇彭城刘氏诗】〖八章〗
    〖渤海封卓妻刘氏。彭城人。成婚一夕。卓官於京师。以事见法。刘氏在家。忽形梦想。知卓已死。哀泣不止。经旬凶问果至。遂愤叹而终。时人比之秦嘉妻云。高允念其义高而名不著。乃为之诗曰。〗
    两仪正位。人伦肇甄。爰制夫妇。统业承先。虽曰异族。气犹自然。生则同室。终契黄泉。
    封生令达。卓为时彦。内协黄中。外兼三变。谁能作配。克应其选。赜谢宗。挺生淑媛。
    京野势殊。山川乖互。乃奉王命。载驰在路。公务既弘。私义获著。因媒致币。遘止一暮。
    率我初冠。眷彼弱笄。形由礼比。情以趣谐。忻愿难常。影迹易乖。悠悠言迈。戚戚长怀。
    时值险屯。横离尘网。伏烤托獭Ｉ矸滞寥馈ＧЮ锼溴凇Ｓθ缬跋臁Ａ兼啥锤小７㈧睹蜗搿
    仰惟亲命。俯寻嘉好。谁谓会浅。义深情到。毕志守穷。誓不二醮。何以验之。殒身是效。
    人之处世。孰不厚生。心存於义。所重则轻。结愤（魏书作忿。）钟心。甘就幽冥。永捐堂字。长辞母兄。茫茫中野。翳翳孤丘。葛{ぱ糸}蒙。荆棘四周。理苟不昧。神必俱游。异哉贞妇。旷世靡俦。（○魏书列女传。诗纪百八。）
    ※刘昶
    〈昶。字休道。宋文帝第九子。封晋熙王。位中书令。废帝立。为徐州刺史。奔魏。孝文以为持节、都督吴越彭楚诸军事、大将军。镇徐州。太和二十一年卒。年六十二。〉
    【断句诗】
    〖南史曰。昶兵败奔魏。弃母妻。惟携妾一人骑马自随。在道慷慨为断句。〗
    白云满鄣来。黄尘暗天起。关山四面绝。故乡几千里。（○南史刘昶传。诗纪百八。）
    ※王肃
    〈肃。字恭懿。琅邪临沂人。仕齐为秘书丞。太和中。奔魏。累迁尚书令、扬州刺史。景明二年卒。年三十八。〉
    【悲平城诗】
    悲平城。驱马入云中。阴山常晦雪。荒松无罢风。（○魏书祖莹传。北史祖莹传。诗纪百八。）
    ※彭城王元勰
    〈勰。字彦和。献文帝第六子。太和九年。封始平王。转中书令。改封彭城王。宣武永平元年被杀。〉
    【应制赋铜成剿墒】
    〖北史曰。勰从孝文帝幸代都。次于上党之铜成健Ｂ钒有大松树十数株。帝赋诗示勰曰。吾作诗虽不七步。亦不言远。汝可作之。比至吾间令就也。勰时去帝十步。且行且作。未至帝所而就。〗
    问松林。松林经几冬。山川何如昔。风云与古同。（○魏书彭城王传。北史献文六王传。御览九百五十三引後魏书。诗纪百八。）
    ※李谧
    〈谧。字永和。赵郡平棘人。州再举秀才。公府二辟。并不就。延昌四年卒。〉
    【神士赋歌】
    周孔重儒教。庄老贵无为。二途虽如异。一是买声儿。生乎意不惬。死名用何施。可心聊自乐。终不为人移。脱寻余志者。陶然正若斯。（○魏书李谧传。）
    ※郑道昭
    〈道昭。字僖伯。荥阳开封人。孝文时中书学生。迁秘书郎。拜主文中散。徙员外散骑侍郎、秘书丞、兼中书侍郎。寻正除中书郎。转通直常侍。宣武即位。徙司徒谘议参军。拜国子祭酒。又为司州州都。迁秘书监。出为光州刺史。转青州刺史。复入为秘书。熙平元年卒。〉
    【於莱城东十里与诸门徒登青阳岭太基山上四面及中顶扫石置仙坛诗】
    寻日爱丘素。嗟（金石补作陵。）月开靖场。东峰青烟寺。西顶白云堂。朱阳台望远。玄灵崖色光。高坛周四岭。中明起前岗。神居杳汉眇。接景拂霓裳。□微三四子。披霞度仙房。潇潇步林石。缭缭歌道章。空谷和鸣磬。风岫吐浮香。冷冷□虚唱。郁郁绕松梁。伊余莅东国。杖节牧齐霎ā３宋裣г菹尽Ｓ未宋奘路健Ｒ姥下坌⒗稀Ｕ迦语经庄。长文听远义。门徒森山行。踌蹰（当作踟蹰。）念岁述。幽衿烛扶桑。栖魇弊晕摇Ｆ裨频感胁亍＃ā鸾鹗补十四。）
    【与道俗□人出莱城东南九里登云峰山论经书诗】
    靖觉镜□津。浮生厌人职。辟志访□游。云峻期登涉。拂衣出州□。缓步入烟域。苔替□迳□?
    聚星路逼。霞□□友。凤驾缘虚★。披衿接九贤。合盖高顶极。峥嵘非一□。林峦迭峻★。双阙承汉开。绝诤巛与贰＝ㄇ菁Ｃ浴ｑ枷聊窆亟。层穴通月□。飞岫陵地忆。回首ツ京关。连州□莱即。还济河渐□。□来尘玉食。藏名隐仙丘。希言养神直。依微姑射踪。□□朱台日。尔时春岭明。松沙若点殖。攀石坐危□。□□栖倾侧。谈对洙就宾。清赏妙无色。图外表三玄。经中精十力。道音动齐泉。义风光韶棘。此会当百龄。斯观宁心识。目海浅毛流。□崖瞥鸿翼。相翔足终身。谁辩瑶与□。万象自云云。焉用挂情忆。骰妇购挝。云峰聊可息。（○金石补十四。?
    【登云峰山观海岛诗】
    山游悦遥赏。观沧眺白沙。云路沈仙驾。灵章飞玉车。金轩接日彩。紫盖通月华。腾龙蔼星水。翻凤饔⒀碳摇Ｍ来风云道。出入朱明霞。雾帐芳宵起。蓬台植汉邪。流精丽夭俊５痛潢滋燧狻４酥跄独好。斯见理如麻。秦皇非徒驾。汉武岂空嗟。（○金石补十四。）
    【咏飞仙室诗】
    严堂隐星霄。遥檐驾云飞。郑公乘日至。道士投霞归。（○金石补十四。）
    ※阳固
    〈固字敬安。北平无终人。太和中为大将军刘昶法曹参军。累迁尚书侍御史。明帝即位。除尚书考功郎中。京兆王继为司徒。辟为从事中郎。府解。除前军将军。正光四年卒。年五十七。〉
    【刺谗诗】
    〖北史曰。宣武末中尉王显当权。固每直言其过。以此衔固。又有人间之。显因奏固免官。遂阖门自守。作刺谗、疾幸诗二首。〗
    巧佞巧佞。谗言兴兮。营营习习。似青绳兮。以白为黑。在汝口兮。汝非蝮虿。毒何厚兮。巧佞巧佞。（魏书作巧巧佞佞。北史同。）一何工矣。伺（魏书、北史作司。下同。）间伺忿。言必从矣。朋党尊沓。自相同矣。浸润之谮。倾人墉矣。成人之美。君子贵焉。攻人之恶。君子愧（魏恶、北史作耻。）焉。汝何人斯。谮毁日繁。予（北史作子。）实无罪。何骋汝言。（魏书作骋汝诡言。）番番缉缉。谗言侧入。君子好谗。如或弗及。天疾谗说。汝其至矣。无妄之祸。行将及矣。泛泛游凫。弗制弗拘。行藏之徒。或智或愚。维余小子。（魏书作人。）未明兹理。毁与行俱。言与衅起。我其惩矣。我其悔矣。岂求人兮。思（魏书作忠。北史同。）恕在己。（○魏书阳尼传附阳固传。北史阳尼传附阳固传。诗纪百九。）
    【疾幸诗】
    彼谄谀兮。人之蠹兮。刺促昔粟。罔顾耻辱。以求媚兮。邪干侧入。如恐弗及。以自容兮。志行偏（魏书作褊。北史同。）小。好习不道。朝挟其车。夕承其舆。或骑或徒。载奔载趋。或言或笑。曲事亲要。正路不由。邪径是蹈。不识大猷。不知话言。其朋其党。其徒实繁。有诡其行。有佞其音。冬戚施。邪媚是钦。既谗且窈蟆＃ㄎ菏樽鞴畋缜叶省＃┮猿哑湫摹Ｊ切攀侨巍Ｂ沂牵ㄎ菏椤⒈笔纷靼芷洹Ｊ纪云。北史作败其。）以多。其（北史作不。）始不慎。末如之何。习习宰狻Ｓ营无极。梁丘寡智。王鲋浅识。伊戾息夫。异世同力。江充赵高。甘言似直。竖刁上官。擅生羽翼。乃如之人。僭爽其德。岂徒丧邦。又亦覆国。嗟尔中下。其亲其昵。不谓其非。不觉其失。好之有年。宠之有日。我思古人。心焉若疾。百凡（魏书作凡百。北史同。）君子。宜其慎矣。覆车其（魏书作之。诗纪云。一作之。）鉴。近可信矣。言既备矣。事既至矣。反是不思。维尘及矣。（○同上）
    ※北魏孝明帝元诩
    〈诩。宣武帝第二子。延昌地年立为皇太子。四年正月即位。改元五。熙平、神龟、正光、孝昌、武泰。在位十三年。武泰元年卒。年十九。谥曰孝明皇帝。〉
    【幸华林园宴群臣於都亭曲水赋七言诗】
    化光造物含气贞。（太後）恭已无为赖兹英。（帝○魏书宣武灵皇後传。北史宣武灵皇後传。御览百四十。）
    ※北魏孝庄帝元子攸
    〈子攸。彭城王勰第三子。明帝时。封武城县公。进封长乐王。明帝崩。尔朱荣立之为帝。改元永安。三年。为尔朱兆所弑。年二十四。谥曰孝庄皇帝。〉
    【临终诗】
    〖伽蓝记曰。庄帝既诛尔朱荣。右仆射尔朱世隆至高都。立长广王晔为主。遣颍川王尔朱兆举兵向京师。大军失利。遂执帝还晋阳。缢於三级寺。帝临崩作诗曰。〗
    权去生道促。忧来死路长。怀恨出国门。含悲入鬼乡。隧门一时闭。幽庭岂复光。思鸟吟青松。哀风吹白杨。昔来闻死苦。何言身自当。（○洛阳伽蓝记一。诗纪百八。）
    ※北魏节闵帝元恭
    〈恭。字修业。广陵惠王羽之子。正始中。袭爵。位给事黄门侍郎。庄帝崩。尔朱世隆等举帝即位。改元普泰。二年。为高欢所杀。年二十。〉
    【诗】
    朱门久可患。紫极非情玩。颠覆立可待。一年三易换。时运正如此。惟有修真观。（○魏书前废帝纪。北史节闵皇帝纪。诗纪百八。）
    【联句诗】
    〖北史曰。普泰二年正月乙酉。中书舍人元蚕拙齐取５垡蛴朐翌及孝通等兼奏弦管。命泊档选５垡嗲缀椭。因使元翌等嘲。以酒为韵。孝通曰云云。帝曰。卿所谓寿。岂容徒然。便命酌酒赐孝通。仍命更嘲。不得中绝。孝通即竖忠为韵。苍辉圃啤！
    既逢尧舜君。愿上万年寿。（孝通）平生好玄默。惭为万国首。（帝）
    圣主临万机。享世永无穷。（元玻┢裎ū环岵荨７揭嗉袄コ妗＃ㄐ⑼ǎ┏贤既济济。野苗又升伞＃ㄔ翌）君臣体鱼水。书轨一华戎。（帝）微臣信庆渥。何以答华嵩。（孝通○北史薛辩传附孝通传。诗纪百八。）
    ※崔鸿
    〈鸿。字彦鸾。历为彭城王国左常侍、尚书虞曹郎中、给事中兼祠部郎、镇南行台长史、三公郎中、员外散骑常侍、中散大夫、司徒长史。正光初。撰高祖世宗起居注。孝昌初。拜给事黄门侍郎。加散骑常侍、齐州大中正。寻卒。有十六国春秋一百二卷。〉
    【咏宝剑诗】
    宝剑出昆吾。龟龙夹采珠。五精初献术。千户竟论都。匣气冲牛斗。山形转鹿卢。欲知天下贵。持此问风胡。（○御览三百四十四作梁崔鸿。）
    ※冯元兴
    〈元兴。字子盛。东魏郡肥乡人。仕为殿中郎。迁侍读。普泰初为光禄大夫。领中书舍人。出除东郡太守卒。〉
    【浮萍诗】
    〖北史曰。元兴世寒。因元轮势。托其交道。相为引用。录却退馈Ｐ艘啾环稀Ｄ宋浮萍诗以自喻。〗
    有草生碧池。无根绿（魏书作缘。）水上。脆弱恶风波。危微苦惊浪。（○魏书本传。北史本传。诗纪百八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
