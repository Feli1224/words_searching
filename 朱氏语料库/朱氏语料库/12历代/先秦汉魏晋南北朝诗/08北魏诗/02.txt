    ●北魏诗卷二
    ※萧综
    〈综。字世谦。梁武帝第二子。封豫章王。普通四年为南兖州刺史。镇彭城。奔魏。历司徒太尉。尚寿阳公主。魏建义二年卒。〉
    【听钟鸣】
    〖伽蓝记曰。洛阳城东建阳里有台。高三丈。上作二精舍。有钟。撞之。闻五十里。太後移在宫内。置凝闲堂。初。梁豫昌王萧综闻此钟声。遂告听钟歌三首行於世。〗
    历历听钟鸣。当知在帝城。西树隐落月。东窗见晓星。雾露フフ未分明。乌啼哑哑已流声。惊客思。动客情。客思郁纵横。翩翩孤雁何所栖。依依别鹤半夜啼。今岁行已暮。雨雪向凄凄。飞蓬旦夕起。杨柳尚翻低。气郁结。涕滂沱。愁思无所托。强作听钟歌。（○类聚三十。文苑英华三百三十四。诗纪百八。）
    【悲落叶】
    悲落叶。联翩下重叠。重叠落且飞。从横去不归。长枝交荫昔何密。黄鸟关关动相失。夕蕊杂凝露。朝花
    翻乱日。乱春日。起春风。春风春日此时同。一霜两霜犹可当。五晨六旦已飒黄。乍逐惊风举。高下任飘堋１落叶。落叶何时还。夙昔共根本。无复一相关。各随灰土去。高枝难重攀。（○类聚八十八。诗纪百八。）
    ※崔巨伦
    〈巨伦。字孝宗。博陵安平人。以世宗挽郎。除冀州镇北府墨曹参军、太尉记室参军。庄帝三年卒。〉
    【五月五日诗】
    〖魏书曰。叔楷为殷州。巨伦在州陷贼。敛恤亡存。为贼所义。葛荣闻其名。欲用为黄门侍郎。巨伦心恶之。五月五日。集会官僚。令巨伦赋诗。巨伦乃曰。〗
    五月五日时。天气已大热。狗便呀欲死。牛复吐出舌。（○魏书崔辩传附巨伦传。）
    ※董绍
    〈绍。字兴远。新蔡鲷阳人。起家四门博士。累迁洛阳刺史。尔朱天光以为行台从事。贺拔岳请为开府谘议参军。孝武西迁。除御史中丞。〉
    【高平牧马诗】
    〖北史曰。绍为贺拔岳谘议参军。岳携绍於高平牧马。绍悲而赋诗曰。〗
    走马山之阿。马渴饮黄河。宁谓胡关下。复闻楚客歌。（○北史董绍传。诗纪百八。）
    ※卢元明
    〈元明。字幼章。范阳涿人。永安初。兼尚书令。孝武登阼。迁尚书右丞。转散骑常侍。有集十七卷。〉
    【晦日泛舟应诏诗】
    轻灰吹上管。落肫下蒂。迟迟春色华。δδ年光丽。（○类聚四。初学记四。古今岁时杂咏九。御览三十。文苑英华百七十二。岁时广记十三。诗纪百九。）
    【梦友人王由赋别诗】
    自兹一去後。市朝不复游。（○魏书卢元明传。）
    ※李骞
    〈骞。字希义。赵郡平棘人。位散骑常侍、尚书左丞。使梁。坐事免。後除黄门侍郎。死於晋阳。〉
    【赠亲友】
    〖北史曰。骞为尚书左丞。坐免。论者以为非罪。骞尝赠亲友卢元明、魏收诗。盖失职之志云。〗
    幽栖多暇日。总驾萃荒摇Ｄ险按宫雉。北睇拒畦瀛。流水时将末。悬炭渐云轻。寒风率已厉。秋水寂无声。层阴蔽长野。冻雨暗穷汀。侣浴浮还没。孤飞息且惊。三褫俄终岁。一丸曾未营。闲居同洛恪９樯砜钗涑恰Ｉ月迷思ワ。坐梦尹勤荆。监河爱斗（北史作升。诗纪云。一作升。）水。苏子惜（诗纪作借。）馀明。益州达友（魏书误作反。）趣。廷尉辩交情。岂若忻蓬荜。收志偶沈冥。（诗纪云。悬炭事见淮南子。亦古候气之法。说林。悬羽与炭而知燥湿之气。○魏书李骞传。诗纪百九。又北史李顺传附骞传引明、情二韵。）
    【赠明少遐诗】
    酉阳杂俎曰。梁遣黄门侍郎明少遐、兼通直散骑常侍贺文发。宴魏使李骞、崔颉Ｎ铝贡稀Ｉ馘谟藉乖其诗曰云云。依依然可想。骞曰。未若灯花寒不结。最拊时事。少遐报诗中有此语。
    萧萧（一作肃。）风帘举。（○酉阳杂俎十二。）
    ※祖莹
    〈莹。字元珍。范阳遒人。孝文时。拜太学博士。累迁国子祭酒。领给事黄门郎。孝武登阼。封文安县
    子。天平初。以功迁仪同三司。进爵为伯。卒。〉
    【悲彭城】
    〖北史曰。尚书令王肃於省中咏悲平城诗。彭城王勰甚嗟其美。欲使更咏。乃失语云。公可更为诵悲鼓城诗。肃戏勰云。何意呼悲平城为彭城也。勰有惭色。莹在座。即云。悲彭城。王公自未见。肃云。可为诵之。莹应声为这。肃甚嗟赏。勰亦大悦。〗
    悲彭城。楚歌四面起。尸积石梁亭。血流睢水里。（○魏书祖莹传。北史祖莹传。诗纪百八。）
    ※鹿
    〈觥Ｗ钟兰。济阴乘氏人。初为真定公元子直国中尉。累迁金紫光禄大夫、兼尚书右仆射。天平中。除梁州刺史。为反者郑荣业执送关中。〉
    【讽真定公诗二首】
    〖北史曰。鑫真定公元子直国中尉。恒劝以忠廉之节。尝赋五言诗云云。子直少有令闻。鲇善其终。故以讽焉。）峄山万丈树。雕镂作琵琶。由此材高远。弦响蔼中华。（○魏书鹿龃。北史鹿龃。诗纪百八。）〗
    援琴起何调。幽兰与白雪。丝管韵未成。莫使弦响绝。（○同上）
    ※李谐
    〈谐。字虔和。顿丘人。受父前爵彭城侯。自太尉参军历尚书郎、北海王颢抚军司马。入为中书侍郎。加辅国将军、相州大中正、光禄大夫。除金紫光禄大夫。元颢入洛。以为给事黄门侍郎。孝静初。徵为魏尹。兼散骑常侍。为聘使主。至石头。转秘书监。武定二年卒。年四十九。有录行於世。〉
    【释奠诗】
    沛泽南朝。峒山北面。帝曰师氏。陈牲委奠。神具醉止。薄言嘉宴。（○初学记十四。）
    【江浦赋诗】
    〖谈薮曰。李谐。彭城王嶷之孙。尚书平之子。俊爽有才辩。为黄门侍郎。除散骑常侍。为聘梁使。事毕。江浦赋诗曰。〗
    帝献二仪合。黄华千里清。边笳城上响。寒月浦中明。（○太平广记百七十三。）
    ※常景
    〈景。字永昌。河内温人。孝文时为门下录事。累迁车骑将军、右光禄大夫、秘书监。曾拟刘琨作扶风歌十五首。永安二年。除中军将军、正黄门。永熙二年。监议事。武定八年卒。〉
    【赞四君诗四首】
    〖北史曰。景淹滞门下。积岁不至显官。以蜀司马相如、玉褒、严君平、扬子云皆有高才而无重位。乃托意以赞之。〗
    长卿有艳才。直至不群性。郁若春烟举。皎如秋月映。游梁虽好仁。仕汉常称病。清贞非我事。穷达委天命。（○右司马相如○魏书常爽传附景传。诗纪百八。）
    王子挺秀质。逸气干青云。明珠既绝俗。白鹄信惊群。才世苟不合。遇否途自分。空枉碧鸡命。徒献金马文。（○右王褒○同上）
    严君（初学记作公。）情（初学记作体。）沈静。立志明霜雪。味道综微言。端蓍演妙说。才屈罗仲口。位结李强舌。素尚（初学记作节。）迈金贞。清标陵玉彻。（初学记作澈。○右严君平○同上）
    蜀江导清流。扬子挹馀休。含光绝後彦。覃思邈前修。世轻久不赏。玄谈物无求。当途谢权宠。置酒得闲游。（○右扬雄○同上）
    ※褚纟胃
    【戏为诗】
    〖南史曰。褚纟胃在魏。魏人欲用之。魏元会。纟胃戏为诗曰。〗
    帽上著笼冠。律现朱衣。不知是今是。不知非昔非。（○南史陈伯之传。）
    ※温子
    〈子睢Ｗ峙艟佟Ｔ┚淙恕Ｐ武时为广阳王渊客。熙平初。补御史。历朝请、李神俊荆州录事参军。建义初为南主客郎中。元颢入洛。以为中书舍人。孝庄还宫。复为舍人。迁散骑常侍、中军大将军。齐文襄引为大将军谘议参军。见疑。下晋阳狱。饿死。有集三十九卷。〉
    【白鼻健
    少年多好事。揽辔向西都。相逢狭斜路。驻马诣当垆。（○乐府诗集二十五。诗纪百九。）
    【结袜子】
    谁能访故剑。会自逐前鱼。裁纫终委箧。织素空有馀。（○乐府诗集七十四。诗纪百九。）
    【安定侯曲】
    封疆在上地。钟鼓自相和。美人当窗舞。妖姬掩扇歌。（○乐府诗集七十四。诗纪百九。）
    【敦煌乐】
    客从远方来。相随歌且笑。自有敦煌乐。不减安陵调。（○乐府诗集七十八。诗纪百九。）
    【凉州乐歌二首】
    远游武威郡。遥望姑臧城。车马相交错。歌吹日纵横。（○初学记八。诗纪百九。）
    路出玉门关。城接龙城坂。但（初学记作阻。）事弦歌乐。谁道山川远。（○同上）
    【捣衣诗】
    长安城中秋夜长。佳人锦石捣流黄。香杵纹砧知近远。传声递响何凄凉。七七夕长河烂。中秋明月光。螋椟蛭倘边绝候雁。鸳鸯楼上望天狼。（○诗纪百九。）
    【从驾幸金墉城诗】
    兹城实佳丽。飞甍自相并。胶葛拥行风。啭流景。御沟属清洛。驰道通丹屏。湛淡水成文。参差树交影。长门久已闭。离宫一何静。细草缘玉阶。高枝荫桐井。微微夕渚暗。肃肃暮风冷。神行扬翠旗。天临肃清警。伊臣从下列。逢恩信多幸。康衢虽已泰。弱力将安骋。（○初学记二十四。诗纪百九。）
    【春日临池诗】
    光风动春树。丹霞起暮阴。嵯峨映连璧。飘遥下散金。徒自临濠渚。空复抚鸣琴。莫知流水曲。谁辩游鱼心。（○类聚九。文苑英华百六十五。诗纪百九。）
    【咏花蝶诗】
    素蝶向林飞。红花逐风散。花蝶俱不息。红素还相乱。芬芬共袭予。（诗纪作手。）葳蕤从（文苑作徒。）可玩。不（文苑作可。）慰行客心。遽动离居（文苑作君。注云。疑作居。）叹。（○文苑英华三百二十九。诗纪百九。）
    【相国清河王挽歌】
    高门讵改辙。曲沼尚馀波。何言吹楼下。翻成薤露歌。（○初学记十四。诗纪百九。）
    ※胡叟
    〈叟。字伦许。安定临泾人。以姚氏将衰。遂入长安观风化。後入沮渠牧犍。不得志。乃归魏。赐爵复始男。好属文。善典雅之辞。工鄙俗之句。〉
    【示程伯达诗】
    〖北史本传曰。叟入沮渠牧犍。牧犍遇之不重。叟乃为诗。示所知广平程伯达。其略曰。〗
    群犬吠新客。佞暗排疏宾。直途既已（魏书作以。）塞。曲路非所遵。望卫惋祝笏。ツ（魏书作眄。）楚悼灵均。何用宜忧怀。托翰寄辅仁。（○魏书胡叟传。北史胡叟传。诗纪百八。）
    ※济阴王元晖业
    〈晖业位司空、太尉。加特进。领中书监。录尚书事。北齐初。为文宣所杀。〉
    【感遇诗】
    〖北史曰。晖业在魏。以时运渐谢。不复图全。唯事饮怠３⒏呈曰。〗
    昔居王道泰。济济当群英。今逢世路阻。狐兔郁纵横。（○魏书济阴王传。北齐书元晖业传。北史济阴王传。诗纪百八。）
    ※中山王元熙
    〈熙。字子真。累迁光禄勋、湘州刺史。为元滤杀。〉
    【绝命诗二首】
    义实动君子。主辱死忠臣。何以明是节。将解七尺身。（右示寮吏○魏书中山王熙传。北史景穆十二王传。诗纪百八。）
    平生方寸心。殷勤属知己。从今一销化。悲伤无极已。（右别知友○同上）
    ※高孝纬
    【空城雀】
    百雉何寥廓。四面风云上。纨素久为尘。池台尚可仰。啾啾雀噪城。郁郁无欢赏。日暮萦心曲。横琴聊自奖。（○乐府诗集六十八。诗纪百九。）
    ※王容
    【大堤女】
    宝髻耀明稀Ｏ懵廾玉佩。大堤诸女儿。一一皆春态。入花花不见。穿柳柳阴碎。东风拂面来。由来亦相爱。（○古诗类苑九十三。诗纪百九。）
    ※王德
    【春词】
    春花绮绣色。春鸟弦歌声。春风复荡漾。春女亦多情。爱将莺作友。怜傍锦为屏。回头语夫婿。莫负艳阳征。（○古诗类苑四。诗纪百九。）
    ※周南
    【晚妆诗】
    青楼谁家女。当窗启明月。拂黛双蛾飞。调脂艳桃发。舞罢鸾自羞。妆成泪仍滑。愿托嫦娥影。寻郎纵燕越。（○古诗类苑九十三。诗纪百九。）
    ※祖叔辨
    【千里思】
    细君辞汉宇。王嫱即虏衢。寂寂人迳阻。迢迢天路殊。忧来似悬旆。泪下若连珠。无因上林雁。但见边城芜。（○乐府诗集六十九。诗纪百九。）
    ※袁曜
    【释奠诗】
    南庠贵齿。东学尚亲。卑躬下问。降礼师臣。圆冠济济。方领恂恂。肄业既终。舍奠爰始。韶音递奏。笙镛间起。茨夏墅省（缛蔺峻尽５律莶⒉选３滦叛沙堋＃ā鸪跹Ъ鞘四。诗纪百九。）
    ※张斐裳
    【五言诗】
    异林（一作秋。）花共色。别树鸟同声。（○洛阳伽蓝记四。）
    ※宋道
    〈道铣跻圆叛П徽佟Ｓ朊厥樨┧锘菸档湫Ｈ菏椤８醋蕴学博士转京兆王瑜法曹参军。〉
    【赠张始均诗】
    〖魏书曰。道嫌衷赠著作佐郎张始均诗。其末章云云。道霞炔幻饽选Ｊ季亦遇世祸。时咸怪之。〗
    子深怀璧忧。余有当门病。（○魏书宋翻传附道洗。）
    ※文明太後冯氏
    〈後长乐信都人。文成践极。以贵人立为皇後。〉
    【青台歌】
    青台雀。青台雀。缘山采花额颈著。（○御览百七十八。）
    ※谢氏
    【赠王肃诗】
    〖伽蓝记曰。洛阳城南正觉寺。尚书令王肃所立也。肃在江南。娶谢氏女。及至京师。复尚公主。其後谢氏为尼来奔。作诗赠肃。公主亦代肃赠谢。肃闻之甚恨。遂造正觉寺以憩之。〗
    本为箔上蚕。今作机上丝。得络逐胜去。颇忆纟墨绵时。（○洛阳伽蓝记三。诗纪百九。）
    ※陈留长公主
    【代答诗】
    针是贯绅物。目中常纟任丝。得帛缝新去。何能衲故时。（○洛阳伽蓝记三。诗纪百九。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
