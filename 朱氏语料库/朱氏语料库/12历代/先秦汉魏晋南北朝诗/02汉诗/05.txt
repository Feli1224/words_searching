    ●汉诗卷五
    ※马援
    〈援。字文渊。扶风茂陵人。建武四年。奉使洛阳。以为待诏。历太中大夫、陇西太守、虎贲中郎将。拜伏波将军。封新息侯。二十五年。击五溪蛮。卒于军。建初三年。追谥曰忠成侯。〉
    【武溪深】〖乐府作武溪深行。诗纪同。乐府云。一作武陵深行。〗
    〖古今注曰。武溪深。乃马援南征之所作也。援门生爰寄生善吹笛。援作歌和之。名曰武溪深。其曲云。〗
    滔滔五溪（乐府溪下有兮字。）一何深。鸟飞不度兽不敢（古今注作能。集古录同。）临。嗟哉五溪多（集古录作何。）毒淫。（○古今注中。乐府诗集七十四。欧阳集古录上。诗纪三。○逯案。御览六十七引善歌录歌曰。武溪深复深。飞鸟不能渡。游兽不能临云。殆别是一歌也。）
    ※王吉
    〈吉。明帝时为虎贲。〉
    【射乌辞】
    〖风俗通曰。明帝东巡。有乌飞鸣乘舆上。虎贲王吉射之。作辞云云。帝赐钱百万。遂令亭壁皆画乌。〗
    乌乌（环宇记不重乌字。）哑哑。引弓射。（环宇记此下有之字。）洞左腋。陛下寿万年。（初学记作岁。）臣为二千石。（○初学记三十引风俗通。太平环宇记九。诗纪四。）
    ※白狼王唐
    【歌诗】
    〖广文选作硕家母枞章。诗纪同。逯案。蜀都赋云。陪以白狼。夷歌成章。○后汉书曰。明帝时。益州刺史朱辅宣示汉德。咸怀远夷。自汶山以西。前世的不至。正朔所未加。白狼、髂尽⑻骗鸬劝兮殴。皆举种称臣奉贡。白狼王唐鹱魇三章。歌颂汉德。辅使译而献之。〗
    【远夷乐德歌】
    大汉是治。与天合意。（后汉书少合字。）吏译平端。不从我来。闻风向化。所见奇异。多赐缯布。甘美酒食。昌乐肉飞。屈申悉备。蛮夷贫薄。无所报嗣。愿主长寿。子孙昌炽。
    【远夷慕德歌】
    蛮夷所处。日入之部。慕义向化。归日出（初学记作自明。）主。圣德深恩（初学记作恩深。）与人富厚。冬多霜雪。夏多和雨。寒温时适。部人多有。涉危历险。不远万里。去（初学记作夷。）俗归德。心归慈母。
    【远夷怀德歌】
    荒服之外。土地鲆Ⅻ鼋恰Ｊ橙庖缕ぁ２患盐谷。吏译传风。大汉安乐。携负归仁。触冒险狭。高山岐峻。缘崖媸。木薄发家。百宿到洛。父子同赐。怀抱匹（广文选误作四。）帛。传告种人。长愿臣仆。（○后汉书西南夷传。广文选十四。诗纪四。又初学记十五引第二章。）
    ※杜笃
    〈笃。字季雅。京兆杜陵人。仕郡为文学掾。建初三年。车骑将军马防击西羌。请笃为从事中郎。战没於射姑山。所著赋、诔、吊、书、赞七言及杂文凡十八篇。〉
    【京师上巳篇】
    窈窕淑女美胜艳。妃戴翡翠珥明珠。（○书钞百三二五。○逯案。书钞原题杜季稚。稚殆雅之讹。又兴人七言率句句用韵。此艳珠不叶。疑非出一章。）
    ※梁鸿
    〈鸿。字伯鸾。平陵人。家贫而尚节介。隐居霸陵山中。后居吴。皋伯通舍之於家。鸿潜避著书十馀篇。
    卒於吴。〉
    【五噫歌】
    〖后汉书曰。梁鸿东出关。过京师。作五噫之歌。肃宗闻而非之。求鸿不得。〗
    陟（御览或作遵。）彼此芒兮噫。顾览（文选注作瞻。广告补遗、广文选、事类赋、诗纪并同。御览或作顾瞻。或作览观。）帝京（书钞作师。）兮噫。宫室（御览或作阙。文选补遗、广文选、事类赋、诗纪同。）崔嵬（环宇记作巍。文选补遗、事类赋、诗纪并同。）兮噫。民（后汉书作人。文选注、环宇记同。御览或同。）之劬劳兮噫。辽辽未央兮噫。（御览或末二句互倒。又辽辽作寥寥。○后汉书梁鸿传。书钞一百六。文选四十三与嵇茂齐书注。御览百五十八、五百七十二。环宇记三。文选补遗三十五。广文选十四。又事类赋歌赋注。诗纪三。）
    【适吴诗】
    〖后汉书曰。鸿易姓运期。名耀。字侯光。与妻子居齐鲁之间。有顷又去适吴。将行作诗曰云云。〗
    逝（后汉书作游。）旧邦兮遐征。将遥集兮东南。心忄怛兮伤悴。忘（后汉书作志。）菲菲兮升降。欲乘策兮纵迈。疾吾俗兮作谗。竞举枉兮措直。咸先佞兮延延。固靡惭兮独建。冀异州兮尚贤。聊逍遥兮遨嬉。缵仲尼兮周流。傥云睹兮我悦。遂舍车兮即浮。过季札兮延陵。求（韵补作去。）鲁连兮海隅。虽不察兮光貌。幸神灵兮与休。惟季春兮华阜。（类聚作色。）麦含英（后汉书作含。类聚作金。案作金者是也。含亦金之讹。今作英。非是。）兮方秀。哀茂时兮逾迈。愍芳香兮日臭。悼吾（诗纪作我。）心兮不获。长委结兮焉究。口嚣嚣兮余讪。嗟忄匡忄匡兮谁留。（○后汉书
    梁鸿传。诗纪三。又类聚三引秀一韵。吴或韵补二引隅、休二韵。）
    【思友诗】（诗纪云。一作思高恢。
    〖后汉书曰。鸿友人京兆主恢。少好老子。隐於华阴山。及鸿东游。思恢作诗。二人遂不复相见。恢亦高抗。终身不仕。〗
    鸟嘤嘤兮友之期。念高子兮仆怀思。想念恢兮爰集兹。（○后汉书梁鸿传。诗纪三。）
    ※东平王刘苍
    〈苍。明帝同母弟。建武十五年。封东平公。十七年。进爵为王。明帝即位。拜骠骑将军。永平五年归国。建初八年卒。〉
    【武德舞歌诗】
    〖东观汉记曰。明帝永平三年八月。公卿奏世祖庙舞名。东平王苍议。以汉制宗庙。各奏其乐。不皆相袭。光武皇帝扰乱中兴。武功盛大。庙光舞宜曰大武之舞。乃进武德舞歌诗。遂用之於光武庙焉。〗
    於穆世庙。肃雍显清。俊川翼翼。秉文之成。越序上帝。骏奔来宁。建立三雍。封禅泰山。章明图谶。放唐之文。休矣（广文选作以。）惟德。罔射协同。本支百世。永保厥功。（○续汉书祭祀志九注。乐府五十二。广文选八。诗纪三。○此歌广文选作汉庙登歌诗。查南齐书乐志云。永平三年。东平王苍造光武庙登歌一章二十六句。其辞称述功德云。今此诗仅一十四句。
    知已经删节矣。）
    ※班固
    〈固。字孟坚。扶风安陵人。永平中。召诣校书部。除兰台令史。迁为郎。建初中。迁玄武司马。永元初。大将军窦宪出塞。以为中护军。行中郎将事。四年。宪败。坐下狱死。年六十一。有集十七卷。〉
    【明堂诗】〖固作东都赋。系自此以下五诗。〗
    於昭明堂。明堂孔阳。圣皇宗祀。穆穆煌煌。（御览作皇。诗纪同。）上帝宴响。五位时序。谁其配之。世祖光武。普天率土。各以其职。猗欤缉熙。允怀多福。（○后汉书班固传。文选一。御览五百三十三。风雅翼补遗下。诗纪三。）
    【辟雍诗】
    乃流辟雍。辟雍汤汤。圣皇莅止。造舟为梁。皤皤国老。乃父乃兄。抑抑威（御览作皇。）仪。孝友光明。於赫太上。示我汉行。洪（后汉书作鸿。风雅翼同。）化惟神。永观厥成。（○后汉书班固传。文选一。御览五百三十四。风雅翼补遗下。诗纪三。）
    【灵台诗】
    乃经灵台。灵台既崇。帝勤时登。爰考休徵。三光宣精。五行布序。习习祥风。祁祁甘雨。百谷蓁蓁。（后汉书
    作溱溱。）庶草（后汉书作卉。）蕃庑。（后汉书作芜。）屡惟丰年。於皇乐胥。（○后汉书班固传。文选一。御览五百三十四。风雅翼补遗下。诗纪三。）
    【宝鼎诗】
    岳修贡兮川效珍。吐金景兮粮≡啤１Χ见兮色纷俊；拦脖兮被龙文。登祖庙兮享圣神。昭灵德兮弥亿年。（○后汉书班固传。文选一。诗纪三。）
    【白雉诗】
    启灵篇兮披瑞图。获白雉兮效素乌。嘉祥阜兮集皇都。发皓羽兮奋翘（后汉书作羽。）英。容洁朗兮於纯（后汉书作淳。）精。彰（后汉书作章。）皇德兮侔周成。永延长兮膺天庆。（○后汉书班固传。文选一。诗纪三。）
    【论功歌诗】
    〖固为汉颂。系此歌诗。○御览作颂论功诗灵芝歌。乐府作古辞灵芝歌。广文选同。事类赋作汉倾论功歌诗灵芝歌。诗纪作郊祀灵芝歌。〗
    因露（乐府作灵。事类赋、广文选同。）寝（御览作寐。误。）兮产灵芝。象三德兮瑞应（诗纪云一作应瑞。）图。延寿命兮光此（初学记作北。）都。配（御览作缘。）上帝兮象太微。参日月兮扬光辉。（○初学记十五。御览五百七十。乐府诗集一。事类赋歌赋。广文选十一。诗纪三。）
    【右灵芝歌】
    后土化育兮四时行。修灵液养兮元气覆。冬同云兮春脉沐。膏泽洽兮殖嘉谷。（○御览一。○逯案。此篇诗纪缺收。仅见御览作汉颂论功歌诗。大抵固作汉颂中附论功歌诗若干篇。各篇并有小题。此与上灵芝歌皆其佚遗也。姑依诗义补嘉禾歌三字。藉配上篇云尔。）
    【右嘉禾歌】
    【咏史】
    〖文选注作班固歌诗。诗品曰。孟坚才流。而老於掌故。观其咏史。有感叹之词。
    三王德弥薄。惟后用肉刑。太苍令有罪。就递（文选注作逮。诗纪同。）长安城。自恨身无子。困急独茕茕。小女痛父言。死者不可（文选注作复。）生。上书诣阙下。（文选注作北阙。）思古（文选注作阙下。）歌鸡鸣。忧心摧折裂。晨风扬激声。圣汉孝文帝。恻然感至情。（文选注作诚。）百男何愦愦。（文选注作愤愤。）不如一缇萦。（○史记苍公传正义。文选三十六策秀才文注。广文选八。诗纪三。）
    【诗】
    长安何纷纷。诏葬霍将军。刺绣被百领。县官给衣衾。（○御览八百十五。）
    宝剑值千金。指之干树枝。（○书钞百二十二。御览三百四十四。）
    延陵轻宝剑。（○御览三百四十四。）
    ※崔る
    〈る。字亭伯。涿郡安平人。少游太学。与班固、傅毅齐名。和帝初。车骑将军窦宪辟为府掾。进主簿。察高第。出为长岑长。不之官而归。永元四年卒。有集十卷。〉
    【歌】
    〖る作北巡倾。系此。〗
    皇皇太上湛恩笃兮。庶见我王咸思觌兮。仁爱纷纭德优渥兮。滂霈群生泽淋漉兮。惠我无疆承天祉兮。流衍万昆长无已兮。（○文选词林三百四十六。）
    【安封侯诗】〖御览作安丰侯诗。逯案。续汉志有安丰。无安封。则作安丰为是。〗
    戎马鸣兮金鼓震。壮士激兮忘身命。被（类聚作破。误。）兕（类聚作光。广文选、诗纪同。）甲兮跨良马。挥（御览作择。误。）长戟（御览作战。误。）兮彀（类聚作廓。御览作纩。并注纩音霍。）强弩。（○类聚五十九。广文选十。诗纪三。又御览三百三十九引马、弩二韵。）
    【七言诗】
    鸾鸟高翔时来仪。应治归德（御览作得。）合望规。啄食楝实（百三家集作竹食。）饮华池。（○御览九百十六。百三家集崔亭伯集）
    【又】
    剥傲匪客俗俏邸＃ā鹞难《十五答傅咸注。）
    【三言诗】
    屏九皋。咏典文。披五素。耽三坟。（○书钞九十七。）
    ※傅毅
    〈毅。字武仲。扶风茂陵人。建初中为兰台令史。拜郎中。与班固、贾逵共典校秘书。永元初。车骑将军窦宪请为记室。宪迁大将军。以为司马。有集五卷。〉
    【迪志诗】
    〖后汉书曰。毅永平中於平陵习章句。因作迪志诗。〗
    咨尔庶士。迨时斯勖。日月逾迈。岂云旋复。哀我经营。膂（后汉书作旅。）力靡及。在兹弱冠。靡所树（后汉书作庶。）立。於赫我祖。显于殷国。贰（后汉书作二。类聚、广文选同。）迹阿衡。克光其则。武丁兴商。伊宗皇士。爰作股肱。万邦是纪。奕世载德。迄我显考。保膺淑懿。缵修其道。汉之中页。俊率叫颉Ｖ缺艘笞凇９獯搜绪。伊（类
    聚作咨。）余小子。秽陋靡逮。惧我世烈。自（类聚作於。）兹以坠。谁能革浊。清我濯溉。谁能昭暗。启我童昧。先人有训。我讯我诰。训我嘉务。诲我博学。爰率朋友。寻此旧则。契阔夙夜。庶不懈忒。秩秩大猷。纪纲庶式。匪勤匪昭。匪壹匪测。农夫不怠。越有黍稷。谁能云作。考之居息。二事败页。多疾我力。如彼遵衢。则罔所极。二志靡成。聿劳我心。如彼兼听。则溷於音。於戏君子。无恒自逸。徂年如流。鲜（类聚作<甚少>。文选注同。）兹暇日。行迈屡税。胡能有迄。密勿朝夕。聿同始卒。（○后汉书傅毅传。广文选八。诗纪三。又类聚二十三引勖、复、国、则、逮、坠、逸、日八韵。文选四十一论盛孝章书注引日一韵。○逯案。后汉书膂力靡及句。膂作旅。注云。陈也。靡所树立句。树作庶。注云。无所庶几成立也。是李贤所见本作旅作庶。与广文选、诗纪皆异。作膂作树似於义较胜。）
    【歌】
    〖毅作七激。系此。〗
    陟景山兮采芳苓。哀不惨伤乐不流声。弹羽跃水叩角奋荣。沈微（字当作徵。）玄穆感物寤灵。（○类聚五十七。）
    ※刘珍
    〈珍。字秋孙。一名宝。南阳蔡阳人。永初中为谒者仆射。永宁初。迁侍中、越骑校尉。延光四年。拜宗正。永建元年。转卫尉。卒官。有集二卷。〉
    【赞贾逵诗】
    擒藻扬晖。如山如云。世有令闻。以迄于君。（○书钞一百。）
    ※刘撄余
    撄余。永初中。召入东观。除校书郎。有集二卷。
    【诗】
    缥碧以为瓦。（○白帖三刘余奘。○逯案。余薅字倒误。）
    ※李尢
    〈尢。字伯仁。广汉雒人。永元中。召诣东观。拜兰台令史。安帝时为谏议大夫。顺帝初。迁乐安相。卒年八十三。有集五卷。〉
    【九曲歌】
    年岁晚墓时（书钞作日。事类赋同。）已斜。安得壮（类聚作力。编珠同。）士翻日车。（○书钞百四十九。类聚一。杜公瞻编珠。御览四。事类赋日赋。草堂诗笺十一洗马诗注。诗纪三。）
    肥骨消灭随尘去。（○文选二十八挽歌注。）
    【武功歌】
    □□□。鸣金鼓。马模起。士激怒。（○书钞百二十一。）
    清埃飞。连日月。（○文选二十一谢宣远张子房诗注。）
    恩普洽。威令行。（○文选五十九齐故安陆昭王碑注。）
    身非金石。名俱灭焉。（○文选三十七求自试表注。）
    ※石勋
    〈勋。字子才。甘陵人。〉
    【费凤别碑诗】
    〖碑云。君舅家中孙甘陵石勋。字子才。载驰载驱。来奔于丧庭。肝摧意悲。感切伤心。瞻彼碑诔。怀之好音。司马慕兰相。南容复白圭。仰之以弥高。赞之而弥坚。不堪哀且思。叙诗之一篇。庶<几辶>昔子夏。起夫子之所言。其辞曰。
    君讳凤。字伯萧。梁相之元子。九江太守之长兄了。世德袭爵。银艾相亚。恢遐祖之鸿轨。拓前代之休踪。邈逸越而难继。非群愚之所颂。仁义本认心。慈孝著於性。不失典术。行不越矩度。清洁麟付。泥而
    不滓。恤忧矜厄。施而不记。由近及远。靡不覆载。帮能阐令名而云腾。扬盛声而风布。践郡右职。三贡献计。辟州式部。忠以卫上。汉安二年。吴郡太守东海郭君以君有逶蛞仓节。自公之操。年卅一举孝廉。拜郎中。除或国新平长。神化风靡。惠以流下。静而为治。匪烦匪扰。乾乾日稷。矜此黔首。功成事就。色斯高举。
    宰司委职位。思贤以自辅。玄懿守谦虚。白驹以{逐巾}阻。丹阳有越寇。没□□□□。命君讨理之。试守故鄣长。盖危乱有不让。又畏此之罪罟。□□而□牧。爰止其师旅。若飞鹰蟆<去虎>若夫龌。庹咚缫缘隆Ｈ跽咭匀矢А＜蛟谏系坌摹９ρ刀特纪。嵊咴滋靡亍；月而致道。视□□□□。遂据专职卿尹。中表之恩情。兄弟与甥舅。鸟与女萝性。乐松之茂好。闻君显令名。举宗为欢喜。不悟奄忽终。藏形而匿影。耕夫释耒耜。桑妇投钩莒。道阻而且长。望远泪如雨。荚马循大路。搴裳而涉洧。悠悠歌黍离。思黄鸟集亏楚。惴惴之临穴。送君於厚土。嗟嗟悲且伤。每食□不饱。夫人笃旧好。不以存亡改。文平感渭阳。凄怆益以甚。诸姑咸■踊。爰及君伯姊。孝孙字元宰。生不识考妣。追惟厥祖恩。蓬首斩琳取Ｊ浪不能为。流称认乡党。见吾若君存。剥裂而不已。壹别会无期。相去三千里。绝翰永慷慨。泣下不可止。（○录释九。续古文苑四。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
