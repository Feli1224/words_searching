    ●汉诗卷一
    ※汉高帝刘邦
    〈邦。字季。沛丰邑中阳里人。初为泗上亭长。秦二世元年。起兵。称沛公。明年。楚怀王以为砀郡长。封武安侯。以子婴元年西入关。立为汉王。都南郑。以汉五年破项羽。即皇帝位。都长安。汉十二年卒。年五十三。谥曰高皇帝。〉
    【歌诗二首】〖从汉书艺文志〗
    【大风】〖史记又名三侯之章。〗
    〖汉书曰。十二年冬。上破布军于会缶。布走。令别将追之。上还。过沛。留。置酒沛宫。悉召故人父老子弟佐酒。发沛中儿得百二十人。教之歌。酒酣。上击筑自歌曰。〗
    大风起（倭名类聚作吹。误。）兮云飞扬。威加海内（书钞作四海。初学记、白帖同。）兮归故乡。安得猛士兮（魏志引略兮字。）守四方。（○汉书高帝纪。史记高祖纪。文选二十八。史记乐书三侯之章下司马贞索隐。书钞一百六。类聚四十三。白帖十八。御览八、八十七、二百四十一、五百三十九、五百九十一。乐府诗集五十八。诗纪一。又魏志蒋济传作高祖歌方一韵。倭名类聚一引扬一韵。）
    【鸿鹄】〖乐府诗集作楚歌。〗
    〖汉书曰。上欲废太子。立戚夫人子赵王如意。汉十二年。上从破布归。疾益甚。愈欲易太子。及宴。置酒。太子侍。四人者从太子。年皆八十有馀。须眉皓白。衣冠甚伟。为寿已毕。趋去。上目送之。召戚夫人指视曰。我欲易之。四人为之辅。羽翼已成。难动矣。戚夫人泣涕。上曰。为我楚舞。吾为若楚歌。歌曰。〗
    鸿鹄（史记作雁。白帖同。）高飞。（白帖飞下有兮字。潜确类书同。）一举千里。羽翼（史记作翮。书钞、白帖、潜确类书同。）以（史记作已。书钞、白帖、文选补遗、广文选、潜确类书、诗纪并同。案以、已古通用。）就。（白帖作成。又成下有兮字。潜确类书同。）横绝（真仙通鉴作截。下同。）四海。横绝四海。（白帖海下有兮字。潜确类书同。）又可（史记作当可。书钞同。白帖无此圩、二字。有无字。潜确类书同。）奈何。虽有（潜确类书无有字。）纾ㄊ槌作累。乐府作缯。）缴。（白帖缴下有兮字。潜确类书同。）尚（白帖无此字。潜确类书同。诗纪作将。）云。（一作尚。）安所施。（○汉书张良传。史记留侯世家。书钞一百六。白帖二十九。历世真仙体道通鉴十。乐府诗集八十三。文选补遗三十五。广文选十四。诗纪一。○逯案。白帖所引有兮字。更合楚歌体。其所据书。当为楚汉春秋。史通曰。刘氏初兴。书惟陆贾而已。子长述楚汉之事。专据此书。然观迁之所载往往与旧不同。如郦生之初谒沛公。高祖之长歌鸿鹄。非惟文句有别。遂乃事理皆殊云云。可为确证。）
    ※楚霸王项羽
    〈羽名籍。一字子羽。下相人。楚将项燕孙。秦二世元年。从季父梁起兵。为裨将。二年。楚怀王以为次将。封鲁公。三年。拜上将军。汉元年。自立为西楚霸王。都彭城。五年。兵败走乌江。自刎死。年三十一。〉
    【歌】
    〖汉书曰。高祖围项羽垓下。是夜闻汉军皆楚歌。惊曰。汉已得楚乎。起饮帐中。有美人名虞常从之。骏马名骓。常骑之。乃悲歌慷慨。自为歌曰。〗
    力拔山兮气盖世。时不利兮骓不逝。骓不逝兮可奈何。虞兮虞兮奈若何。（○汉书项羽传。史记项羽本纪。御览八十七、五百七十。乐府诗集五十八作力拔山操。文选补遗三十五作垓下帐中歌。诗纪二作垓下歌。○逯案。文选补遗与诗纪标题各异。然皆涉杜撰。今从汉书只曰歌。乐府诗集引琴集云。力拔山操。项羽所作也。则此歌曰操。亦后起之名。）
    ※美人虞
    〈虞。项王幸姬。括地志云。虞姬墓在濠州定远县东六十里。〉
    【和项王歌】
    〖史记曰。项王夜起。饮帐中。有美人名虞。常幸从。骏马名骓。常骑之。於是项王乃悲歌慷慨。自为诗。歌数阕。美人和之。〗
    汉兵已略地。四方楚歌声。大王意气尽。贱妾何乐生。（○史记项羽本纪正义引楚汉春秋。诗纪二。○逯案。四方。诗纪作四面。何乐。诗纪作何聊。今据正义改正。）
    ※四皓
    〈四皓者。用里先生、绮里季夏、黄公、东园公。皆河内之枳人。秦世隐商山。〉
    【歌】
    崔琦四皓颂曰。昔南山四皓者。盖饫锵壬、绮里季夏、黄公、东园公是也。秦之博士。遭世暗昧。道灭德消。坑黜儒术。诗书是焚。於是四公退而作歌曰。
    莫莫高山。（环宇记作英英白云。御览或作英英高山。乐府作漠漠商洛。文选补遗、广文选同。草堂诗笺作漠漠高山。诗纪云。一作漠漠商洛。）深谷逶迤。（书钞作威夷。乐府、文选补遗同。草堂诗笺或作逶逦。御览或误作灭哉。）晔晔紫芝。可以疗饥。唐虞（文选补遗作皇农。）世（御览或作时。环宇记同。乐府作邈。文选补遗、广文选同。）远。吾（乐府作余。）将何（乐府作安。文选补遗、苕溪业话、广文选同，诗纪云。一作安。）归。驷（事类赋作四。）马高盖。（草堂诗笺或作车，其忧甚大、富贵之（御览或无之字，事类赋同。环宇已作而。乐府、文选补遗同。）畏（环宇记作屈。）人兮。（高士传无合字。环宇记、乐府、文选补遗、苕溪业话、草堂诗笺八注并同。）草堂诗笺八注并同。）不若（高士传作如。御览、环宇记、乐府、文选补遗、事类赋、苕溪业话并同。）贫贱之肆志。（乐府作而轻世。文选补遗同。广文选作之轻世。诗纪云。一作富贵而畏人。不如贫贱而轻世。○御览五百七十三引崔琦曰皓颂。乐府诗集五十八误作崔鸿四皓歌。御览五百七引高士传。环宇记一百四十引高士传。御览一百六十八引皇甫谧帝王世纪。文选补遗三十五作采芝歌。事类赋歌赋。苕溪渔隐业话后集一。文章正宗二十九作紫芝歌。草堂诗笺八注、十一注。广文选十四作采芝歌。诗纪二作紫芝歌。注。一作四皓歌。又书钞一百六崔琦四皓颂引夷、饥、归三韵。）
    【采芝操】〖诗纪云。一作紫芝歌。〗
    〖乐府诗集曰。琴集曰。采芝操。四皓所作也。古今乐录曰。南山四皓隐居。高祖聘之。四皓不甘。仰天欢而作歌。案汉书曰。四皓皆八十馀。须眉皓白。故谓之四皓。即东园公、绮里季夏、黄公、饫锵壬也。崔鸿曰。四皓为秦博士。遭世暗昧。坑黜儒术。於是退而作此歌。亦谓之四皓歌。二说不同。未知孰是。○逯案。琴集此操。与前篇实为一作。特删取稍异耳。诗纪从乐府诗集。此在前。今改附於后。〗
    皓天嗟嗟。深谷逶迤。树木莫莫。高山崔嵬。严居穴处。以为幄茵。晔晔紫芝。可以疗饥。唐虞往矣。吾当安归。（○乐府诗集五十八引琴集。广文选十四。诗纪二。）
    ※戚夫人
    〈夫人。高帝姬。定陶人。生赵隐王如意。如意高帝所爱。几於立为太子。惠帝元年。吕后害之。〉
    【舂歌诗】〖纪云。一作永巷歌。〗
    〖汉书曰。吕后为皇太后。乃令永巷囚戚夫人。髡钳衣赭衣。令舂。戚夫人舂且歌曰云云。太后闻之。大怒。召赵王杀之。遂断夫人手足。去眼薰耳。饮暗。使居鞠域中。名曰人彘。〗
    子为王。母为虏。终日舂薄暮。常与死为伍。相离三千里。当（诗纪作将。）谁使（御览或作使谁。）告女。（○汉书外戚传。御览百三十六、百四十四、五百七十。乐府诗集八十四。诗纪二。）
    ※赵王刘友
    〈友。高帝子。十一年立为淮阳王。赵隐王如意死。孝惠元年。徙友王赵。凡立十年。高后三年幽死。〉
    【歌】〖诗纪作幽歌。〗
    〖汉书曰。孝惠时。友以诸吕女为后。不爱。爱它姬。诸吕女谗之於太后。太后怒。召赵王置邸。令卫围守之。赵王饿。乃作歌。遂幽死。以民礼葬之长安。〗
    诸吕用事兮刘氏微。（史记作危。御览同。）迫胁王侯兮馐谖义。我妃既妒兮诬我以恶。谗女乱国兮上曾不寤。我无忠臣（史记作良。）兮何故弃国。自快（史记作决。诗纪同。）中野兮苍天与（史记作举。）直。于嗟不可悔兮宁早（史记作蚤。）自贼。（史记作财。）为王（史记王下有而字。）饿死兮谁者怜之。吕氏绝理兮托天报仇。（○汉书高五王传赵王传。史记吕后本纪。乐府诗集八十四。诗纪一。又御览百五十一引危、妃、恶、寤四韵。）
    ※城阳王刘章
    〈章。齐悼惠王肥之子。高帝之孙。高后称制。封为朱虚侯。高后崩。以平诸吕迎立文帝功。封城阳王。孝文二年卒。谥曰景。〉
    【耕田歌】〖诗纪云。耕一作种。〗
    〖史记曰。赵王友入朝。幽死于邸。三赵王皆废。高后立诸吕为三王。擅权用事。朱虚侯年二十。有气力。忿刘氏不得职。尝入侍高后燕饮。高后令为酒吏。章自请曰。臣。将种也。请以军法行酒。高后曰。可。酒酣。章进饮歌舞。已而曰。请为太后言耕田歌云云。高后默然。〗
    深耕骷龋ǚ缢淄ㄗ鞴恪＃┲帧Ａ（事类赋作植。）苗欲疏。非其种者。（诗纪云。种一作类。）锄而去之。（○史记齐悼惠王世家。汉书齐悼惠王传。风俗通怪神篇。御览四百三十四、七百六十四、八百二十二。文选补遗三十五。事类赋敛篇注。诗纪一。）
    ※汉武帝刘彻
    〈彻。景帝中子。四年。封胶东王。七年。立为皇太子。后三年正月即位。在位五十四年。后元二年卒。年七十一。有集二卷。〉
    【瓠子歌】
    〖汉书武帝纪曰。元封二年四月。作瓠子歌。沟洫志曰。上既封禅。乃使汲仁、郭昌发卒数万人。塞瓠子决河。於是上以用事万里沙。则还自临决河。湛白马玉璧。令群臣从官自将军以下皆负薪实决河。是时东郡烧草。以故薪柴少。而下淇园之竹以为扌建。上既临河决。悼功之不成。乃作歌曰。〗
    瓠子决兮将奈何。浩浩洋洋（文选补遗少一洋字。广文选同。史记作皓皓旰旰。诗纪云。一作皓卑昕昕。）兮（汉书、水经注无兮字。类聚同。）虑（史记作闾。）殚为河。殚为河兮地不得宁。功无已时（类聚无时字。）兮吾山平。吾山平兮钜野（水经注作巨野。环宇记同。类聚作钜鹿。误。）溢。鱼弗（史记作沸。水经注同。环宇记作怫。）郁兮柏（类聚作迫。）冬日。正（史记作延。即征字。）道驰兮
    离常流。蛟龙骋兮放（史记作方。乐府同。）远游。归旧川兮神哉沛。不封禅兮安知外。皇谓河公（史记作为我谓河伯。乐府、文选补遗、广文选、诗纪并同。）兮何不仁。泛滥不止兮愁吾人。齿桑浮兮淮泗满。久不反（水经注作返。诗纪同。）兮水维缓。（○汉书沟洫志。史记河渠书。水经注瓠子河注。乐府诗集八十四。文选补遗三十五。广文选十四。诗纪一。又类聚四十三引何、河、宁、平、溢、日六韵。环宇记十三引溢、日二韵。韵补三引游一韵。）
    河汤汤兮激潺印１倍苫兀ㄊ芳亲饔亍Ｋ经注作回。）兮迅（史记作浚。）流难。搴长椋乐府作茭。书钞误作菱。）兮湛美玉。河公（史记作伯。乐府、文选补遗、广文选、诗纪并同。诗纪云。一作公。）许兮薪不属。薪不属兮卫人罪。烧萧条兮噫乎何以御（史记作御。水经注、乐府、广文选、诗纪并同。案御、御通。）水。ㄨ（史记作颓。）林竹（水经注作竹林。）兮扌建（史记作楗。水经注、乐府、文选补遗、广文选、诗纪并同。）石辍Ｐ防（史记作房。案盐铁论申韩篇。歌宣房塞。万福来焉。又崔瑗河堤谒者箴。瓠子潺（印Ｐ房作歌。与史记并同。）塞兮万福来。（○汉书沟洫志。史记河渠书。水经二十四。乐府诗集八十四。文选补遗三十五。广文选十四。诗纪一。又书钞八十九引一句。）
    【秋风辞】
    〖汉武帝故事曰。上行幸河东。祠后土。顾视帝京。欣然中流。与群臣饮燕。上欢甚。乃自作秋风辞曰。〗
    秋风起兮白云飞。草木黄（御览或作摇。）落兮雁南归。兰有秀兮菊有芳。怀（文选注作摧。御览或同。）佳人兮不能忘。迓ゴ兮济汾河。横中流兮扬素波。箫（御览作萧。）鼓鸣（书钞作吹。）兮发棹歌。欢（御览或作忻。）乐极兮哀情多。少庄几时兮奈老何。（○文选四十五。御览五百七十、五百九十一并引汉书。乐府诗集八十四引汉武帝故事。合璧事类外集五十八引
    正本汉书本纪。诗纪一。又书钞百六引汉武故事。录河、波、歌、多四韵。后汉书马融传注引歌一韵。文选十三雪赋注引忘一韵。又十六别赋注引歌一韵。御览九引飞、归、河、波四韵。又七百六十八作武帝汾歌。引河、波二韵。○逯案。此辞御览数引皆曰汉书。合璧事类且谓出正本汉书。殊怪。事类谓案正本汉书本纪。天汉元年三月。上行幸河东。祀后土云云。秋风而曰三月。显有误字。考汉书。帝幸汾阴凡六次。然皆不在秋。惟郊祀志称。夏六月中。汾阴巫锦为民祠魏睢后土营旁。见地如钅句状。掊视得鼎。吏告河东太守胜。胜以闻之。乃以礼祀迎鼎至甘泉。从行上荐之云云。据武纪。事在元鼎四年。得鼎既在六月中。并经遣使验问。则帝之河东当值秋时。秋风辞其即此行之作乎。）
    【天马歌】
    〖汉书武帝纪。元鼎四年六月。得宝鼎后土祠旁。秋。马生渥洼水中。作宝鼎天马之歌。史记曰。尝得神马渥洼水中。复次以为太一之歌。歌曲曰。〗
    太一贡兮天马下。沾赤汗兮沫流赭。骋容与兮世（韵补作<世辶>。）万里。今安匹兮龙为友。（○史记乐书。诗纪一。又韵补三引里、友二韵。○逯案。此与郊祀天马歌文字稍异。故别入武帝集。）
    【西极天马歌】〖广文选作蒲梢天马歌。诗纪同。〗
    〖汉书武帝纪曰。太初四年。斩大宛王首。获汗血马来。作西极天马之歌。史记曰。后代大宛得千里马。马名蒲梢。次作以为歌。歌诗曰。〗
    天马徕（白帖作来。）从（白帖作自。）西极。经万里兮归有德。承灵威兮降（广文选误作障。诗纪同。）外国。涉流沙兮四夷
    服。（○史记乐书。白帖十六。广文选十四。诗纪一。○逯案。此与郊祀天马歌文字稍异。故别入武帝集。）
    【李夫人歌】
    〖汉书曰。夫人早卒。帝思念不已。方士齐人少翁言能致其神。乃夜张灯烛。设帷帐。陈酒肉。而令帝居帷帐。遥望见好女如李夫人之貌。还幄坐而步。又不得就视。帝愈益相思悲感。为作诗。令光府诸家弦歌之。〗
    是邪非邪。立而望之。偏（诗纪作翩。）何姗姗其来（御览作来何。）迟。（搜神记作偏娜娜何冉冉其来迟。类聚同。○汉书外戚传。搜神记二。类聚四十三。文选五十八哀永逝文注。御览百四十四。乐府诗集八十四。诗纪一。○集氏笔乘云。武帝李夫人歌。是邪非邪。立而望之。翩何姗姗其来迟。之与迟一韵。许ダ诗话云。立而望之偏。是退之走马看来立不正之所祖也。以偏字属上。不惟与韵不叶。立而望之偏。是何语邪。○逯案。焦说是也。又类聚此歌引汉书。与今本汉书绝异。与搜神记则同。未悉所据为何本也。
    【思奉车子侯歌】〖诗纪作思车子侯歌。原在外集。今编入武帝集。〗
    〖洞仙传曰。车子侯者。扶风人。汉武帝爱其清净。稍迁其位至侍中。一朝语家云。我今补仙官。此春应去。至夏中当暂还。还少时复去。如其言。武帝思之。乃作歌曰云云。○逯案。汉书霍去病传。去病薨。子嬗嗣。嬗字子侯。上爱之。幸其壮而将之。为奉车都尉。从封泰山而薨。子侯之薨。又见郊祀志。类聚五十六引武帝集曰。奉车子侯暴病。一日死。上甚悼之。乃自为歌诗。初学记十八引汉武帝与秦车子侯家诏曰。春。时子侯於北馆。与家别。又文心雕龙哀吊篇曰。暨武帝封禅。而霍子侯暴亡。帝伤而作诗。亦哀辞之类也。及汉汝阳王亡。崔瑗哀辞始变前式。又卒章五言。颇似歌谣。亦彷佛乎汉武也。洞仙传作车子侯。初学记作秦车子侯。则文字有脱误也。〗
    嘉幽兰兮延秀。蕈妖淫兮中溏。华斐斐兮丽景。风徘徊兮流芳。皇天兮无慧。至人逝兮仙乡。天路远兮无期。不觉涕下兮沾裳。（○云笈七签百十洞仙传。诗纪外集一。又书钞十九引汉书录起首一句。）
    【柏梁诗】
    〖东方朔别传日。孝武元封三年。作柏梁台。诏群臣二千石有能为七言者。乃得上坐。〗
    日月星辰和四时。（帝）骖驾驷马从梁来。（梁王）郡国士马羽林材。（大司马）总领天下诚难治。（丞相）和（书钞作镇。）抚四夷不易哉。（大将军）刀笔之吏臣执之。（御史大夫）撞钟伐鼓声中诗。（太常）宗室广大日益滋。（宗正）周卫交戟禁不时。（卫尉）总领从官（诗纪作宗。）柏梁台。（书钞误作台。○光禄勋）平理请谳决嫌疑。（廷尉）修饰（书钞作牧拭。初学记同。类聚修误循。）舆（诗纪云。一作车。）马待驾（初学记作警。）来。（太仆）郡国吏功差次之。（大鸿胪）乘舆御物主治之。（少府）陈粟万石扬以（诗纪云。一作场＃┗。（大司农）徼道宫下（匡谬正俗作中。）随讨治。（匡谬正俗作禁堕怠。○执金吾）三辅盗贼天下危。（类聚作尢。左冯翊）盗阻南山为民灾。（右扶风）外家公主不可治。（京兆尹）椒房率更领其材。（詹事蛮夷朝贺常会期，（古文苑作舍其。诗纪同。常借作掌。○典属国柱西班牙（书钞作襄。薄（类聚作薄。古文宛同）栌相枝（书钞作支。）持。（大匠）枇杷（御览或作且犁。）橘栗桃李梅。（太官令）走狗逐兔张罘ぜ。（上林令）齿妃女唇甘如饴。（郭舍人）迫窘诘屈几穷哉。（东方朔○类聚五十六。古文苑四。诗纪一。又书少五十引大将军镇抚四夷者也一句、五十三引台一韵、五十四引来一韵持一韵。匡谬正俗七引时、来、怠三韵。初学记十二引来一韵。御览三百五十二引东方朔传引时一韵、九百六十六引梅一韵、九百七十引梅一韵。○逯案。诗纪从章樵本古文苑。各官下附以人名。今据韩本删之。顾炎武日知录据史汉纪传年表。辨此诗年代官人皆相殛酢Ｒ蚨ㄎ后世依托。然考汉书武帝纪。於建元六年即出大司农一官名。与此殛跸嗤。吾人如信班书。不得独疑此诗。且此诗出东方朔别传。此别传即班书朔传所本也。）
    ※枚乘
    〈乘。字叔。淮阴人。为吴王濞郎中。去之梁。景帝平七国。召拜弘农都尉。以疾去官。复游梁。后归淮阴。武帝即位。徵入都。道卒。有集二卷。〉
    【歌】〖乘作七发。系此歌。〗
    麦秀{艹斩}兮雉朝飞。向虚壑兮背枯（书钞作槁。）槐。依绝区兮临回溪。（○文选三十四。书钞一百六。）
    ※淮南王刘安
    〈安。淮南王长之子。高帝之孙。孝文八年。封阜陵侯。十六年。封淮南王。孝武元朔五年。削地五县。元狩元年。谋反自杀。有集二卷。〉
    【八公操】〖一曰淮南操。〗
    〖古今乐录曰。淮南好道。正月上辛。八公来降。王作此歌。〗
    煌煌（搜神记作明明。御览同。）上天照下土（搜神记作四海。御览同。）兮。知我好道（御览作之。）公来下兮。公将与予（搜神记
    作余。御览、乐府、诗纪同。）生毛羽兮。超（搜神记作升。御览同。）腾青云蹈梁甫兮。观见瑶（搜神记作三。御览同。）光过北斗兮。驰（搜神记作驱。御览同。）乘风云使玉女兮。含精吐气嚼芝草兮。悠悠将将天相保兮。（○乐府诗集五十八。广文选十四。诗纪一。又搜神记一作淮南操。引海、下、羽、甫、斗、女六韵。御览五百七十三引海、下、羽、甫、斗、女六韵。○逯案。论衡道虚篇云。八公之传。欲示神奇。此操盖出八公传。干宝搜神即据之也。）
    ※司马相如
    〈相如。字长卿。蜀郡成都人。以赀为郎。事景帝为武骑常侍。病免。客游梁。后归蜀。武帝召复为郎。拜中郎将。坐事免。寻拜孝文园令。病免。元狩五年卒。有集二卷。〉
    【歌】〖相如美人赋。系此歌。〗
    独处室兮廓（御览误作郎。）无依。思佳人兮情伤悲。彼君子（类聚作有美人。初学记、古文苑同。）兮来（书钞作求。）何迟。（书钞作违。）日既（书钞作日月将。）墓兮华色（书钞作容。御览作发。）衰。敢托身兮长自私。（书钞作以自知。○书钞一百六。类聚十八。初学记十九。御览五百七十三。）
    【琴歌二首】
    〖玉台新咏有序曰。司马相如游临邛。富人卓王孙有女文君新寡。窃於壁间窥之。相如鼓琴歌挑之曰。〗
    凤兮凤兮归故乡。遨游（类聚作游遨。）四海求其（御览作索我。杜诗注作随其。）皇。时未（御览作来。）通遇（御览作遇兮。乐府、诗纪同。）无（书钞作何。）所将。何（书钞无何字。）悟今夕（杜诗补遗注作日。书钞此下有兮字。诗纪同。）升斯堂。有艳淑（杜诗补遗注作ㄈ。）女（诗纪云。玉台有兮字。）在此方。（类聚作房。御览同。杜诗补遗注作芳。又书钞作闺房。乐府、诗纪同。）室迩人（杜诗补遗注作从。误。）遐毒（玉台作独。杜诗补遗注作愁。）我肠。何缘交颈（书钞作接。类聚、御览同。）为鸳鸯。（乐府此下有胡颉顽兮共翱翔一句。诗纪同。○玉台新咏九。书钞一百六。御览五百七十三。乐府诗集六十。黄氏集千家注杜工部诗补遗一琴台诗注。诗纪二。又类聚四十三引乡、皇、房、鸯四韵。黄氏集千家注杜工部诗六客居诗注引乡、皇二韵。）
    皇兮皇兮（两皇字类聚作凤。杜诗补遗注、乐府、万花谷、诗纪同。）从我栖。得托诗纪作托。）字（乐府作孳。诗纪同。）尾永为妃。交情（杜诗补遗注作清。）通体心和谐。（杜诗补遗注作相怡。）中夜相从知者谁。双兴（乐府作翼。诗纪同。杜诗补遗注作羽。）俱起翻高飞。无感我心（乐府作思。诗纪同。万花谷此下有兮字。）使余（玉台作予。）悲。（○玉台新咏九。乐府诗集六十。黄氏集千家注杜工部诗补遗一琴台诗注。诗纪二。又类聚四十三引栖、妃、谐、谁四韵。锦绣万花谷十八引栖、妃二韵。○逯案。此歌殆两汉时琴工假托为之。姑附此俟考。）
    ※东方朔
    〈朔。字曼倩。平原厌次人。武帝初。年二十二。待诏公车。寻待诏金马门。为常侍郎。拜大中大夫。给事中。被劾。免为庶人。待诏宦者署。复为中郎。有集二卷。〉
    【歌】
    〖史记曰。朔行殿中。郎谓之曰。人皆以先生为狂。朔曰。如朔等所谓避世於朝廷间者也。古之人乃避世於深山中。时坐席中。酒酣。据地歌曰。〗
    陆沉於俗。避世金马门。宫（书钞无宫字。）殿中可以避世全身。何必深山之中蒿庐之下。（○史记滑稽列传。书钞一百六。○逯案。此歌门、身、下三字不韵。在汉殊为罕例。北齐书四十五樊逊传云。逊常服东方朔之言。陆沉世俗。避世金马。何必深山蒿庐之下云云。似以马、下为韵。今本殆衍门字。）
    【嗟伯夷】
    穷隐处兮窟穴自藏。与其随佞（书钞讹作接。）而得志兮。不若从孤竹於首阳。（○书钞百五十八。唐类函十四。）
    【七言】
    折羽翼兮摩苍天。（○文选二十二芙蓉池作注）
    【六言】
    合樽促席相娱。（○文选四蜀都赋注。）
    计策弃捐不收。（○文选二十一咏史诗注。）
    ※李延年
    〈延年。中山人。故倡也。坐法腐刑。给事狗监中。善歌为变新声。所造诗谓之新声曲。女弟李夫人得
    幸於武帝。延年由是贵。为协律都尉。征和三年卒。〉
    【歌】
    〖汉书曰。李延年性知音。善歌舞。武帝爱之。延年侍上。起舞。歌曰云云。上叹息曰。世岂有此人乎。平阳主因言延年有女弟。上召见之。实妙丽善舞。由是得幸。〗
    北方有佳人。绝世（白帖作代。）而（古籍业残本文选注作称。）独（草堂诗笺作特。）立。一顾倾人城。再顾倾人国。宁（文选补遗作岂。）不知倾城与倾国。（以上八字。玉台作倾城复倾国。类聚作宁不知倾城国。又作宁不知倾国与倾城。文选注或作宁知倾城国。御览作宁知倾城倾国。又作岂不言倾城国。又作不惜倾城与国。）佳人难（初学记或作不。文选注同。类聚难字作不可。御览或同。）再得。（○汉书外戚传。玉台新咏一。类聚十八、四十三。初学记十、十九。白帖七。文选二十一秋胡诗注。古籍业残石室本文选西京赋注。御览百三十六、百四十四、三百八十、三百八十一、五百十七、五百七十四。事类赋舞赋。草堂诗笺十六佳人诗注。文选补遗三十五作佳人歌。诗纪二。○刘子卷三辨乐篇。袁注云。延年者。李延年也。姿颜色艳。武帝嬖之。任为协律都尉。帝令造新声。延年於坐起舞而歌曰。南国有佳人。美者颜如玉。一顾倾人城。再顾倾人国。不惜倾城国。佳人不再得。武帝宠之。问左右曰。天下更有美人乎。对曰。延年有一妹。极端正。姿容绝代。帝即诏之。美貌无匹。遂纳为夫人。时人语曰。一雌复一雄。双飞入紫宫。○逯案。袁注殆凭记间。未尝一检汉书。又一雌复一雄。本苻坚时谚。所以刺慕容氏者。袁氏亦竟误归延年。冯氏诗纪、杨氏古诗存目皆沿其误。）
    ※商丘成
    〈成。武帝征和二年。为大鸿胪。戾太子兵变。以获反将张光功。封髡侯。〉
    【醉歌】
    〖汉书曰。延和二年七月。癸巳封。四年。后二年。坐为詹事侍祠孝文庙。醉歌堂下曰云云。大不敬。自杀。〗
    出居安能郁郁。（○汉书景武昭宣元成功臣表。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
