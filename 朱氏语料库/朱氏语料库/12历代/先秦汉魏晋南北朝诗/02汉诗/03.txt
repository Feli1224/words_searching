    ●汉诗卷三
    【杂歌谣辞】
    【歌辞】
    【平城歌】
    〖汉书曰。高祖自将兵三十二万。击韩王信。帝先至平城。步兵未尽到。冒顿精兵三十馀万。围帝於白登。七日。汉兵中外不得救饷。樊哙时为上将军。不能解围。天下皆歌之。后用陈平秘计得免。白登在平城东南。去平城十馀里。〗
    平城之下（后汉书注作事。诗纪云。一作围。）亦诚（后汉书注作甚大。）苦。七日不（后汉书注此下有得字。）食。不能彀（赖真子作控。后汉书注作弯弓。）弩。（○汉书匈奴传。后汉书南匈奴传论注引前汉书。乐府诗集八十三。御览三百四十八引史记。诗纪八。又窭嫡孀铀囊不能控弩四字。）
    【画一歌】〖诗纪云。一作百姓歌。〗
    〖汉书曰。惠帝时。曹参代萧何为相国。初。高帝与何定天下。法令既明具。及参守职。举事无所变更。一遵何之约
    束。於是百姓歌之。〗
    萧何为法。（文选补遗作政。）讲（史记作<我>。全唐文同。后汉书班固传注作较。文选注、白帖、文选补遗、诗纪并同。）若画一。曹参代之。守而勿失。载其清靖。（史记作净。文选注、文选补遗、全唐文并同。后汉书王充传论注作静。类聚、御览、乐府、诗纪并同。）民（后汉书王充传论注作人。御览同。）以宁壹。（史记作一。后汉书王充传论注、类聚、文选注、御览、文选补遗、诗纪并同。全唐文作谧。○史记曹相国世家。汉书曹参传。后汉书王充等传论注。类聚十九。文选西都赋注。御览四百六十五。乐府诗集八十四。文选补遗三十五。全唐文八百二十一程晏萧何求继论。诗纪八。又后汉书班固传注及白帖二十一并引一、失二韵。）
    【民为淮南厉王歌】
    〖汉书曰。淮南厉王长废法不轨。文帝不忍置於法。乃载以辎车。处蜀严道邛邮。遣其子母从居。长不食而死。后民有作歌歌淮南王。帝闻之。乃追尊淮南王为厉王。置园如诸侯仪。〗
    一尺布（鸿烈叙作缯。御览或作帛。）尚可缝。（鸿烈叙作好童童。）一斗（旧唐书作<豆斗>。鸿烈叙作升。）粟（白帖或作谷。）尚可舂。（鸿烈叙作饱蓬蓬。又秘府略缝、舂二韵颠倒。类聚、御览并同。）兄弟（文选补遣兄弟上有奈何二字。）二人不（史记此下有能字。鸿烈叙、世说注、秘府略、类聚并同。御览或同。）相容。（○史记淮南厉王传。汉书淮南厉王传。淮南鸿烈解叙。世说新语方正篇注。秘府略八百六十四。类聚八十五。白帖二六。御览八百二十、八百四十。乐府诗集八十四作淮南一王歌。旧唐书萧至忠传。文选补遗三十五及诗纪八作淮南民歌。）
    【天下为卫子夫歌】〖乐府作卫皇后歌。诗纪同。〗
    〖汉书曰。卫子夫为皇后。弟青贵震天下。天下歌之。〗
    生男无喜。生女无（类聚或作勿。）怒。（御览或作怨。）独不见卫（类聚卫下或有青字。）子夫霸天下。（○史记外戚世家褚先生跋。类聚十九、五十一。御览百九十九、四百六十五。乐府诗集八十四。诗纪八。又御览四百七十引无霸天下三字。）
    【郑白渠歌】
    〖史记曰。韩闻秦之好兴事。欲罢之。无令东伐。乃使水工郑国间说秦。令凿泾水自中山西邸瓠口为渠。并北山东注洛。溉泽氵卤之地四万馀顷。因命曰郑国渠。汉书曰。太始二年。赵中大夫白公。复奏穿渠引泾水。首起谷口。尾入栎阳。注渭中二百里。溉田四千五百馀顷。名曰白渠。民得其饶。歌之。〗
    田於何所。（白帖或作处。御览或作许。）池（初学记作栎。）阳（汉纪缺阳字。）谷口。郑国在前。白渠（白帖、御览或作公。）起（汉纪作在。白帖、续古文苑并同。书钞或同。）后。举锸（汉书作亍：蠛菏樽、乐府、文选补遗同。文选注作插。类聚同。御览或同。）如（汉纪作成。续古文苑同。白帖或同。疏少或作为。文选注同。白帖、御览或同。）云。（书钞或作雨。）决渠道雨。（书钞或作云。）水流灶下。鱼跳入釜。泾水一石。其泥（风俗通作{泥土}。）数斗。且溉且粪。（书钞作粪且溉。御览或同。）长我禾（风俗通作稷。御览或同。）黍。衣食京师。忆（文选补遗作一。）万之（汉纪作百万馀。续古文苑同。风俗通作数百万。）口。（○汉纪十五。乐府诗集八十三。续古文苑四。诗纪八。又汉书沟洫志。风俗通山泽篇。御览六十二、四百六十五。文选补遗三十五并引口、后、雨、斗、黍、口六韵。又后汉书班固传注、文选二西京赋注、初学记六并云出史记。引口、后、雨、斗、黍、口六韵。又书钞三十九、类聚六十五、御览八百二十一并引口、后、雨、斗、黍五韵。又白帖二、白帖二十三并引口、后、雨、斗四韵。又书钞百五十六引口、后、云、黍四韵。○逯案。诗纪此歌据沟洫志。今依汉纪补足之。又今本史记不载此歌。而后汉书及文选注皆云出史记。其所据本或异也。）
    【颍川儿歌】
    〖汉书曰。灌夫不好文学。喜任侠。已然诺。诸所与交通。无非豪桀大猾。有累数千万。食客日数十百人。陂池田园。宗族宾客为权利。横颍川。颍川儿歌之曰。〗
    颍水（白帖作川。御览同。）海豹。灌氏宁。颍水（白帖作川。）浊。灌氏族。（○史记灌夫传。汉书灌夫传。白帖七。御览六十三。环宇记七。诗纪八作颍川歌。）
    【牢石歌】
    〖汉书曰。元帝时。宦官石显为中书令。与仆射牢梁少府五鹿充宗为党友。诸附倚者皆得宠位。民歌之。言其兼官据势也。〗
    牢邪石邪。五鹿客邪。印何累累。绶（御览绶下有何字。）若若邪。（○汉书佞幸传。御览四百六十五。乐府诗集八十四。文选补遗三十五作印绶歌。诗纪八。）
    【上郡吏民为冯氏兄弟歌】
    〖汉书曰。成帝时。冯野王为上郡太守。其后。弟立亦自五原太守徙西河上郡。立居职公廉。治行略与野王相似。而多智有恩贷。好为条教。吏民嘉美野王立相代为太守。歌之曰。〗
    大冯君。小冯君。兄弟继踵相因循。聪明贤知（类聚作圣智。御览或同。）惠吏（御览或作恩惠。）民。（御鉴或作人。）政如鲁卫
    德化钧。（白帖作均。御览或同。）周公康叔犹二君。（○汉书冯野王传。书钞七十四。类聚十九。御览二百六十、三百九十六、四百六十五。乐府诗集八十五作上郡歌。广告补遗三十五作冯君歌。诗纪八作上郡歌。又白帖二十一引君、循、均三韵。）
    【长安为尹赏歌】
    〖汉书曰。赏。字子心。钜鹿杨氏人。永始、元延间。上怠於政。贵戚骄恣。交通轻侠。藏匿亡命。长安中奸猾浸多。群辈杀吏。受赇报仇。赏以三辅高第选守长安。赏至。修治长安狱。穿地方深各数丈。致令辟为郭。以石覆其口。名为虎穴。乃收捕轻薄少年恶子。得数百人。内穴中。覆以大石。百日后。令死者家自发取。亲属号哭。道路垤ぁ３ぐ哺柚曰。〗
    安所求之死。桓东少年场。生时谅不谨。枯骨后（匡谬正俗作复。是。）何葬。（○汉书尹赏传。匡谬正俗五。诗纪八作尹赏歌。○逯案。死与尸通。）
    【长安百姓为王氏五侯歌】
    〖汉书曰。成帝河平二年。悉封舅大将军王凤庶弟谭为平阿侯。商为成都侯。立红阳侯。根曲阳侯。逢时高平侯。五人同日封。故世谓之五侯。时五侯群弟。争为奢侈。后庭姬妾。各数十人。罗钟磬。舞郑女。作优倡。狗马逐驰。大治第室。起土山渐台。洞门高廊阁道。连属弥望。百姓歌之。言其奢侈如此。案。高都、外杜皆长安里名。〗
    五侯初起。曲阳最怒。坏决（御览或作决坏。）高都。连竟（水经作竟连。御览或作竟连。或作连境。）外（御览或作五。）杜。土山渐
    台西（不经西上有像字。文选注、御览并同。惟字作象。）白虎。（○汉书元皇后传。水经渭水注。文选十四征赋注。御览六十二、四百六十五。乐府诗集八十五。诗纪八作五侯歌。○此歌末句西字上。水经、文选注及御览并有象字。案汉书。曲阳侯第土山渐台类白虎殿云云。似原有象字。今本汉书盖脱。当据补。）
    【闾里为楼护歌】
    〖汉书曰。楼护字君卿。为京兆吏数年。甚得名誉。与谷永俱为五侯上客。母死。送葬者致车二三千两。闾里歌之曰。〗
    五侯治丧楼君卿。（○汉书楼护传。诗纪八作楼护歌。）
    【刘圣公宾客醉歌】
    〖续汉书曰。时圣公聚客。家有酒。请游徼饮。宾客醉歌言云云。游徼大怒。缚捶数百。〗
    朝亨（御览作烹。）两都尉。游徼后来用调羹味。（○后汉书刘玄传注。御览八百四十六。）
    【匈奴歌】
    〖西河旧事曰。焉支山。东西百馀里。南北二十里。亦有松柏五木。其水草美茂宜畜牧。与祁连山同。匈奴失祁连、焉支二山。歌曰。〗
    亡（乐府作失。云麓漫钞、尔雅翼同。御览或误作使。）我祁连山。使我六畜不蕃（尔雅翼作繁。）息。（云麓漫钞作殖。）失我焉支（尔雅
    翼作阏氏。）山。使（乐府作令。）我妇女无颜色。（乐府息、色二韵颠倒。诗纪同。○御览五十、七百十九。环宇记百五十二。乐府诗集八十四。云麓漫钞一。尔雅翼三。诗纪八。○逯案。诗纪原题注为十道志。今改从环宇记所引之西河旧事。）
    【谣辞】
    【长沙人石虎谣】
    〖环宇记曰。长沙县石虎在县东四里。每食他廪。当吴芮为王之时。仓廪废耗。芮以生肉祭之。后截其头截其身。由是长沙人谣曰。〗
    石虎头截。仓廪不阙。（○环宇记一百十四。）
    【元帝时童谣】
    〖汉书曰。元帝时童谣云云。至成帝建始二年三月戊子。北宫中井泉稍上。溢出南流。井水。阴也。灶烟。阳也。玉堂、金门。至尊之居。象阴盛而灭阳。〗窍有宫室之应也。王莽）生於元帝初元四年。至成帝封侯。为三公辅政。因以篡位。
    井水溢。灭灶烟。灌玉堂。流金门。（○汉书五行志。初学记二十五。御览百八十九、八百七十一。乐府诗集八十八。诗纪八。）
    【长安谣】
    〖汉书曰。成帝初。丞相御史条奏石显旧恶。及其党牢梁、陈顺皆免官。显与妻子徙归故郡。忧懑不食。道病死。诸所
    交结。以显为官。皆废罢。少府五鹿充宗左迁玄菟太守。中丞伊嘉为雁门都尉。长安谣云。〗
    伊徙雁。鹿徙（御览脱此字。）菟。去牢与陈实无贾。（乐府作价。○汉书佞幸传石显传。御览四百六十五。乐府诗集八十七。诗纪八。）
    【成帝时童谣】
    〖汉书曰。成帝时童谣云云。后帝为微行出游。常与富平侯张方俱称富平侯家人。过阳阿主作乐。见舞者赵飞燕而幸之。故曰燕燕尾氵廷々。美好貌也。张公子。谓富平侯也。木门仓琅根。为宫门铜锾。言将尊贵也。后遂立为皇后。弟昭仪贼害后宫皇子。卒绵伏辜。所谓燕飞来。啄皇孙。皇孙死。燕啄矢者也。〗
    燕燕尾氵廷々。（官本汉书作涎涎。占经、诗纪同。玉台作殿殿。）张公子时相见。木门仓琅（玉台作狼。）根。燕飞来。啄皇孙。皇孙死。燕啄矢。（○汉书五行志。汉书外戚传。开元占经百十三。乐府诗集八十八作成帝时燕燕童谣。文选补遗三十五作西汉童谣。锦绣万花谷三十九。诗纪八。又玉台新咏九引殿、见、根、孙四韵。）
    【成帝时歌谣】
    〖汉书曰。成帝时歌谣又曰云云。桂赤色。汉家象。华不实。无继嗣也。王莽自谓黄象。黄爵巢其颠也。〗
    邪径败良田。谗口（占经作言。）乱善人。桂树华（事类赋作秋。）不实。黄爵（风雅翼作雀。）巢其颠。故（占经作昔。文选补遗、事类赋、诗纪并同。）为人所羡。今为人所怜。（○汉书五行志。开元占经百十三作成帝时童谣。乐府诗集八十八。文选补遗三十五作西汉童谣。事类赋雀赋作古诗。风雅翼补遗下作成帝时黄雀谣。诗纪八。又玉台新咏九引人、颠二韵。御览九百二十二作古诗。引颠一韵。）
    【汝南鸿隙陂童谣】
    〖汉书曰。汝南旧有鸿隙大陂。郡以为饶。成帝时。关东数水。陂溢为害。翟方进为相。与御史大夫孔光共遣掾行视。以为决去陂水。其地肥美。省堤防费而无水忧。遂奏罢之。及翟氏灭。乡里归恶。言方进请陂下良田不得而奏罢陂云。王莽时。常枯旱。郡中追怨方进。时有童谣云云。子威。方进字。〗
    坏陂谁。（后汉书作败我陂者。水经注作败我陂。类聚作怀我陂。）翟子威。饭（后汉书作饴。）我豆（类聚脱豆字。）食（后汉书作大豆。）羹（后汉书作亨我二字。御览误作美。）芋葵。（后汉书作魁。类聚、白帖、御览并同。）反（白帖作及。）乎（白帖无乎字。）覆。陂当复。谁云（白帖作言。御览同。）者。（白帖无者字。）两黄鹄。（○汉书翟方进传。白帖二。御览七十二。乐府诗集八十八作王莽时汝南童谣。文选补遗三十五。诗纪八作鸿隙陂童谣。又后汉书许杨传引威、魁、复三韵。水经淮水注引威、复二韵。类聚八十七引威、葵二韵。御览九百七十五引威、魁二韵。○逯案。此歌后汉书引作歌谣。是也。又后汉书引文较原歌为略。惟饭我豆食句。后汉书竟作饴我大豆。亨我芋魁。此可异者。逯谓歌中我字皆虚声。因记录有详略。故有小异。实则此三言之歌也。）
    【王莽末天水童谣】
    〖续汉书曰。王莽末。天水童谣曰云云。时隗嚣初起兵於天水。后意稍广。欲为天子。遂破灭。嚣少病蹇。吴门。冀郭门名也。缇群。山名也。〗
    出吴门。望缇群。见一蹇人言欲上天。令天可上。地上（文选补遗作下。）安得民。（后汉书注作人。○续汉书五行志。后汉书隗嚣传注。文选补遗三十五作天水童谣。诗纪八。）
    【更始时南阳童谣】
    〖续汉书曰。更始时南阳有童谣曰云云。是时更始在长安。世祖为大司马。平定河北。更始大臣并谮专权。故谣妖作也。后更始遂为赤眉所杀。是更始之不谐。在赤眉也。世祖自河北兴。〗
    谐不谐。在赤眉。得不得。在河北。（○续汉书五行志。后汉书光武纪注。乐府诗集八十八。文选补遗三十五作南阳童谣。诗纪八。）
    【谚语】
    【曹邱生引楚人谚】
    〖史记曰。楚人曹邱生。辩士。与窦长君善。季布闻之。寄书谏窦长君勿与通。曹邱生欲得书请季布。窦长君曰。季将军不说足下。足下勿往。固请书。遂行。使人先发书。季布果大怒。待曹邱。曹邱至。即揖季布曰。楚人谚曰云云。足下何以得此声於梁、楚间哉。季布乃大说。引入。留数月。为上客。厚送之。季布名所以益闻者。曹邱扬之也。〗
    得（白帖无得字。）黄金百斤。（御览或作镒。汉书无斤字。）不如得（御览或无得字。）季布一（汉书无一字。）诺。（○史记及汉书季布传。白帖二。御览四百三十、四百六十三、四百九十五、八百九。诗纪九作楚人谚。）
    【汉人引鄙语】
    〖韩诗外传曰。夫明镜者。所以照形也。往古者。所以知今也。鄙语曰。〗
    不知（汉书作习。）为吏。视已成（大戴记作如视已。新书作而视已。）事。（○韩诗外传五。大戴记保傅篇。汉书贾谊传。贾子新书保傅篇。御览四百九十六。）
    【韩安国引语】
    〖汉书曰。韩安国云。治天下终不用私乱公。语曰。〗
    虽有亲父。安知（史记知下有其字。下同。）不为虎。虽有亲兄。安知不为狼。（○史记韩安国传。汉书韩安国传。）
    【桓宽引语】
    〖盐铁论曰。秦兼万国之地。有四海之富。而意不赡。非宇小而用菲者。欲多而下不堪其求也。语曰。〗
    厨有腐肉。国有饥民。厩有肥马。路有馁人。（○盐铁论园池篇。）
    【桓宽引鄙语】
    〖盐铁论曰。大夫曰。鄙语曰云云。以世俗言之。乡曲有桀人尚辟之。今匈奴公为寇。侵扰边境。是以县官厉武。以讨不义。设机械以备不仁。〗
    贤者容不辱。（○盐铁论备胡篇。）
    【淮南子引谚】
    〖淮南子曰。乱世之法。高为量而罪不及。重为任而罚不胜。危为禁而诛不敢。民困於三责。则饰智而诈上。犯邪而干免。故谚曰。〗
    鸟穷则蜀。兽穷则{角牛}。人穷则诈。（○淮南子齐俗训。）
    【邹阳引谚】
    〖史记曰。邹阳狱中上书曰。臣闻比干剖心。子胥鸱夷。臣始不信。乃今知之。愿大王孰察。少加怜焉。谚曰云云。何则。知与不知也。〗
    白（史记、汉书白上有有字。）头如新。倾盖如故。（○史主及汉书邹阳传。文选三十九。）
    【司马相如引谚】
    〖史记曰。是时天子方好自击熊彘。驰逐野兽。相如上疏谏之。鄙谚曰云云。言虽小可以喻大。愿陛下幸察。〗
    家累千金。（史记、御览金下有者字。）坐不垂堂。（○史记司马相如传。汉书事马相如传。御览四百九十五。○逯案。史记袁盎传云。臣闻千金之子坐不垂堂。百金之子不骑衡。汉书盎传载此无坐字。白帖八引汉书曰。千金之子坐不垂堂。百金之子立不倚衡。又御览三百九十三引汉书谚曰。千金之子坐不垂堂。又三国志薛综传谚曰。千金之子坐不垂堂。似此谚原为四言四句。相如所引既不全。且似已加删改也。而今本汉书作七言。恐亦经后人删落。）
    【贡禹引俗语】
    〖汉书曰。禹又言。郡国择便巧史书习於计簿能欺上府者。以为右职。取勇猛能操切百姓者。以苛暴威服下者。使居大位。故亡义而有财者显於世。欺谩而善书者尊於朝。讠孛逆而勇猛者贵於官。故俗皆曰。〗
    何以孝弟为。财多而光荣。何以礼义为。史书而仕宦。何以谨慎为。勇猛而临官。（○汉书贡禹传。○逯案。故俗皆曰云云。皆假为谐。亦通。）
    【司马迁引谚】
    〖史记曰。余睹李将军悛悛如鄙人。口不能道辞。及死之日。天下知与不知。皆为尽哀。谚曰云云。此言虽小。可以谕大也。〗
    桃李不言。下自成蹊。（○史记李将军传。汉书李广传。御览四百九十五、九百六十八。）
    【司马迁引谚】
    〖史记曰。人富而仁义附焉。富者得势益彰。谚曰云云。此非空言也。〗
    千金之子。不死於市。（○史记货殖传。御览四百九十五。）
    【司马行引谚】
    〖史记曰。谚曰云云。固无虚言。非独女以色媚。而仕宦亦有之。〗
    力田不如逢年。善仕不如遇（徐广云。遇一作偶。）合。（○史记佞幸传。）
    【司马迁引鄙语】
    〖史记曰。鄙语云云云。白起料敌合变。出奇无穷。声震天下。然不能救患於应侯。王翦为秦将。夷六国。然不能辅秦建德。固其根本。偷合取容。以鑫鹕怼１烁饔兴短也。〗
    尺有所短。寸有所长。（○史记白起王翦传赞。）
    【褚先生引谚】
    〖史记曰。褚先生曰。尹夫人自请武帝。愿望见邢夫人。乃诏使邢夫人衣故衣。独身来前。尹夫人乃低头而泣。自痛其不如也。谚曰。〗
    美女入室。恶女之仇。（○史记外戚世家。御览百四十四、三百八十。）
    【褚先生引谚】
    〖史记曰。褚先生曰。东郭先生久待诏公车。贫困饥寒。道中人笑之。及其拜二千石。立名当世。所谓衣褐怀宝者也。谚曰。〗
    相马失之瘦。相士失之穷。（○史记滑稽列传。）
    【路温舒引俗语】
    〖汉书曰。温舒上书曰。臣闻秦有十失。其一尚存。治狱之吏是也。是以狱吏专为深刻残贼而亡极。榆为一切。不顾国患。此世之贼也。故俗语曰。〗
    画地为狱。（书钞作牢。）议不入。刻木为吏。期（书钞作议。）不对。（○汉书路温舒传。书钞七十七。诗纪九作谚。）
    【刘向引谚】
    〖说苑曰。存亡祸福。其要在身。圣人重诫。敬慎所忽。谚曰。〗
    诫无垢。思无辱。（○说苑敬慎篇。）
    【薛宣引鄙语】
    〖汉书曰。宣上疏曰。政教烦碎。咎在部刺史。或不循守条职。举错各以其意。以求吏民过失。郡县相迫促。亦内相刻。流至众庶。鄙语曰云云。宜明申敕。使昭然知本朝之要务。〗
    苟改不亲。烦苦伤恩。（○汉书薛宣传。）
    【刘辅引里语】
    〖汉书曰。成帝欲立赵婕妤为皇后。先下诏封婕妤父临为列侯。辅上书言。妙选有德之世。考卜窈窕之女。以承宗庙。犹恐晚暮。今乃触情纵欲。倾於卑贱之女。欲以母天下。不畏于天。不愧于人。惑莫大焉。里语曰。〗
    腐（御览作朽）木不可以（御览或无以字。）为柱。卑人不可以（御览或无以字。）为主。（○汉书刘辅传。御览一百八十七、二百二十
    三、四百九十五。）
    【王嘉引里谚】
    〖汉书曰。是时侍中董贤爱幸於上。遂下诏封贤等。下丞相御史。益封贤二千户。嘉封还诏书。因奏封事谏曰。高安侯贤。佞幸之臣。陛下倾爵位以贵之。单货财以富之。损至尊以宠之。主威已黜。府藏已竭。唯恐不足。财皆民力所为。往古以来。贵臣未尝有此。流闻四方。皆同怨之。里谚曰云云。臣常为之寒心。〗
    千人所指。无病而死。（○汉书王嘉传。全唐文二百七十七柳泽上睿宗书。）
    【泛胜之引谚】
    〖泛胜之书曰。麦生黄色。伤於太稠。稠者锄而稀之。秋锄以棘柴褛之以壅麦根。故谚曰。〗
    子欲富。黄金覆。○（齐民要术二。）
    【泛胜之引古语】
    土长冒撅。陈根可拔。耕者急发。（○礼记月令注。）
    【马廖引长安语】〖乐府诗集作城中谣。诗纪同。〗
    〖后汉书曰。明德皇后既立。躬履节俭。事从简约。廖虑美业难终。上疏长乐宫以劝成德政曰。百姓不足。起於世尚
    奢靡。长安语曰。〗
    城中好高髻。（文选补遗误作结。）四方高（御览或作且。）一尺。城中好广（玉台作大。类聚、文选补遗同。）眉。四方且（玉台作眉。文选补遗同。御览或作过。或作画。）半额。城中好大（玉台作广。类聚、文选补遗同。御览或作广。）袖。四方全（玉台作用。诗纪同。）匹帛。（○后汉书马援传附马廖传。玉台新咏一作汉时童谣歌。类聚四十三。御览四百九十五。乐府诗集八十七。文选补遗三十五作长安谣。诗纪八。又御览三百六十四引额一韵。八百十八引帛一韵。）
    【汉人为黄公语】
    〖奚囊橘柚曰。汉高帝时。有黄公。不事生产。日牵一黄斑虎乞食於道。饮食稍不腆。辄解其缚虎。便咆哮作噬人状。人人震慑。多畀钱米。始谢去。人有语曰云云入山遇猛虎。辄畏之曰黄公来。猛兽无不垂头掉尾而去。人又语曰云云。〗
    虎莫凶。有黄公。（○古谣谚七十。）
    猛兽回。黄公来。（○同上○逯按。此殆后人假托。姑附於此。）
    【时人为应曜语】
    〖广韵曰。汉有应曜。隐於淮阳山中。与四皓俱徵。曜独不至。时人语之曰。〗
    南山四皓。不如淮阳一老。（○广韵十六蒸。）
    【关东为甯成号】
    〖史记曰。甯成家居。上欲以为郡守。御史大夫弘曰。臣居山东为小吏时。甯成为济南都尉。其治如狼牧百。成不可使治民。上乃拜成为关都尉。岁馀。关东吏录郡国出入关者。号曰。〗
    宁见乳虎。无值甯成之（书钞无之字。）怒。（○史记酷吏传义纵传。汉书义纵传。书钞四十一。）
    【长安为韩嫣语】
    〖西京杂记曰。韩嫣好弹。以金为丸。一日所失者十馀。长安为之语云云。京师儿童每闻嫣出弹辄随之。望丸所落。便拾取焉。〗
    苦（白帖作若。御览或同。）饥寒。逐弹（白帖作金。御览或同。）丸。（○西京杂记四。白帖十四。御览四百九十六、七百五十五、八百十一。诗纪九作逐弹丸。）
    【诸儒为朱云语】
    〖汉书曰。少府五鹿充宗贵幸。为梁丘易。元帝好之。欲考其异同。令与诸易家论。充宗辨口。诸儒莫能抗。有荐朱云者。召入摄齐登堂。抗首而请。音动左右。故诸儒为之语曰。〗
    五鹿狱狱。（类聚作岳岳。御览或同。）朱云折其角。（○汉书朱云传。类聚五十五。白帖二十六。御览四百六十三、四百九十五、六百十五。诗纪九作五鹿。）
    【长安为王吉语】
    〖汉书曰。王吉少时。居长安。其东家有棘树垂吉庭中。吉妇取以啖吉。吉知而去妇。东家闻。欲伐其树。邻里止之。因请吉还妇。里中为之语曰。〗
    东家有（类聚作棘。诗纪同。）树。王阳妇去。（御览或作女妇。）东家棘完。去妇复还。（○汉书王吉传。类聚八十七。御览四百九十五、五百二十一、九百六十五。诗纪九作东家棘。）
    【世称王贡语】
    〖汉书王吉传曰。吉与贡禹为友。世称云云。言其取舍同也。〗
    王阳在位。贡公（段汉书注作禹。）弹冠。（○汉书王吉传。后汉书王丹传注。白帖十二。）
    【长安为萧朱王贡语】
    〖汉书曰。萧育少与陈咸、朱博为友。著闻当世。往者有王阳、贡公。故长安语曰云云。言共相荐达也。〗
    萧朱结绶。王贡弹冠。（○汉书萧育传。风俗通穷通篇。类聚二十一。初学记十八。白帖十。御览四百十、四百九十五。）
    【吏民为赵张三王语】
    〖汉书曰。王吉子骏。成帝欲大用之。出骏为京兆尹。试以政事。先是京兆有赵广汉、张敞、王尊、王章。至骏皆有能
    名。故京师称曰。〗
    前有赵张。后有三王。（○汉书赵尹韩张两王传赞。又王吉传。书钞三十九。类聚六。白帖二十一。文选十潘安仁西征赋注。御览四百九十五。诗纪五作三王。）
    【邹鲁谚】
    〖汉书曰。韦贤少子玄成。复以明经历位至丞相。故邹鲁谚曰。〗
    遗子黄金满ぷ。不如（类聚、白帖此下有教子二字。御览或同。）一经。（○汉书韦贤传。类聚八十三。白帖二十六。御览四百九十五、五百十八、六百十三、七百六十四、八百九。诗纪九。○逯案。类聚、白帖所引有教子二字。於义较胜。可据补。）
    【诸儒为匡衡语】
    〖汉书曰。衡好学。家贫佣作。以供资用。尢精力过绝人。诸儒为之语曰。〗
    无说诗。匡鼎来。匡说诗。解人颐。（○汉书匡鼎传。西京杂记二。计纪八作匡衡歌。）
    【京师为诸葛丰语】
    〖汉书曰。诸葛睚。元帝擢为司隶校尉。刺举无所避。京师为之语曰。〗
    间（白帖作闻。）何阔。逢诸葛。（○汉书诸葛丰传。书钞三十六、三十七。白帖十三。御览二百五十、四百二十七、四百九十五。诗纪九作诸葛丰。）
    【诸儒为张禹语】
    〖汉书曰。成帝即位。张禹为论语章句献之。诸儒为之语曰。〗
    不（汉书无不字。）欲为论。念张文。（○汉书张禹传。西京杂记二。御览四百九十五。诗纪九作张文。）
    【长安为谷永楼护号】
    〖汉书曰。楼护。字君卿。精辩论议。常依名节。听者皆竦。与谷永俱为五侯上客。长安号曰。〗
    谷（御览或无谷字。）子云（书钞云下有之字。类聚同。御览或同。）笔札。楼（书钞、御览或作娄。）君卿（书钞卿下有之字。类聚同。御览或同。）喉（御览或作唇。）舌。（○汉书楼护传。书钞百三、百四。类聚三十三、五十八。御览四百六十三、四百九十五、五百九十五、六百六。诗纪九作谷楼。）
    【时人为甄丰语】
    〖后汉书曰。王莽为宰衡时。甄丰旦夕入谋议。时人语曰。〗
    夜半客。甄长伯。（○后汉书彭宠传。）
    【长安为张竦语】
    〖汉书曰。安众侯刘崇与相张绍进攻宛。不得入而败。竦与崇族父刘嘉诣阙自归。王莽赦弗罪。竦为崇作奏。莽大
    说。后又封竦为淑德侯。长安为之语曰。〗
    欲求封。过张柏松。力战斗。不如巧为奏。（○汉书王莽传。）
    【时人为王莽语】
    〖蔡邕独断曰。古帻无巾。王莽头秃。乃始施巾。故语曰。〗
    莽头（续汉志注作王莽。独断同。御览或同。）秃。（此句御览或作王头秃蛲骸＃┼施（御览或作如。）屋。（○续汉书舆服志。独断下。御览四百九十六、六百八十七、七百四十。诗纪九作帻如屋。）
    【东方为王匡廉丹语】
    〖汉书曰。地皇三年四月。王莽遣太师王匡、更始将军廉丹东。太师、更始合将锐士十馀万人。所过放纵。东方为之语曰。〗
    宁逢赤眉。不逢太师。太师尚可。更始杀我。（○汉书王莽传。）
    【时人为蒋翊谚】
    〖嵇康高士传曰。蒋翊。字元卿。杜陵人。为兖州刺史。王莽为宰衡。诩奏事到灞上。称病不进。归杜陵。荆棘塞门。舍中三径。终身不出。时人谚曰。〗
    楚国二龚。不如杜陵蒋翁。（○御览五百十。诗纪九作杜陵蒋翁。）
    【京师为杨雄语】
    〖汉书曰。王莽篡位后。复上符命者。莽尽诛之。时扬雄校书天禄阁。使者欲收雄。雄恐。乃从阁自投。几死。京师为之语曰。〗
    惟寂（白帖此下有惟字。文选注、御览、诗纪并同。）寞。（文选注作漠。诗纪作莫。）自投（白帖此下有于字。文选注、御览、诗纪并同。）阁。爰清（诗纪有爰字。御览清下或有爰字。）静。作（诗纪作上有无字。御览四百作上或有无字。）符命。（汉书师古注。今流俗本云。惟寂惟寞。自投於阁。爰清爰静。无作符命。妄增之。○汉书扬雄传。御览四百九十五。又白帖三、十。文选三十齐中读书诗注、御鉴一百八十四并引阁一韵。诗纪九作投阁。）
    【时人为扬雄桓谭语】
    〖广舆记曰。汉桓谭字君山。宿州人。博学有文章名。光武欲以谶决疑。桓谭谏。出为六安丞。著新论。藏书甚多。时人语曰。〗
    玩扬子云之篇。乐於居千乘之官。挟桓君之书。富於积（广舆记无积字。）猗顿之财。（广舆记无之财二字。○广舆记二。潜确类书八十。）
    【更始时长安中语】
    〖东观汉记曰。更始在长安。所授官爵皆群小贾人。或膳夫庖人。长安为之语曰。〗
    灶下养。中郎将。烂羊胃。骑都尉。烂羊头。关内（白帖作封公。）侯。（○后汉书刘玄传。类聚四十五。白帖十二。御览九十、二百三、四百九十五、九百二。又文选补遗三十五作长安谣。诗纪九作灶下养。）
    【时人为戴遵语】
    〖后汉书曰。遵字子高。王莽篡位。称疾归乡里。家富。好给施。尚侠气。食客尝三四百人。时人为之语曰。〗
    关东大豪戴子高。（○后汉书戴良传。）
    【三辅为张氏何氏语】
    〖三辅决录注曰。张氏得钩。何氏得算。故三辅旧语曰。〗
    何氏算。（广记作策。）张氏钩。何氏肥。张氏瘦。（○御览三百七十八。太平广记三百九十一。）
    【时人为张氏谚】
    〖文士传曰。留侯七世孙张赞。字子卿。初居吴县相人里。时人谚曰。〗
    相里张。多贤良。积善应。子孙昌。（○御览四百九十六。）
    【桓谭引谚论巧习】
    〖新论曰。扬子云工于赋。王君大习兵器。余欲从二子学。子云曰。能读千赋则善赋。君大曰。能观千剑则晓剑。谚曰。〗
    伏习象神。巧者不过习者之门。（○意林三。）
    【桓谭引关东鄙语】
    〖新论曰。关东鄙语曰。〗
    人间长安乐。出（类聚出上有则字。文选注、御览同。）门西向（类聚、文选注作向西。御览西上有而字。）笑。（文选注笑上有而字。）知（初学记知上有人字。）肉味美。（初学记无美字。）对（类聚对上有则字。御览同。初学记对上有即字。）屠门而大（类聚无大字。）嚼。（御览或误屑。○书钞百四十五。类聚七十二。初学记二十六。文选四十二与吴季重书注。白帖五。御览四百九十六、八百二十八、八百六十三。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
