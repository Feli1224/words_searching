    ●汉诗卷八
    【杂歌谣辞】
    【歌辞】
    【渔阳民为张堪歌】
    〖后汉书曰。张堪。光武时为渔阳太守。捕击奸猾。赏罚必信。吏民皆乐为用。乃於狐奴开稻田八千馀顷。劝民耕种。以致殷富。百姓歌之。〗
    桑无附枝。麦穗（书钞作秀。类聚、御览或作秀。）两歧。张君为政。乐不可支。（类聚或作期。或作为。鸣沙石室古籍作思。○后汉书张堪传。水经注沽水注。书钞七十六引华峤后汉书。类聚十九、五十、八十五经东观汉记。初学记二十七。白帖二十一。文选三十六策秀才文注。鸣沙石室古籍业残。御览二百六十、四百六十五、八百三十八、九百五十五经谢承后汉书。乐府诗集八十五作张君歌。文选补遗三十五作渔阳民歌。诗纪八作张君歌。）
    【临淮吏人为宋晖歌】
    〖后汉书曰。晖字文季。建武中。再迁临淮太守。好节概。有所拔用。皆厉行士。诸报怨以义犯。率皆为求其理。多得生济。其不义之囚。即时僵仆。吏人畏爱。为之歌曰。〗
    猓ㄓ览作强。）直自遂。南阳朱季。吏畏其威。民（后汉书作人。）怀其惠。（○后汉书朱晖传。御鉴二百六十、四百二十七、四百六十五俱引东观汉记。乐府诗集八十五作朱晖歌。文选补遗三十五作临淮民歌。诗纪八作朱晖歌。）
    【凉州民为樊晔歌】（诗纪从乐府诗集作凉州歌。注。一作樊晔歌。
    〖后汉书曰。晔。光武时为天水太守。政严猛。好申、韩法。善恶立断。人有犯其禁者。率不生出狱。吏人及羌胡畏之。道不拾遗。凉州为之歌。〗
    游子常苦贫。力子天所富。宁见乳虎穴。不入冀（书钞作州。）府（颜氏家训作晔城。御览作冀城。）寺。大笑期必死。忿怒或见置。嗟我樊府君。安可再遭值。（书钞作植。误。○后汉书樊晔传。乐府八十五。文选补遗三十五作凉州歌。诗纪八。又颜氏家训书证篇引寺一韵。书钞七十引东观汉记引府、置、植三韵。御览二百六十二引东观汉记引富、寺、值三韵。）
    【董少平歌】
    〖后汉书曰。董宣字少平。光武时为洛阳令。捕击豪强。莫不震栗。京师号为卧虎。歌之云。〗
    χ鼓不鸣董少平。（○后汉书董宣传。白帖十二。乐府诗集八十五。诗纪八作董宣歌。）
    【郭乔卿歌】
    〖后汉书曰。郭贺。字乔卿。建武中为尚书令。在职六年。拜荆州刺史。到官有殊政。百姓歌之。〗
    厥德仁明郭乔卿。中（渚宫旧事作忠。类聚、御览同。）正朝廷上下一（一作天下。）平。（○后汉书蔡茂传。渚宫旧事四。类聚十九引谢
    承后汉书。御览二百十、四百六十五。乐府诗集八十五。诗纪八。）
    【蜀中为费贻歌】
    〖华阳国志曰。费贻。字奉君。南安人也。公孙述时。漆身为厉。佯狂避世。述破。为合浦守。蜀中歌之曰。〗
    节义至仁费奉君。不仕乱世。不避恶君。（○华阳国志犍为士女赞。）
    【鲍司隶歌】
    〖列异传曰。鲍宣。宣子永。永子昱。三世皆为司隶。而乘一骢马。京师人歌之。〗
    鲍氏骢。三人（御览作入。是也。）司隶再入公。马虽瘦。（御览或作疲。）行步（御览或作步转。）工。（书钞作通。○书钞六十一引列异记。御览二百五十引列异传、八百九十七引列异记。乐府诗集八十五。诗纪八。）
    【通博南歌】〖一作行者歌。〗
    〖后汉书西南夷传曰。永平十二年。哀牢王柳貌遣子率种人内属。显宗以其地置哀牢、博南二县。割益州郡西部都尉所领六县合为永昌郡。始通博南山。度兰仓水。行者苦之。歌曰。〗
    汉德广。开不宾。度博南。越兰（水经注作仓。御览或作仓。）津。度（御览或作一渡。）兰仓。（汉书注作沧。华阳国志同。）为他（后汉书作它。水经注作作。）人。（○后汉书西南夷传。华阳国志南中志。水经注若水注。御览五十九、七百八十六。诗纪八。）
    【蜀郡民为廉范歌】
    〖诗后汉书曰。廉范。字叔度。建中初为蜀郡太守。成都民物阜盛。邑宇逼侧。旧制禁民夜作。以防火灾。而更相隐蔽。烧者日属。范乃毁削前令。但严使储水而已。百姓为便。乃歌之。〗
    廉叔度。来何暮。不禁火。民（白帖、御览或作人。）安（韵补作夜。）作。（书钞、类聚作堵。白帖、御览或作堵。）平生（类聚、白帖、御览或作昔日。）无襦今（御览今下或有有字。）五隆＃ㄒ蛔魑粑揆唷＝裼旋隆｝隆：蠛菏樽麋。华阳国志作来时我单衣。去时重五隆＠嗑邸白帖或作昔无襦。今有隆；蜃魑粑抟获唷＝裼形妪隆！鸷蠛菏榱范传。书钞百二十九。类聚十九、五十。白帖四、十二、二十一。御览四百六十五、六百九十五、八百六十八。乐府诗集八十五作廉叔度歌。文选补遗三十五作蜀民歌。诗纪八作廉范歌。又华阳国志蜀志及类聚六十七引暮、露韵。白帖二十四引堵、露韵。韵补引暮、作二韵。）
    【苍梧人为陈临歌】
    〖谢承后汉书曰。陈临。字子然。为苍梧太守。人遗腹子报父怨。捕得系狱。伤其无子。令其妻入狱。遂产得男。人歌曰。〗
    苍梧陈君恩广大。令死罪囚有后代。德参古贤天报施。（○御览四百六十五此谢承后汉书。诗纪八作陈临歌。）
    【又】
    苍梧府君惠反死。能令死人不绝嗣。（○舆地纪胜一百八。诗纪八。）
    【乡人为秦护歌】
    〖谢承后汉书曰。秦护清廉。不受礼赂。家贫。衣服单露。乡人歌之曰。〗
    冬无隆Ｓ星鼗ぁ＃ā鹩览六百九十五引谢承后汉书。）
    【魏郡舆人歌】
    〖后汉书曰。岑熙为魏郡太守。招聘隐逸。与参政事。无为而化。视事二年。舆人歌之。〗
    我有枳棘。岑君伐之。我有蟊（书钞作畔。御览或作蛑。）贼。（御览或作{贼虫}。）岑君遏（书钞作化。）之。狗吠（书钞作犬。御览或作吠狗。）不惊。足下生蝥（书钞误作厘。）合脯鼓腹。焉知凶灾。我喜（类聚作嘉。御览同。）我生。独于（书钞误作於。）斯时。美矣（类聚作哉。）岑君。於戏休（类聚作在。御临或作在。或作如。）兹。（○后汉书岑彭传。类聚十九引谢承后汉书。御览二百六十引华峤后汉书。御览四百六十五引谢承后汉书。乐府诗集八十五作岑君歌。文选补遗三十五。诗纪八。又书钞七十六引之、之、厘三韵。三十五引狗吠不惊独於斯时二句。○逯案。此歌非庶民作。）
    【范史云歌】
    〖后汉书曰。范冉。字史云。桓帝时为莱芜长。遭母丧不到官。后遁身於梁、沛之间。徒行敝服。卖卜於市。遭党人禁锢。遂推鹿车载妻子。捃拾自资。所止卑漏。有时绝粒。穷居自若。言貌无改。闾里歌之。冉或作丹。〗
    甑中生尘范史云。釜中（御览或作裹。）生鱼范莱芜。（○后汉书本传。类聚三十五引续汉书。初学记十八引续汉书。白帖二十一。
    御览四百二十五引袁山松后汉书、四百六十一引东观汉记、四百八十四引续汉书。乐府诗集八十五。诗纪八。又御览三十七引谢承后汉书引云一韵。）
    【顺阳吏民为刘陶歌】
    〖后汉书曰。刘陶。字子奇。颍川颍阴人。注北贞王勃之后。桓帝时。举孝廉。除顺阳长。县多奸猾。陶到官宣募吏民。〗
    有气力勇猛能以死易生者。得数百人。皆严兵待命。於是覆案奸轨。所按发若神。以病免。吏民思而歌之。
    悒（后汉书作邑。御览、乐府诗集、文选补遗并同。）然不乐。思我刘君。何时复来。安此下民。（白帖作人。○后汉书本传。水经注淮水注作童谣歌。类聚十九、五十。白帖十二、四十。御览二百六十七、四百六十五。乐府诗集八十五及诗纪作刘君歌。文选补遗三十五作顺阳民歌。逯案。类聚引谢承后汉书、御览引后汉书。刘陶作刘撄余或刘陶余。又顺阳。谢承后汉书作挫阳。稍不同。）
    【董逃歌】〖诗纪云。一作灵帝中平中京都歌。〗
    〖后汉书曰。按董谓董卓也。言虽跋扈。终归逃窜。至於灭族也。风俗通曰。卓以董逃之歌主为己。禁绝之。杨孚董卓传曰。卓改董逃为董安。〗
    承乐世董逃。游四郭董逃。蒙天恩董逃。带金紫董逃。行谢恩董逃。整车骑董逃。垂欲发董逃。与中辞董逃。出西门董逃。瞻宫殿董逃。望京城董逃。日夜绝董逃。心摧伤董逃。（摧。后汉书作推。○后汉书五行志。诗纪八。）
    【交员民为贾琮歌】
    〖后汉书曰。中平元年。交酝捅执刺史及合浦太守。灵帝敕三府精选能吏。有司举贾琮为交州刺史。琮到部。讯其反状。咸言赋敛过重。故聚为盗。琮即移书告示。各使安其资业。招抚荒散。蠲复徭役。诛斩渠帅为大害者。简选良吏试守诸县。百姓以安。巷路为之歌曰。〗
    贾父来晚。使我先反。今见清平。吏不敢饭。（○后汉书本传。类聚五十引谢承后汉书。御览二百五十六。又四百六十引司马彪续汉书。乐府诗集八十五及诗纪八作贾父歌。文选补遗三十五作交耻民歌。）
    【皇甫嵩歌】
    〖后汉书曰。皇甫嵩。字义真。灵帝时。黄巾作乱。以嵩为左中郎将。讨贼数有功。拜左车骑将军。领冀州牧。嵩请冀州一年田租以赡饥民。百姓歌曰。〗
    天下大（御览或无大字。）乱兮市为墟。母不保子（御览或误予。）兮（类聚或无此兮字。）妻失夫。赖得（御览或作有。）皇甫兮（类聚或无兮字。）复安（类聚、御览或作汝。）居。（○后汉书本传。类聚十九、五十。御览二百五十、四百六十五。乐府诗集八十五。文选补遗三十五作百姓歌。诗纪八。○逯案。此歌末句。类聚、御览所引谢承书均作复汝居。与续汉书、后汉书不同。汝字甚重要。曰复汝居。则统治者口吻也。皇甫嵩乃镇压黄巾军者。其免租乃一时权宜。未必有实惠於民。谢书作汝居者。近真。）
    【洛阳人为祝良歌】
    〖长沙耆旧传曰。祝良。字召卿。为洛阳令。岁时亢旱。天子祈雨不得。良乃暴身阶庭。告诚引罪。自晨至申。紫云沓起。甘雨登降。人为之歌。〗
    天久不雨。泼瘢ㄋ经注、乐府诗集作人。诗纪同。）失所。天王自出。祝令特（书钞作时。）苦。精符感应。滂沱而下。（水经注、乐府诗集作下雨。诗纪同。○水经注洛水注。书钞九十。御览五百二十九。乐府诗集八十五及诗纪作作洛阳令歌。）
    【巴人歌陈纪山】
    〖华阳国志曰。巴郡陈纪山。为汉司隶校尉。严明正直。西虏献眩。王庭试之。分公卿以为嬉。纪山独不视。京师称之。巴人歌曰。〗
    筑室载直梁。国人以贞真。邪娱不扬目。狂行不动身。奸轨僻乎远。理义协乎民。（○华阳国志巴志。）
    【汲县长老为崔瑗歌】
    〖崔氏有传曰。崔瑗为汲令。开沟造稻田。泻卤之地更为沃壤。民赖其利。长老歌之。〗
    上天降神明。（御览或作天降神明君。）锡我仁慈（御览或作慈仁。）父。临民（御览或作人。）布德泽。恩惠施以序。穿沟广溉灌。决渠作甘雨。（○御览二百六十八引崔氏家传、四百六十五引崔鸿崔氏家传。诗纪八作崔瑗歌。））
    【崔君歌】
    〖略出ぷ金曰。汉书崔君为令。有德化百姓百叶。公私不废。歌曰。〗
    讠毕治小序兮稼穑分。天赐我兮此崔君。（○鸣沙石室古籍业残略出ぷ金县令子男之篇第二十四小序条。○逯案。此崔君失其名字。姑附於此。又讠毕当作课。
    【彭子阳歌】
    〖谢承后汉书曰。彭循。字子阳。太守秘君闻循义勇多谋。请循以守吴令。民歌之。又吴录曰。彭循。字子阳。毗陵人。
    建国二年。海贼丁仪等万人据吴。太守秘君闻循勇谋。请以守令。循与仪相见。陈说利害。应时散降。民歌之曰。〗
    时岁仓卒。盗贼纵横。大戟强弩不可当。赖遇贤令彭子阳。（○书钞三十九。御览三百五十二、四百六十五。○逯案。后汉无建国纪元者。国字误。）
    【王世容歌】
    〖吴录曰。王镡字世容。为武城令。民服德化。宿恶奔迸。父老歌之。铎。艺文类聚作谭。武城。类聚作成武。〗
    王世容。治（乐府作政。诗纪同。）无双。省徭役。盗贼空。（○艺文类聚十九。御览四百六十五。乐府诗集八十五。诗纪二十。逯案。此歌诗纪编入吴诗。盖以其出於吴录也。然武城或成武皆汉之旧县。其地皆不在孙吴辖区。作吴地歌谣甚非。今编於此。）
    【巴郡人为吴资歌】
    〖华阳国志曰。太山吴资。字元约。孝顺帝永建中为巴郡太守。屡获丰年。人歌之曰云云。其后资迁去。人思之。又歌云云。〗
    习习晨风动。澍雨润禾（御览作乎。）苗。我后恤时务。我人（御览或作民。）以优饶。（○华阳国志巴志。御览二百六十二、四百六十五。诗纪八作吴资歌。）
    【又歌】
    望远忽不见。惆怅当（书钞作常。是。）徘徊。恩泽实难忘。悠悠心永怀。（○华阳国志巴志。书钞七十六。御览二百六十二。诗纪八。）
    【六县吏人为爰珍歌】〖诗纪作爰珍歌。〗
    〖陈留耆旧传曰。爰珍除六令。吏人讼息。教诲其子弟。歌之曰。〗
    我有田畴。爰父殖置。我有子弟。爰父教诲。（御览四百六十五。诗纪八作爰珍歌。）
    【谣辞】
    【后时蜀中童谣】
    〖后汉书曰。世祖建武六年。蜀中童谣。是时公孙述僭号於蜀。时人窍言王莽称黄。述欲继之。故称曰。五铢。汉家货。明当复也。述遂诛灭。〗
    黄牛白腹。五铢当复。（○后汉书五行志。又公孙述传。华阳国志公孙述刘二牧志。御览四百六十五、八百三十五。乐府诗集八十八。文选补遗三十五作蜀童谣。诗纪八。）
    【会稽童谣】
    〖后汉书曰。张霸永元中为会稽太守。时贼未解。郡界不宁。乃移书开购。明用信赏。贼遂束手归附。不烦士卒之力。童谣歌曰。〗
    弃我（御览或作若。）戟。捐我（御览或作若。）矛。盗贼尽。吏皆休。（○后汉书张霸传。类聚十九。御览三百五十二。又四百六十五引续汉书。乐府诗集八十七。诗纪八。○逯案。御览引陈寿益都耆旧传两我字皆作若。於义较胜。）
    【同前】
    〖益都耆旧传曰。张霸为会稽太守。举贤士劝教讲授。一郡慕化。但闻诵声。又野无遗寇。民语曰云云。又东观汉记曰。张霸。字伯饶。蜀郡成都人。年数岁。有所敢。必先让父母。乡里号曰张曾子。后作会稽太守。儿童歌曰。〗
    城上乌鸣（御览无呜字。）哺父母。府中诸吏皆孝友。（御览作子。○御览二百六十二引益都耆旧传、四百十二引东观汉记。诗纪八。）
    【河内谣】
    〖东观汉记曰。王涣除河内温令。商贾露宿。人开门卧。人为作谣曰。〗
    王稚子。世（御览作代。）未有。平徭役。百姓喜。（○华阳国志广汉士女传。御览四百六十五。诗纪八。逯案。此王涣即雁门太守行称颂之洛阳令王君。）
    【顺帝末京都童谣】
    〖后汉书五行志曰。太尉李固以为清河王雅性聪明。敦诗悦礼。加又属亲。立长则顺。而梁冀建白太后。策免固。徵
    蠡吾侯。遂即至尊。固是日幽毙于狱。暴尸道路。而太尉胡广封安乐乡侯、司徒赵戒厨亭侯、司空袁汤安国亭侯。京都童谣云。〗
    直如弦。死道边。曲和钩。反（御览或作乃。）封侯。（○后汉书五行志。意林四。后汉书桓帝纪注。文选三十一袁阳源诗注。御览四百二十八引李固别传、七百六十七引风俗通。乐府诗集八十八。文选补遗三十五。诗纪八。）
    【蜀郡童谣】
    〖谢承后汉书曰。黄昌为蜀郡太守。未至蜀郡。时有童谣曰。〗
    两日出。天兵戢。（兵戢二字。书钞只作兮字。○书钞七十六。）
    【益都民为王忄屯谣】
    〖益都耆上传曰。王忄屯。字少林。诣京师。於客邸见诸生病甚困。生谓忄屯曰。腰下有金十斤。愿以相与。乞收藏尸骸。未问姓名。呼吸因绝。忄屯卖金一斤。以给棺絮。九斤置生腰下。后署大度亭长到亭日。有马一匹至亭中。大风。有一绣被随风来后忄屯骑马。突入宅舍。主人见曰。得其盗矣。忄屯说得状。又取被示之。彦父怅然曰。被马俱止。卿有何阴德。忄屯具说葬诸生事。彦父曰。此吾子也。姓金名颜、彦。遣迎彦丧。馀金俱存。民谣之曰。〗
    信哉少林世为（当作无。）遇。（还魂记作偶。）飞被走马与鬼语。（○还冤记。御览四百六十五。）
    【恒农童谣】
    〖陈留耆旧传曰。吴佑为恒农令。劝善徵奸。贪浊出境。甘露降。年谷丰。童谣曰。〗
    君不我忧。人何以休。不行界署。焉知人处。（○广博物志。御览四百六十五。○逯案。恒农或弘农之讹。明本御览恒作宏是也。）
    【桓帝初天下童谣】
    〖后汉书曰。桓帝之初。天下童谣。案元嘉中。凉州诸羌。一时俱反。南入蜀、汉。东抄三辅。延及井、冀。大为民害。命将出众。每战常负。中国益发甲卒。麦多委弃。但有妇女获刈之也。吏卖马、君具车者。言调发重及有秩者也。请为诸君鼓咙胡者。不敢公言。私咽语。〗
    小（玉台作大。）麦青青大（玉台作小。）麦枯。谁当获者妇与姑。丈夫（后汉书作人。）何在西击胡。吏卖马。君具车。请为诸君鼓咙胡。（○后汉书五行志。玉台新咏九作桓帝时童谣歌。乐府诗集八十八及诗纪八作桓帝初小麦童谣。文选补遗三十五作小麦谣。）
    【桓帝初城上乌童谣】
    〖后汉书曰。桓帝之初。京师童谣。按此皆为政贪也。城上乌。尾毕逋者。处高利独食。不与下共。谓人主多聚敛也。公为吏。子为徒者。言父既为军吏。其子又为卒徒。一徒死。百乘车者。言前一人往讨胡既死矣。后又遣百乘车往。车班班。入河间者。言桓帝将崩。乘舆班班入河间迎灵帝也。河间姹女工数钱。以钱为室金为堂者。灵帝既立。其母永乐太后好聚金以为堂也。石上慊慊舂黄粱者。言永乐唯积金钱。慊慊常苦不足。使人舂黄粱而食之也。梁下有悬鼓。我欲击之丞卿怒者。言永乐主教灵帝。使卖官受钱。所禄非其入。天下忠笃之士怨望。欲击悬鼓以求
    见。丞卿主鼓者。亦复谄顺。怒而止我也。〗
    城上乌。尾毕逋。（初学记此下有一年生九雏五字。白帖、御鉴或同。可据补。）公为吏。子（玉台作儿。类聚、初学记、白帖同。）为徒。一徒死。百乘车。车班班。入（玉台作至。）河间。河间姹（灵帝纪作褙薄Ｓ裉ㄗ魍瘛Ｎ蟆＃┡工（玉台作能。类聚同。）数钱。以（玉台无以字。）钱（以钱二字。类聚只作银字。）为室金为堂。石（玉台作户。类聚同。）上慊慊（类聚作朊朊。）舂黄粱。（上五字玉台作舂朊梁朊。）梁（玉台梁下有之字。）下有悬（类聚无悬字。）鼓。我欲击之丞卿（玉台作相。类聚、文选补遗同。御览或作丞相卿。）怒。（○后汉书五行志。玉台新咏九。后汉书灵帝纪注。类聚四十三作后汉桓帝时童谣。御览八百四十二。乐府诗集八十八。文选补遗三十五作城上乌谣。诗纪八作城上乌童谣。又初学记三十及御览九百二十引乌、逋、雏、徒车五韵。白帖二十九引乌、雏、徒三韵。）
    【桓帝时京都童谣】
    〖后汉书曰。延熹末。邓皇后以谴自杀。乃以窦贵人代之。其父名武字游平。拜城门校尉。及太后摄政。为大将军。与太傅陈蕃合心戮力。惟德是建。印绶所加。咸是其人。豪贤大姓。皆绝望矣。〗
    游平卖印自有平。（窦武传注作评。）不辟（窦武传注作避。）豪贤及大姓。（○后汉书五行志。后汉书窦武传注。乐府诗集八十八及诗纪八作桓帝初京都童谣。文选补遗三十五作卖印童谣。）
    【桓帝末京都童谣】
    〖后汉书曰。桓帝之末。京都童谣。按解犊亭属饶阳河间县也。居无几何而桓帝崩。使者与解犊侯皆白盖车从河间来。延延。众貌也。是时御史刘修建议立灵帝。以修为侍中。中常侍侯览畏其亲近。必当间己。白拜修泰山太守。因
    令司隶迫促杀之。朝廷少长。思其功效。乃拔用其弟ぁＶ挛凰就健４宋合谐也。〗
    白盖小车何延延。河间来合谐。河间来合谐。（○后汉书五行志。乐府诗集八十八。诗纪八。）
    【桓帝末京都童谣】
    〖后汉书曰。按易曰。拔茅连茹。以其汇征吉。茅喻群贤也。井者。法也。于时中常侍管霸、苏康憎疾海内英哲。与长乐少府刘嚣、太常许咏等。代作唇齿。河内牢川诣阙上书。汝、颍、南阳。上采虚誉。专作威福。甘陵有南北二部。三辅尢甚。由是传考黄门北寺。始见废阁。茅田一顷者。言群贤众多也。中有井者。言虽厄穷。不失其法度也。四方纤纤不可整者。言奸慝大炽。不可整理。嚼复嚼者。京都饮酒相强之辞也。言食肉者鄙。不恤王政。徒耽宴饮歌呼而已也。今年尚可者。言但禁锢也。后年饶者。陈、窦被诛。天下大坏也。〗
    茅田一顷中有井。四方纤纤不可整。嚼复嚼。今年尚可后年饶。（风俗通作哓。后汉书注同。○后汉书五行志注。又窦武传注。文选补遗三十五作茅田童谣。诗纪八。）
    【乡人谣】
    〖后汉书曰。初。桓帝为侯时。受学於甘陵周福。及即位。擢为尚书。时同郡房植有名。故乡人为之谣曰。〗
    天下规矩。房伯武。因师获印。周仲进。（○后汉书党锢传序。诗纪八。）
    【二郡谣】
    〖后汉书曰。汝南太守宗资任功曹范滂。南阳太守成晋亦委任功曹岑髦痢７朵枳置喜。岑髦磷止孝。二郡为谣曰。〗
    汝南太守范孟博。南阳宗资主画诺。南阳太守岑（白帖误作成。）公孝。弘农成晋但坐啸。（○后汉书党锢传序。书钞七十七。御览二百六十四。乐府诗集八十七。诗纪八。又白帖十二引孝、啸、博、诺四韵。）
    【太学中谣】〖见陶渊明集。〗
    〖袁山松后汉书曰。桓帝时。朝廷日乱。李膺风格秀整。高自标尚。后进之士。升其堂者以为登龙门。太学生三万馀人。榜天下士。上称三君。次八俊。次八顾。次入及。次八厨。犹古之八元、八凯也。因为七言谣曰。〗
    天下忠诚窦游平。（大半军、槐里侯、扶风平陵窦武字游平。）天下义府陈仲举。（太传、高阳乡侯、汝南平舆陈蕃字仲举。）天下德弘刘仲承。（侍中、河间乐成刘淑字仲承。）
    【右三君】〖一云。不畏强御陈仲举。九卿直言有陈蕃。○逯案。御览引袁山松后汉书与此一云同。〗
    天下模楷李元礼。（少传、颍川襄城李膺字元礼。）天下英秀王叔茂。（司空、山阳高平王畅字叔茂。）天下良辅杜周甫。（太仆、颍川阳城杜密字周甫。）天下冰凌（御览作楞。）朱季陵。（司隶校尉、沛国朱茸旨玖辍＃┨煜轮艺晡荷倩。（尚书、会稽上虞魏朗字少英。）天下好交荀伯条。（沛国、颍阴荀翌字伯条。）天下稽古刘伯祖。（大司农、博陵安平刘佑字伯祖。）天下才英赵仲经。（太常、蜀郡成都赵典字仲经。）
    【右八俊】
    天下和雍郭林宗。（有道。太原介休郭泰字林宗。）天下慕恃夏子治。（太常、陈留圉夏馥字子治。）天下英藩尹伯元。（尚书令、河南巩尹勋字伯元。）天下清苦羊嗣祖。（河南尹、太山平阳羊陟字嗣祖。）天下缶金刘叔林。（议郎、东郡阳发刘儒字叔林。）天下雅志蔡孟喜。（冀州刺史、陈国项蔡衍字孟喜。）天下卧虎巴恭祖。（颍川太守、渤海东城巴肃字恭祖。）天下通儒宗孝初。（议郎、南阳安众宗慈字孝初。）
    【右八顾】〖后汉书无刘儒。有范滂。〗
    海内贵珍陈子鳞。（御史中丞、汝南召陵陈翔字子鳞。）海内忠烈张元节。（卫尉、山阳高平张俭字元节。）海内謇谔范孟博。（太尉掾、汝阳细阳范滂字孟博。）海内通士檀文友。（蒙令、山阳高平檀敷字文友。）海内彬彬范仲真。（太山太守、渤海重合范康字仲真。）海内珍好岑公孝。（太尉掾、南阳棘阳岑髦磷止孝。）海内所称刘景升。（镇南将军、荆州牧、武城侯、山阳高平刘表字景升。）
    【右八及】〖后汉书无范滂。有翟超。〗
    海内贤智王伯义。（少府、东莱曲城王商字伯义。后汉书作王章。）海内修整蕃嘉景。（郎中、鲁国蕃响字仲景。）海内贞良秦平王。（北海相、陈留已吾秦周字平王。）海内珍奇胡母季皮。（侍御史、太山奉高胡母班字季皮。）海内光光刘子相。（太尉掾、颍川阴刘翊字子相。）海内依怙王文祖。（冀州刺史、东平寿张王考字文祖。）海内严恪张孟卓。（陈留相、东平寿张张邈了孟卓。）海内清明度博平。（荆州刺史、山阳湖陆度尚字博平。）
    【右八厨】〖后汉书无刘翊。有刘儒。○后汉书党锢传序。诗纪八。御览四百六十五略引袁山松书、六百九十三略引古今善言。〗
    【京兆为李燮谣】〖诗纪从乐府诗集作京兆谣。〗
    〖续汉书曰。李燮拜京兆。诏发西园钱。燮上封事。遂止不发。吏民爱敬。乃为此谣。○据御览引李燮别传。燮字德公。京兆人。〗
    我府君。道教举。恩如春。威如虎。刚不吐。柔不茹。爱如母。训如父。（○类聚十九、御览四百六十五并引续汉书。乐府诗集八十七作京兆谣。诗纪八。御览二百五十二引李燮传引举、虎、父三韵。）
    【灵帝末京都童谣】
    〖后汉书曰。灵帝之末。京都童谣。至中平六年。少帝登蹑至尊。献帝未有爵号。为中侍段值人执。公卿百官皆随其后。到河上。乃得来还。此为非侯非王上北邙者也。〗
    侯非侯。王非王。千乘万骑上（董卓传注作走。）北芒。（灵帝纪注作邙。御览同。○后汉书五行志。三国志董卓传注。后汉书灵帝纪注。御览四十二。乐府诗集八十八。诗纪八。）
    【献帝初京都童谣】
    〖后汉书曰。献帝元初。京都童谣。按千里草草为董。十日卜为卓。凡别字之体。皆从上起。左右离合。无有从下发端者也。今二字如此者。天意若曰。卓自下麾上。以臣陵君者也。青青暴盛之貌。不得生者。亦旋破亡也。〗
    千里草。何青青。十日卜。不得生。（○后汉书五行志。三国志董卓传注。意林四。乐府诗集八十八。文选补遗三十五作京都童谣。诗纪八。）
    【献帝初童谣】
    〖后汉书曰。献帝初童谣。公孙瓒以为易地当之。遂徙镇焉。乃修城积谷。以待天下之变。建安三年。袁绍攻瓒。瓒大败。缢其姊妹妻子。引火自焚。绍兵趣登台斩之。初。瓒破黄巾。杀刘虞。乘势南下。侵据齐地。雄威大振。而不能开廓远图。欲以坚城观时。坐听围戮。斯亦自易地而去世也。〗
    燕南垂。赵北际。中央不合大（御览或缺大字。）如砺。唯有此中可避世。（○后汉书公孙瓒传。三国志公孙瓒传注。御览百六十二、七百六十七。乐府诗集八十八。诗纪八。）
    【初平中长安谣】
    〖后汉书曰。初平四年九月甲午。试儒生四十馀人。上第赐位郎中。次太子舍人。下第者罢之。诏曰。今耆旧年逾六十。去离本土。营求粮资。不得专业。结童入学。白首空归。朕甚愍焉。其依科罢听为太子舍人。注引刘文献帝纪
    曰。时长安中为之谣曰。〗
    头白皓然。食不充粮。裹衣蹇裳。当还故乡。圣王愍念。悉用补郎。舍是布衣。被彼玄黄。（○后汉书献帝纪注。）
    【兴平中吴中童谣】
    〖吴志曰。初兴平中吴中童谣。阊门。吴西郭门。夫差所生也。〗
    黄金车。班兰耳。开阊门。出天子。（○三国志吴书孙权传。诗纪八。）
    【建安初荆州童谣】
    〖后汉书曰。言自中兴以来。荆州无破乱。及刘表为牧。又丰乐。至此逯八九年。当始衰者。谓刘表妻当死。诸将并零落也。十三年无孑遗者。言十三年表又当死。民当移诣冀州也。〗
    八九年间始欲衰。至十三年无孑遗。（○后汉书五行志。搜神记六。渚宫旧事四。诗纪八。）
    【汉末洛中童谣】
    〖述异记曰。汉末大饥。洛中谣云。〗
    虽有千黄金。无如我斗粟。斗粟自可饱。千金何所直。（○御览八百四十。）
    【汉末江淮间童谣】
    〖述异记曰。汉末大饥。江、淮间童谣曰。〗
    大兵如市。人死如林。持金易粟。粟贵於金。（○御览八百四十。）
    【京师为光禄茂才谣】
    〖后汉书曰。旧制光禄举三署郎。以功高久次才德尢异者为茂才异行。时权富子弟。以人事得举。而贫约守志者。以穷迫见遗。京为三谣曰。〗
    欲得不能。光禄茂才。（○后汉书黄琬传。诗纪八作京都谣。）
    【阎君谣】
    〖华阳国志曰。阎宪。宇孟度。成固人也。为绵竹令。以礼为化。民莫敢犯。男子杜成夜行。得遗物一囊。中有锦二十匹。求其主还之。曰。县有明君。何负其化。童谣歌曰。〗
    阎君赋政。既（御览既字。诗纪同。）明且昶。去（御览作蠲。）苛去碎。（华阳国志作辟。）动（御览无动字。诗纪同。）以礼让。（○华阳国志十。御览四百六十五。诗纪八。）
    【东门奂谣】
    〖鲁国先贤传曰。东门奂。历吴郡济阴太守。所在贪浊。谣曰。〗
    东门奂。取吴半。吴不足。济阴续。（○御览四百九十二。）
    【商子华谣】
    〖商氏家传曰。商亮。字子举。举孝廉。到杨城。遇两虎争一羊。亮按剑直前斩羊。虎乃各以其半去。时人为之谣曰。〗
    石里之勇商（御览或作殷。）子华。暴虎见之藏（御览或作合。）爪牙。（○御览四百三十六引殷氏家传、四百六十五引商氏家传。）
    【时人谣】
    〖春秋考异邮曰。龙斗。下血如注。时人谣曰。〗
    五侯之斗血成江。（○白帖十五。）
    【レ洛谣】
    〖诗测试历枢曰。レ洛谣曰。〗
    剡者配姬以放贤。山崩水溃纳小人。家伯罔主异哉震。（○黄氏逸书考引古微书。）
    【京师为唐约谣】
    〖谢承后汉书曰。唐约。字仲谦。拜尚书。数有直言善策。处官不言货利之事。当法不阿所私。京师谣曰。〗
    治身无嫌。唐仲谦。（○事文类聚新集四。姚集谢承后汉书。古谣谚十六。）
    【蒋横进祸时童谣】
    〖全唐文齐光义后汉★亭侯蒋澄碑曰。父横。大将军。复遒侯。初遭祸。为司隶羌路所谮。时童谣曰。〗
    君用谗慝。忠烈是殛。鬼怨神怒。妖气充塞。（○全唐文三百五十四。古谣谚八十一。）
    【锡山古谣】
    〖常州图经曰。惠山之侧有锡山。其山出锡。古谣云。〗
    有锡兵。无锡宁。（○常州图经。○古谣谚引陆羽慧山寺记曰。慧山。古华山也。山东峰当周秦间。大产铅锡。至汉兴方殚。故创无锡县。自光武至孝顺之世。锡果竭。顺帝更为吴锡县。属吴郡。）
    【时人为三茅君谣】〖诗纪作茅山父老歌。注云。外编作大茅君。误。
    李尊茅君内传曰。茅盈。咸阳人也。得道隐句曲。邦人因改句曲为茅君之山。时盈二弟俱贵。衷为五官大夫。西河太守。固为执金吾。各弃官渡江。来兄於东山。后咸得仙道。太上命固治丹阳句曲山。衷治良常之山。盈为司命真君东狱上卿。於是盈与二弟决别俱去。固、衷留治山。汉平帝元寿二年也。内法既融。外教坦平。尔乃风雨以时。五禾成熟。疾疠不起。暴害不行。父老歌曰。○逯案。道藏茅君志。茅固字季伟。而后汉书郭太传附有茅季伟传。内传所言。当即此人。然则三茅君谣。至早不过后汉末年。今依杨氏古诗存目为题。附之本卷。〗
    茅山连金陵。（初学记作穴。）江湖据下流。三神乘白鹤。各在（初学记作居。茅山志作治。诗纪云。一作治。）一山头。佳（茅山志作召。）雨灌畦（初学记作得。御览作旱。）稻。陆地（初学记作田。）亦复周。（茅山志作柔。）妻子保堂室。（茅山志作咸保室。）使我无百（初学记作百无。茅山志同。）忧。白鹤（茅山志作鹄。）翔青天。（初学记作金穴。御览同。）何时复来游。（○初学记三十。御览九百十六。茅山志。诗纪外集一。）
    【谚语】
    【光武述时人语】
    〖后汉书曰。时匈奴数犯塞。帝患之。乃召百僚廷议。郭宪以为天下疲敝。不宜动众。谏争不合。乃伏地称眩瞀。帝令两郎扶下殿。宪亦不拜。帝曰常闻云云。竟不虚也。〗
    关东觥觥。郭子横。（○后汉书郭宪传。）
    【时人为郭况语】
    〖拾遗记曰。郭况。光武皇后之弟也。累金数亿。家僮四百馀人。以黄金为器。工冶之声。震於都鄙。时人谓郭氏之室。不雨而雷。言其铸锻之声盛也。错杂宝以饰台榭。悬明珠於四垂。书视之如星。夜望之如月。里语曰云云。其宠者以玉器盛食。故东宫谓郭家为琼厨金穴。〗
    洛阳多钱郭氏室。月夜书昼富无匹。（○拾遗记六。）
    【时人为郭况语】
    〖拾遗记曰。汉郭况。光武皇后之弟也。累金数亿。里语曰。〗
    洛阳多钱。郭氏万千。（○太平广记二百三十六。）
    【光武引谚】
    〖后汉书曰。时帝姊湖阳公主新寡。帝与共论朝臣。微观其意。主曰。宋公威容德器。群臣莫及。帝曰。方且图之。后弘被引见。帝令主坐屏风后。因谓弘曰。谚言云云。人情乎。弘曰。臣闻贫贱之知不可忘。糟糠之妻不下堂。帝顾谓主曰。事不谐矣。〗
    贵易交。（初学记作知。）富易妻。（○后汉书宋弘传。初学记十。御览百五十二、八百五十四、四百九十五。又五百十七引谢承后汉书、七百一引东观汉记。）
    【宋弘引语】
    贫贱之知（御览或作交。）不可忘。糟糠之妻不下堂。（○后汉书宋弘传。御览百五十二、八百五十四、四百九十五。又五百十七引谢承后汉书、七百一引东观汉记。）
    【南阳为杜师语】
    〖后汉书曰。南阳太守杜师。政治清平。百姓便之。又修治陂池。广拓土田。郡内比室殷足。时人以方召信臣。南阳为
    之语曰。〗
    前有召（御览作邵。）父。后有杜母。（○后汉书本传。御览二百六十。诗纪九作南阳谚。）
    【时人为廉范语】
    〖后汉书曰。初范与洛阳庆鸿为刎颈交。时人称曰。〗
    前有管鲍。后有庆廉。（○后汉书本传。御览四百七、四百九。）
    【章帝引谚】
    〖后汉书曰。诏召玄武司马班固。问改定礼制之宜。固曰。京师诸儒多能说礼。宜广招集。共议得失。帝曰。谚言。作舍道边。三年不成。（○后汉书曹褒传。御览五百二十三。〗
    【班固引谚论经方】
    〖汉书艺文志曰。谚曰。〗
    有病不治。常得中医。（○汉书艺文志。）
    【班昭女诫引鄙谚】
    〖女诫敬慎第三曰。阴阳殊性。男女异行。阳以刚为德。阴以柔为用。男以疆为贵。女以弱为美。故鄙谚曰。〗
    生男如狼。犹恐其　Ｉ女如鼠。犹恐其虎。（○后汉书曹世叔妻传。）
    【王逸引谚】
    〖正部曰。明刑审法。怜民惠下。生者不怨。死者不恨。谚曰。〗
    政如冰霜。奸轨消亡。威如雷霆。寇贼不生。（○意林四。）
    【虞诩引谚】
    〖后汉书曰。永初四年。羌胡反乱。残破并凉。大将军邓骘欲弃凉州。诩闻之。乃说李修曰。公卿定策。当弃凉州。求之愚心。未见其便。彦曰云云。观其习兵庄勇。实过馀州。今羌胡所以不敢入据三辅。以凉州在后故也。〗
    关西出将。关东出相。（○后汉书虞诩传。）
    【王符引谚论得贤】
    〖潜夫论曰。谚曰。〗
    一犬吠形。百犬吠声。（○潜夫论贤难篇。）
    【京师为黄香号】
    〖后汉书曰。黄香。字文疆。江夏人。博学经典。究精道术。京师号曰。〗
    天下（御览或作日下。）无双。江夏黄童。（白帖作香。御览或作香。初学记或作国士瞻重。○后汉书本传。初学记十一、十七。白帖六。御览二百十五、三百八十四、四百九十五、六百十六并引东观汉记。诗纪九作江夏黄童。）
    【人为高慎语】
    〖陈留耆旧传曰。高慎。字孝甫。敦质少华。口不能剧谈。嘿而好沈深之谋。人谓之曰。〗
    嶷然不语。名高孝甫。（○御览二百六十五。诗纪八作高孝甫歌。）
    【颍川为荀爽语】
    〖后汉书曰。爽字慈明。幼而好学。耽思经书。庆吊不行。徵命不应。颍川为之语曰。〗
    荀氏八龙。慈明无双。（后汉书荀淑传。御览三百八十五引荀氏家传、四百九十五引续汉书。诗纪九作荀氏八龙。）
    【崔实引农家谚】
    上火不落。下火滴氵石。（○杨慎古今谚引四民月令。康熙字典水部氵石字下引。○逯案。杨慎引崔实四民月令谚共十六条。其中如赢牛劣马寒食下。乃齐民要术引谚。不出四民月令。据此。杨氏著录者。未宜轻信。今依康熙字典载此条。）
    【崔匾里语】
    〖政论曰。顷间以来。岁且一赦。百姓妞妖。轻为奸非。谚曰。〗
    一岁再（潜夫论作载。）赦。奴儿喑恶。（御览或作喑哑。诗纪同。或作噫。○群书治要四十五。御览四百九十六、六百五十二。）
    【李固引语】
    〖后汉书王龚传曰。龚深疾宦官专权。上书极言其状。请加放斥。诸黄门各使宾客诬奏龚罪。顺帝命亟自实。前据李固时为大将军梁商从事中郎。乃奏记於梁商曰。宜加表救。济王以之艰难。语曰。〗
    善人在患。饥不及餐。（○后汉书王龚传。）
    【益州长为尹就谚】
    〖后汉书曰。李固驳曰。前中郎尹就讨益州畔羌。益州谚曰。〗
    虏来尚可。尹来（华阳国志作将。）杀我。（○后汉书南蛮传。华阳国志巴志。）
    【天下为贾彪语】
    〖后汉书曰。彪兄弟三人。并有高名。而彪最优。故天下称曰。〗
    贾氏三虎。伟节最怒。（○后汉书贾彪传。御览四百九十六。诗纪九作贾伟节。）
    【应劭引俚语论正失】
    〖风俗通曰。宋均令虎渡江。谨案虎山栖穴处。毛鬣婆娑。岂能犯阳侯凌涛濑而横厉哉。俚语。〗
    狐欲渡河。无奈尾河。（○风俗通正失篇。水经注沔水篇。御览八百九十一。）
    【应劭引俚语论愆礼】
    〖风俗通曰。山阳太守汝南薛恭祖。丧其妻不哭。谨案礼为适妻杖。重於宗也。且鸟兽之微。尚有回翔之思。啁噍之痛。何有死丧之感。始终永绝。而曾无恻容。此为矫情。伪之至也。俚语。〗
    妇死腹悲。唯身知之。（○风俗通愆礼篇。）
    【应劭引里语论日蚀】
    〖风俗通曰。俗说临日月薄食而饮。令人蚀口。谨案日太阳之精。君之象也。日有食之。天子不举乐。里语。〗
    不救蚀者。出行遇语。（○御览八百四十九。）
    【应劭引里语论主客】
    〖风俗通曰。里语曰。〗
    越陌度阡。更为客主。（○文选二十七短歌行注。）
    【应劭引里语论谳狱】
    〖风俗通曰。顷者。廷尉多墙面。而苟充兹位。持书侍御史。不复平议。谳当纠纷。岂一事哉。里语曰。〗
    县官漫漫。冤死者半。（○御览二百二十六、四百九十六。）
    【应劭引里语】
    〖汉官仪曰。里语曰。〗
    仕宦不止车生耳。（○御览四百九十六。）
    【应劭引语论正失】
    〖风俗通曰。王阳能铸黄金。谨按物之变化。固自有极。王阳何人。独能乎哉。语曰。〗
    金不可作。世不可度。（○风俗通正失篇。）
    【时人为庞氏语】
    〖风俗通曰。庞俭少失父。不知所在。后穿井得钱。所求苍头。乃父也。时人语曰。〗
    庐里诸（初学记作之。）庞。（诸庞御览或作庞公。）凿井得铜。卖奴得（白帖作乃。）翁。（御览作公。○类聚三十五。初学记十九。白帖六。御览四百七十二、五百、八百三十六。又御览百八十九引铜、翁二韵。）
    【民为二杀语】
    〖风俗通曰。杀在弘农渑池县。其语曰。〗
    东杀西杀。渑池所高。（○风俗通山泽篇。）
    【南阳为卫修陈茂语】
    〖风俗通曰。汝南陈藏君因为荆州刺史。不入宛城。引车到城东。为友卫修母拜。修坐事系狱。茂弹绳不挠。修竟极罪。南阳疾茂杀修。为之语曰。〗
    卫修有事。陈茂治之。卫修无事。陈茂杀之。（○风俗通过誉篇。）
    【公沙六龙】
    〖袁山松后汉书曰。公沙穆有六子。时人号曰。〗
    公沙六龙。天下无双。（○御览四百九十五。）
    【民为五门语】
    〖三辅决录曰。五门。今在河南西四十里涧、谷、洛三水之交。传闻马氏兄弟五人共居此地。作五门客舍。因以为名。主养猪卖豚。故民为之语曰。〗
    苑中三公。馆（御览或作钜。误。）下二卿。五门恻狻＃ㄓ览或作唷Ｊ纪同。御览或又作藿。）但闻豚声。（○御览四百九十六、八百二十八、九百三。诗纪九作五门。）
    【时人为作奏语】
    〖笑林曰。桓帝时。有人辟公府掾者。倩人作奏记文。人不能为作。因语曰。梁国葛龚者。先善为记文。自可为用。不烦更作。遂从人言写记文。不去龚名姓。府公大惊。不答而罢归。故时人语曰。〗
    作奏虽工。宜去葛龚。（○后汉书葛龚传注。御览四百九十五。诗纪九作作奏。）
    【高诱引谚论毁誉】
    〖淮南子注曰。语曰。〗
    欲人不知。莫如不为。（○淮南子二十四说林训注。）
    【武陵人为黄氏兄弟谚】
    〖襄阳耆旧传曰。黄穆。字伯开。博学。为山阳守。有德政。弟奂。字仲开。为武陵太守。贪秽无行。武陵人谚曰。〗
    天有冬夏。人有二（御览或作两。）黄。（○御览二十二。又四百九十二作武陵人讠哥。）
    【时人为杨氏四子语】
    〖华阳国志曰。泰瑛。南郑杨相妻。大鸿胪刘巨公女也。有四男一女。相亡。教训六子。动有法矩。长子元玲。次子仲玲。兄弟为名士。泰瑛之教。流於三世。四子才官。隆於先人。帮时人为之语曰。〗
    三苗不止。四珍复起。（○华阳国汉中士女志。古谣谚三十三。○逯案。华阳国志十二刘巨公为后汉人。）
    【羊元引谚】
    〖谢承后汉书曰。仇览。字季智。陈留考城人也。为县阳遂亭长。有羊元者。凶恶不孝。其母诣览告之。览呼元责诮之。以子道与孝经一卷。使诵读之。元深改悔。至母前谢罪曰。元少孤。为母所骄。谚曰云云。乞今自改。母子更相向泣。於是元遂修孝道。后成佳士也。○逯案。羊元后汉书注引作陈元。〗
    孤犊触乳。骄子詈（后汉书注作骂。）母。（○后汉书仇香传注。御览六百十。）
    【古谚】
    〖任鹗鲆旒窃弧：菏拦叛柙啤！
    虽有神药。不如少年。虽有珠玉。不如金钱。（○御览九百八十四。）
    【时人为郭典语】
    〖江表传曰。郭典。字君业。为钜鹿太守。与中郎将董卓攻黄巾贼张宝於曲阳。典作围堑。卓不肯。典独於西当贼之冲。昼夜进攻。宝由不得城守不敢出。时人为之语曰。〗
    郭君围堑。董将不许。几令狐狸。化为豺虎。赖我郭君。不畏强御。转机之间。敌为穷虏。猗猗惠君。实完疆土。（○御览四百九十六。诗纪九作郭君。）
    【时人为周泽语】〖诗纪作太常妻。〗
    〖汉官仪曰。北海周泽为太常。恒齐。其妻怜其年老疲病。窥内问之。泽大怒。以为干齐。掾吏叩头争之。不听。遂收送诏狱。并自劾。论者非其激发不实。谚曰。〗
    居（后汉书、御览作生。）世（初学记作代。御览同。）不谐为（御览作作。）太常妻。一岁三百六十日。三百五十九日齐。一日不齐醉如泥。既作事。复低迷。（○初学记十二。御览二百二十八。诗纪九作太常妻。又后汉书本传、类聚四十九、御览五百二十并引妻、齐、泥三韵。又白帖二十一引妻、泥二韵。）
    【崔实引语】
    〖政论曰。〗
    小民发如韭。剪复生。头如鸡。割复鸣。吏不必可畏。从来必可轻。奈何欲望平。（御览作乎。误。○御览九百七十六。）
    【时人为桓典语】〖诗纪作避骢。〗
    〖后汉书曰。桓典。字公雅。灵帝时为侍御史。是时宦官秉政。典执正无所回避。常乘骢马。京师畏惮。为之语曰。〗
    行行且止。避骢御史。（○后汉书本传。书钞六十二引续汉书。类聚九十三引东观汉记。初学记十二。御览二百二十七、四百二十七。又八百九十四引东观汉记。诗纪九作避骢。）
    【益都乡里为柳宗语】
    〖华阳国志曰。柳宗。字伯骞。成都人。为州郡右职。务在进贤。州里为谚曰。〗
    得黄金一笥。不如为柳伯骞所识。（○华阳国志蜀郡士女赞。御览二百六十三、四百九十六。诗纪九作柳伯骞。）
    【时人为贡举语】
    〖抱朴子曰。桓、灵之世。更相滥举。故人为之语曰。〗
    举秀才。不知书。举孝廉。父（书钞作乃。误。）别居。寒素清白浊如泥。高第良将怯如黾。（御览作蝇。○抱朴子审举篇。书钞七十九。御览四在九十六。又乐府诗集八十七、诗纪八并作后汉桓灵时谣。各引书、居两韵。○逯案。晋书引作举秀才。浊如泥。举良将。怯如鸡。与此不相同。）
    【宣城为封使君语】
    〖述异记曰。汉宣城郡守封劭。死化为虎。食郡民。呼之曰封使君。因去不复来。故时语曰。〗
    无作封使君。生来治民死食民。（○任鹗鲆旒恰＃
    【益都为任文公语】
    〖后汉书曰。公孙述时。武担石折。文公曰。噫。西州智士死。我乃当之。自是常会聚子孙设酒食。后三月果卒。益都
    为之语曰。〗
    任文公。智无双。（○后汉书本传。御览四百三十二引华阳国志。）
    【马皇后引俗语】
    〖东观汉记曰。明德马后。时上欲封诸舅。外间白太后。曰。吾自念亲属。皆无柱石之功。俗语。〗
    时无赭。浇黄土。（○御览四百九十五。）
    【崔匾里语】
    〖崔卣论曰。今典州郡者。自违诏书。纵意出入。故里语曰。〗
    州郡记。（初学记作诏。御览或作县符。）如霹雳。得诏书。但挂壁。（○初学记二十四。御览十三、四百九十六、五百九十三。诗记九。）
    【崔匾农语】〖诗纪作四民月令引农语二章。〗
    二月昏。参星（要术无星字。）夕。杏花盛。桑椹（古谣谚作叶。）赤。（○齐民要术二。古谣谚三十七引齐民要术。○逯案。齐民要术引崔亍７桥┯铩＃
    河射角。堪夜作。犁星没。水生骨。（○古谣谚三十七引齐民要术。○逯案。齐民要术无此条。）
    【京师为袁成谚】
    〖英雄记曰。袁绍父成。字文开。贵盛。自梁冀以下。皆与交。言无不从。京师谚曰。〗
    事不谐。诣文开。（○三国志袁绍传注。后汉书袁绍传注。御览三百八十六、四百九十六。诗纪九作袁文开。）
    【天下为四侯语】
    〖后汉书曰。单超。河南人。徐璜。下邳良城人。具瑗。魏郡元城人。左荨：幽掀揭跞恕Ｌ坪狻ｒ４ㄛ比恕Ｊ牢街五侯。自是权归宦官。朝廷日乱。其后四侯转横。天下为之诏曰。〗
    左回天。具独坐。徐卧虎。唐两堕。（御览引风俗通作左回天。徐转日。具独坐。唐应声。○后汉书单超传。御览四百九十三。又二百引后汉书、三百九十三、四百九十六并引风俗通。）
    【京师为张盘语】
    〖谢承后汉书曰。丹阳张盘。字子石。以操行为庐江太守。京师谚曰。〗
    闻清白。张子石。（○书钞三十八。）
    【人为徐闻县谚】
    〖元和郡县志曰。汉置左右侯官。在徐闻县南一里。积物於此。备其所求。与交易有利。故谚曰。〗
    欲拔贫。诣徐闻。（○舆地纪胜一百十八。）
    【京师为鲍永鲍恢语】
    〖鲍永、鲍恢为从事。京师语曰。〗
    贵戚敛手避二鲍。（○御览三百七引汉书。）
    【时人为折氏谚】
    〖华阳国志曰。折像。字伯式。雒人也。事东平虞叔雅。以道教授门人。朋友自远而至。时人为谚曰。〗
    折氏客谁。朱云卿段节英。中有佃子赵仲平。但说天文论五经。（○华阳国志广汉士女赞。）
    【王符引谚论守边】
    〖潜夫论曰。乃者边患震如雷霆。而谈者皆讳之。欲令朝廷以寇为小。而不蚤忧。患乃至此。尚不欲救。谚曰。〗
    痛不著身言忍之。钱不出家言与之。（○潜夫论救边篇。御览八百三十六。）
    【三府为朱震语】
    〖后汉书曰。朱震。字伯厚。为州从事。奏济阴太守赃罪之数。谚曰。〗
    车如鸡栖（后汉书作栖。御览同。书钞或作楼。误。）马如狗。疾恶如风朱伯厚。（○后汉书陈蕃传。书钞三十九、七十三。类聚九十
    三。御览二百六十五、八百九十四。诗纪九作朱伯厚。）
    【时人为贡举语】
    〖抱朴子曰。桓、灵之世。更相滥举。故人为之语曰。〗
    古人欲达勤诵经。今民图官勉治生。（○抱朴子审举篇。御览四百九十六。）
    【赵岐引南阳旧语】
    〖三辅决录曰。平陵范氏。南阳旧语曰云云。言其廉俭也。〗
    前队大夫范仲公。盐蒜果（御览或作颗。颜氏家训谓果即颗字。）共一筒。（颜氏家训书证篇。御览四百三十一、八百五十五、九百七十七。）
    【考城为仇览谚】
    〖后汉书曰。仇览。陈留考城人。为蒲亭长。陈元之母。诣亭告元不孝。乃亲到元家与其母子饮。因为陈人伦孝行。譬以祸福。元卒成孝子。乡邑为之谚曰。〗
    父母何在在我庭。化我尸枭哺所生。（○后汉书仇香传。诗纪九作考城谚。）
    【时人为孔氏兄弟语】
    〖孔业子曰。子和二子。长曰长彦。次曰季彦。甘贫味道。研精坟典。十馀年间。会徒数百。故时人为之语曰。〗
    鲁国孔氏好读经。兄弟讲诵皆可听。学士来者有声名。不过孔氏那得成。（○御览三百八十五。诗纪九作鲁国孔氏。）
    【华容女子狱中歌吟】
    〖搜神记曰。建安初。华容有女子在狱中歌吟曰云云。后无几。太祖平荆州。以涿州李立字建贤为荆州刺史。〗
    不意李立为贵人。（○三国志刘表传注。）
    【阚る引语】
    〖十三州志曰。冀州之地。盖古京也。人患剽悍。故语曰云云。其人刚狠。浅于恩义。无宾序之礼。怀居悭啬。古语云云。亦履山之险。为逋逃炎薮。〗
    仕宦不偶值冀部。（○环宇记六十三。）
    幽冀之人钝如椎。（○同上）
    【王符引谚论考绩】
    〖潜夫论曰。圣汉践祚。载祀四八。而犹未治者。教不假而功不考。赏罚稽而赦赎数也。谚曰。〗
    曲木恶直绳。重罚恶明证。（意林作政。○潜夫信纸考绩篇。意林三。）
    【时人为王符语】
    〖后汉书曰。度辽将军黄甫规。解官归安定。乡人有以货得雁门太守者。亦去职还家。书刺谒规。规卧不迎。有顷又白王符在门。规素闻符名。乃惊遽而起。衣不及带。屣履出迎。援符手而还与同坐。极欢。时人为之语曰。〗
    徒见二千石。不如一缝（白帖作逢。御览或同。）掖。（御览或作腋。○后汉书王符传。白帖二十六。御览四百七十四、四百九十五、五百二。诗纪八作缝掖。）
    【乡里面雷义陈重语】
    〖后汉书曰。雷义举茂才。让於陈重。刺史不听。义遂佯狂披发。走不应命。乡里为之语曰。〗
    胶漆自谓（御览或作虽。又白帖、御览或作谁谓胶漆。）坚。不如雷与陈。（○后汉书雷义传。类聚二十一。白帖十、十四。御览四百七、四百二十四、百六十六。）
    【郑率引俗语】
    〖礼记曲礼注。俗语云。〗
    隐疾难为医。（○礼记曲礼注。）
    【时人为吕布语】
    〖曹瞒传曰。时人语曰。〗
    人中有吕布。马中有赤兔。（○后汉书吕布传注。三国志吕布传注。类聚九十三。白帖二十九。御览四百九十六、八百九十七。诗纪九作时人语。）
    【关中为游殷谚】
    〖三辅决录曰。游殷。字幼齐。为胡轸所害。月馀。轸得病。但言伏伏。游动刘将鬼来。於是遽死。关中谚曰。〗
    生有知人之明。死有贵神之灵。（御览或作鬼灵之念。○魏志张既传注。御览四百四十四、四百九十六。）
    【京师为戴凭语】
    〖后汉书曰。戴凭。字次仲。汝南平舆人。正旦朝贺。百僚毕会。帝令群臣能说经者更相难诘。义有不通。辄夺其席以益通者。凭遂重坐五十馀席。故京师为之语曰。〗
    解经二（（字御览或只作说字。）不穷。戴侍中。（○后汉书本传。书钞五十八、一百。类聚五十五、六十九。类聚五十五、六十九。御览二百十九、四百九十五、六百十五。诗纪九作戴侍中。）
    【京师为井丹语】
    〖后汉书曰。井丹。字大春。扶风ト恕Ｊ芤堤学。通五经。善谈论。故京师为之语曰。〗
    五经纷纶。（御览或作纷纷。）井（御览井下或有之字。）大（白帖作伯。御览或作太。）春。（○后汉书本传。世说新语品藻篇注。书钞九十六、
    一百并引三辅决录。白帖二十六。御览四百十引高士传、四百七十四、四百九十五、五百一并引逸民传、六百十五引东观汉记。诗纪九作井大春。）
    【时人为王君公语】
    〖后汉书曰。平原王君公。遭乱。侩牛自隐。时人为之语曰。〗
    避世墙东。王君公。（○后汉书逢萌传。诗纪九作王君公。）
    【京师为杨政语】
    〖后汉书曰。杨政。字子行。京兆人。少好学。从代郡范升受梁丘易。善说经书。京师为之语曰。〗
    说经铿铿。（书钞作。）杨子行。（○后汉书本传。书钞一百。御览四百九十五、六百十五。诗纪九作杨子行。）
    【京师为祁圣元号】
    〖东观汉记曰。杨政。字子行。治梁丘易。与京兆祁圣元同好。俱名善说。京师号曰。说经铿铿杨子行。论难云云。〗
    论难亻番亻番。祁圣元。（○御览六百十五。）
    【寿春乡里为召驯语】
    〖后汉书曰。召驯。字伯春。九江寿春人。少习韩诗。博通书传。以志义闻。乡里号之曰。〗
    德得恂恂。召伯春。（○后汉书本传。书钞五十六。白帖七十四。）
    【时人为丁鸿语】
    〖后汉书曰。丁鸿。字孝公。颍川定陵人。肃宗召鸿与诸儒贾逵等。论定五经同异於北宫白虎观。帝亲称制临决。鸿以才高论难最明。时人欢曰。〗
    殿中无双。丁孝公。（○后汉书本传。又注。御览六百十五。）
    【京兆乡里为冯豹语】
    〖后汉书曰。豹字仲文。京兆杜陵人。时人称其孝。好儒学。以诗、春秋教丽山下。乡里为之语曰。〗
    道德彬彬。（御览或作斌斌。）冯仲文。○（后汉书冯衍传附本传。御览四百三、四百九十六。诗纪九作冯仲文。）
    【诸儒为贾逵语】
    〖后汉书曰。贾逵。字景伯。扶风平陵人。能诵左氏传及五经本文。自为儿童。常在太学。不通人间事。身长八尺二寸。诸儒为之语曰。〗
    问事不休。贾长头。（后汉书本传。意林四。书钞九十七、一百。白帖二十六。御览三百七十七、六百十二、六百十五。）
    【关中为鲁丕语】
    〖后汉书曰。丕字叔陵。扶风平陵人。兼通五经。以鲁诗、尚书教授为当时名儒。元和元年。徵再迁拜赵相。门生就
    学者常百馀人。关东号之曰。〗
    五经复兴。鲁叔陵。（○后汉书鲁恭传附本传。书钞一百。白帖二十六。御览六百十五。○逯案。鲁丕。初学记、御览皆作鲁平。）
    【诸儒为杨震语】〖诗纪作杨伯起。〗
    〖后汉书曰。杨震。字伯起。弘农华阴人。少好学。受欧阳尚书於太常桓郁。明经博览。无不穷究。诸儒为之语曰。〗
    关西孔子。杨伯起。（○后汉书本传。御览四百九十五、六百十二。诗纪九作杨伯起。）
    【时人为许慎语】
    〖后汉书曰。许慎。字叔重。汝南召陵人。性淳厚。少博学经籍。马融常推重之。时人为之语曰。〗
    五经无双。许叔重。（○后汉书本传。御览四百九十五引谢承后汉书、又六百八。诗纪九作许叔重。）
    【京师为周举语】
    〖后汉书曰。周举。字宣光。汝南汝阳人。姿貌短陋。而博学洽闻。为儒者所宗。故京师为之语曰。〗
    五经从（白帖、御览作纵。）横。周宣光。（○后汉书本传。白帖二十六。御览六百十五引东观汉记。）
    【京师为胡广语】
    〖后汉书曰。胡广。字伯始。南郡华容人。逊言恭色。达练事体。明解朝章。虽无謇直之风。屡有补阙之益。故京师谚曰。〗
    万事不理。问（问字御览作诣胡。）伯始。天下中庸。有胡公。（○后汉书本传。渚宫旧事四。初学记十一引东观汉记。御览四百九十五。诗纪九作胡伯始。）
    【时人为任安语】
    〖后汉书曰。任安。字定祖。广汉绵竹人。少游太学。受孟氏易。兼通数经。又从同郡杨厚学图谶。究极其术。时人称曰云云。〗
    欲知仲桓。问任安。
    居今行古。任定祖。（○后汉书本传。诗纪八作任安二谣。）
    【时人为陈嚣语】
    〖东观汉记曰。陈嚣字君期。明韩诗。时语曰。〗
    关东说诗。陈君期。（○书钞一百。御览六百十五。）
    【诸儒为刘恺语】
    〖华峤后汉书曰。刘恺为太常。论议常引正大义。诸儒为之语曰。〗
    难经伉伉。刘太常。（○类聚四十九。白帖七十四。御览二百二十八。诗纪九作刘太常。）
    【人为许晏谚】
    〖陈留风俗传曰。许晏。字伟君。授鲁诗於琅邪王政学。曰许氏章句。列在儒林。故谚曰。〗
    殿上成群。许伟君。（○御览四百九十六。诗纪九作许伟君。）
    【乡里为茨充号】
    〖东观汉记曰。茨充。字子河。宛人也。初学孝廉。之京师。同侣马死。充到前亭。辄舍车持马还相迎。乡里号之曰。〗
    一马两车。茨子河。（○后汉书卫飒传注。书钞三十九。）
    【时人为缪文雅语】
    〖皇甫谧达士传曰。缪斐。字文雅。代修儒学。继踵六博士。以经行修明。学士称之。故时人为之语曰。〗
    素车白马。缪文雅。（○古诗类苑六十九。诗纪九作缪文雅。）
    【敦煌乡人为曹全谚】
    〖ぱ袅畈苋碑曰。君收养继祖母。供事继母。先意承志。存亡之敬。礼无遗阙。是以乡人为之谚曰。〗
    重亲致欢。曹景完。（○金石字记。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
