    ●汉诗卷十
    【乐府古辞】
    【杂曲歌辞】
    【ア蝶行】
    ア蝶之（初学记作蝶之蝶。万花谷同。）遨游（初学记作我。万花谷作戏。）东园。奈何卒逢（初学记作未还。万花谷同。）三月养子燕。
    接我苜蓿间。持（古诗纪作披。）之我（初学记作戏。）入紫深宫中。行缠之传（乐府作傅。）薄栌间。雀来燕。燕子见衔哺来。摇头鼓翼何轩奴轩。（○乐府诗集六十一。诗纪七。又初学记三十、万花谷后四十俱引园、■、间三韵。○逯案。持之我入紫深宫中句有倒误。当作持之我入此深宫中。或作持之我深入紫宫中。）
    【梁甫吟】
    〖古文苑作古梁父吟。不题诸葛亮名字。类聚、乐府诗集等均题蜀诸葛亮作。按李勉琴说曰。梁甫吟。曾子撰。琴操曰。曾子耕太山之下。天雨雪冻。旬月不得归。思其父母。作梁山歌。蔡邕琴颂曰。梁甫悲吟。周公越裳。按梁甫。山名。在泰山下。据此。梁甫吟不始於孔明。而此辞亦与孔明无关。今附入汉杂曲歌辞中。〗
    步出齐城门。遥（沧浪诗话作追。）望荡阴（御览作阴阳。环宇记、沧浪诗话同。）里。里中（御览作内。环宇记同。）有三坟。（乐府作墓。广文选同。）累累正（环宇记作皆。）相似。问是（御览作借问。环宇记、草堂诗笺同。）谁家墓。（类聚作冢。草堂诗笺、文选补遗同。御览作坟。）田疆（古文苑作强。类聚、乐府、草堂诗笺作强。环宇记作开。）古冶（沧浪诗话作固野。）子。（草堂诗笺作氏。西溪业话同。诗纪云。一作氏。）力能排南山。文（西溪业话作又。是。）能绝地纪。（类聚作理。文选补遗同。诗纪云。一作理。）一朝被谗言。二桃杀三士。谁能为此谋。（西溪业话作诔。非。）国相（西溪业话作相国。非。）齐晏子。（○类聚十九引蜀志作梁父吟。古文苑四作梁父吟。乐府诗集四十一。草堂诗笺一同李诗注引三齐记略。文选补遗三十四。西溪业话上。广文选十三。诗纪四作诸葛亮梁甫吟。又御览百五十七、环宇记十八并引郡国志。录里、似、子三韵。沧浪诗话作梁父吟。引追望阴阳里、田强固野子二句。）
    【悲歌】
    悲歌可以当泣。远望可以当归。思念故乡。郁郁累累。欲归家无人。欲渡河无船。心思不能言。肠中车轮转。（○乐府诗集六十二。文选补遗三十六。广文选十二。诗纪七。）
    【前缓声歌】
    水中之马。必有陆地之船。但有意气不能自前。心非木石。荆根株数得覆（诗纪作复。广文选同。）盖天。当复思东流之水。必有西上之鱼。不在大小。但有朝於复来。长笛续短笛。欲今（当作令。）皇帝陛下三千万。（○乐府诗集六十五。广文选十二。诗纪七。）
    【古诗为焦仲卿妻作】〖并序○玉台诗下有无名人三字。〗
    汉末建安中。庐江府小吏焦仲卿妻刘氏。为仲卿母所遣。自誓不嫁。共家逼之。乃投（玉台、乐府并作没。）水而死。仲卿闻之。亦自缢於庭树。时人（玉台无人字。）伤之。为诗云尔。（乐府作而为此辞也。）
    孔雀东南飞。五里一徘徊。十三能织素。（类聚作绮。）十四学裁衣。十五弹箜篌。十六诵诗书。（类聚作书诗。）十七为君（类聚作嫁为。）妇。心中常苦悲。君既为府吏。（类聚作史。）守节情不移。贱妾留空房。相见常日衡。（玉台无此二句。乐府同。）鸡鸣入机织。夜夜不得息。三日断五疋。大人（诗纪云。一作丈人。）故嫌（类聚作言。）迟。非为织作迟。君家妇难为。妾不堪驱使。徒留无所施。便可白公姥。及时相遣归。府吏得闻之。堂上启阿母。儿已薄禄相。幸复得此妇。结发同枕席。黄泉共为友。共事三二（玉台、乐府作二三。）年。始尔未为久。女行无偏斜。何意致不厚。阿母谓府吏。何乃太区区。此妇无礼节。（韵补作所。）举动自专由。吾意久怀忿。汝岂得自由。东家有贤女。自名秦罗敷。可怜体无比。阿母为汝求。便可速遣之。遣之（乐府作去。）慎莫留。府吏长跪告。（玉台作答。）伏惟启阿母。今若遣此妇。终老不复取。阿母得闻之。槌床（诗纪误作衣。）便大怒。小子无所畏。何敢（古乐府误作取。）助妇语。吾已失恩义。会不相从许。府吏默无声。再拜还入户。举言谓新妇。哽咽不能语。我自不驱卿。逼迫有阿母。卿但暂还家。吾今且报（诗纪作赴。）府。不久当归还。还必相迎取。以此下心意。慎勿违吾语。新妇谓府吏。勿复重纷纭。往昔初阳岁。谢家来贵门。奉事循公姥。进止（乐府作心。古乐府同。韵补作退。）敢自专。昼夜勤作息。伶俜（韵补作娉。）萦苦辛。谓言无罪过。供养卒大恩。仍更被驱遣。何言复来还。妾有绣腰
    襦。葳蕤自生光。（类聚作金缕光。）红罗复斗帐。四角垂香囊。箱帘六七十。（类聚作交文象牙簟。御览作交文象牙簏。）绿碧（御览作宛转。）青（类聚作宛转素。）丝绳。物物各自异。种种在其中。人贱物亦鄙。（类聚作鄙贱虽可薄。）不足（类聚作犹中。）迎后人。留待作遗（玉台作遣。乐府、古乐府同。）施。於今无会因。时时为安慰。久久莫相忘。鸡鸣外欲曙。新妇起严妆。著我绣袖裙。事事四五通。足下蹑丝履。头上玳瑁光。腰若流纨素。耳著明月稀Ｖ溉缦鞔懈。口如含朱丹。纤纤作细步。精妙世无双。上堂拜（乐府作谢。古乐府同。诗纪云。一作谢。）阿母。阿母怒（玉台作母听去。乐府、古乐府同。）不止。昔作女儿时。生小出野里。本自无教训。兼愧贵家子。受母钱帛多。不堪母驱使。今日还家去。念母劳家裹。却与小姑别。泪落连珠子。新妇初来时。此下诗记有小姑始扶床，今日被驱遣二句。）小姑如我长。勤心养公姥好自相扶将。初七及下九。嬉戏莫相忘。出门登车去。涕落百馀行。府吏马在前。新妇车在后。隐隐何甸甸。俱会大道口。下马入车中。低头共耳语。誓不相隔卿。且暂还家去。吾今且赴府。不久当还归。誓天不相负。新妇谓府吏。感君区区怀。君既若见录。不久望君来。君当作磐（玉台作盘。下同。）石。妾当作蒲苇。蒲苇纫如丝。磐石无转移。我有亲父兄。性行暴发雷。恐不任我意。逆以煎我怀。举手长劳劳。二情同依依。入门上家堂。进退无颜仪。阿母大拊掌。不图子自归。十三教汝织。十四能裁衣。十五弹箜篌。十六知礼仪。十七遣汝嫁。谓言无誓违，汝今无（诗纪作何。）罪过。不迎而自归。兰芝惭阿母。儿实无罪过。阿母大悲摧。还家十馀日。县令遣媒来。云有第三郎。窈窕世无双。年始十八九。便言多令才。阿母谓阿女。汝可去应之。阿女含（玉台作衔。）泪答。兰芝初还时。府吏见丁宁。结誓不别离。今日违情义。恐此事非奇。自可断来信。徐徐更谓之。阿母白媒人。贫贱有此女。始适还家门。不堪吏人妇。岂合令郎君。幸可广问（古乐
    府误作门。）讯。不得便相许。媒人去数日。寻遣丞（乐储作承。）请还。说（乐府作谁。古乐府同。）有兰家女。承籍有宦官。云有第五郎。娇逸未有婚。遣丞为媒人。主簿通语言。直说太守家。有此令郎君。既欲结大义。故遣来贵门。阿母谢媒人。女子先有誓。老姥岂敢言。阿兄得闻之。怅然心中烦。举言谓阿妹。作计何不量。先嫁得府吏。后嫁得郎君。否泰如天地。足以荣汝身。不嫁义郎（玉台、乐府作即。）体。其住（古乐府作往。诗纪同。）欲何云。兰芝仰头答。理实如兄言。谢家事夫婿。中道还兄门。处分适兄意。那得自任专。虽与府吏要。渠会永无缘。登即相许和。便可作婚姻。（诗纪作姻。）媒人下床去诺诺复尔尔。还部白府君。下官奉使命。言谈大有缘。府君得闻之。心中大欢喜。视历复开书。便利此月内。六合正相应。良吉三十日。今已二十七。卿可去成婚。交语速装束。（古乐府作表。）络绎（玉台作骆驿。）如浮云。青雀白鹄舫。四角龙子幡。婀娜随风转。金车玉作轮。踯躅青骢马。流苏金缕（玉台、乐府作镂。）鞍。齐钱三百万。皆用青丝穿。杂彩三百疋。交用（玉台、乐府作广。诗纪同。又注。一作用。）市鲑（古乐府作鲤。）珍。从人四五百。郁郁登郡门。阿母谓阿女。适得府君书。明日来迎汝。何不作衣裳。莫令事不举。阿女默无声。手巾掩口啼。泪落便如泻。移我琉璃榻。出置前窗下。左手持刀尺。（古乐府误作天。）右手执绫罗。朝成绣衤夹裙。晚成单罗衫。ㄙㄙ日欲暝。愁思出门啼。府吏闻此变。因求假暂归。未至二三里。摧藏马悲哀。新妇识马声。蹑履相逢迎。怅然遥想望。知是故人来。举手拍马鞍。嗟叹使心伤。自君别我后。人事不可量。果不如先愿。又非君所详。我有亲父母。逼迫兼弟兄。以我应他人。君还何所望。府吏谓（乐府误作为。）新妇。贺卿得（乐府误作德。）高迁。磐石方且（玉台、乐府作可。）厚。可以卒千年。蒲苇一时纫。便作旦夕间。卿当日胜贵。吾独向黄泉。新妇谓府吏。何意出此言。同是被逼迫。君尔妾亦然。黄泉下
    玉台、乐府作不。）相见。勿违今日言。执手分道去。各各还家门。生人作死别。恨恨那可论。念与世间辞。千万不复全。府吏还家去。上堂拜阿母。今日大风寒。寒风摧树木。严霜结庭兰。儿今日冥冥。令母在后单。故作不良计。勿复怨鬼神。命如南山石。四体康且直。阿母得闻之。零泪应声落。汝是大家子。仕宦於台阁。慎勿为妇死。贵贱情何薄。东家有贤女。窈窕艳城郭。阿母为汝求。便复在旦夕。府吏再拜还。长欢空房中。作计乃尔立。转头向户裹。渐见愁煎迫。其日牛马嘶。新妇入青庐。庵庵黄昏后。寂寂人定初。我命绝今日。魂去尸长留。揽裙脱丝履。举身赴清池。府吏闻此事。心知长别离。徘徊顾（玉台、乐府作庭。）树下。自挂东南枝。两家求合葬。合葬华山傍。东西植松柏。左右种梧桐。枝枝相覆盖。页页相交通。中有双飞鸟。自名为鸳鸯。仰头相向鸣。夜夜达五更。行人驻足听。寡妇起彷徨。多谢后世人。戒之慎勿忘。（○玉台新咏一、乐府诗集七十三、古乐府十并作焦仲卿妻。诗纪七。又类聚三十二引徊、衣、诗、移、息、迟、为、光、囊、绳十韵。吴或韵补九引区、由二韵。韵补一引专、辛二韵及鞍、穿二韵。○逯案。新妇初来时下。诗纪有小姑始扶床。今日被驱遣二句。此后人所妄增。草堂诗笺三十五引此诗尚直作新妇初来时。小姑如我长。且始扶床之小姑。三二年后亦不能与兰芝等长。又杂彩三百疋。交用市鲑珍。按作用者是。钱与杂彩皆是货币。故下言交用也。作广者。后人不谙币制故妄改。）
    【枯鱼过河泣】
    枯鱼过河泣。何时悔复及。作书与鲂笥搿Ｏ嘟躺鞒鋈搿＃ā鹄指诗集七十四。文选补遗三十四。广文选十二。诗纪七。）
    【乐府】
    行胡从何方。（御览作来。）列国持何来。氍毹<毛>（类聚无毹<毛>二字。御览同。）（<毛登>乃花谷无<毛>々二字。）五木（类聚作水。万花谷同。御览作伍味。）香。迷迭（御览误作送。）艾纳（类聚误作纲。万花谷无艾纳二字。）及都梁。（类聚作良。○乐府诗集七十七。御览九百八十二。）
    【离歌】〖诗纪作杂歌。注云。一作离歌。〗
    晨行梓道中。梓页相切磨。与君别交中。纟画如新缣罗。（诗纪作维。注云。一作罗。）裂之有馀丝。吐之无还期。（○乐府诗集八十四。诗纪七。）
    【箜篌谣】
    结交在相知。（文苑作得。乐府同。）骨肉何必亲。甘言无忠实。世薄多苏秦。从风暂靡草。宝贵上升天。（文苑作人。注云。一作真。）不见山（文苑作高。）巅树。摧扌兀（文苑误作抗。）下为薪。岂甘（文苑云。一作目睹。）井中泥。上出作埃尘。（文苑作时至出作尘。诗纪云。一云时至出作尘。○文苑英华二百十失名。次梁刘孝威后。乐府诗集八十七作无名氏。又御览四百六作古歌辞。引亲、秦二韵。）
    【猛虎行】
    饥不从猛虎食。暮（文选注暮上或衍日字。）不从野雀栖。野雀安无巢。游子为谁骄。（○乐府诗集三十一。文选二十八猛虎行注。文选三十杂诗注。诗纪七。）
    【同上】
    少年惶且怖。伶亻淼剿乡。（○文选十六寡妇赋注。）
    禀气有丰约。受形有短长。（○文选五十谢灵运传论注。）
    【上留田行】
    出是上独西门。三荆同一根生。一荆断绝不长。兄弟有两三人。块摧独贫。（○文选二十八豫章行注。）
    【同上】
    里中有啼儿。似类亲父（当是交字残文。亲交。汉人习语。）子。回车问啼儿。慷慨不可止。（○乐府诗集三十八上留田行注。诗纪七。）
    【古八变歌】
    〖选诗拾遗曰。古歌有八变、九曲之名。未详其义。李尢九曲歌曰。年岁晚暮时已斜。安得壮士挽日车。傅玄九曲歌曰。岁暮景迈群光绝。安得长绳系白日。全篇无传。独八变仅存。乐府诸书亦不收也。○逯案。此诗可疑。〗
    北风初秋至。吹我章华台。浮云多暮色。似从崦嵫来。枯桑鸣中林。纬络响空阶。翩翩飞蓬征。怆怆游子
    怀。故乡不可见。长望始此回。（○选诗拾遗。古诗类苑四十五。诗纪七。又御览二十五引台、来二韵。）
    【古歌】
    上金殿。著（类聚误作者。）玉樽。延贵客。入金（类聚无金字。）门。入金门。（类聚无此三字。）上（类聚作黄。）金堂。东厨具肴膳。椎牛烹猪羊。主人前进酒。弹（类聚作琴。瑟为清商。投壶对弹棋。博奕并复行。朱火苎涛怼２┥酵挛⑾恪Ｇ彘追⒅煅铡Ｋ淖乐且康。今日乐相乐。延年寿千霜。（○选诗拾遗。古诗类苑四十五。诗纪七。又类聚七十四引樽、门、堂、羊、商、行六韵。）
    【古歌】
    秋风萧萧愁杀人。出亦愁。入亦愁。座中何人谁不怀忧。令我白头。胡（诗纪作故。）地多飚风。树木何修修。（御览作萧萧。）离家日趋远。衣带日趋缓。心思不能言。肠中车轮转。（○选诗拾遗。古诗类苑四十五。诗纪七。又御览二十五作古乐府歌。所引缺忧、头二韵。文选二十三七哀诗注作古诗。引忧、头、二韵。○逯案。此歌与前悲歌当为同篇残文。）
    【艳歌】
    今日乐上乐。相从步云衢。（御览无步云衢三字。）天公出美酒。河伯出鲤鱼。青龙前铺席。白虎持押。南斗工鼓瑟。（御览作琴。）北斗吹笙竽。（御览误作竿。）级鸫姑鼽稀Ｖ女奉瑛琚。苍霞扬东讴。清风流西俞。垂露成帷幄。奔星扶轮舆。（○选诗拾遗。古诗类苑三十三。诗纪七。又御览五百三十九作古艳诗。引从、鱼、壶、竿四韵。）
    【古咄歌】
    棘下何攒攒。荣华各有时。棘欲初赤时。人从四边来。棘适今日赐。谁当仰视之。（○文选十八笙赋注。诗纪七。）
    【古胡无人行】
    望胡地。何蔺则。断胡头。脯胡臆。（○御览八百。）
    【古步出夏门行】
    白骨不覆。疫疠流行。（○文选二十关中诗注。）
    市朝易人。（一作人易。）千载（一作岁。）墓平。（○文选二十八门有车马客诗注、三十和伏武昌诗注。）
    行行复行行。白日薄西山。（○文选二十七从军诗注。）
    【古新成安乐宫】
    般鼓钟声。尽为铿锵。（○文选十七舞赋注。）
    【视刀钅龈琛俊嘉难〔挂旁啤Ｒ嗳肜指。〗
    常恨言语浅。不如人意深。今朝两相视。脉脉动人心。（○文选补遗三十五。广文选十四。○逯案。文选补遗此篇置汉悲歌后。而赵整酒德歌前。殆以为汉歌乎。）
    【古乐府罩辞】
    罩初何得。端来得鲋。小者如手。大者如履。孝子持归遗我公姬。（诗乘作姥。）安得此鱼。适与罩迕。从今以后。但当求鲋。（○御览九百三十七。）
    【鸡鸣歌】
    〖乐府云。乐府广题曰。汉有鸡鸣卫士。主鸡唱宫外。旧仪。宫中与台并不得畜鸡。昼漏尽。夜漏起。中黄门持五夜。甲夜毕传乙。乙夜毕传丙。丙夜毕传丁。丁夜毕传戊。戊夜是为五更。未明三刻。鸡鸣卫士起唱。晋太康地记曰。后汉固始、ㄑ簟⒐安、细阳四县卫士习此曲。於关下歌之。今鸡鸣歌是也。然则此歌盖汉歌也。〗
    东方欲明星烂烂。汝南晨鸡登坛唤。曲终漏尽严具陈。月没星稀天下旦。千门万户递鱼钥。宫中城上飞乌鹊。（○乐府诗集八十三。○逯案。汉七言诗率句句用韵。今此第三句不韵。似经后人窜改。）
    【古艳歌】
    孔雀东飞。苦寒无衣。为君作妻。中心恻悲。夜夜织作。不得下机。三日载疋。尚言吾迟。（○御览八百二十六。
    ○逯案。古诗为焦仲卿作即继承此歌。）
    【同上】〖诗纪作古诗。〗
    行行（御览作不。草堂诗笺同。）随道。经历山（草堂诗笺作止。误。）陂。马啖柏页。人啖（草堂诗笺作怠＃┌兀ㄓ览或作松。）脂。不可常（诗纪作长。）饱。聊可遏饥。（○艺文类聚八十八。御览四百八十六。草堂诗笺十六空囊诗注。诗纪十。又御览九百五十三木部松引脂、饥二韵。）
    【同上】
    茕茕白兔。东走西顾。衣不如新。人不如故。（○御览六百八十九、九百七。）
    【同上】
    兰草自生香。生于大道傍。十月钩帘起。（升庵诗话作腰钅兼八九月。）并（升庵诗话作俱。）在束薪中。（○匡谬正俗七。升庵诗话兰草条。诗纪十作古乐府。）
    秋霜白露下。桑叶郁为黄。（○御览十四。）
    【同上】
    白盐海东来。美豉出鲁门。（○书钞百四十六。御览八百五十五。）
    【同上】
    居穷衣单薄。肠中常苦饥。（○文选二十七善哉行注。）
    【古乐府诗】
    请说剑。骏犀标首。玉琢中央。六一所善。王者所杖。带以上车。如燕飞扬。（○书钞百二十二。）
    【同上】
    凿石见火能几时。（○文选二十六河阳诗注。）
    【古乐府】
    东家公。字仲春。柱一鸠。杖{亻武足}唇。（○玉烛宝典正月孟春第一。）
    【同上】
    布谷鸣。农人惊。（○玉烛宝典二月仲春第二。）
    【同上】
    啄木高飞乍低仰。抟树林薮著榆桑。低足头啄剧如剧。（此字疑误。）飞鸣相骤声如篁。（○玉烛宝典五月仲夏第五。）
    【同上】
    豹则虎之弟。鹰则鹞之兄。（○御览九百二十六。）
    【同上】
    天寒知被薄。忧思知夜长。（○御览七百七。）
    【同上】
    琉璃琥珀象牙鳌＃ā鹩览七百五十八。）
    【古妍歌】
    妍歌展妙声。发曲吐令辞。（○文选四十六曲水诗序注。）
    【乐府歌】
    集会高堂上。长弹箜篌。（○书钞一百十。）
    【乐府歌】
    春酒甘如醴。秋醴清如华。（○书钞百四十八。）
    【汉书歌】
    上蓬莱。咀琼英。（○文选五吴都赋刘渊林注。）
    【古歌】
    田中菟丝。何尝可络。道边燕麦。何尝可获。（○御览九百九十四。）
    【同上】
    长笛续短笛。愿（御览愿上有长字。）陛下保寿无极。（事类赋只作长笛短笛。保寿无极。○书儿百十一。御览五百八十。事类赋笛赋注。）
    【同上】
    大忧摧人肺肝心。（○文选二十一三良诗注。）
    【同上】
    流尘生玉匣。（○御览七百十三。）
    【歌】
    濯龙望如海。河桥渡似雷。（○文选三东京赋薜综注引洛阳图经。）
    【茂陵中书歌】
    都窭龉鹩。美芳鼓行。（○汉书礼乐志臣瓒注引。）
    【有所思】
    有所思。思昔人。曾闵二子善养亲。和颜色。奉晨昏。至诚（泣仆ㄉ衩鳌＃ā鹚畏饵谖亩源惨褂锶。○逯案。此歌似非汉作。姑录存之。）
    【古博异辩游】
    众星累累如连贝。江河四海如衣带。（○文选二十四赠顾交怨真诗注。）
    【古董逃行】
    年命冉冉我遒。零落下归山丘。（○汉魏诗乘补遗。）
    【古乐府】
    青天含翠彩。素日扬清晖。（○汉魏诗乘补遗。）
    【古歌】
    金荆持作枕。紫荆持作床。（○汉魏诗乘补遗。）
    【古歌】
    高田种小麦。终久不成穗。男儿在他乡。焉得不憔悴。（○齐民要术二注引泛胜之书。诗纪十。又尔雅翼一引泛胜之书引穗一韵。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
