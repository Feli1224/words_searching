    ●汉诗卷六
    ※张衡
    〈衡。字平子。南阳西鄂人。永平中。举孝廉。连辟公府皆不就。永初中。大将军邓★累召不应。公车特徵。拜郎中。迁尚书郎。转太史令。顺帝初。再转。复为太史令。阳嘉中。迁侍中。永和初。出为河间相。徵拜尚书。四年卒。年六十二。有集十四卷。〉
    【歌】
    〖衡为太史令。尝忧及难。作思玄赋。系此。〗
    天地烟カ。百卉含★。鸣鹤交颈。雎鸠相和。处子怀春。精魂回移。如何淑明。忘我实多。（○后汉书张衡传。文选十五。○逯案。诗纪载思玄诗一首。细检知乃思玄系辞。今从删。而别录此歌。
    【歌】
    〖衡作东巡诰。系此。〗
    皇皇者凤。通玄知时。萃于山趾。与帝邀期。吉事有祥。惟汉之祺。（○类聚三十九。）
    【歌】
    〖衡作舞赋。系此。〗
    惊雄逝兮孤雌翔。临归风兮思故乡。（○类聚四十三。初学记十五。）
    【欢】
    〖衡作定情赋。系此。〗
    大火流兮草虫鸣。繁霜降兮草木零。秋为期兮时已征。思美人兮悉民屏营。（○类聚十八。广文选十四。古乐苑三十二。诗纪三。○逯案。此定情赋中之欢也。诗纪从广文选作定情歌。则杜撰矣。）
    【同声歌】
    〖乐府解题曰。同声歌。张衡所作也。言归人自谓幸得充闺房。愿勉供妇职。不离君子。思为莞簟。在下以蔽匡床衾绸。在上以护霜露。缱绻枕席。没齿不忘焉。以喻臣子之事君也。〗
    邂逅承际会。得充君（玉台作遇得充。）后房。情好新交接。恐栗（玉台误作瞟。）若探汤。不才勉自竭。贱妾职所当。绸缪主中馈。奉礼助疲ㄎ腋作蒸。）尝。思为（广文选作惟。）苑蛳。在下蔽匡床。愿为（广文选作得。）罗衾帱。在上卫风霜。洒（玉台、乐府作洒。）扫清枕席。撤乙缘遥ㄊ纪云。一作秋。）香。重户结（广文选作纲。）金扃。高下华灯光。衣解巾粉御。列图陈枕张。素女为我师。仪态（广文选作容。）盈万方。众夫所希见。天老教轩皇。乐莫斯（广文选作思。）夜乐。
    没齿焉可忘。（○玉台新咏一。乐府诗集七十六。广文选十三。诗纪三。○吴骞拜经楼诗话引虫获轩笔记云。平子同声歌。洒扫清枕席。撤乙缘蚁恪Ｍ踔莆鞣皆坏饮场９攀中所谓迷失、兜纳诸香。大都出于西域。故曰撤业蚁恪｛撤壹吹蚁恪Ｖ匮灾者。古人常有此文法。素女为我师。仪态刑万方。众夫所希见。天姥教轩皇。刑今本作盈。姥今本作老。皆非。抱朴子。黄帝论导养而质元素二女。徐孝穆文。优游俯仰。极素女之经天。升降盈虚。尽轩皇之图艺。与此意同。○逮案。撤摇⒌蚁恪Ｖ匮灾。说甚是。谓盈旧作刑。老旧作姥。不知根据何本。惟天老、天姥本同。又黄节汉魏乐府笺注云。张衡七辩曰。假明兰灯。指图观列。蝉绵宜愧。夭绍纡折。此女色之丽也。盖即所言列图陈、仪态万方也。汉书艺文志。房中八家有天老杂子阴道二十五卷。黄帝三王养阳方二十卷。列图以下。盖即汉志所言房中也。玉房秘决黄帝问素女玄女阴阳之事。皆黄帝养阳方遗说也。）
    【歌】〖书钞作诗。〗
    浩浩阳春发。杨柳何依依。（书钞作猗猗。）百鸟自南归。翱翔萃我枝。（○御览二十。又书钞百五十四引猗一韵。）
    【怨诗】
    〖文心雕龙曰。张衡怨篇。清曲可诵。〗
    秋兰。咏嘉美人也。嘉而不获。用故作是诗也。
    猗猗秋兰。植彼中阿。有馥其芳。有黄其葩。虽曰幽深。厥美弥（广文选作称。）嘉。之子之（诗纪云。一作云。）远。我劳如何。（○御览九百八十三。困学纪闻十八。广文选九。诗纪三。○逯案。诗纪作怨篇。今据御览改之。诗纪从广文选。不载序文。今为补入。）
    我闻其声。载坐载起。（○文选二十三赠士孙文始诗注。范谖亩源惨褂铩＃
    同心离居。绝我中肠。（○文选二十三赠士孙文始诗注。）
    【诗】
    愿言不获。终然永思。（○文选二十四赠秀才入军诗注。）
    【国愁诗】〖并序〗
    张衡不乐久处机密。阳嘉中。出为河间相。时国王骄奢。不遵法度。又多豪右并兼（文选作兼并。）之家。衡下车。治威严。能内察属县。奸猾行巧劫。皆密知名。下吏收捕。尽服擒。诸豪侠游客。悉惶惧逃出境。郡中大治。争讼息。狱无系囚。时天下渐弊。郁郁不得志。为四愁诗。（六臣本主云。五臣有依字。）郊屈原以美人为君子。以珍宝为仁义。以水深雪课小人。思以道术为报。贻於时君。而惧谗邪不得以通。其辞曰。（○文选二十九。又文选二十一咏史诗注引一句。○逯案。此序乃后人伪托。而非衡所作。王观国学林辨之甚详。兹不列举。）
    一思曰。（诗纪云。玉台无此三字。刘履曰。衍文也。下仿此。）我所思兮在太（类聚作泰。）山。欲往从之梁父（玉台作甫。）艰。侧身东望涕沾翰。美人赠送我金错刀。何以报之英（御览或作双。或作美。）琼瑶。路远莫致倚逍遥。何为（类聚作以。）怀忧（类聚作愁。）心烦劳。（○文选二十九。玉台新咏九。类聚三十五。诗纪三。又御览三百四十六、八百九并引刀、瑶二韵。）
    二思曰。我所思（类聚作望。）兮在桂林。欲往从之湘水深。侧身南望涕沾襟。美人赠我金（玉台作琴。六臣本文选注云。五臣作琴。类聚作翠。御览同。）琅汀：我员ㄖ双玉盘。（御览或作鳌＃┞吩赌致倚惆怅。何为怀忧心烦伤。（玉台作
    怏。○文选二十九。玉台新咏九。诗纪三。又类聚三十五引林、深、襟、汀⑴涛逶稀Ｓ览四百七十八引盘一韵。七百五十八引盘一韵。）三思曰。我所思兮在汉阳。欲往（类聚作往欲。）从之陇阪长。侧身西望涕沾裳。美人赠我貂榨住＃ㄓ览作氇氍。）何以报之明月珠。路远莫致倚踟蹰。（玉台作<止寺><止屠>。）何为怀忧心烦纡。（○文选二十九。玉台新咏九。类聚三十五。诗纪三。又御览七百八引一韵。）
    四思曰。我所思兮在雁门。欲往从之雪傀俊＃ㄓ裉ㄗ鞣追住＠嗑弁。）侧身北望涕沾巾。美人赠我锦绣段。（书钞作被。误。）何以报之青玉案。路远莫致倚增叹。何为怀忧心烦惋。（○文选二十九。玉台新咏九。诗纪三。又书钞百三十三引被、案二韵。类聚三十五引门、纷、巾、段、案五韵。）
    ※朱穆
    〈穆。字公叔。南阳宛人。元初末为郡督邮。后举孝廉。顺帝末。辟大将军梁冀府。桓帝初。举高第。为侍御史。永兴中。擢冀州刺史。延熹六年卒。年六十四。赠益州太守。蔡邕与门人议谥曰文忠先生。有集二卷。〉
    【与刘伯宗绝交诗】
    北山有鸱。不洁其翼。飞不正同。寝不定息。饥则木揽。（诗纪作榄。）饱则泥伏。饕餮贪汗。臭腐是食。填肠满嗉。嗜欲无极。长鸣呼凤。谓凤无德。凤之所趣。与子异域。永从此决。各自努力。（○后汉书朱穆传注引穆集。）
    （诗纪三）
    ※后汉灵帝刘宏
    〈宏。章帝玄孙。世封解渎亭侯。永康元年。桓帝崩。无子。奉迎即位。改元四。建宁、熹平、光和、中平。在位二十二年。中平六年卒年三十四。谥曰孝灵皇帝。〉
    【招商歌】
    〖拾遗记曰。灵帝初平三年。游於西园。起裸游馆千间。采绿苔而被阶。引渠水以绕砌。周流澄澈。乘船游漾。选玉色宫人执稿楫。又奏招商之曲以来凉风。歌曰。〗
    凉风起兮日照渠。青荷书偃叶夜舒。惟日不足乐有馀。清丝流管歌玉凫。（风名。）千年万岁嘉难逾。（○拾遗记六。古文菀八。太平广记二百三十六。诗纪三。）
    ※郦炎
    〈炎。字文胜。范阳人。灵帝时。州郡辟命。皆不就。后风病。妻始产而惊死。妻家讼之。熹平六年死狱中。年二十八。有集二卷。〉
    【诗二首】〖广文选作见志诗。诗纪同。〗
    大道夷且长。窘路狭且促。修翼无卑栖。远趾不步局。舒吾陵霄羽。奋此千里足。超迈绝尘驱。倏忽谁能逐。贤愚岂常类。禀性在清浊。富贵有人籍。贫贱无人录。通塞苟由已。吉士不相卜。陈平敖里社。韩信钓河曲。终居天下宰。食此万钟禄。德音流千载。功名重山狱。（○后汉书郦炎传。风雅翼遗诗一。广文选九。诗纪三。又文选二十四於承明作与弟士龙诗注引舒吾凌霄羽一句。）
    灵芝生河洲。动摇因（御览或作困。或作回。）洪波。兰荣一何晚。（类聚作秋兰荣何晚。御览同。）严霜瘁（类聚作悴。御览或作害。）其柯。哀哉二（御览或作之。）芳草。不植（御览或作殖。）太（御览或作泰。广文选、诗纪同。）山阿。文质道所贵。遭时用有嘉。绛灌临（合璧事类作归。）衡宰。谓谊崇浮华。贤才抑不用。远投荆南沙。抱玉乘龙骥。不逢乐与和。安得孔仲尼。为世陈四科。（○后汉书郦炎传。风雅翼遗诗一。广文选九。诗纪三。又类聚八十一、御览五十六、九百八十三并引波、柯、阿三韵。类聚作兰诗。○逯案。动摇因洪波句。御览引因作困。於义为胜。）
    ※桓麟
    〈麟。字元凤。沛郡龙亢人。辟司徒掾。桓帝初为议郎。侍讲禁中。出为许令。病免。以母丧哀毁卒。有集二卷。〉
    【答客诗】
    〖文士传曰。麟伯父乌。官至太尉。麟年十二。在座。乌告客曰。吾此弟子。知有异才。殊能作诗。客乃作诗曰云云。麟
    庄声答曰。〗
    邈矣甘罗。超等绝伦。伊（御览作卓。）彼杨乌。命世称贤。嗟予蠢（类聚作蠢）。弱。殊才伟（御览作侔。是。）年。仰惭二子。俯愧过言。（○类聚三十一。御览三百八十五、五百十二。诗纪三。）
    【客示桓麟诗】〖附
    甘罗十二。杨乌九龄。昔有二子。今则桓一。参差等踪。异世齐名。（○御览五百十二。诗纪三。又类聚三十一、御览三百八十五并引龄、生二韵。〗
    ※应季先
    〈季先。汝南人。曾为巴郡太守。〉
    【美严王思诗】
    〖华阳国志曰。巴郡严王思为扬州刺史。惠爱在民。每当迁官。吏民塞路攀辕。诏遂留之。居官十八年卒。百姓若丧老妣。义崇送者。赍钱百万。欲以赡王思家。其子徐州刺史。不受送吏。义崇不忍持还。乃送以为食。食行客。巴郡太守汝南应季先善而美之。乃作诗曰。〗
    乘彼西汉。潭潭其渊。君子恺悌。作民二亲。没世遗爱。式镜后人。（○华阳国志巴志。）
    ※侯瑾
    〈瑾。字子瑜。敦煌人。桓帝时。徵有道。复徵博士。皆不至。有集二卷。〉
    【歌诗】
    周公为司马。白鱼入王舟。（○书钞五十一。）
    【述志诗】
    嫫母升玉堂。（○初学记十。）
    ※秦嘉
    〈嘉。字士会。陇西人。桓帝时。仕郡。举上计掾入洛。除黄门郎。病卒于津乡亭。〉
    【述婚诗】
    群祥既集。二族（诗纪作姓。）交欢。敬兹新姻。（广文选作昏。诗纪同。）六礼不愆。羔（初学记作羊。）雁总备。玉帛笺笺。君子将事。威仪孔闲。（诗纪作间。）猗兮容兮。穆矣其言。（○初学记十四。章本古文苑八。广文选十五。诗纪四。）
    纷彼婚姻。祸福之由。卫女与齐。褒姒灭周。战战竞竞。惧德（初学记作其。）不仇。神启其吉。果获令攸。我之爱矣。荷天之休。（○同上）
    【赠妇诗】
    暧暧白日。引曜西倾。啾啾鸡雀。群飞赴楹。皎皎明月。煌煌列星。严霜凄怆。飞雪覆庭。寂寂独居。寥寥空室。飘飘帷（诗纪作桂。误。）帐。荧荧华烛。尔不是居。帷帐何（玉台作焉。）施。尔不是照。华烛何为。（○玉台新咏九。诗纪四。）
    【赠妇诗】〖诗纪作留郡赠妇诗。〗三首
    嘉（西溪业话作秦嘉字士会。陇西人也。）为郡上掾（西溪业话云。一作计。）其妻徐淑。寝疾还家。不获面别。赠诗云尔。（西溪业话无尔字。○纪容舒玉台新咏考异改上掾为上计。并云。计。宋刻作掾西溪业话引此文。注。掾一作计。案汉法。岁终郡国各遣吏上计。郑玄注周礼岁终则令群吏致事句。谓若今上计是也。其所遣之吏亦谓之上计。后汉赵壹传。光和元年。举郡上计。晋书宣帝纪。建安六年。郡举上计掾。钟嵘诗品直题汉上计秦嘉。嘉及其妻往来书亦并称为郡诣京师。则作计为是。宋刻误也。冯氏诗纪又因汉有上郡。遂倒其文为上郡掾。更误中之误矣。）
    人生譬朝露。居世多屯蹇。忧艰常早至。欢会（文选注作为乐。）常苦晚。念当奉时役。去尔日遥远。遣车迎子还。空往（韵补作去。）复空返。省书情凄怆。临食不能饭。独坐空房中。谁与相劝勉。长夜不能眠。伏枕独展转。忧来如循（玉台作寻。西溪业话同。）环。匪席不可卷。（○玉台新咏一。西溪业话下。广文选十。诗纪四。又文选三十拟今日良宴
    会诗注引晚一韵作答妇诗。吴或韵补三引返、卷二韵。○逯案。西溪业话以此为徐淑所作。失之不察。）
    皇（西溪业自豪感作帝。）灵无私亲。为善荷天禄。伤我与尔身。少小罗（西溪业话作惟。）茕独。既得结大义。欢乐苦（玉台作若。）不足。念当远离别。思念（文选注作面。）叙款曲。河广无舟梁。道近隔丘陆。临路怀惆怅。中驾正踯躅。浮云起高山。悲风激深谷。良马不回鞍。轻车不转毂。针药可屡进。愁思难为数。贞士笃终始。恩义可不属。（玉台作不可属。西溪业话同。广文选作不可促。诗纪同。○玉台新咏一。西溪业话下。广文选十。诗纪四。又文选二十五谢灵运酬从弟惠连诗注引一句。○逯案。此诗末句不可属或不可促。义皆不通。陆士衡君子有所思行。耽毒不可恪。敬齐古今注谓不可乃可不之倒。言不可不慎。此末句殆与同例。言不可不属也。又思念叙款曲句。选注作思面叙款曲。於义较胜。汉人五言句常有上三下二者。今面字作念。殆后人不知妄改耳。）
    肃肃仆夫征。锵锵扬和铃。清晨当引迈。束带待鸡鸣。顾看空室中。仿佛相姿形。一别怀万恨。起坐为不宁。何用叙我心。遗（文选注作惟。西溪业话作遣。）思致款诚。宝钗好（玉台作可。）耀首。明镜可鉴形。芳香去垢秽。素琴有清声。诗人感木瓜。乃欲答瑶琼。愧彼赠我（西溪业话作持赠。）厚。惭此往物轻。虽知未足报。贵（西溪业话作良。）用叙我情。（○玉台新咏一。西溪业话下。文选五十五刘孝标广绝交论注。诗纪四。）
    【答妇诗】
    哀人易感伤。（○文选二十三七哀诗注。）
    【诗】
    过辞二亲墓。振策陟长衢。（○文选二十六赴洛道中诗注。）
    【诗】
    严石郁嵯峨。（○文选二十六河阳县诗注。）
    ※徐淑
    〈淑。陇西人。黄门郎秦嘉妻。有集一卷。〉
    【答秦嘉诗】
    妾身兮不令。婴疾兮来归。沉滞兮家门。历时兮不差。旷废兮侍觐。情敬兮有违。君今兮奉命。远适（广文选作递。）兮京师。悠悠兮离别。无因兮叙怀。瞻望兮踊跃。伫立兮徘徊。思君兮感结。梦想兮容晖。（玉台作辉。）君发兮引迈。去我兮日乖。恨无兮羽翼。高飞兮相追。长吟兮永叹。泪下兮沾衣。（○玉台新咏一。西溪业话下。广文选十。诗纪四。）
    ※仇靖
    〈靖。字汉德。武都下辨人。为郡从史。〉
    【李翕析里桥甫阝阁颂新诗】
    〖碑云。太守汉阳阿阳李君讳翕。字伯都。以建宁三年二月辛巳到官。乃俾衡官掾下辨仇审改解危殆。即便求隐。析里大桥於{人下}乃造。行人夷欣。慕君靡已。乃咏新诗曰。〗
    □□□□（申如埙本作曰析里之四字。金石遗文录作析里之陬。）兮水兑之间。高山崔隗兮不流荡荡。地既黾谷焚庥肟芪邻。□□□□□□（申如埙本作西陇鼎<止寺>兮东。）以析分。或失绪业兮至于困贫。危危累卵兮圣朝闵怜。鹈艾究□（申如埙本作分符析壤。）兮幼□□□。（申如埙本作乃命是君。□□申如埙本作抚危。王念孙谓是扶跋。）救倾兮全育□（王念孙谓是孑字。金石遗文录同。）遗。劬劳日稷兮惟惠勤勤。黄邵朱龚（申如埙本作拯溺亨屯。）兮盖不□□（申如埙本作疮痍始起。□□申如埙本作闾阎。）充赢兮百姓欢欣。佥曰太平兮文翁复存。（○录释四。金石遗文录。王念孙读书杂志。）
    ※赵壹
    〈壹。字元叔。汉阳西县人。光和初。举郡上计。十辟公府。并不就。有集二卷。〉
    【秦客诗】
    〖壹作疾邪赋托为此诗。○诗品曰。元叔散愤兰蕙。指斥囊钱。苦言切句。良亦勤矣。斯人也而有斯疾。悲夫。〗
    河清不可俟。人命不可延。顺风激靡草。富贵者称贤。文籍（初学记作史。草堂诗笺作诗书。）虽（类聚作徒。初学记、白帖同。）满腹。不如一囊钱。伊优（初学记作忧。）北堂上。抗（诗纪作<骨亢>。）<骨葬>（初学记作葬。）倚门边。（初学记作前。又钱、前二韵颠倒。○后汉书赵壹传。诗纪三。又初学记二十七引前、钱二韵。类聚七十引钱一韵作客秦诗。又白帖二、四、草堂诗笺二十九吾宗诗注并引钱一韵。）
    【鲁生歌】（同上）
    势家多所宜。亥吐自成珠。被（御览或作披。）褐怀金（御览或作珠。）玉。兰蕙化为刍。（御览或作萏。）贤者虽独悟。所困在群愚。且各守尔分。勿复空驰驱。哀哉复哀哉。此是命矣夫。（○后汉书赵壹传。诗纪三。又御览三百八十七、七百六十七、九百八十三并引珠、刍二韵。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
