    ●汉诗卷九
    【乐府古辞】
    【相和歌辞】
    〖相和。汉旧曲也。丝竹更相和。执节者歌。本一部。魏明帝分为二。晋荀勖采旧辞施用於世。谓这清商三调歌诗。即沈约所谓因弦管金石造歌以被之者也。唐乐志云。平调、清调、瑟调。皆周房中曲之遗声。汉世谓之三调。总谓之相和调。张永元嘉技录云。有吟欢四曲。亦列于相和歌。又有大曲十五篇。分於诸调。唯满歌行一曲。诸调不载。故附见於大曲之下云。晋书乐志曰。凡乐章古辞今之存者。并汉街陌谣讴。江南可采莲、乌生八九子、白头吟之属是也。〗
    【相和曲】
    【箜篌引】
    〖一曰公无渡河。崔豹古今注曰。箜篌引。朝鲜津卒霍里子高妻丽玉所作也。子高晨起刺船。有一白首狂夫。披发提壶。乱流而渡。其妻随而止之。不及。遂堕河而死。於是援箜篌而鼓之。作公无渡河之曲。声甚凄怆。曲终。亦投河而死。子高还。以其声语其妻郦玉。郦玉伤之。乃引箜篌而写其声。名曰箜篌引。○逯案。宋乐志巾舞歌诗有公莫舞一篇。沈约谓琴操有公莫渡河曲。其声所从来已久。乐录非之曰。今三调中自有公无渡河。其声哀切。首入
    瑟调。不容以瑟调杂於舞曲云。据此。公无渡河曲兼为瑟调曲。〗
    公无渡河。公竟渡河。堕（文选遗作坠。初学记堕上有公字。）河而（白帖作公堕河。）死。当柰公（初学记无公字。乐府解题同。）何。（○初学记十六。白帖十八。乐府古题要解下作公无渡河。乐府诗集二十六。文选补遗三十四。广文选十二。诗纪六。○逯案。白帖谓此歌出琴操。）
    【江南】
    江南可采莲。莲（类聚作荷。）叶何田田。鱼戏莲（类聚作荷。）叶间。鱼戏莲叶东。鱼戏莲（类聚作荷。）叶西。鱼戏莲叶南。鱼戏莲叶北。（○宋书乐志。乐府诗集二十六。文选补遗三十四。诗纪六。又类聚八十二作古诗。引莲、田、间、西四韵。白帖三十作古诗。引鱼戏莲下一句。御览九百九十九作古诗。引莲、田二韵。）
    【东光】
    〖古今乐录曰。张永元嘉技录云。东光旧但弦无音。宋识造其歌声。○逯案。技录云云。似此曲西晋前尚无歌辞。宋识始造新诗。应再考。〗
    东光平（乐府作乎。诗纪同。）仓。（诗纪作苍。）梧何不平。（乐府作乎。诗纪同。）仓（诗纪作苍。）梧多腐粟。无益诸军粮。诸军游荡子。早行多悲伤。（乐府云。在一曲魏晋乐所奏。○宋书乐志。乐府诗集二十七。古乐府四。广文选十二。诗纪六。○逯案。平字乐府作乎。疑误。仓。诗纪作苍。非。歌中光、梧皆当是声字。无义。似原作东平仓何不平。仓多腐粟。无益诸军粮云云。汉人阳庚为韵。故平与粮伤叶。）
    【薤露】
    〖亦曰泰山吟行。丧歌。崔豹古今注曰。薤露、蒿里。并哀歌也。本出田横门人。横自杀。门人伤之。作悲歌。言人命奄忽如薤上露。易诿鹨病Ｒ辔饺怂阑昶枪殪遁锢铩９视卸章。至孝武时。李延年乃分二章为二曲。薤露送王公贵人。蒿里送士大夫庶人。使挽柩者歌之。亦呼为挽歌。〗
    薤（后汉书注作Ε。）上露。（初学记露上有朝字。文选注、古今注、合璧事类、草堂诗注同。文选注露上有或有零字。）何易（白帖作朝日。）凇＃ㄓ览或作衡。）露冢ㄓ览无此二字。事类赋同。）明朝更（后汉书注作还。）复落。（初学记作结。御览或作露。古今注作滋。）人死一去（御览或无一去二字。事类赋同。）何时归。（○古今注中。后汉书周举传注。文选二十八挽歌诗注。初学记十四。御览十二。又五百五十二作古辞。乐府诗集二十七。事类赋露赋注。合璧事类六十八。草堂诗笺二十四故秘诗注。诗纪六。又文选二十四赠白马王彪诗注、白帖一、御览九百七十七俱引首一句。）
    【蒿里】〖诗纪作蒿里曲。〗
    蒿里谁家地。聚（草堂诗注作收。）敛魂（御览作精。草堂诗笺同。）魄（御览作魂。）无贤愚。鬼伯一何相催促。人命（乐府要解作今乃。）不得少踟蹰。（○古今注下。文选二十八挽歌诗注。初学记十四。御览五百五十二。乐府诗集二十七。乐府古题要解上。草堂诗笺二十四故秘诗注引古今注。合璧事类六十八引干宝搜神记。诗纪六。）
    【鸡鸣】
    〖诗纪云。此曲前后辞不相属。盖采诗入乐合而成章雅邪。抑有错简紊乱邪。后多放此。〗
    鸡鸣高树巅。狗吠深宫（通志作巷。）中。荡子何所之。天下方太平。刑法非有（文选遗作所。）贷。柔协（文选补遗作叶。）正乱名。黄金为君门。璧（乐府云。一作碧。）玉为轩阑（诗纪无阑字。注云。古我府有阑字。）堂。上有双樽酒。作使邯郸倡。刘玉（乐府作王。文选补遗、广文选、诗纪并同。）碧青甓。后出郭门王。（文选补遗作望。）舍后有方池。池中双鸳鸯。鸳鸯七十二。罗（文选补遗误作难。）列自成行。鸣声何啾啾。闻我殿东厢。（宋书作箱。古通。）兄弟四五人。皆为侍中郎。五日一时来。观者满足傍。黄金络马头。Ο何煌煌。桃生（事类赋作种桃。）露井上。李树（类聚无树字。）生桃（类聚桃下有树字。）傍。虫来啮（御览作食。事类赋同。）桃根。（御览作桃桃。）李树代桃僵。（宋书作僵。类聚、御览、事类赋并同。）树木身相代。兄弟（类聚作骨肉。御览同。）还相忘。（乐府云。右一曲魏晋乐所奏。○宋书乐志。乐府二十八。通志乐略。文选补遗三十四。广文选十二。诗纪六。类聚八十六作古歌辞。引傍、僵、忘三韵。御览九百六十七作古歌辞。引傍、僵、忘三韵。事类赋井赋注作古诗。引傍、僵二韵。○逯案。歌中刘玉碧青甓后出郭门王十字。有脱误。书钞百十二引乐府歌云。名倡刘碧玉。疑即此上句原文。今本殆以上句倡字而脱去名倡二字。并倒碧玉为玉碧也。又新五代史三十七伶官传。郭门高者。名从谦。门高其优名也云云。疑此郭门王亦倡人名。上言刘碧玉。下言郭门王。所以眩邯郸倡乐之佳也。）
    【乌生】〖乐府云。一曰乌生八降子。诗纪同。〗
    乌生八九子。端坐（御览无此二字。）秦氏桂树间。（初学记作昔。）我。秦氏家有游（初学记无此字。）遨（御览作游。）荡子。工（御览作立。初学记无此字。）用睢阳强（宋书作强。御览同。初学记无此字。））苏合弹。（御览只作弹丸二字。）左手持强（宋书作强。）弹两丸。出入乌东西。我。一丸即发中乌身。乌死魂魄飞扬上天。阿母生乌子时。乃在南山严石间。我。人民安知乌子处。蹊径窈窕安从通。白鹿乃在上林西苑中。射工尚复（御览无复字。）得白鹿脯。（御览作脯腊之。）
    我。黄鹄（御览作鹤。）摩天极高飞。后宫尚复（御览无复字。）得烹（宋书作亨。）煮之。鲤鱼乃在洛水深渊中。钓钩尚得鲤鱼口。我。人民生各各有寿命。死生何须复道前后。（乐府云。右一曲魏晋乐所奏。○宋书乐志。乐府诗集二十八。文选补遗三十四。诗纪六。又文选二十七从军诗注作古乌生八九子歌。引黄鹄摩天极高飞一句。初学记三十引间、弹两韵。御览三百五十引间、丸二韵、九百六引白鹿以下四句。又九百十六作魏武乐府。引黄鹄以下二句。）
    【平陵东】
    〖乐府解题曰。平陵东。汉翟义门人所作也。义为丞相方进少子。为东郡太守。以王莽篡汉。举兵诛之。不克而见害。门人作歌以怨之也。〗
    平陵东。松柏桐。不知何人劫义公。劫义公在高堂下。交钱百万两走马。两走马。亦诚难。顾见追吏心中恻。心中恻。血出漉。归告我家卖黄犊。（乐府云。右一曲魏晋乐所奏。○宋书乐志。乐府诗集二十八。诗纪六。）
    【陌上桑】
    〖乐府志。一曰艳歌罗敷行。崔豹古今注曰。邯郸女子姓秦名罗敷。为邑人千乘王仁妻。仁后为赵王家令。罗敷出采桑於陌上。赵王见而悦之。因饮酒欲夺这。罗敷乃弹筝作陌上之歌以自明焉。乐府解题曰。古辞言罗敷采桑为使君所邀。罗敷盛夸其夫以拒之。与前说不同。〗
    日出东南（类聚作海。御览或作方。）隅。照我秦氏楼。秦氏有好女。自名为（玉台作言名。初学记、御览或同。）罗敷。罗敷善（类聚作喜。广文选同。御览或作好。乐府作熹。）蚕（初学记作采。白帖或同。）桑。（御览或作好养蚕。）采桑城南隅。（书残卷作南陌头。）
    青丝为笼系。（玉台作绳。类聚、初学记、白帖、韵补、事文类聚、合璧事类同。御览或同。）桂枝为笼钩。头上倭（类聚作倭。初学记作发。御览或同。）堕髻。耳中（草堂诗注作边。）明水珠。缃（玉台作观。诗纪同。书钞作湘：御览或作绀。）绮为下裙。（玉台、类聚作裾初学记或同。初学记作袁。御览或同。）紫绮（白帖或作锦）为上襦。行（玉台作观。初学记、事文类聚同。）者见罗敷。下担（宋书作儋。）捋髭须。（宋书作须。）少年见罗敷。脱帽（玉台作巾。后汉书注、乐府、事文类聚、合璧事类同。御览或同。）著蛐ぃê蠛菏樽齄虔选３跹ё麽ァＳ览或作绡。）头。耕者忘其犁。（宋书作耕。玉台、合璧事类同。）锄（孙氏玉台考异谓初学记作刈。）者忘其锄头。来归相怨（玉台作喜。初学记同。）怒。（宋书作怒怨。乐府、广文选同。）但坐观罗敷。（宋书。一解。乐府、广文选同。）使君从南乘。五马立踟蹰。（宋书作峙屠。玉台同。）使君遣吏往。问此（宋书作是。类聚、乐府、广文选同。）谁家姝。秦氏有好女。自名为罗敷。罗敷年几何。二十尚不足。（玉台作未满。事文类聚同。类聚作未然。）十五颇有馀。使君谢罗敷。宁可共载不。罗敷前（事文类聚作亦。合璧事类同。）致（宋书作置。玉台、乐府同。）辞。（类聚作词。）使君一何愚。使君自有妇。罗敷自有夫。（宋书。二解。乐府、广文选同。）东方千馀骑。夫婿居上头。何用（玉台作以。）识夫婿。白马从（御览或作紫。）骊驹。（青丝系马尾。黄金络（玉台作骆。）马头。腰（事文类聚作要。合璧事类同。）中（玉台作间。御览同。）鹿（事文类聚作忄甚。合璧事类作淇。）卢剑。可值千万馀。十五府小史。（玉台作吏。类聚同。）二十朝大夫。三十侍中郎。四十专城居。为人洁白皙。髯髯（玉台作髯髯。类聚作鬓鬓。）颇有须。盈盈公府步。冉冉府中趋。坐中数千人。皆言夫婿殊。宋书。三解。前有艳辞曲。后有趋。乐府、广文选同。乐府云。右一曲魏晋乐所奏。广文选同。○宋书乐志作艳歌罗敷行。玉以新咏一作日出东南隅行。乐府诗集二十八。广文选十二。诗纪六。又书钞二十九作古诗。引襦一韵。类聚四十一作古陌上桑罗敷行。引楼、敷、隅、钩、珠、襦、蹰、姝、馀、不、愚、夫、头、驹、头、馀、夫、居、须、趋二十韵、初学记十九作陌上桑行。引楼、敷、隅、钩、珠、襦、须、头、Θ、敷、蹰十一韵。又二十六作古乐府陌上采桑。引敷、襦二韵。白帖二作古诗。引襦一韵。白帖二十三作古诗。引隅、钩二韵。御览三百四十四作古诗。引馀一韵。三百八十一引楼、敷、隅、钩、珠五韵。六百八十八作古诗。引隅、头二韵。六百九十五作古诗。引隅、襦二韵。六百九十六引敷、襦二韵。八百十四作古乐府歌诗。引隅、钩、驹、头四韵。八百十六作古诗。引襦一韵。八百二十五作古艳歌。引楼、敷、隅三韵。又韵补一作古日出东南隅诗。引隅、钩二韵。草堂诗笺四丽人行注引珠一韵。○逯案。蛐ね坊蜃齄虿瓮贰虔淹贰＝酝ā６初学记引作幞头则非。广韵幞字下云。幞头。周武帝所制。裁幅巾出四角。据此。幞头之制始於北周。两汉无此物。）
    【同前】〖楚辞钞。〗
    今有人。山这阿。被服薜荔带女萝。既含睇。又宜笑。子恋慕予善窈窕。乘赤豹。从文狸。辛夷车驾结桂旗。被石兰。带杜衡。折芳拔荃遗所思。处幽室。终不见。天路险艰独后来。表独立。山之上。云何容容而在下。杳冥冥。羌昼晦。东风飘遥神灵雨。风瑟瑟。木搜搜。思念公子徒以忧。（乐府云。右一曲魏晋乐所奏。○宋书乐志。乐府诗集二十八。诗纪六。）
    【吟欢曲】
    【王子乔】
    王子乔。参驾白鹿云中遨。参驾白鹿云中遨。下游来。王子乔。参驾白鹿上至云戏游遨。上建逋阴广里践近高。结仙宫过谒三台。东游四海五狱上。（初学记作山。广文选同。）过蓬莱紫云台。三王五帝不足令。令我圣朝（乐府作明。）应太平。养民若子事父明。当究天禄永康宁。玉女罗坐吹笛箫。嗟行圣人游八极。鸣吐衔福翔殿侧。圣主享万年。悲今皇帝延寿命。（乐府云。右一曲魏晋乐所奏。○乐府诗集二十九。广文选十二。诗纪六。）
    【平调曲】
    【长歌行】〖事文类聚引作颜延年诗。〗
    青青园中葵。朝露待（李善本文选作行。六臣本注云。善作行字。）日凇Ｑ舸翰嫉略蟆Ｍ蛭铮ㄊ槌作里。）生光辉。（文选作晖。御览、文章正宗同。）常恐秋节至。驶苹叶（李善本文选作蕊。）衰。百川东到海。何时复西归。少壮不努力。老大徒（李善本文选作乃。文选注同。六臣本注云。善作乃字。）伤悲。（文选注或作悲伤。○文选二十七。类聚四十二。乐府诗集三十。文章正宗二十九。诗纪六。又书钞百五十四引辉一韵。文选四十三与吴质书注引悲一韵。文选四十五秋风辞注引伤一韵。御览二十引凇㈥投韵。事文类聚前集六引辉一韵。）
    【同前】
    〖乐府合啕呱缴贤ねㄎ一首。诗纪分为二首。注云。乐府通作一首。严沧浪云。苕苕山上亭以下。其义不同。当别为一首也。诗纪又於啕呱缴贤ひ韵掳显啤＠嗑墼匚何牡勖鹘蚴与此大同而逸其半。○逯案。乐府古辞。多杂他人诗歌。今仍从乐府作一首。另将啕呱缴贤ひ韵铝腥胛何牡奂。〗
    仙人骑白鹿。发短耳何长。导我上太华。揽芝获赤幢。（二句御览作导我奉上药。览之获无疆。）来到（类聚作至。）主人门。奉药一玉箱。主人服此药。身体（乐府体下有一字。广文选同。诗纪云。一有一字。）日康强。（类聚作强。御览同。）发白复（乐府无复字。广文选同。）更（御览作还。）黑。延年寿命长。啕呱缴贤ぁｐ皎云间星。远望使心思。游子恋所生。驱
    车出北门。遥观洛阳城。凯风吹长棘。天夭枝叶倾。黄鸟飞（文选注作鸣。）相追。咬咬弄音声。（文选注作好音。）伫立望西河。泣下沾罗缨。（○乐府诗集三十。广文选十二。诗纪六。类聚八十一作古诗。引长、箱、强、长四韵。御览九百八十四作乐府歌。引长、疆、箱、强、长五韵。文选二十四秀才入军诗注作古诗。引音一韵。）
    【君子行】
    〖诗纪云。曹子建亦载此首。○逯案。合璧事类引作颜延年诗。〗
    君子防未然。不处嫌疑间。瓜田不纳履。李下不正（白帖、合璧事类作整。御览或同。）冠。嫂叔不亲授。长幼不比肩。劳谦得其柄。和光甚独难。周公下白屋。吐哺不及餐。一沐三握发。后世（类聚作人。）称圣贤。（○六臣本文选二十七。乐府诗集三十二。文章正宗二十九。诗纪六。类聚四十一作陈思王曹植君子行。引间、冠、餐、贤四韵。白帖四、二十八、九十八各引间、冠二韵。御览九百七十八引间、冠二韵。合璧事类别集四十二引间、冠二韵。又外集二十四引第四句。○逯案。白帖二十九文选诗瓜田不纳履云云。证唐时文选实载此诗也。又案合璧事类引此皆作延年诗。不知何据。）
    【清调曲】
    【豫章行】
    〖乐府云。古今乐录曰。豫章行。王僧虔云。荀录所载古白杨一篇。今不传。乐府解题曰。陆机泛舟清川渚。谢灵运出宿告密亲。皆伤离别。言寿短景驰。容华不久。傅玄苦相篇云。苦相身为女。言尽力於人。终以华落见弃。亦题曰豫章行也。〗
    白杨初生时。乃在豫章山。上叶摩（类聚作拂。）青云。下根通黄泉。凉秋八九月。山客持斧斤。我□（四库本乐府作心。诗纪注。阙。）何皎皎。梯落□□□。（四库本乐府作叶渐倾。诗纪注。阙。）根株已断绝。颠倒严石间。大匠持斧绳。锯墨齐两端。一驱四五里。枝叶自相捐。□□□□□。（四库本乐府作弃捐句复道。诗纪阳宫。根在豫章山。多谢枝与页。何时复相连。吾生百年□。（四库本乐储作事。诗纪注。阙。）自□□□（四库本乐府作与浮云。诗纪注。阙。）俱。何意万人巧。使我离根株。（乐储云。右一曲晋乐所奏。○乐储诗集三十四。诗纪六。类聚八十九作古诗。引山、泉二韵。○逯案。四库本乐府补阙字多处。不知根据何本。又大匠二句。似有窜乱。应作大匠持斧锯。绳墨齐两端。）
    【董逃行】
    〖乐府云。崔豹古今注曰。董逃歌。后汉游童所作也。终有董卓作乱。卒以逃亡。后人习之为歌章。乐府奏之以为儆诫焉。○宋书作董桃行。〗
    吾欲上谒从高山。山头危险（宋书作荨＠指同。）道路难。（宋书作大难言。乐府同。）遥望五狱端。黄金为阙班。但见芝草页落纷纷。（一解）百鸟集来如烟。山兽纷纶麟辟邪其端。丶ι鸣。但见山兽援戏相拘攀。（二解）小复前行。玉堂未心怀流还。传教出门来。门外人何求所言。欲从圣道。求一得命延。（三解）教敕凡吏受言。采取神药若木（宋书作若水。类聚只作山字。御览作山之。）端。玉（宋书作白。类聚、御览、乐府、广文选同。）兔长跪（类聚无长跪二字。御览同。）捣药（类聚无药字。御览作成。）虾蟆丸。奉上陛下一玉半。服此药可得神（宋书作即。）仙。（四解）服尔神药。莫不欢喜。陛下长生老寿。四面肃肃稽首。天神拥（宋书作扌濉＃┗ぷ笥摇１菹鲁び胩煜啾Ｊ亍＃ㄎ褰狻鹚问槔种尽＠指诗集三十四。
    广文选十二。诗纪六。类聚九十五作古歌诗。引端、丸、半三韵。御览九百七作乐府歌诗。引端、丸、半三韵。）
    【同前】
    年命冉冉我遒。（○文选二十二宿东园诗注引古董桃行。）
    【相逢行】
    〖乐府云。一曰相逢狭路间行。亦曰长安有狭斜行。乐府解题曰。古词文意与鸡鸣曲同。晋陆机长安狭斜行云。伊洛有歧路。歧路交朱轮。则言世路险狭邪僻。正直之士无所措手足矣。唐李贺有难忘曲。亦出於此。〗
    相逢狭路间。道隘不容车。不知何年少。（玉台作如何两少年。）夹（玉台作挟。毂问君家。君家诚易知。易知（初学记作悠悠。）复难忘。黄金为君门。白（类聚作璧。）玉（文选注作璧。）为君堂。堂上置（文选注作上有双。）樽酒。（初学记作罗酒樽。）作使（玉台作使作。初学记同。）邯郸倡。中庭（御览作庭中。）生桂树。华镫何煌煌。兄弟两三人。中子为侍郎。（文选注作侍中郎。）五白一（类聚作因。）来归。（玉台作游。）道上自生光。黄金络（玉台作骆。）马头。观者盈道（玉台、文选注作满路。）傍。入门时（类聚作一。）左顾。但见双鸳鸯。鸳鸯七十二。罗列自成行。音声何雍雍。鹤鸣东西厢。大妇织绮罗。（玉台作罗绮。）中妇织流黄。小（广文选作少。）妇无所为。（玉台作作。）挟瑟上高堂。丈人且安坐。调丝方未央。（玉台作未遽央。匡谬正俗同。类聚作调弦未遽央。乐府注云。一作调丝未遽央。○玉台新咏一作相逢狭路间。乐府诗集三十四。广文选十二。诗纪六。类聚四十一引车、家、忘、堂、煌、郎、光、傍、鸯、黄、堂、央十二韵。初学记十八作古乐府诗。引忘、堂、倡、煌、郎、光、傍七韵。文选十四舞鹤赋注作古乐府。引堂、倡二韵。二十二古意酬到长史注引郎、傍二韵。御览百七十六作古诗。引堂、煌二韵。）
    【长安有狭斜行】
    长安有狭斜。狭斜不容车。适逢两少年。夹毂问君家。君家新市傍。易知复难忘。大子二千石。中子孝廉郎。小子无官职。衣冠仕洛阳。三子俱入室。室中自生光。大妇织绮伫。（乐府注云、一作罗。）中妇织流黄。小妇无所为。（御览或作作。）挟琴上高堂。丈人（御览作夫。乐府同。）且徐徐。调弦讵（御览作遽。）未央。（○乐府诗集三十五。诗纪六。御览八百十六作古歌诗。引黄、堂二韵。又八百二十六作古歌辞。引黄、堂、史三韵。○逯案。相逢行挟瑟。此作挟琴。考宋书礼志徐邈上书曰。是故双剑之节崇。而飞白之俗成。侠琴之容饰。而赴曲之和作。据此。作挟琴亦不为误也。）
    【瑟调曲】
    【善哉行】
    〖诗纪云。此篇宋书乐志亦作古辞。或以此为子建诗。按子建拟善哉行为日苦短云当来日大难。则此非子建作矣。〗
    来日大难。口燥唇乾。今日相乐。皆当喜欢。（一解）经（类聚作径。韵补同。）历名山。芝草翩翩。（类聚作翩翩。韵补同。）仙人王乔。奉药一丸。（二解）自惜袖短。内手知寒。惭无灵辙。（类聚、乐府、广文选并误作辄。）以报（宋书作救。类聚同。）赵宣。（三解）月没（宋书作落。韵补同。）参横。北斗阑干。亲交（宋书作友。类聚、初学记、御览同。）在门。饥不及餐。（初学记作忘寝与餐。御览同。四解）欢日尚少。戚日苦多。何以（乐府作以何。）忘忧。弹筝酒歌。（五解）淮南八公。要道不烦。参驾六龙。游戏云端。（六解乐府云。右一曲魏晋乐所奏。○宋书乐志。乐府诗集三十六。广文选十二。诗纪六。类聚四十一作魏陈思王
    曹植。引乾、欢、翩、丸、寒、宣、干、餐八韵。初学记十八引干、飧二韵。御览四百十引干、餐二韵。吴或韵补二作曹植。引宣、干二韵。又翩、丸二韵。）
    【陇西行】
    〖乐府云。一曰步出夏门行。王僧虔技录云。陇西行歌。武帝碣石、文帝夏门二篇。○诗纪云。此篇之辞。前后不属。首四句乃与步出夏门行同。而辞意复备。逯案。诗纪此说甚善。细勘之。陇西行与步出夏门行实同属一篇也。一、步出夏门行辞云。邪径过空庐。好人常独居。卒得神仙道。上与天相扶。过谒王父母。乃在太山隅。离天四五里。道逢赤松俱。揽辔为我御。将我上天游。天上何所有。历历种白榆。桂树夹道生。青龙对伏趺云云。文义不完。且与陇西行之前段大同小异。二、宋志、乐府皆言陇西行一曰步出夏门。是二调古辞亦原为一篇。特标题不同耳。三、凤皇鸣啾啾。一母将九雏二句。今属陇西行语。但文选注引歌录。二句正作步出夏门行。尢证陇西行、步出夏门行之原为一辞。四、九代乐章所载步出夏门行较今为备。十四句后又有凤皇鸣啾啾。一母将九雏。顾视世间人。为乐甚独殊四句。亦证二者同属一篇。节取又有不同。依此。今并二者为一篇。以符原歌旧貌。〗
    邪径过空庐。好人常独居。卒得神仙道。上与天相扶。过谒王父母。乃在太山隅。离天四五里。道逢赤松俱。揽辔为我御。将吾天上（乐府作上天。）游。天上何所有。历历（御览或作历历。误。）种白榆。桂树夹道生。青龙对伏趺。（玉台作道隅。文选补遗同。乐府、广文选或同。）凤凰鸣啾啾。一母将（文选注作从。）九雏。（白帖此二句作凤皇何啾啾。三母将九子。）顾视世间人。为乐甚独殊。好妇出迎客。颜色正敷愉。（广文选作腴。）伸腰再拜跪。问客平安不。（广文选作否。）请客北堂上。坐客毡氍毹。（此二句御览或作请客上北堂。坐毡及氍<臾毛>。）清白各异樽。酒上玉（各书作正。今从韵补作玉。）
    华疏。酌酒持（韵补作待。）与客。客言主人持。却略再拜跪。然后持一杯。谈笑未及竟。左顾敕中厨。促令办鹿饭。慎莫使稽留。废礼送客出。盈盈府中趋。送客亦不远。足不过门枢。取妇得如此。齐姜亦（文选补遗作有。）不如。健妇持门户。亦胜一（玉台作胜一大。草堂诗注、西溪业话、文选补遗同。）丈夫。（○玉台新咏一、乐府诗集三十七、文选补遗三十四、广文选十二、诗纪六俱引天上何所有以下。乐府诗集三十七、广文选十二、诗纪六作步出夏门行。引邪径过空庐至青龙对伏趺等句。又白帖二十九作古诗。引凤皇何啾啾二句。文选十八笙赋注作步出夏门行。引雏一韵。草堂诗笺二十二水槛诗注作陇西行。引夫一韵。御览二作古乐府。引榆一韵。七百八作古乐府。引<臾毛>一韵。苕溪渔隐业话十二作陇西行。引夫一韵。韵补一作陇西行。引疏、持二韵。）
    【同前】
    行行重行行。白日薄西山。（○文选二十四赠徐干诗注。）
    【折杨柳行】
    〖乐储云。古今乐录曰。王僧虔技录云。折杨柳行歌文帝西山古默默二篇。今不歌。○诗纪云。宋书作大曲。〗
    默默施行违。厥罚随事来。末喜杀龙逢。桀放於鸣条。（一解）祖伊言不用。纣头悬白旄。指鹿用为马。胡亥以丧躯。（二解）夫差临命绝。乃云负子胥。戎王纳女乐。以亡其由余。璧马祸及虢。二国俱全墟。（三解）三夫成市虎。慈母投杼趋。卞和之刖足。接舆（宋书作予。）归草庐。（乐府作芦。四解乐府云。右一曲魏晋乐所奏。○宋书乐志作大曲。乐府诗集三十七。广文选十二作折杨柳。诗纪六。）
    【西门行】
    〖乐府云。古今乐录曰。王僧虔技录云。西门行歌古西门一篇。今不传。○诗纪云。宋书作大曲。〗
    出西门。步念之。今日不作乐。当待何时。（文选注作今日尚不乐。当复待何时。）逮为乐。逮为乐。（文选补遗不重句。）当及时。何能愁怫郁。当复待来兹。酿美酒。炙肥牛。请呼心所欢。可用解忧愁。人生不满百。常怀千岁忧。昼短苦夜长。何不秉烛游。游行去去如云除。弊车（文选补遗作裘。）羸马为（文选补遗无为字。）自储。（乐府云。右一曲本辞。○乐府诗集三十七。文选补遗三十四。诗纪六。又文选二十公燕诗注作古乐府歌。引时一韵。）
    出西门。步念之。今日不作乐。当待何时。（一解）夫为乐。为乐当及时。何能坐愁怫郁。当复待（宋书缺待字。）来兹。（二解）饮醇酒。炙肥牛。请呼心所欢。可用解忧愁。（三解）人生不满百。常怀千岁忧。昼短而（广文选作苦。诗纪同。）夜长。何不秉烛游。（宋书云。一本烛游后作去之如云除。弊车羸马为自推。无自非以下四十八字。四解）自非仙人王子乔。计会寿命难与期。自非仙人王子乔。计会寿命难与期。（五解）人寿非金石。年命安可期。贪财爱惜费。但为后世嗤。（六解乐府云。右一曲晋乐奏。○宋书乐志。乐府诗集三十七广文选十二。诗纪六。）
    【东门行】
    〖乐府云。古今乐录曰。王僧虔技录云。东门行歌古东门一篇。今不歌。○诗纪云。宋书作大曲。〗
    出东门。不顾归。来入门。怅欲悲。盎中无斗米储。还视架上无悬衣。（御览作罂中无斗米。架上无悬衣。）拔剑东门去。舍中儿母（诗纪云。一作女。）牵衣啼。他家但愿富贵。贱妾与君共苊印Ｉ嫌貌掷颂斓小Ｏ碌庇么嘶瓶诙。
    今非。咄。行。吾去为迟。白发时下难久居。（乐府云。右一曲本辞。○乐府诗集三十七。诗纪六。又文选二十一咏史诗注作古出东门行。引衣一韵。御览七百六十五作古诗。引衣一韵。）
    出东门。不顾归。来入门。怅欲悲。盎中无斗储。还视桁上无悬衣。（一解）拔剑出门去。儿女牵衣啼。他（宋书作它。风雅翼同。）家但愿宝贵。贱妾与君共苊印＃ǘ解）共苊印Ｉ嫌貌郑ㄎ难〔挂抛鞑住＃├颂旃省Ｏ挛黄（宋书误作哉。）口小儿。今时清廉。难犯教言。君复自爱莫为非。（三解）今时清廉。难犯教言。君复自爱莫为非。行。吾去为迟。平慎行。望君（宋书作吾。）归。（四解乐府云。右一曲晋乐所奏。○宋书乐志。乐府诗集三十七。文选补遗三十四。风雅翼补遗下。广文选十二。诗纪六。）
    【妇病行】
    妇病连年累岁。传呼丈人前一言。当言未及得言。不知泪下一何翩翩。属累君两三孤子。莫我儿饥（诗纪作饥。）且寒。有过慎莫{且}笞。行当折摇。思复念之。乱曰。抱时无衣。襦复无里。闭门塞牖。舍孤儿到市。道逢亲交。泣坐不能起。从乞求与孤卖饵。对交啼泣。泪不可止。我欲不伤悲不能已。探怀中钱持授交。入门见孤儿。（诗纪无儿字。）啼索其母抱。徘徊空舍中。行复尔耳。弃置勿复道。（○乐府诗集三十八。诗纪六。）
    【孤儿行】
    〖乐府云。孤子生行。一曰孤儿行。古辞言孤儿为兄嫂所苦。难於久居也。歌录曰。孤子生行。亦曰放歌行。〗
    孤儿生。孤子遇生。命独当苦。父母在时。乘坚车。驾驷马。父母已去。兄嫂令我行贾。南到九江。东到齐与鲁。腊月来归。不敢自言夺。头多虮虱。面目多尘。大兄言办饭。大嫂言视马。上高堂。行取殿下堂。孤儿泪下如雨。使我朝行汲。暮得水来归。手为错。足下无菲。（诗纪云。一作扉。）怆怆履霜。中多蒺藜。拔断蒺藜。肠月中怆欲悲。泪下渫渫。清涕累累。冬无复襦。夏无单衣。居生不乐。不如早去。下从地下黄泉。春气动。草萌芽。三月蚕桑。六月收瓜。将是瓜车。来到还家。瓜车反覆。助我者少。倒险叨唷Ｔ富刮业佟Ｐ钟肷┭稀６狼壹惫椤５毙耍ㄊ纪作与。）校计。乱曰。里中一何讠尧讠尧。愿欲寄尺书。将与地下父母。兄嫂难与久居。（○乐府诗集三十八。诗纪六。○逯案。诗中大兄之大。为土之讹字。当属上句。作面目多尘土。土与前后韵贾、鲁、马、雨皆叶，今土讹大。则断尘为句。失其韵。又土讹大。连下读为大兄。后人遂不得不於嫂字上亦添大字。使篇中兄嫂辞例亦乱。应添土字。去两大字。）
    【雁门太守行】
    〖乐府云。古今乐录曰。王僧虔技录云。雁门太守行歌古洛阳令一篇。后汉书曰。王涣。字稚子。广汉妻阝人也。少好侠。尚气力。晚改节。敦儒学。习书读律。略通大义。后举茂才。除温令。讨击奸猾。境内清夷。永元十五年。还为洛阳令。政平讼理。发摘奸伏。京师称欢。以为有神算。民思其德。为立祠安阳亭西。每食辄弦歌而荐之。延熹中。桓帝事黄老道。悉毁诸旁祠。惟存卓茂与涣祠焉。〗
    孝和帝在时。洛阳令王君。本自益州广汉蜀（宋书无蜀字。）民。（后汉书注作人。）少（文选注作小。）行宦（后汉书注作官。）学。通五经论。（宋书作纶。一解）明知法令。历世（后汉书注作代。）衣冠。从温补洛阳令。治（后汉书注作化。）行致贤。拥护百姓。子养万民。（二解）外行猛政。内怀慈仁。文武备具。料（文选注作课。）民富（文选注作不。）贫。移恶子姓。（宋书此下有名
    五二字。后汉书注同。诗纪云。宋书有名五二字。）篇（文选注作偏。）著里端。（三解）伤杀人。比伍同罪对门。禁鍪（宋书作镏。）矛八尺。捕轻薄少年。加笞决罪。诣马市论。（四解）无妄发赋。念在理冤。敕吏正狱。不得苛烦。财用钱三十。卖绳礼（诗纪云一作理。）竿。（五解）贤哉贤哉。我县王君。臣吏衣冠。奉事皇帝。功曹主簿。皆得其人。（六解）临部居职。不敢行恩。（草堂诗笺注作私。）清身苦体。夙夜劳勤。治（后汉书注作化。）有能名。远近所闻。（七解）天年不遂。早就奄昏。为君作祠。安阳亭西。欲令后世。（后汉书注作代。）莫不称传。（八解乐府云。右一曲晋乐所奏。○宋书乐志。乐府诗集三十九。诗纪六。又后汉书王涣传作古乐府歌。引君、人、论、冠、贤、仁、端、宽、勤、闻、昏、西、传十三韵。文选五十九故安陆王碑文注引仁、贫、端三韵。草堂诗笺二十一送梓诗注引私、闻二韵。○逯案。歌中民作人。世作代。治作化。皆系唐人避讳。）
    【艳歌何尝行】
    〖乐府云。一曰飞鹄行。古今乐录曰。王僧虔技录云。艳歌何尝行歌文帝何尝、古白鹄二篇。○诗纪云。飞鹄行。宋书作大曲。○逯案。此诗诗纪分为两篇。念与君离别以下另为一首。不著解数。不曰右一曲为晋乐所奏。仅於题下标曰二首。篇后附广文选歌辞。不免自乱其例。今据宋书及玉台新咏所载。以次列奏曲本辞。〗
    飞来双白鹄。（草堂诗笺作鹤。）乃从西北来。十十将五五。罗列行不齐。忽然卒被病。不能飞相随。五里一反顾。六（草堂诗笺作十。）里一徘徊。吾欲衔汝去。口噤不能开。吾欲负汝去。羽毛日摧颓。乐哉新相知。忧来生别离。峙屠（草堂诗笺作踟蹰。）顾群侣。泪落纵横垂。今日乐相乐。延年万岁期。（○玉台新咏一。广文选十二。又草堂诗笺二十九暇日诗注引来、徊、开、颓、离、垂六韵。）
    飞来双（类聚无双字。）白鹄。（修文馆御览作鹤。类聚、御览、黄氏杜诗注、事类赋同。）乃（修文馆御览无乃字。类聚、御览、事类赋同。）从
    西北（黄氏杜诗注作南。）来。（事类赋作方。诗纪同。）十十五五。（类聚作十五十五。是。）罗列（类聚作逻。）成行。（一解）妻卒被病。行（修文馆御览无行字。类聚同。）不能相随。五里一（修文馆御览无一字。御览同。）返（御览作还。事类赋作还一。）顾。六（白帖作十。）里一（修文馆御览无一字。御览同。）徘徊。（二解）吾欲衔汝去。口噤不能开。吾欲负汝去。毛羽何（类聚作日。事类赋同。）摧颓。（三解）乐哉新相知。忧来生别离。躇踌顾群侣。泪下不自知。（四解）念与君离别。气结不能言。各各（初学记作言。）重自爱。道远归还难。（初学记作远道归来难。）妾当守空房。闲门下重关。若生当相见。亡者会重泉。今日乐相乐。延年万岁期。（念与下为趋。曲前有艳。乐府云。右一曲晋乐所奏。○宋书乐志。乐府诗集三十九。风雅翼补遗下。文选补遗三十四作飞鹄行。诗纪六。又类聚九十作古诗。引来、行、随、徊、开、颓六韵。鸣沙石室修文馆御览及御览九百十六俱作古歌辞。引来、行、随、徊、开、颓六韵。初学记十八作飞鹄行。引言、难二韵。白帖二十九作飞来双白鹤。引徊一韵。黄氏集千家注杜诗补遗十铜官诗注引来一韵。事类赋鹤赋注作古歌辞。引方、行、随、徊、开、颓六韵。）
    【艳歌行】〖乐府云。古今乐录曰。艳歌行非一。有直云艳歌。即艳歌行是也。若罗敷、何尝、双鸿、福钟等行。亦皆艳歌。王僧虔技录云。艳歌双鸿行。荀录所载双鸿一篇。艳歌福钟行。荀录所载福钟一篇。今绵不传。艳歌罗敷行日出东南隅篇。荀录所载罗敷一篇。相和中歌之。今不歌。〗
    翩翩堂前燕。冬藏夏来见。兄弟两三人。流宕（玉台作荡。韵补同。类书残卷作分居。）在他县。故衣谁当（玉台作为。诗纪云。一作为。韵补作谁当。）补。新衣谁当（韵补作当谁。）绽。赖得贤主人。览取为我纟旦。（玉台作绽。广文选、诗纪误作组。）夫婿从门来。斜柯（诗纪作倚。）西北眄。语卿且勿眄。水清石自见。石见何累累。远行不如归。（○玉台新咏一。乐府诗集
    三十九。广文选十二。诗纪六。又鸣沙石室古籍业残类书残卷作古诗。引见、县二韵。韵补四作古艳歌。引县、绽二韵。）
    【楚调曲】
    【白头吟】
    〖乐府云。古今乐录曰。王僧虔技录曰。白头吟行。歌古皑如山上雪篇。西京杂记曰。司马相如将聘茂陵人女为妾。卓文君作白头吟以自绝。相如乃止。〗
    皑如山上雪。皎若云间月。闻君有两意。故来相决绝。今日斗酒会。明旦（御览作日。）沟水头。躞蹀（御览作蹀躞。）御沟上。沟水东西流。凄凄复凄凄。嫁娶不须啼。愿得一心人。白头不相离。竹竿何尿尿。鱼尾何{徒}々。（玉台作{艹徒}々。）男儿重意气。何用钱刀为。（乐府云。右一曲本辞。○玉台新咏一。乐府诗集四十一。诗纪二作卓文君白头吟。御览七十五作古诗。引头、流二韵。）
    皑（宋书作晴。御览作皓。合璧事类作晓。）如山上雪。皎如（玉台作若。御览同。）云间月。闻君（合璧事类作良人。）有两意。故来（合璧事类作与。）相决绝。（合璧事类作别。一解）平生共城中。何尝斗酒会。今日斗酒会。明旦（御览作日。乐府、合璧事类同。）沟水头。蹀躞御（合璧事类作向。诗纪云。一作向。）沟上。沟水东西流。（二解）郭东亦有樵。郭西亦有樵。两樵相推与。无亲为谁骄。（三解）凄凄重凄凄。（文选集注作妻妻。）嫁娶亦不（文选集注作不须。合璧事类同。）啼。愿得一心人。白头不相离。（四解）竹竿何尿尿。鱼尾何离{徒}。男儿欲相知。何用钱刀为。<齿玄>如（乐府云。如下或有五字。宋书如下有五字。又注云。一本云。词曰。上有紫罗。咄咄奈何。广文选、诗纪云。或有下五字。）马敢箕。川上高士嬉。今日对乐。延年万岁期。（五解
    （乐府云。右一曲晋乐所奏。○宋书乐志。乐府诗集四十一。风雅翼补遗下。广文选十二。诗纪二作卓御览十二作乐府歌。引雪、月、绝三韵。合璧事类二十八引月、别、头、流、啼、离六韵。文选集注五十六白头吟注引啼、离二韵。）
    【怨诗行】〖诗纪云。一曰怨诗行歌。〗
    〖乐府云。古今乐录曰。怨诗行歌东阿王明月照高楼一篇。王僧虔技录曰。荀录所载古为君一篇。今不传。〗
    天道悠且长。人命一何促。百年未几时。奄若风吹烛。嘉宾难再遇。人命不可续。齐度游四方。各系太山录。人间乐未央。忽然归东狱。当须荡中情。游心恣所欲。（○乐府诗集四十一。广文选十二。诗纪六。）
    【大曲】
    【满歌行】
    〖乐府云。乐府解题曰。古辞云。为乐未几时。遭时蓰蕖Ｆ涫佳苑甏税兕尽Ａ愣≥倍尽９湃搜肺还耕。遂我所愿。次言穷达天命。智者不忧。庄周遗名。名垂千载。终言命如凿石见火。宜自娱以颐养。保此百年也。○逯案。诗纪此曲先载本辞。后著奏曲。今依乐府移置。〗
    为乐未几时。遭时蓰蕖７甏税兕尽Ａ愣≥倍尽３羁嗄盐。遥望极辰。天晓月移。忧来填心。谁当我知。戚戚多思虑。耿耿殊不宁。祸福无形。惟念古人逊位躬耕。遂我所愿。以兹（乐府无兹字。）自宁。自鄙栖栖。（广文选作扌妻々。）守此末荣。暮（乐储作莫。）秋烈风。昔蹈沧海。心不能安。揽衣瞻夜。北斗阑干。星汉照我。去自无他。奉事二亲。劳心可言。穷达天为。智者不愁。多为少忧。安贫乐道。师彼庄周。遗名者贵。子遐同游。往者二
    贤。名垂千秋。饮酒歌舞。乐复何须。照视日月。日月驰驱。坶鹑思洹：斡泻挝蕖Ｌ安葡Х选４艘缓斡蕖Ｔ涫见火。居代几时。为当欢乐。心得所喜。安神养性。得保遐期。（乐府云。右一曲本辞。○乐府诗集四十三。广文选十二。诗纪六。○逯案。广文选此辞分解书之。与下奏曲混淆。）
    为乐未几时。遭世蓰蕖７甏税兕尽＃ㄋ问樽骼搿＃┝愣≥倍尽３铐难支。遥望辰极。天晓月移。忧来填（宋书作阗。）心。谁当我知。（一解）戚戚多思虑。耿耿不宁。祸福无刑。唯念古人。逊位躬耕。遂我所愿。以兹自宁。自鄙山栖。守此一荣。（二解）暮（宋书作莫。）秋烈（宋书作冽。）风起。西蹈沧海。心不能安。揽衣起瞻夜。北斗阑干。星汉照我。去去自无他。奉事二亲。劳心可言。（三解）穷达天所为。智者不愁。多为少忧。安贫乐正道。师彼庄周。遗名者贵。子熙同蕖＃ㄊ纪作凇＃┩者二贤。名垂千秋。（四解）饮酒歌舞。不乐何须。善哉照观日月。日月驰驱。坶鹗兰洹：斡泻挝蕖Ｌ安葡Х选４撕我挥蕖Ｃ如凿石见火。居世竟能几时。但当欢乐自娱。尽心极所嬉（宋书作熙。）怡。安善养君德性。百年保此期颐。（饮酒下为趋。乐府云。右一曲晋乐所奏。○宋书乐志。乐府诗集四十三。诗纪六。）
    【舞曲歌辞】
    【杂舞】
    【淮南王】〖诗纪云。乐府列在晋拂舞歌。〗
    乐府云。崔豹古今注曰。淮南王。淮南小山之所作也。淮南王服食求仙。遍礼方士。遂与方士相携俱去。莫知所往。
    小山之徒。思恋不已。乃作淮南王曲焉。）
    淮南王。自言尊。（宋书作尊言。）百尺高楼与天连。后园凿井银作床。金瓶素绠汲寒浆。汲寒浆。（文选补遗少此三字。）饮少年。少年窈窕何能贤。扬声悲歌音绝天。我欲渡（宋书作度。）河河无梁。愿化（南齐书作作。晋书、文选补遗同。）双黄鹄还故乡。还故乡。入故里。徘徊故乡苦身不已。繁舞寄声（晋书作奇歌。文选补遗同。）无不泰。徘徊桑梓游天外。（○宋书乐志。晋书乐志。乐府诗集五十四。文选补遗三十四。广文选十二。诗纪六。又南齐书乐志引尊、连、梁、乡四韵。）
    【铎舞歌诗】
    【圣人制礼乐篇】〖诗纪云。晋书乐志曰。铎舞诗二篇陈於元会。〗
    〖唐书乐志曰。铎舞。汉曲也。古今乐录曰。铎。舞者所持也。木铎制法度。以号令天下。故取以为名。古铎舞曲有圣人制礼乐一篇。声辞杂写。不复可辨。相传如此。○逯案。曲中吾、许、来、邪、意、帝、武、尊、来、咄等皆声字。治路万善道明金圣皇八音善草供国皆有叠辞。今将声字及叠辞皆以小字侧书之。〗
    昔皇文武牙（邪）弥弥舍善谁（吾）时（吾）行（许帝）道衔（来）治路万（邪治路万邪）赫赫（意）黄运（道吾治路万邪）善道明（邪）金（邪善道明邪金邪近帝武武邪邪）圣皇八音（偶邪尊来圣皇八音及来）义（邪）同（邪乌及来义邪）善草供国（吾咄等邪乌近帝邪武邪近帝武邪武邪）应节合用（武邪尊邪应节合用）酒期（义邪同邪酒期义邪善草供国吾咄等邪乌近帝邪武邪近帝乌乌邪邪）下音足木上为鼓（义邪）应众（义邪）乐（邪邪）延否已（邪乌已）礼祥（咄等邪乌）素女有绝其圣（乌乌武邪○宋书乐志。乐府诗集五十四。诗纪六。○逯案。此曲声辞相杂。不易诠释。然若较以傅玄拟作。则尚有可解者。傅玄云门篇云。黄云门。唐咸池。虞韶舞。夏夏殷浸。列代有五。振铎鸣金延大武。清歌
    发唱形为主。声和八音协律吕。身不虚动。手不徒举。应节合度周其叙。时奏宫角。杂之以徵羽。下餍众目。上从钟鼓。乐以移风。与德礼相辅。安有失其所。今以古曲比较傅作。则见圣皇八音即声和八音之所本。应节合用酒期即应节合度周其叙之所本。下音足木上为鼓。即下餍众目上从钟鼓之所本。乐延否已礼祥。即乐以移风与德礼相辅之所本。皆异中有同也。傅玄晓音。善拟旧曲。然亦非全袭旧辞。如身不虚动。手不徒举二句。傅作有而古曲无之。赫赫皇连一句。古曲有而傅作无之。古曲为有绝其圣。傅则改为安有失其所。皆证古辞与拟作又有不同。）
    【巾舞歌诗】
    〖乐府云。唐书乐志曰。公莫舞。晋宋谓之巾舞。其说云。汉高祖与项籍会鸿门。项庄舞剑。将杀高祖。项伯亦舞。以袖隔之。且语庄云。公莫苦。楚人相呼曰公。言公莫害汉王也。汉人德之。故舞用巾。以象项伯衣袖之遗式。宋书乐志曰。按琴操有公莫渡河。然其声所从来已久。俗云项伯。非也。古今乐录曰。巾舞。古有歌辞。讹异不可解。江左以来。有歌舞辞。沈约疑是公无渡河曲。今三调中自有公无渡河。其声哀切。故入瑟调。不容以瑟调离於舞曲。○逯案。沈约谓巾舞曲与项伯无关。所见甚是。谓即公无渡河。亦非。此曲当是西汉人形容寡妇之舞诗。其辞与后人咏陶婴之黄鹄曲极相类似也。〗
    （吾）不见公莫（时吾何婴公来婴姥时吾哺声何为茂时为来婴）当思明月之士转起（吾何婴土来婴转去吾哺声何为土转）南（来婴当）去（吾）城上羊下食草（吾何婴下来吾食草吾哺声）汝（何）三年针缩（何来婴吾）亦老（吾）平（平）门氵┨橄拢ㄎ岷斡ず卫从ぬ橄挛岵干）昔结（吾）马客（来婴吾当）行（吾）度四州洛四海（吾何婴海何来婴海何来婴四海吾哺声）高西马头香（来婴吾洛道吾洛）五丈渡汲水（吾噫邪哺）谁（当）求儿母（何意零邪）钱健步（哺谁当吾求儿母何吾哺声）三针一发交（时）还弩心（意何零意弩心遥来婴弩心哺育声）复相头
    巾（意何零何邪相哺头巾相吾来婴头巾母何何吾）复来推排（意何零哺推相来婴推非母何吾复）车轮（意可零子以邪相哺）转（轮吾来婴转母何吾）使君去时（意何零子以邪使君去时使来婴去时母何吾思君去时意何零子以邪思君去时思来婴吾去时母何何吾吾○宋书乐志。乐府诗集五十。诗纪六。○当思乐府作当恩。土宋书作上。吾何婴海何来婴海何来婴乐府作吾何婴海何来婴、○逯案。巾舞辞有可训释者。公莫当即公姥。故下文转唱即为姥字茂字。莫茂皆姥音之转。城上羊下食草。即鲍照所谓踯躅城上羊。攀隅食玄草义。洛四海洛。即略之借字。钱健步。钱即遣之借字。三国志有遣健步语。三针。针乃箭之借字。他如推排转轮等。亦汉人习语。又篇中有平门氵┨橄掠铩Ｖ诗为西汉作。）
    【散乐】
    【俳歌辞】
    〖乐府云。一曰侏儒导。自古有之。盖倡优戏也。南齐书乐志曰。侏儒导。舞人自歌之。古辞俳歌八曲。前一篇二十二句。今侏儒所歌。摘取之也。古今乐录曰。梁三朝乐第十六。设俳伎。伎儿以青布囊盛竹箧。贮两委子。负束写地歌舞。小儿二人提沓委子头读俳云。见俳不语。言俳涩所。俳作一起。四坐敬止。马无悬蹄。牛无上齿。骆驰无角。奋迅两耳。半折荐博。四角恭寺。〗
    俳不言不语。呼俳翕所。俳适一起。狼率不止。生拔牛角。摩断胃耳。马无悬蹄。牛我上齿。骆无角。奋迅两耳。（○南齐书乐志。乐府诗集五十六。诗纪六）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
