    ●晋诗卷十三
    ※王羲之
    〈羲之。字逸少。琅邪临沂人。善草隶。初为秘书郎。历庾亮征西参军。迁长史。拜宁远将军、江州刺史。徵为侍中、吏部尚书。不就。迁右军将军、会稽内史。称病去郡。升平五年卒。时年五十九。有集十卷。〉
    【兰亭诗二首】〖诗纪作兰亭集诗。右将军王羲之二首。〗
    代谢鳞次。忽焉以周。欣此暮春。和气载柔。咏彼舞雩。异世（帖作代。）同流。迤携齐契。（帖作好。）散怀一丘。（○戏鸿堂帖十。诗纪三十三。）
    悠悠大象运。轮转无停际。陶化非吾因。去来非吾制。宗统竟安在。即顺理自泰。有心未能悟。适足缠利害。未若任所遇。逍遥良辰会。
    三春启群品。寄畅在所因。仰望（诗话作视。）碧（帖作仰□望。要录作仰眺望。）天际。俯磐绿（要录作瞰渌。诗话、诗纪同。）水滨。寥朗（诗话作阒。诗纪同。）无喂邸Ｔ⒛坷碜猿隆４笠釉旎功。万殊莫不均。群籁虽参差。适我无非新。（诗话作亲。诗纪同。）
    猗与二三子。莫匪（要录作非。）齐所托。（汇考作托。）造真探玄根。（要录作退。）涉世若过客。前识（要录作世。）非所期。虚室（汇考作空。）是我宅。远想千载外。何必谢曩昔。相与无相（要录作所。）与。形骸自脱落。
    鉴明去尘垢。止则鄙吝（要录作郄。）生。体之固（要录作周。）未易。三觞解天刑。（要录作夭形。）方寸无停主。矜（要录作务。）伐将自平。虽无丝与竹。玄泉有清声。虽无啸与歌。咏言有馀馨。取乐在一朝。寄之齐千龄。
    合散固其常。（要录作有。）修短定无始。造新不（帖缺不字。）暂停。一往不再起。於今为神奇。信宿同尘滓。谁能无此（要录作慷。）慨。散之在推理。言立同不朽。河清非所俟。（○戏鸿堂帖十。法书要录十。式古堂书画汇考。又诗纪三十三、诗总龟後集十六并引滨、陈、均、亲四韵。○逯案。戏鸿堂帖所载五章之末各夹注其一其二等字。）
    【答许询诗】
    〖语林曰。右军少尝患癫。一二年辄发动。後答许掾诗。忽复恶中得二十字云云。〗
    取欢仁智乐。寄畅山水阴。清冷涧下濑。历落松竹松。（○御览七百三十九。）
    争先非吾事。静照在忘求。（○文选二十二行药至城东桥诗注。）
    ※孙绰
    〈绰。字兴公。太原中都人。初为著作佐郎。历庾亮征西参军、章安令。徵拜太学博士。迁尚书郎。出为建威长史、右军长史。转永嘉太守。迁散骑常侍。领著作郎。拜卫尉卿。年五十八卒。有至人高士传赞二卷、列仙传赞三卷、孙子十二卷、集二十五卷。〉
    【表哀诗】〖并序〗
    天地之德曰生。生之所恃者亲。亲存则欢泰情尽。亲亡则哀悴理极。故老莱婆娑於膝下。曾闵泣血於终年。哀悼之思至矣。自然之性笃矣。余以薄祜。夙遭闵凶。越在九龄。严考即世。示及志学。过庭无闻。天覆既沦。俯凭坤厚。殖根外氏。赖以成训。然以不才。不能负荷。仁妣弘母仪之德。迈荣寒之操。雕琢固顽。勉以道义。庶几砥砺犬马之报。岂悟一朝。复见孤弃。上天极祸。怨痛莫诉。皆由恶积咎深。不能通感。自丁荼毒。载离寒暑。茵帷尘寂。栋宇寥恕Ｑ霰轨迹。长自矜悼。不胜哀号。作诗一首。敢冒谅暗之讥。以申罔极之痛。诗曰。
    茫茫然茫茫然太极。赋授（广文选作受。诗纪同。）理殊。咨生不辰。仁考夙（广文选作宿。诗纪同。又注一作夙。）徂。微微冲弱。眇眇偏孤。叩心昊苍。痛贯黄墟。肃我以义。鞠我以仁。严迈商风。思洽阳春。昔闻邹母。勤教善分。懿矣慈妣。旷世齐运。嗟予小子。譬彼土粪。俯愧陋质。仰忝高训。悠悠玄运。四气错序。自我酷痛。载离寒暑。寥寥空堂。寂寂响户。尘蒙几筵。风生栋宇。感昔有恃。望晨迟颜。婉娈怀袖。极愿尽欢。奈何慈（类聚误作兹。）妣。归体幽埏。酷矣痛深。剖髓摧肝。（○类聚二十。广文选九。诗纪三十二。）
    【赠温峤诗】〖五章〗
    大朴无像。钻之者鲜。玄风虽存。微言靡演。邈矣哲人。测深钩缅。谁谓道辽。得之无远。
    既综幽纪。亦理俗罗。神濯无浪。形浑俗波。颖（古逸本、适园本作Α＃┓俏依省９笤诠夂汀Ｕ窈参唰！７飞丹霞。爰在冲乱。质嶷韵令。长崇简易。业大德盛。体与荣辞。迹与化竞。经纬天维。翼亮皇政。
    狡哉不臣。拒顺称兵。矫矫君侯。杖钺斯征。鲸鲵悬鳃。灵浒载清。净能弘道。动□功成。
    无则无慕。（原作则无则慕。今从适园本。）有必有希。（原作有必希。今从适园本。）仰荫风云。自同兰夷。辞以运情。情诣名遗。忘其言往。鉴诸旨归。（○文馆词林百五十七。）
    【与庾冰诗】〖十三章〗
    浩浩元化。五运迭送。昏明相错。否泰时用。数钟大过。乾象摧栋。惠怀凌构。神銮不控。
    德之不逮。痛矣悲夫。蛮夷交迹。封豕充衢。芒芒华夏。（原误作忧。今从古逸本。）鞠为戎墟。哀兼黍离。痛过茹荼。
    天未忘晋。乃眷东顾。中宗奉时。龙飞廓祚。河洛虽堙。淮海获觥Ｒ狄狄庹住Ｏ嗤道著。
    天步艰难。蹇运方资。凶羯稽诛。外忧未夷。矧乃萧墙。仍生枭至。逆兵累遘。三缠紫微。
    远惟自天。抑亦由人。道苟无亏。衅故曷因。遑遑遗黎。死痛生勤。（原误勒。今从古逸本。）抚运怀□。（古逸本、适园本作抚□运怀。）天地不仁。
    圃瘴一省Ｕ茚谧匀弧Ｔ丁趼√妗Ｋ蓟称仗臁Ｃ鞣⒀求。德音遐宣。临政存化。昵亲尊贤。
    亲贤孰在。实赖伯舅。卓矣都乡。光此举首。苟云至公。身非己有。将敷徽猷。仰赞圣後。
    义存急病。星驾路次。穆尔平心。不休不悴。险无矜容。（原作务客。今从古逸本。）商无凌气。形与务动。志恬道味。
    余与夫子。分以情照。如彼清风。应此朗啸。契定一面。遂隆雅好。弛张虽殊。宫商同调。
    无湖之寓。家子之馆。武昌之游。缱绻夕旦。邂逅不已。同集海畔。宅仁怀旧。用忘侨叹。
    晏安难常。理有会乖。之子之性。（当作往。）惆怅低徊。子冲赤霄。我戢蓬黎。启兴歧路。慨矣增怀。
    我闻为政。宽猛相革。体非太上。畴能全德。鉴彼韦弦。慎尔准墨。人望在兹。可不允塞。
    古人重离。必有赠迁。千金之遗。孰与片言。励（古逸本作励。）矣庾生。勉踪前贤。何以将行。取诸斯篇。（○文馆词林百五十七。）
    【答许询诗】〖九章〗
    仰观大造。俯览时物。机过患生。吉凶相拂。智以利昏。识由情屈。野有寒枯。朝有炎郁。失则震惊。得必充诎。
    峨峨高门。鬼窥其庭。弈弈华轮。路险则倾。前汛葜帷ａ狃秸窳濉＝队竞奔。诲在临颈。达人悟始。外身遗荣。
    遗荣荣在。外身身全。卓哉先师。修德就闲。散以玄风。涤以清川。或步崇基。或恬蒙园。道足匈怀。神栖浩然。
    咨余冲人。禀此散质。器不韬俗。才不兼出。敛衽告诚。敢谢短质。冥运超感。遘我玄逸。宅心辽廊。咀嚼妙一。
    孔父有言。後生可畏。灼灼许子。挺奇拔萃。方玉比莹。拟兰等蔚。寄怀大匠。仰希遐致。将隆千仞。岂限一匮。
    自我提携。倏忽四周。契合一源。好结回流。泳必齐味。翔必俱游。忄嘤胧被。遂隆绸缪。一日不见。情兼三秋。
    矧乃路遐。致兹乖违。尔托西隅。我滞斯畿。寂寂委巷。（原作卷。今从适园本。）寥寥闲扉。（原作扇。今从适园本。）凄风夜激。皓雪晨霏。隐机独咏。赏音者谁。
    贻我新诗。韵灵旨清。粲如挥锦。琅若叩琼。既欣梦解。独愧未冥。愠在有身。乐在忘生。余则异矣。无往不平。理苟皆是。何累於情。
    □□□□。（当作何累於情。）戒以古人。邈彼巢皓。千载绝尘。山栖嘉遁。亦有负薪。量力守约。敢希先人。且戢谠言。永以书绅。（○文馆词林百五十七。）
    【赠谢安诗】
    缅哉冥古。邈矣上皇。夷明太素。结纽灵纲。不有其一。二理曷彰。幽源散流。玄风吐芳。芳扇则歇。流引则远。朴以凋残。实由英翦。捷径交轸。荒涂莫践。超哉冲悟。乘云独反。青松负雪。白玉经飚。鲜藻弥映。素质逾昭。凝神内湛。未ㄤ一浇。遂从雅好。高寺九霄。洋洋浚泌。蔼蔼丘园。庭无乱辙。室有清弦。足不越疆。谈不离玄。心凭浮云。气齐皓然。仰咏道诲。俯膺俗教。天生而静。物诱则躁。全由抱朴。灾生发窍。
    成归前识。孰能默觉。暧暧幽人。藏器掩曜。涉易知损。栖才测妙。交存风流。好因维絷。自我不遘。寒暑三袭。汉文延贾。知其弗及。戴生之黄。不觉长揖。与尔造玄。迹未偕入。鸣翼既舒。能不鹤立。整翰望风。庶同遥集。（○文馆词林百五十七。）
    【兰亭诗二首】〖诗纪作右司马孙绰二首。〗
    春咏登台。亦有临流。怀彼伐木。（帖作代水）宿（帖作肃。诗纪云。一作肃。）此良俦。修竹荫沼。旋濑萦丘。穿池激湍。（帖缺湍字。）连（帖作涟。）滥觞舟。（○戏鸿堂帖十。诗纪三十三。）
    流风拂枉渚。停（帖作亭。）云荫九皋。莺语（舆地纪胜作羽。帖同。）吟修竹。（帖作林。）游鳞戏澜涛。携笔落云藻。微言剖纤（帖阙纤字。）毫。时珍岂不甘。忘味在闻韶。（○戏鸿堂帖十。诗纪三十三。广文选九。又舆地纪胜十引涛一韵。）
    【三月三日诗】
    姑洗斡运。首阳穆阐。嘉卉萋萋。（诗纪作凄凄。）温风暖暖。（类聚作爰々。韵补同。）言涤长濑。聊以游衍。缥萍（类聚、诗纪作{艹沂}。按即{艹}之讹字。）{艹泱}（韵补作汉。）流。绿柳荫坂。羽从风飘。鳞随浪转。（○类聚四。诗纪三十二。又吴或韵补三引阐、爰二韵。坂、转二韵。）
    【秋日诗】
    萧瑟仲秋月。（广文选作日。诗纪同。）<风>戾（类聚作飙唳。广文选、诗纪同。）风云高。山居感时变。远客（御览作咏。）兴长谣。疏林积凉风。（御览作气。）虚岫结凝霄。湛（御览作零。）露洒庭林。密叶辞荣条。抚菌（类聚作叶。御览作茵。）悲先洛。攀（广文
    选作郁。诗尼同。又注。一作攀。）松羡後凋。垂纶在林野。交情远市朝。澹然古怀心。濠上岂伊遥。（○广文选十五。诗纪三十二。又类聚三、御览二十五并作晋孙绰诗。引高、谣、霄、条、凋五韵。）
    【诗】
    迢迢（书钞作超超。）云端月。的烁霞间星。清商（书钞作霜。）激西牖。澄景至（编珠作独。按应是烛之讹。）南棂。（编珠作楹。○书钞百五十四。杜公瞻编珠一。）
    【诗】
    野马闲於羁。泽雉屈於樊。神王自有所。何为人世间。（○御览三百五十九。）
    【情人碧玉歌二首】
    〖碧玉歌。一名千金意。晋孙绰所作。乐府诗集云宋汝南王作。〗
    碧玉小家女。不敢攀贵德。感郎千金意。惭无倾城色。（○玉台新咏十。乐府诗集四十五。诗纪三十二。）
    碧玉破瓜时。相（乐府作郎。诗尼同。）为情颠倒。感郎（类聚作君。诗纪同。）不羞赧。（玉台、类聚作难。乐府作郎。）回身就郎抱。（○玉台新咏十。类聚四十三。乐府诗集四十五。诗纪三十二。）
    ※孙放
    〈放。字齐庄。太原中都人。监军孙盛次子。历国子博士、长沙相。有集一卷。〉
    【咏庄子诗】
    巨细同一马。物化无常归。修鲲解长鳞。鹏起片云飞。抚翼抟积风。仰凌垂天睢＃ā鹩览九百四十。）
    【数诗】
    一往纵神怀。矫迹步玄阐。（○文选六十竟陵文宣王行状注。）
    ※王献之
    〈献之。字子敬。羲之子。起家州主簿。迁秘书丞。选尚新安公主。除建威将军、吴兴太守。徵拜中书令。太康十一年卒。年四十三。有集十卷。〉
    【桃叶歌三首】
    〖古今乐录曰。桃叶歌者。晋王子敬之所作也。桃叶。子敬妾名。缘於笃爱。所以歌之。〗
    桃叶复桃叶。渡（隋书、南史作度。）江不用楫。但渡无所苦。我自迎接汝。（南史作接迎汝。书钞、类聚作楫迎汝。乐府作来迎接。注。一作我自迎接汝。诗纪作来迎接。注。艺文作我自迎接汝。○隋书二十二。南史陈後主纪。玉台新咏十作情人桃叶歌。书钞百三十八。类聚四十三。乐府诗集四声下五。诗纪三十二。）
    桃叶复桃叶。桃叶（乐府作树。）连桃根。相怜两乐事。独使我殷勤。（类聚作缠绵。○玉台新咏十。类聚四十三。乐府诗集四十五。诗纪三十二。）
    桃叶映红花。无风自窨赡取４夯ㄓ澈蜗蕖８欣啥啦晌摇＃ā鹄指诗集四十五。○逯案。乐府此为第一首。）
    【诗】
    客从北方来。言欲到交趾。远行无他货。唯有凤凰子。百金不我鬻。千金难为市。（○高似孙纬略七。）
    ※桃叶
    〈桃叶。王献之妾。〉
    【答田团扇歌三首】
    〖诗纪云。乐府以前二首作古辞。後二首作王金珠。〗
    七宝画团扇。灿烂明月光。与（乐府作饷。）郎却暄暑。相忆莫相忘。（○玉台新咏十。类聚四十三。初学记二十五。乐府诗集四十五作无名氏辞。诗纪三十七。）
    青青林中竹。可作白团扇。动摇郎玉手。因风托（乐府作托。）方便。（○玉台新咏十。类聚四十三。光府诗集四十五作无名氏辞。诗纪三十七。）
    团扇复团扇。（类聚作向谁。）持（类聚作侍。）许自障（乐府作遮。）面。憔悴无复理。羞与郎相见。（○玉台新咏十。类聚四十三。乐府诗集四十五作无名氏辞。诗纪三十七。）
    【团扇郎】
    手中白团扇。净如秋团月。清风任动生。娇声任意发。（诗纪云。声一作香。任一作承。○乐府诗集四十五作无名氏辞。诗纪三十七。）
    ※谢安
    〈安。字安石。陈国阳夏人。历桓温征西司马、吴兴太守。徵拜侍中。迁吏部尚书。孝武即位。为尚书仆射。进中书监、录尚书事。封建昌县公。苻坚入寇。加征讨大都督。坚破。进拜太保。都督扬、江、荆、司、豫、徐、兖、青、冀、幽、并、宁、益、雍、梁十五州军事。寻出镇广陵。太元十年卒。年六十六。〉
    【与王胡之诗】〖六章〗
    鲜冰玉凝。遇阳则消。素雪珠丽。洁不崇朝。膏以朗煎。兰由芳凋。哲人悟之。和任不В。外不寄傲。内润琼瑶。如彼潜鸿。拂羽雪霄。
    内润伊何。峻救释ā７饔鹨梁巍８咂芪嗤。颉颃应木。婉转蛞擦。我虽异迹。及尔齐踪。思乐神崖。悟言机峰。
    绣云绮构。丹霞增辉。头貉鲇场７錾Ｉ⑥āＮ嵯土祧痢Ｂ跛追锓伞：章秀起。坦步远遗。
    余与仁友。不涂不笱。（即笥字。适园本误作苟。）默匪严穴。语无滞事。栎不辞社。周不骇吏。纷动嚣医。领之在识。会感者圆。妙得者意。我鉴其同。物睹其异。
    往化转落。运萃勾芒。仁风虚降。与时抑扬。兰栖湛露。竹带素霜。蕊点朱的。薰流清芳。触地亻舞雩。遇流
    濠梁。投纶同咏。褰褐俱翔。
    朝乐朗日。啸歌丘林。夕玩望舒。入室鸣琴。五弦清激。南风披襟。醇醪淬虑。微言洗心。幽畅得谁。在我赏音。（○文馆词林百五十七。）
    【兰亭诗二首】〖诗纪作琅琊王友谢安二首。〗
    伊昔先子。有怀春游。契兹言执。寄傲林丘。森森连领。（诗纪作领。）茫茫原畴。回霄垂雾。（帖作模。）凝泉散流。（○戏鸿堂帖十。诗纪三十三。）
    相与欣佳节。率尔同褰裳。薄云罗阳景。（舆地纪胜作物景。诗纪作景物。）微风翼轻航。醇醪陶丹（帖作玄。）府。兀若游羲唐。万殊混一理。（帖作象。诗话同。）安复觉彭殇。（○戏鸿堂帖十。广文选九。诗纪三十三。又舆地纪胜十引航一韵。诗话总龟後集十六引殇一韵。）
    ※谢万
    〈万。字万石。安弟。辟司徒掾。迁右西属。不就。简文帝作相。召为辅军从事中郎。迁豫州刺史、领淮南太守、监司豫冀并四州军事、假节。军溃。废为庶人。卒年四十二。有集十六卷。〉
    【兰亭诗二首】〖诗纪作司徒左西属谢万二首。〗
    肆眺崇阿。寓目高林。青萝医岫。修竹冠岑。谷流清响。条鼓鸣音。玄Ｍ氯蟆ｖ雾（帖作霞。）成阴。（○戏鸿堂帖
    十。诗纪三十三。）
    司冥卷阴旗。句芒舒阳旌。灵液被九区。光风扇鲜荣。碧林辉英翠。（舆地纪胜作翠英。诗纪作翠萼。）红葩擢新茎。翔禽抚翰游。腾鳞跃清冷。（○戏鸿堂帖十。诗纪三十三。又舆地纪胜十引茎一韵。）
    ※孙统
    〈统。字承公。太原中都人。征北将军褚褒召为参军。不就。求为鄞令。转吴令。後为馀姚令。有集九卷。〉
    【兰亭诗二首】〖诗纪作前馀杭令孙统二首。〗
    茫茫大造。万化齐轨。罔悟玄（诗纪作云。又注。一作玄。）同。竞异В旨。平勃运谋。黄绮隐几。凡人仰希。期山期水。（○戏鸿堂帖一。诗经三十三。）
    地主观山水。仰寻幽人踪。（帖作踪。）回沼激中逵。疏竹（帖作竹柏、）间修桐。因流转轻觞。冷风飘落松。时禽吟长涧。万籁吹连峰。（帖作岭。○同上）
    ※孙嗣
    〈嗣。绰子。位至中军参军。早亡。有集三卷。〉
    【兰亭诗】
    望严怀逸许。临流想奇庄。谁云真（帖作玄。）风绝。千载挹馀（帖作遗。诗纪云。一作遗。）芳。（○戏鸿堂帖十。诗纪三十三。○帖云。孙无四言诗。）
    ※郗昙
    〈昙。字重熙。高平金乡人。官至徐、兖二州刺史。升平五年卒。年四十二。〉
    【兰亭诗】
    温风起东谷。和气（帖作风。）振柔条。端坐兴远想。薄言游近郊。（○戏鸿堂帖十。诗纪三十三。帖云。郗无四言诗。）
    ※庾友
    〈友。字惠彦。小字玉台。颍川鄢陵人。历中书郎、东阳太守。〉
    【兰亭诗】
    驰心域（帖作城。）表。寥寥远迈。理感则一。冥然玄（诗纪作斯。）会。（○戏鸿堂帖十。诗纪三十三。○帖云。庾无五言诗。）
    ※庾蕴
    〈蕴。颍川鄢陵人。冰子。官至广州刺史。〉
    【兰亭诗】
    仰想虚舟说。俯叹世上宾。朝荣虽云乐。夕弊（诗纪作毙。）理自因。（○戏鸿堂帖十。诗纪三十三。○帖云。庾无四言诗。）
    ※曹茂之
    〈茂之。字永世。彭城人。仕至尚书郎。〉
    【兰亭诗】〖诗纪作行参军曹茂之。〗
    时来谁不怀。寄散山林（帖作水。）间。尚想方外宾。迢迢有馀闲。（○戏鸿堂帖十。诗纪三十三。○帖云。曹无四言诗。）
    ※华茂
    〈茂。广陵人。华谭子。嗣父爵封都亭侯。〉
    【兰亭诗】〖诗纪云。上虞令华茂。〗
    林荣其郁。浪激其隈。泛泛轻觞。载欣载怀。（○戏鸿堂帖十。诗纪三十三。○帖云。华无五言诗。）
    ※桓伟
    〈诗纪作荥阳桓伟。又曰。按晋书。桓伟。谯国龙亢人。玄之兄。玄为荆州。以伟为冠军将军。後加安西将军、荆州刺史。此云荥阳。未知是否。〉
    【兰亭诗】
    主人虽无怀。应物贵（帖作寄。）有尚。宣尼遨沂津。萧（帖作摇＃┤恍纳裢酢Ｊ子各言志。曾生发清（帖作哥即歌。）唱。今我欣（帖作欢。）斯游。愠情亦暂畅。（○戏鸿堂帖十。诗纪三十三。○帖云。桓无四言诗。）
    ※袁峤之
    〈峤之。爵里不详。〉
    【兰亭诗二首】〖诗纪云。陈郡袁峤之二首。〗
    人亦有言。得意（帖作意得。）则欢。佳宾既（诗纪作即。）臻。相与游盘。微（诗纪云。一作徽。）音迭咏。馥焉若兰。苟齐一致。遐想揭竿。（○戏鸿堂帖一。诗纪三十三。）
    四（舆地纪胜作回。）眺华林茂。俯仰晴（帖及舆地纪胜作清。诗纪云。一作清。）川涣。（舆地纪胜误作渔。）激水（帖作泉。）流芳醪。豁尔累心散。遐想逸民轨。遗音（帖作旨。）良可玩。古人咏舞（帖作无。）雩。今也同斯叹。（○戏鸿堂帖十。诗纪三十三。又舆地纪胜十引渔一韵。）
    ※王玄之
    〈玄之。羲之长子。早卒。〉
    【兰亭诗】
    松竹挺严（帖作玄。）崖。幽涧激清流。消散肆情志。酣畅（帖作觞。）豁滞忧。（○戏鸿堂帖十。诗纪三十三。○帖云。王无四言诗。）
    ※王凝之
    〈凝之。字叔平。羲之第二子。历江州刺史、左将军、会稽内史。隆安三年。为孙恩所杀。〉
    【兰亭诗二首】
    庄浪濠津。巢步颍湄。冥心真寄。（帖作心玄寄。）行载同归。（○戏鸿堂帖十。诗纪三十三。）
    烟カ柔风扇。熙怡（帖作恬。）和气淳。驾言兴时游。逍遥映通津。（○同上）
    ※谢道韫
    〈道韫。琅邪临沂人。安西将军奕女。王凝之妻。有集三卷。〉
    【泰山吟】〖诗纪作登山。〗
    峨峨东岳高。秀极冲青（类聚作清。）天。严中间虚宇。寂寞（类聚作漠。）幽以玄。非工复非匠。云构发自然。器（诗纪作气。）象尔何物。遂令我屡迁。逝将宅（道藏作宕。）斯宇。可以尽天年。（○类聚七作谢氏诗。岱史。诗纪三十七。）
    【拟嵇中散咏松诗】
    遥望山上松。隆冬不能凋。愿想游不憩。瞻彼万仞条。腾跃未能升。顿足俟王乔。时哉不我与。大运所飘遥。（○类聚八十八。诗纪三十七。）
    【咏雪联句】
    〖谢太傅安寒雪日内集。与儿女讲论文义。俄而雪骤。公欣然唱韵。兄子胡儿及兄女道韫赓歌。公大笑乐。〗
    白雪纷纷何所似。（谢公）撒（御览作散。）盐空中差（白帖或作乍。或作聊。）可拟。（胡儿）未若柳絮因风起。（道韫○晋书王凝之妻谢氏传。世说新语言语篇。类聚二。初学记二。白帖六。御览十二、五百一十二。诗纪三十七。又白帖六引似、拟两韵。）
    ※王肃之
    〈肃之。字幼恭。羲之第四子。历中书郎、骠骑谘议。有集三卷。〉
    【兰亭诗二首】
    在昔暇日。味存林岭。今我斯游。神怡（帖作恬。）心静。（○戏鸿堂帖十。诗纪三十三。）
    嘉会欣时游。豁尔（帖作朗。）畅心神。吟咏曲水濑。（帖作转曲濑。）渌波转素鳞。（舆地纪胜作林。○戏鸿堂十。诗纪三十三。又舆地纪胜十引林一韵。）
    ※王徽之
    〈徽之。字子猷。羲之第五子。历桓温大司马参军、桓冲车骑参军、黄门侍郎。有集八卷。〉
    【兰亭诗二首】
    散怀山水。萧（帖作摇＃┤煌羁。秀薄粲颖。疏松笼崖。游羽扇霄。（帖作香。）鳞跃清池。归（帖作肆。）目寄欢。（帖作心）心（帖作欢。）冥二奇。（○戏鸿堂十。诗纪三十三。）
    先师有冥藏。安用羁世罗。未若保冲真。齐契箕山阿。（○同上）
    ※王涣之
    【兰亭诗】
    去来悠悠子。披褐良足钦。超迹修独往。真契齐古今。（○诗纪三十三。戏鸿堂帖十引前三句。○帖云。王无四言诗。）
    ※王彬之
    〈彬之曾为殷浩僚佐。〉
    【兰亭诗二首】
    丹崖竦立。葩藻饔⒘帧ｄ怂扬波。载浮载沈。（○戏鸿堂帖十。诗纪三十三。）
    鲜葩映林薄。游鳞戏（舆地纪胜作跃。）清渠。临川欣投钓。得意岂在鱼。（○戏鸿堂帖十。舆地纪胜十。诗纪三十三。）
    ※王蕴之
    〈蕴之。一名蕴。字叔仁。广汉人。〉
    【兰亭诗】
    散豁情志畅。尘缨忽已（帖作以。）捐。仰咏挹馀（帖作遗。诗纪云。一作遗。）芳。怡情（帖作恬神。）味重渊。（帖作玄。○戏鸿堂帖十、诗纪三十三并作王蕴。○帖云。王无四言诗。）
    ※王丰之
    【兰亭诗】〖诗纪云。行参军王丰之。〗
    肆盼严岫。临泉濯趾。感兴鱼鸟。（诗纪作水。）安居幽峙。（○戏鸿堂帖十。诗尼三十三。○帖云。王无五言诗。）
    ※魏滂
    【兰亭诗】〖诗纪作郡功曹魏滂。〗
    三春陶和气。恨物齐一欢。明後欣时丰。（帖作和。）驾言映清澜。峻镜乱舫。萧萧遗世难。望严愧脱屣。临川谢揭竿。（○戏鸿堂帖十。诗纪三十三。○帖云。魏无四言诗。）
    ※虞说〈戏鸿堂帖作悦。〉
    【兰亭诗】〖诗纪作镇军司马虞说。〗
    神散宇宙内。形浪濠梁津。寄畅须臾欢。尚想味古人。（○戏鸿堂帖十。诗纪三十三。○帖云。虞无四言诗。）
    ※谢绎
    【兰亭诗】〖诗纪作郡五官谢绎。〗
    纵觞（诗纪作畅。）任所适。回波萦游鳞。千载同一朝。沐浴陶清尘。（○戏鸿堂帖十。诗纪三十三。○帖云。谢无四言诗。）
    ※徐丰之
    〈丰之。东海郯人。徐宁子。〉
    【兰亭诗二首】〖诗纪作行参军徐丰之二首。〗
    俯挥素波。仰掇芳兰。尚想嘉（帖作冥。）客。希风永叹。（○戏鸿堂帖十。诗纪三十三。）
    清响拟丝竹。班荆对绮疏。零觞飞曲津。（帖作水。）欢然朱颜舒。（○同上）
    ※曹华
    【兰亭诗】〖诗纪作徐州西平曹华。〗
    愿与（帖作异。）达人游。解结遨濠梁。狂吟任所适。浪流无何乡。（○戏鸿堂帖十作华平。诗纪三十三。○帖云。华无四言诗。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
