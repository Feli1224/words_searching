    ●晋诗卷八
    ※闾丘冲
    〈冲。字宾卿。高平人。为太傅长史。怀帝初为光禄勋。有集二卷。〉
    【三月三日应诏诗二首】
    暮春之月。春服既成。阳升（类聚作升阳。）土润。（古文苑作润土。初学记作升阳润土。岁时杂咏、御览同。）冰涣川盈。馀萌达壤。嘉木敷荣。後皇宣游。既宴且宁。光光华辇。诜诜（初学记作亻先々。岁时杂咏、御览同。）从臣。微风扇秽。朝露医尘。上荫丹幄。下藉文茵。临川（初学记作池。岁时杂咏、御览同。）挹（类聚作拧＃╊隆ｅ故洁新。俯镜清流。仰睇天津。蔼蔼华林。严严（类聚、初学记作严严。）景（风时杂咏作杲。）阳。业业（初学记作业々。岁时杂咏、御览作でで。）峻宇。奕奕飞梁。垂荫倒景。若沈（初学记作翱。岁时杂咏、御览、古文苑同。）若翔。（○类聚四。章本古文苑八。广文选八。诗纪三十。又初学记四、古今岁时杂咏十六、御览三十并引成、盈、荣、宁、臣、茵、新、津、阳、梁、翔十一韵。）
    浩浩白水。泛泛（岁时杂咏作沉沉。）龙舟。皇在灵沼百（古文苑作日。）辟同（岁时杂咏作周。御览同。）游。击（岁时杂咏作激。御览同。）棹清歌。鼓托谐辍＃ǔ跹Ъ亲髭。御览、古主文宛同。岁时杂咏作衍讴。）闻乐咸和。具醉斯柔。在昔帝虞。德被遐荒。干戚（御览作。）在庭。苗民（初学记作人。岁时杂咏、御览、古文苑同。）来王。今我哲后。古圣齐芳。惠此中（岁时杂咏作既今。）国。以绥四方。元首既明。股肱惟良。乐酒今日。（岁时杂咏作君子。）君子（岁时杂咏作今日。）惟康。（初学记作乐只君子。今日惟康。御览、古文苑同。○类聚四。初学记四。古今岁时杂咏十六。御览三十。章本古文苑八。诗纪三十。○以上二首。类聚连而不分。似是一首。）
    【招隐诗】
    大道旷且夷。蹊路安足寻。经世有险易。隐显处存心。嗟哉严岫士。归来从所钦。（○类聚三十六。诗纪三十。）
    ※曹摅
    〈摅。字颜远。谯国人。初补临淄令。转洛阳令。齐王ぁ辅政。摅与左思俱为记室。惠帝末。起为襄城太守。永嘉二年为征南司马。讨流人王回。败死。有集三卷。〉
    【赠韩德真诗四章】
    赫赫显族。冠盖峨峨。葛延王室。如地之岳。如天之河。爰有韩生。体德逶迤。玉质含章。圭白无瑕。庇岳之崇。荫林之华。朝游龙泉。夕栖凤柯。同宿望舒。参辔羲和。弘曜日月。不荣若何。
    时不久留。日月其除。玄景嗟跎。忽沦桑榆。惜此寸阴。念彼白驹。昔齐骥踪。今则异涂。我顿吴坂。子亨
    天衢。尔足既骏。尔御亦殊。顾我驽蹇。（原作塞。今从古逸本。）能不踟蹰。取譬草木。假喻龙鱼。
    松以冬凋。兰以春芳。龙升在云。鱼沈于梁。大地未缀。华秀梓旁。倾质惠风。诓沙阳。烬微难炽。根朽不长。烂不自烛。荣於何望。幽室谁照。冀子馀光。
    馀光不照。怨在贫妇。谷风遗旧。伐木敦友。嗟嗟人间。一薄一厚。时无展季。（古逸本作禽。）臧文何咎。萧生既没。谁与结绶。摄余衣冠。归守丘阜。平生之要。不忘在久。枉尔结驷。轼我垅亩。（○文馆词林百五十七。）
    【赠石崇诗】〖四章〗
    昂昂我牧。德惟人豪。作镇方岳。有徽其高。英风远扇。峻迹遐招。攻璞荆。滋兰江皋。朝采芝蕙。夕玩琼瑶。岂乏裘瘢ㄊ试氨疚笞黜啤＃┦。乃收艾萧。髦俊在位。多士盈朝。虽欣嘉愿。惧忝班僚。
    人亦有云。上明下直。菲唯具臣。谔谔在侧。谠言既奏。朝有正色。翰飞冲天。必假慢性病翼。咨余承管。与属备职。曾无补益。徒竭心力。龙旗反旆。鸾驾回轼。愿寻尘轨。以除其逼。
    美兹高会。凭城临川。峻墉亢（古逸本作元。）阁。层楼辟轩。远望长州。近察重泉。郁郁繁林。荡荡洪源。津人思济。舟士戏龉。得厕大欢。屡蒙宾延。饮必酃绿。肴则时鲜。仰接温颜。俯听话言。嘉我乃遇。遭彼频烦。浮萍依水。寄生附林。托根清流。委积重阴。愿树之茂。乐川之深。太阳移宿。葵藿倾心。至诚苟著。虽微难禁。况与夫子。利齐断金。敢敷中怀。贡之所钦。（○文馆词林百五十七。）
    【赠王弘远诗】〖三章〗
    道贵无名。德尚寡欲。俗牧（当作收。）其华。我执其朴。人取其荣。余守其辱。穷巷湫隘。环堵浅局。肩墙弗暨。茅室不刘。（古逸本、适园本作刘。）潦必陵阶。雨则浸桷。仰惧濡首。俯惟涂足。妻孥之陋。如彼隶仆。布裳不衽。韦带三续。将乘白驹。归于空谷。隐士良苦。乐哉势族。
    尔乐伊何。志逸乐深。太府堂堂。闲房暗暗。旱不厌日。水不患霖。入欢卓氏。出玩秦针。宠妻怀目。劈子娱心。华屏列曜。藻帐垂阴。缨黻流芳。罗襦解衿。燕婉之求。一笑千金。忽彼苦诫。甘此所钦。言往不讠州。秘其德音。
    采石他山。攻璞南荆。虽无和璧。冀收（原作牧。今从适园本。）瑶琼。日月愈久。曾无玉声。倾心注耳。寂焉靡听。桃李不报。徒劳我诚。瑾不匿华。兰不秘馨。何惜纤翰。莫慰予（文馆词林误作予。）情。（○文馆词林百五十七。）
    【赠欧阳建诗】〖四章〗
    嗟我良友。惟彦之选。弱冠参戎。既立南面。或踊而升。蔚焕其变。岂徒虚声。考绩（原误绪。今从适园本。）畿甸。约政理繁。事省功辩。如何勿思。自我不见。乃命仆夫。北临其县。
    义阙三益。诫替离群。侧想谠言。愿同兰芬。谓芒盖高。载越其坟。涉境登朝。信惟惠君。烈烈威禁。肃如风云。谁言善蔽。在幽必闻。鹤鸣既和。好爵亦分。
    昔有豹产。实能魏郑。在汉黄邵。克堪敷政。著名上代。千载遗咏。仰瞻先踪。可不斯竞。方六七十。观化贤圣。分河跨土。於兹为盛。茂勉不堕。古人所病。
    汤汤洪川。朝宗于海。芒芒甫田。稼穑攸在。瞻彼南亩。勤血阝无殆。鉴此长流。朝夕莫改。念兹在兹。非孰肯□。慎终如始。今问遂倍。（○文馆词林百五十七。又文选二十九思友人诗注作赠欧阳坚石诗。引选一韵。）
    【答赵景猷诗】〖十一章〗
    於铄赵生。载德相绍。挺此令嶷。素质鹘箕鹘弧Ｍ都Ｇ骞妗Ｑ兴贾恋馈Ｄ馇锢鹘凇｜诖赫裨濉
    厉节伊何。如霜之荣。怀玉匿采。抱兰秘馨。藏器俟贾。潜秀养英。（○起首当脱两句。）
    海蓄其流。山积其壤。表崇望显。源深润广。仰惟我友。含光昧爽。谁谓未章。今将宣朗。
    守真良难。知德者鲜。贤不闷时。乐在为善。陟彼弥高。流川日远。无忧不至。敦尔攸践。
    道有夷险。遇有通否。骥不称力。士贵所履。识归要会。岂嫌涂轨。苟非德义。於我糠鸨取
    泉竭龙逝。树茂鸟聚。郁彼北林。招其侪侣。嗟我孤根。枝页胥胥。岁寒靡托。无播江渚。
    济济京华。俊虏⒋铡Ｓ朴棋谝帷Ｎ叶朗歉啊０Т死肴骸１彼孤陋。非无新好。人则惟旧。
    义著往叶。分珍来裔。庶几与子。终兹不叙。岂如冬夏。寒暑易节。斯诚既者。信不待誓。
    实望嘉赠。披怀发中。直谅未闻。属致谦冲。投于幽谷。诫之已崇。客过行云。虚其旋风。
    导以水柔。示以火急。宽猛相济。孰能企及。古人难慕。洪流叵挹。躯小裁博。余将焉袭。
    翟氏载离。陈张终辱。交以时利。胡能不黩。窍怪吾子。自疑末俗。愧以沙砾。何言金玉。（○文馆词林百五十七。）
    【同前】
    泛舟洛川。济彼黄河。乘流浮荡。忽经过。孤柏亭亭。回山峨峨。水卉发藻。陵木扬葩。白芷舒华。绿英垂柯。游鳞交跃。翔鸟相和。俯玩璇濑。仰看琼华。顾想风人。伐檀山阿。存彼鱼人。沧浪之歌。邈邈沦漪。滔滔洪波。大道孔（原缺孔字。据古逸本补。）长。人生几何。俟渎之清。徒婴百罗。今我不乐。时将蹉跎。荡心肆志。与物无瑕。欢以卒岁。孰知其他。（○文馆词林百五十七。○逯案。文馆词林赠赵景猷诗。目录作赠赵景猷三首。当篇又作赠赵景猷四首。其第一首十一章著录分明。第二首以下则各首连缀。既不分篇。又不列章。然经细审。季秋惟末以下为一首。与第一首及泛舟洛川一首实共为三首。知目录三首者为是。今为编之如此。）
    【同前】〖九章〗
    季耿惟末。孟冬之初。大火颓流。日月其除。嗟我怀人。离群索居。山谷乖错。飞沈异涂。与尔同代。光景永殊。爱而不见。搔首踟蹰。出门仿佯。陟彼城隅。俯察绿水。仰瞻天衢。雍雍和雁。偏偏游凫。感物兴怀。愤思郁纡。
    修夜悠悠。寂寂闲处。情在心想。中宵寤语。有鸟自南。寄声谢汝。飞鸟难期。徒独延伫。
    精诚之至。崩城陨霜。韩凡丹青。化为鸳鸯。止必交颈。飞必双翔。愿言与汝。携手同行。情若比目。离如参商，遗梦想象。仿佛晖光。中心郁滞。伊怀永伤。
    素秋授终。玄节敬御。逝将离征。我整我车。命彼仆夫。驾言北徂。告别津裔。执手歧路。泛舟中流。□□（当是中流二字。）溯。临河叹逝。眷眷长顾。
    越登关阻。逾历山川。峻阜隆崇。流水泉泫。旷野冥莽。修涂泯绵。鸟鸣雍雍。木落缤翩。薄寒吹凄。微风交旋。惟时怆尔。悼物恻然。远思遥奕。近念因ぉ。（古逸本作捐。）良夜弗寐。嘉肴弗餐。停驾踟蹰。进路骰浮Ｐ囊嗪挝。顾怀所安。嗟行伊久。慨其永欢。气感异类。诚发心肝。离禽赴衡。偏鸟鸣轩。思如寻萦。莫知其端。
    古人罔极。今我不爽。愿言所钦。唯子靡两。情存口咏。心意目想。形游神还。身去意往。伫立不见。瞻望佛仿。婉娈西路。遗忧养养。
    人则惟旧。我好惟新。一日之隔。悠若三春。矧乃于别。越兼二旬。薄暮愁予。思亦终晨。耿耿不寐。媚兹良人。今也亡此。谁与独勤。夕宿路麋。朝发泽滨。良驷蹀足。轻车结轮。
    替脱俯仰。荏冉时驰。秋来冬及。节变岁移。蓁蓁之页。漂然去枝。蔽芾丰草。殒其黄萎。无生不化。我心匪亏。眷眷屈生。哀彼乖离。迟迟杨子。哭此路歧。缱绻之情。鄙我人斯。达者无累。内顾何为。（○文馆词林百五十七。）
    【思友人诗】
    密云医阳景。霖潦淹（六臣本文选注云。五臣作浩。诗练习曲。）庭除。严霜凋翠草。寒风振纤枯。凛凛天气清。落落卉
    木疏。感时歌蟋蟀。思贤咏白驹。情随玄阴滞。心与回飚（六臣本文选作飘。注云。五臣作飚。）俱。思心何所怀。怀我欧阳子。精义测神奥。清机发妙理。自我别旬朔。微言绝于耳。褰裳不足难。清扬未可俟。延首出阶檐。伫立增想似。（○文选二十九。诗纪三十。）
    【感旧诗】
    富贵他人合。贫贱亲戚离。廉蔺门易轨。田窦相夺称。晨风集茂林。栖鸟去枯枝。今我唯困蒙。群（李善本文选作郡。六臣本注云。五臣作郡。）士所（六臣本文选注云。五臣作皆。诗纪云。一作皆。）背驰。乡人敦懿义。济济荫光仪。对宾颂有客。举觞咏露斯。临乐何所叹。素丝与路歧。（○文选二十九。诗纪三十。）
    【赠石崇诗】
    涓涓谷中泉。郁郁严下林。汇汇群翟飞。咬咬春鸟吟。野次何索寞。（类聚作漠。）薄暮愁人心。三军望稀盖。欢息有馀音。临肴忘肉味。对酒不能斟。人言重别离。斯情效於今。（○类聚三十一。诗纪三十。）
    【赠石荆州诗】
    坶鹗行难。窈窕山道深。（○文选二十二於南山往北山经湖中瞻眺诗注。）
    ※杜育
    〈育。字方叔。襄城邓陵人。永兴中。拜汝南太守。永嘉中。进右将军。后为国子祭酒。永嘉五年。洛阳将没。死于难。有集二卷。〉
    【赠挚仲洽诗】
    之子于归。言秣其驹。矧乃斯人。乃迈乃徂。虽非显甫。饯彼百壶。虽非张仲。将脍河鱼。人亦有言。贵在同音。虽曰翻飞。曾未异林。顾恋同枝。增其慨心。望尔不遐。无金玉音。（○类聚三十一。广文选十。诗纪二十三。）
    【金谷诗】
    既而慨而。感此离析。（○文选三十南楼中望所迟客诗注。）
    【诗】
    临下览群动。（○文选三十杂诗注。）
    ※挚虞
    〈虞。字仲洽。京兆长安人。泰始中。拜郎中。除闻喜令。元康中。迁吴王友。历秘书监。永嘉五年。遭乱饿死。有三辅决录注七卷、文章流别志论二卷、集十卷。〉
    【答伏武仲诗】〖四章〗
    崇山栖凤。广泉含螭。洋洋大府。俊德攸宜。用集群英。参翼弘规。皇晖增曜。明两作离。
    爰有伏生。东夏之秀。盛德如新。畜智如旧。储材积艺。待时而茂。九德殊涂。道将焉就。
    邂逅之遇。良愿是适。同颖任荨Ｐτ镒浠瘛Ｍ宋谓近。曾不咫尺。一苇则杭。矧兹隔壁。
    既近其室。不远其心。齐此笃爱。惠予好音。金声玉振。文艳旨深。孰不歌咏。被之瑟琴。（○文馆词林百五十六。）
    【赠褚武良以尚书出为安东诗】〖四章〗
    荡荡大晋。奄有八荒。畿服既宁。守在四疆。桓桓褚侯。镇彼遐方。变文膺武。武步龙骧。
    武有七德。众鲜克举。帝用是难。训咨既普。虽有周亲。唯能是与。大周之吉。归美于褚。
    褚侯之迈。人望实大。企彼江淮。眇焉如带。智名不彰。能功斯废。靡德而称。靡仁而赖。
    济济百辟。穆穆皇朝。虽则异事。谁非同寮。出者眷之。处者恋之。情发於中。用著斯诗。（○文馆词林百五十六。）
    【赠李叔龙以尚书郎迁建平太守诗】〖四章〗
    我有良朋。时惟李生。拊翼岐蜀。翻飞上京。明试以功。聿骏有声。三载考绩。剖符建平。
    惟彼建平。居江之濑。明明在上。率下和会。谁谓水深。曾不浮芥。谁谓旷远。王道无外。
    亦既受命。作式南蕃。枢机之发。化流夷蛮。多见阙殆。以慎尔愆。无自立辟。而逾短垣。
    龙爱同泉。凤恋共林。之子云往。我劳弥深。既有行李。以通其音。南龟象齿。实将云心。（○文馆词林百五十六。）
    【答杜育诗】
    越有杜生。既文且哲。龙跃颍豫。有声彰澈。赖兹三益。如琢（类聚作琼。）如切。好以义结。友以文会。岂伊在高。分定倾盖。其人如玉。美彼生刍。钟鼓匪乐。安用百壶。老夫灌灌。离群索居。怀恋结好。心焉怅如。（○类聚三十一。广文选十。诗纪二十三。）
    【雍州诗】
    於皇先王。经启九有。有州惟雍。居京之右。土载奥区。山包（长安志作苞。诗纪云。一作苞。）神薮。嘉生惟繁。庶类伊阜。悠悠州域。有华有戎。外接皮服。内含岐丰。周馀既没。夷德未终。莫不慕义。易俗移风。（○初学记八。长安志二。诗纪二十三。）
    【逸骥诗】
    逸骥无镳辔。胜陆从长川。剪落就羁鞫。飞轩蹑云烟。（○御览三百五十九。）
    ※王赞
    〈赞。字正长。义阳人。太康中为太子舍人。惠帝时拜侍中。永嘉中为陈留内史。加散骑侍郎。有集五卷。〉
    【三月三日诗】
    招摇启运。寒暑代新。峻静簧帷Ｈ绫诵性啤ｂ⑩⒓驹隆Ｄ履潞痛骸；蚀⒔抵埂Ｑ缂凹伪觥＜伪鲆梁巍＞撸ü阄难∽髑摇＃┪┮鲎濉Ｈ绫烁鹑铩Ｑ苡冥哪尽Ｓ粲艚侍。严严台狱。庶寮鳞次。以崇天禄。如彼昆山。列此琚玉。巍巍天阶。亦降列宿。右载元首。左光储副。大祚无穷。天地为寿。（○类聚四。广文选九。诗纪三十。）
    【侍皇太子宴始平王诗】
    峻臼ヘ贰＜堂髦靥濉＠执颂拈ΑＦ涓嗜畿。我有嘉宴。以洽百礼。煌煌同族。蔼蔼王僚。惟中惟外。如琼如瑶。湛湛朝云。德靡不覆。玄黄所缀。文成彩绣。政以神和。乐以安奏。一人有庆。万邦是佑。（○类聚三十九。诗纪三十。）
    【侍皇太子祖道楚淮南二王诗】
    於明圣晋。仰统天绪。易以明险。简以识（类聚作知。）阻。研彼群虑。俾侯授土。郁郁二王。祗承皇命。睹离鉴亲。观礼知盛。皇储降会。延于公姓。瞻彼行役。并甜同林。分涂殊轨。靡不回心。（○类聚三十九。诗纪三十。）
    【皇太子会诗】
    玄阴受谢。青阳启号。气以升新。光以永照。（○初学记四。）
    【杂诗】
    朔风动秋草。边马有归心。胡宁久分析。靡靡忽至今。王事离我志。殊隔过商参。昔往旺希类聚作仓庚。）鸣。今来蟋蟀吟。人情怀旧乡。客鸟思故林。（六臣本文选注云。五臣作人情旧乡客。鸟思栖故林。）师涓久不奏。谁能宣我心。（○文选二十九。诗纪三十。又类聚二十七引心、吟、林三韵。）
    ※潘尼
    〈尼。字正叔。岳从子。太康中。举秀才。为太常博士。元康初。拜太子舍人。除宛令。入补尚书郎。赵王伦篡位。引疾去。齐王ぁ起义兵。引为参军。事平。封安昌公。历中书令。永嘉中。迁太常卿。五年。洛阳将没。携家属东出欲还乡里。病卒。年六十馀。有集十卷。〉
    【献长安君安仁诗】〖十章〗
    峨峨嵩岳。有严其峻。奕弈茂宗。载挺英俊。仍代垂芳。金声玉润。固天纵之。应期翼晋。
    翼晋伊何。惟国之桢。明理内照。流风外馨。出敷五教。入赞典刑。黎人既隆Ｊ狱既清。
    邦人宗德。朝野归真。乃铨国议。乃综彝伦。优劣冈差。褒贬齐均。九流顺序。百郡望尘。
    出不辞难。处不闷滞。望色斯听。温言则厉。志在恤人。损已济代。复宰旧都。三命而逝。
    赫矣旧都。实惟西京。人不安业。盗贼公行。帝用西顾。朝简英清。佥曰我君。勋绩维明。
    西京伊何。实菔靛凇Ｓ掖湃陇。东接二华。我政既平。我化惟嘉。肃之斯威。绥之斯和。
    卓公化密。国侨相郑。名垂载籍。勋加百姓。今在潘后。实有惠政。岂羡在昔。於兹亦盛。
    仆夫授策。发轫皇都。亲戚鳞集。祖饯肥涂。嘉肴纷错。清酒百壶。饮者未酲。宴不及娱。
    曜灵速迈。王制难违。投觞即路。忧公忘私。衮职有阙。思君之归。将升皇极。入侍紫微。
    否泰靡常。变通有时。煌煌帝载。俟君而熙。愿崇大业。克俊良期。屏营怀慕。舒愤献诗。（○文馆词林百五十二。）
    【赠司空掾安仁诗】〖十章〗
    桓桓上宰。穆穆四门。投纶沧海。结纲昆仑。迅翼争赴。游鳞竞奔。美哉逸轨。放辔无前。
    放辔伊何。杖策来游。颉颃将相。（书钞误作来。）高揖（书钞误作猾。）王侯。华茂九春。实繁三秋。骋辞（书钞作思。）泉踊。敷藻云浮。
    表奇髫龀。成名弱冠。令德内光。文雅外焕。幽冥必探。凝滞必散。终贾杜口。杨班韬翰。
    我车既驾。我弓既招。既升尺木。将游云霄。纳言帝侧。正色皇朝。华组鸣佩。飞蝉曜貂。
    人亦有言。人恶其上。至乐贵和。大礼崇敬。泉不可凌。必也心竞。伐善施劳。称人所病。
    文侯焉轼。干木在庭。子奇何盛。车有老成。昔闻颜子。今也吾生。克己复礼。在贵不盈。
    杂采故乡。扬辉蓬宇。文绣煌煌。衣裳楚楚。何以会宾。荜门环堵。何以备肴。杀鸡为黍。
    伊余鄙夫。秩卑才朽。温温恭人。恂恂善诱。坐则接茵。行则携手。义惟诸父。好同朋友。
    年时易逝。进德苦晚。嘉彼骏逸。愧此疲蹇。虽欲望尘。前驱遂远。解衔散辔。徘徊吴阪。
    收迹衡门。旋轸上京。主事之殷。以君之明。缉熙台鼎。协济和羹。歧路多怀。赋诗赠行。（○文馆词林百五十二。又书钞一百引侯、秋、浮三韵。）
    【赠陆机出为吴王郎中令诗】〖六章〗
    东南之美。曩惟延州。显允陆生。於今<甚少>（六臣本文选注云。五臣作鲜。类聚作斯。）俦。振鳞南海。濯翼清（类聚作洪。）流。婆娑翰林。容与坟丘。
    玉以瑜润。随以光融。乃渐上京。羽（类聚作乃。六臣本文选注云。善作乃。）仪储宫。玩尔汪藻。味尔芳风。游之弥广。挹（类聚作揖。）之弥冲。
    昆山何有。有瑶有珉。及尔同僚。具惟近臣。予涉素秋。子登青春。愧无老成。厕彼日新。
    祁祁大邦。惟桑惟梓。穆穆伊人。南国之纪。帝曰尔谐。惟王卿士。俯楼从命。奚（李善本文选作爰。）恤奚喜。我车既巾。我马既秣。星陈夙驾。载脂载辖。婉娈二宫。徘徊殿闼。醪澄莫飨。孰慰饥渴。
    昔子忝私。贻我蕙兰。今子徂东。何以赠旃。寸晷惟宝。岂无宵摇１嗣缆缴。可与晤言。（○文选二十四。诗纪二十八。又类聚三十一作赠吴王郎中令陆士衡诗。引前四章。）
    【答陆士衡诗】
    顾兹蓬蔚。厕根兰陂。膏泽虽均。华不足披。逮春不茂。未秋先萎。子濯鳞翼。我挫羽仪。愿言难常。载合载离。昔游禁闼。祗畏夕惕。今放丘园。纵心夷易。口咏新诗。目玩文迹。予志耕圃。尔勤王役。惭无琬琰。以讠州尺璧。（○类聚三十一。广文选二十八。）
    【答傅咸诗并序】
    司徒左长史傅长虞。会定九品。左长宜得其才。屈为此职。执天下清议。宰割百国。而长虞性直而行。或有不堪。余与之亲。作诗以规焉。
    悠悠群吏。非子不整。嗷嗷众议。非子不靖。忽荷略纽。握网提领。矫矫贞臣。惟国之屏。（○类聚三十一。广文
    选十。诗纪二十八。）
    【七月七日侍皇太子宴玄圃园诗】
    商风初授。（书钞或作振。）辰（书钞作大。）火微（书钞作西。）流。朱明送夏。少昊迎秋。嘉禾（初学记作木。）茂园。方草被畴。於时我后。以豫以游。（○类聚四。初学记四。古今岁时杂咏二十五。事类赋秋赋注。广文选八。诗纪二十八。又书钞百五十四引流、秋、畴三韵。又同部作潘岳诗。引流、秋二韵。○逯案。初学记十引潘岳诗序云。七月七日。皇太子会於玄圃。有令赋诗。当即此篇原序。）
    【上巳日帝会天渊池诗】
    青春暮月。六气和理。律应姑洗。日惟元巳。谷风散凝。微阳戒始。春服既成。明灵降祉。（○御览三十。又书钞百五十五引理、巳二韵。）
    【皇太子上巳日诗】
    玉衡连极。招摇指辰。太昊司方。句芒御春。（○书钞百五十五。）
    【巳日诗】
    霭霭疏圃。载繁载荣。淡淡天泉。（当作渊。）载渌载清。（○初学记四。○逯案。以上三篇当为一首佚文。）
    【释奠诗】
    敦书请业。研几通理。尊师重道。释奠崇祀。德成教伦。孰云不祉。（○初学记十四。诗纪二十八。）
    【诗】
    八珍代羞。六饭迭举。（○书钞百四十二。）
    【皇太子集应令诗】
    圣朝命方岳。爪牙司（类聚作思。）北邻。皇储延笃爱。设饯（初学记作馔。）送远宾。谁应今日宴。具（初学记作其。）惟廊庙臣。置酒宣（类聚误作宴。）猷庭。击鼓灵沼滨。沾恩洽明两。遭德会阳春。羽觞飞睇睢７尖捅钙嬲洹０陀宥八奏。妙舞鼓铎振。长袂（诗纪作祛。）生回飚。（类聚作飘。）曲裾扬轻尘。（○类聚二十九引邻、宾、臣、滨、珍、振、尘七韵。又初学记十引滨、春二韵。十四引邻、宾、臣、滨、珍五韵。诗记二十八。）
    【皇太子社诗】
    太簇协青阳。履端发岁首。孟月涉初旬。吉日唯上酉。我后迩天休。设社祈遐稀＃ā鹄嗑畚濉Ｊ纪二十八。又书钞百五十五作皇太子祀祖诗。引酉一韵。）
    【三月三日洛水作诗】
    晷运无穷已。时逝焉可追。斗酒足为欢。临川胡独悲。暮春春服成。百草敷英蕤。聊为三日游。方驾结龙旗。（广文选、诗纪作○。）廊庙多豪俊。都邑有艳姿。朱轩（岁时杂咏误作轻。）荫兰皋。（书钞作泽。）翠幕映洛（岁时杂咏误作落。）湄。临岸（广文选、诗纪作崖。）濯素手。涉（诗纪作步。）水搴轻衣。沈钩（岁时杂咏作钓。）出比目。举弋（岁时杂咏作戈。）落双飞。羽觞乘（玉烛宝典作萦。）波进。素卵（类聚、广文选作卯。岁时杂咏作管。诗纪作俎。）随（初学记作逐。）流归。（○类聚四。广文选八作洛水诗。诗纪二十八。又书钞百五十五作三月三日水上会诗。引湄、衣二韵。初学记四、古今岁时杂咏十六并引蕤、旗、姿、湄、飞、归六韵。玉烛宝典三作三日洛水诗。引归一韵。）
    【赠河阳诗】
    〖诗纪云。叔潘岳为河阳令。〗
    虑（类聚作密。李善本文选同。六臣本注云。善本作密。）生化单父。子奇莅东阿。桐乡建遗烈。（类聚作勋。）武城播弦歌。逸骥腾夷路。潜龙跃洪（类聚作海。）波。弱冠步鼎铉。既立宰（六臣本文选注云。五臣作寄。）三河。流声馥秋兰。擒藻艳春华。徒美天姿茂。岂谓人爵多。（○文选二十四。诗纪二十八。又类聚五十作晋河阳令潘安仁诗。引阿、歌、波、河、多五韵。）
    【赠侍御史王元贶诗】
    昆山积琼玉。广厦构众材。游鳞萃灵沼。抚翼希天阶。膏兰孰为消。（李善本文选作销。）济治由贤能。王侯厌崇
    礼。回迹清宪台。蠖屈固小往。龙翔迤大来。协心毗圣世。毕力赞康哉。（○文选二十四。诗纪二十八。）
    【赠长安令刘正伯诗】
    游鸾凭太虚。腾鳞托浮霄。过蒙嘉时会。假翼陵扶瑶。疲惫充时管。及余再同僚。并迹侍储宫。携手登皇朝。刘侯无西都。迈绩参豹乔。德厚化必深。政明奸自肖。万寻由积篑。（类聚作匮。）千里一步超。尔其骋逸轨。远涂固可要。（○类聚三十一。广文选二十八。）
    【赠陇西太守张仲治诗】〖仲治。广文选作正治。诗纪同。〗
    二八由唐显。财以多士隆。群灵感韶运。理翮应翔风。张生拔幽华。苹蘩登二宫。未几振朱锦。剖符抚西戎。及子仍同僚。赠言贻尔躬。威刑有时用。唯德可令（类聚作念。）终。（○类聚三十一。广文选十。诗纪二十八。）
    【赠荥阳太守吴子仲诗】
    大晋盛得人。储宫畜髦士。吴侯降高质。剖符授千里。垂覆岂他乡。回光临桑梓。寮类感岐路。黎庶思知耻。老氏喻小鳞。曹参寄狱市。（诗纪作士。）无谓敝邑陋。覆篑由兹起。（○类聚三十一。诗纪二十八。）
    【答杨士安诗】
    逝将辞储宫。栖迟集南畿。（类聚作几。）不误百里贱。徒惜年志衰。踌躇顾城阙。怨恋慕端闱。俊德贻妙诗。敷藻发甭徽。愧彼褒崇过。感此歧路悲。（○类聚三十一。诗纪二十八。）
    【送卢弋阳景宣诗】〖广文选、诗纪无弋阳二字。〗
    杨朱焉所哭。歧路重别离。屈原何伤悲。生离情独哀。知命虽无忧。仓卒意低回。欢气从中发。洒泪随襟颓。九重不常键。阊阖有时开。愧无贮（诗纪作贮。）衣献。贻言取储怀。（○类聚二十九。广文选八。诗纪二十八。○逯案。颜氏家训文章篇云。潘尼赠卢景宣诗云。九五思飞龙。今为此言。乃朝廷之罪人也。或此篇语。）
    【迎大驾诗】
    南山郁岑铡Ｂ宕ㄑ盖壹薄Ｇ嗨梢裥蘖臁Ｂ剔辣还阙簟３日顺（书钞作从。）长涂。夕暮无所集。归云乘舾　Ｆ喾缪搬∪搿５婪晟钍妒俊＞偈侄晕嵋尽Ｊ拦噬形匆摹ａ藕万蔌俊：狸夹两辕。豺狼当路立。翔凤婴笼槛。骐骥见维絷。俎豆昔尝闻。军旅素未习。且少停君驾。徐待干戈戢。（○文选二十六。诗纪二十八。又书钞百四十一引集、入二韵。）
    【逸民吟】
    我顾傲世自遗。舒志六合。由巢是追。沐浴池洪迅羽衣。陟彼名山。采此芝薇。朝云АＰ新段袋凇Ｓ斡
    群戏。翔鸟双飞。逍遥博观。日晏忘归。嗟哉世（诗纪作四。）士。从我者谁。（○类聚十九。诗纪二十八。）
    【又】
    我愿遁居。隐身严穴。宠辱弗荣。（当作萦。）谁能羁绁。（○书钞百五十八。）
    【送大将军掾卢晏诗】
    赠物虽陋薄。识意在忘言。琼琚尚交好。桃李贵往还。萧艾苟见纳。贻我以芳兰。（○类聚三十一。诗纪二十八。）
    【赠汲郡太守李茂彦诗】
    〖潘尼赠二李郎诗序曰。元康六年。尚书吏部郎汝南李光彦迁汲郡太守。都亭侯江夏李茂间迁平阳太守。此二子皆弱冠知名。历职显要。旬月之间。继踵名郡。离俭剧之勤。就放旷之逸。枕鸣琴以俟远致。离别之际。各斐然赋诗。○逯案。此序见御览二百五十九。据序汲郡太守当作李光彦也。〗
    离索何惆怅。后会未可希。河朔（类聚作胡。）贵相忘。歧路安足悲。（○类聚三十一。诗纪二十八。）
    【赠刘佐诗】
    要言将谁苦。聊以贻友生。念我二三贤。规我无隐情。（○类聚三十一。诗纪二十八。）
    【游西岳诗】
    驾言游西岳。寓目二华山。金楼虎珀阶。象榻玳瑁筵。中有神秀士。不知几何年。（○御览八百八。）
    【长至诗】
    浑仪赋四气。玉衡运招摇。灵晷修期夕。日南始今朝。（○御览二十八。）
    【诗】
    尺璧信易遗。寸晷难可逾。成名非我事。所玩琴与书。（○初学记一。）
    鸾鸟栖堂庑。不若翔寥廓。（○初学记二十四。御览百七十六。）
    ※棘腆
    〈腆。字玄方。颍川长社人。以文章显。永嘉中为襄城太守。有集二卷。〉
    【答石崇诗】
    昔我不造。备尝颠沛。后土倾基。皇天陨盖。少怀蒙昧。长无耿介。遗训莫闻。出入靡赖。如彼泉流。不绝
    若带。终怀永思。感昔康泰。我舅敷命。于彼徐方。载咏陟岵。（诗纪作冈。）言念渭阳。乃溯洪流。泛身馀舶。（文馆词林作皇。）宵寝晨逝。曷路之长。亦既至止。愿言以写。爰有石侯。作镇东夏。宽以抚戎。从容柔雅。兽啸幽严。翔风扇起。逸响既振。众听倾耳。恂恂善诱。大揖群士。宗道投意。结心万里。我固其终。人结其始。宗道伊何。英朗特俊。如彼凌高。日以增峻。隰朋有慕。颜生希舜。游志域外。涤除鄙吝。仰止晨风。豫登数仞。我闻有言。居安思危。位极则迁。势至必移。上德无欲。遗（类聚作贵。）道不为。妙识先觉。通梦皇羲。窍睹党奥。钦蹈明规。（○文馆词林百五十七。又类聚三十一、诗纪三十并引沛、盖、介、赖、方、阳、サ、长、写、夏、雅、危、移、为、羲、规十六韵。）
    【赠石季伦诗】
    深蒙君子眷。雅顾出群俗。受宝取诸怀。所赠非珠玉。凡我二三子。执手携玉腕。嘉言从所好。企予结云汉。望风整轻翮。因虚举双翰。朝游情渠侧。日夕登高馆。（○类聚三十一。诗纪三十。）
    【赠石崇】
    翕如翔云会。忽若惊风散。分给（海录碎事作涂。）怀离析。对乐增累叹。（○初学记十八。○逯案。四句当为前篇佚文。）
    ※棘嵩
    〈嵩。字台彦。颍川长社人。腆这叔。历任太子中庶子、散骑常侍。建兴二年为石革所杀。有集一卷。〉
    【赠杜方叔诗】〖十章〗
    爰有良木。结基崇岸。孤根挺茂。艳此丰干。陉壮阳。接润辰汉。如彼芳松。繁华冬粲。
    厥艳伊何。重英累茂。厥粲伊何。既苗而秀。绰矣杜生。应期特授。人以位瞻。（当作赡。）而能义富。
    浩浩万区。悠悠俗纲。变化无际。谁鉴其象。慎微将来。积著在往。惟子居这。久而不爽。
    名以实显。形端景立。弘之匪他。唯我所执。文莫如人。瞻望弗及。若在闻一。其殆知十。
    肇允发纵。履霜这始。乃自童蒙。芳葩桑梓。鸣鹤在阴。縻爵君子。羽仪上京。弱冠来仕。
    在动能跃。处静思默。既宣厥文。亦茂其德。韫□（当是玉字。）蓬林。亢衡上国。洪音振朗。晖曜四塞。
    达节无累。贵彼修身。不求善己。而务得人。进替惟意。与时屈申。万物云云。飘若埃尘。
    假翼严阿。束翮景云。挫锐者易。鲜能解纷。德之休明。卓焉出群。岂独吴起。高谢田文。
    余与吾生。处非先后。神结倾盖。情固白首。推年下交。以文会友。忠焉之诲。望子善诱。
    积细靡队。一覆斯崇。训致以道。坚冰则终。虽小必大。无往不隆。嗟我良朋。敬承清风。（○文馆词林百五十七。○逯案。此诗十章。文馆词林於各章下注其一、其二等字。今依诗纪例删之。而分书各章。后仿此。）
    【赠荀彦将诗】〖五章〗
    光光国宝。曰瑜曰瑾。济济清朝。曰髦曰俊。瑜瑾既琢。有温其润。髦俊既集。芳风其振。
    显允荀生。天挺厥真。沈识胁敏。温粹淑仁。初应宰命。徽音惟新。遂假蒲密。简在至神。
    时惟惠后。黎人攸绥。乃授明德。赋政近畿。戢翼太清。翻然凤飞。寻此遐跃。曜彼远晖。
    昔在豹产。显名当时。及尔祖公。播声于兹。赫赫显名。在尔扬之。穆穆播声。在尔光之。
    孰谓玉宝。匪我所珍。孰谓言轻。乃重千钧。勉树惠化。敬乃厥身。引领南望。望子清尘。（○文馆词林百五十七。）
    【答杜育诗】
    矫矫骏足。繁缨朱就。（○文选二十六答内兄希叔诗注。）
    ※王浚
    〈浚。字彭祖。太原晋阳人。太康三年。除员外散骑侍郎。元康初。转员外常侍。迁越骑校尉、右军将军。寻徙宁朔将军、持节、都督幽州诸军事。转骠骑将军、都督东夷河北诸军事。领幽州刺史。愍帝建兴二年。为石勒所杀。〉
    【从幸洛水饯王公归国诗】
    圣主应期运。至德敷彝伦。神道垂大教。玄化被无垠。钦若崇古制。建侯屏四邻。皇舆回羽盖。高会洛水
    滨。临川讲妙艺。纵酒钓潜鳞。八音以迭奏。兰羞备时珍。古人亦有言。为国不患（广文选误作思。）贫。与蒙庙庭施。幸得厕太（广文选、诗纪作大。）钧。群僚荷恩泽。朱颜感献春。赋诗尽下情。至感畅人神。长流无舍逝。白日入西津。奉辞慕华辇。侍卫路无因。驰情系帷幄。乃心恋轨尘。（○类聚二十九。广文选八。诗纪二十二。）
    ※郭
    〈省Ｊ勒臣。〉
    【从弟别诗】
    乖索易永久。寻离觉月促。辽落隔修途。窈窕阂丘谷。（○初学记十八。）
    【百舌鸟诗】
    百舌鸣高树。弄音无常则。借问声何烦。末俗不尚嘿。（○御览九百二十三。）
    ※孙机
    〈机。石勒北苑市三老。〉
    【为刘曜进酒作】
    〖晋书曰。石勒幽曜于河南丞廨。曜疮甚。勒载以马舆。使李永与同载。北苑市三老孙机进酒于曜曰。〗
    仆谷王。关右称帝皇。当持重。保土疆。轻用兵。败洛阳。祁运穷。天所亡。开大分。持一觞。（○晋书刘曜载记。）
    ※苏伯玉妻
    【盘中诗】
    〖玉台新咏考异曰。按沧浪诗话盘中诗为一体。注曰。玉台集有此诗。苏伯玉妻作。写之盘中。屈曲成文也。据此则此诗出处以玉台新咏为最古。当时旧本亦必明署苏伯玉妻之名。故沧浪云尔。宋刻于题上误佚其名。因而目录失载。冯氏校本遂改题傅玄之诗。殊为疏乖。又此诗列傅玄、张载之间。其为晋人无疑。诗纪、诗乘并列之汉诗。亦未详所据。○逯案。上说甚是。今列诗於此。〗
    山树高。鸟鸣悲。泉水深。鲤鱼肥。空仓雀。（诗纪作鹊。）常苦饥。吏人妇。会夫希。出门望。见白衣。谓当是。而更非。还入门。中心悲。北上堂。西入阶。急机绞。杼声催。长叹息。当语谁。君有行。妾念之。出有日。还无期。结中（诗纪作巾。注云。一作中。）带。长相思。君忘妾。天（诗纪作末。）知之。妾忘君。罪当治。妾有行。宜知之。黄者金。白者玉。高者山。下者谷。姓为苏。字伯玉。作人才多智谋足。家居长安身在蜀。何惜（书钞作醉借。）马蹄归不数。羊肉（书钞无肉字。）千斤酒百斛。令君马肥麦（书钞作肉。）与粟。今时人。智（诗纪作知。）不（诗纪作四。）足。与其书。不能读。当从中央周四角。（○玉台新咏九。诗纪四。又书钞百四十五作古诗。引斛、粟、数三韵。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
