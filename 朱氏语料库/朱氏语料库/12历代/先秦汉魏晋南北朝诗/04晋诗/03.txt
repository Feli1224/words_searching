    ●晋诗卷三
    ※傅咸
    〈咸。字长虞。玄子。泰始末。拜太子洗马。累迁尚书右丞。出为冀州刺史。元康初。迁御史中丞。再为本州中正。以议郎长兼司隶校尉。元康四年卒。年五十六。有集三十卷。〉
    【孝经诗二章】
    （诗纪云。春秋正义曰。傅咸七经诗。王羲之写。今所存者六经耳。）
    立身行道。始於事亲。上下无怨。不恶於人。（类聚作不敢恶人。诗纪云。一作不敢恶人。）孝无终始。不离其身。三者备矣。以临其民。
    以孝事君。不离令名。进思尽忠。义则不争。（类聚作不义则争。）匡救其恶。灾害不生。孝悌之至。通於神明。（○类聚五十五。初学记二十一。诗纪二十二。）
    【论语诗（二章）】
    守死善道。磨而不磷。直哉史鱼。可谓大臣。见危授命。能致其身。
    克己复礼。学优则仕。富贵在天。为仁由己。以道事君。死而後已。（○类聚五十五。初学记二十一。诗纪二十二。）
    【毛诗诗（二章）】
    无将大车。维尘冥冥。济济多士。文王以宁。显（初学记作明。）允君子。太猷是经。
    聿修厥德。令终有ㄈ。（类聚作淑。）勉尔遁思。我言维服。盗言孔甘。其何能（初学记作惟。）淑。谗人冈极。有用婺俊＃ā鹄嗑畚迨五。初学记二十一。诗纪二十二。）
    【周易诗】
    皋以自牧。谦而益（类聚、诗纪作尊而。）光。进德修业。既有典常。晖光日新。照于四方。小人勿用。君子道长。（○类聚五十五。初学记二十一。诗纪二十二。）
    【周官诗（二章）】
    惟王建国。（诗纪云。一作极。）设官分职。进贤兴功。取诸（初学记作时文。）易直。除其不蠲。无敢反侧。以德诏爵。允臻其极。
    辨（初学记作卞。）其可任。以告于正。掌其戒禁。治其政令。各修乃职。以听王命。（○类聚五十五。初学记二十一。诗纪二十二。）
    【左传诗】
    （诗纪云。前四首艺文类聚各分二章。此首艺文不载。以例考之。亦当尔也。）
    事君之礼。敢不尽情。敬奉德义。树之风声。昭德塞违。不殒其名。死而利国。以为已荣。兹心不爽。忠而能力。不为利谄。古之遗直。威（当作咸。）黜不端。勿使能植。（○初学记二十一。诗纪二十二。）
    【与尚书同僚诗】
    非望之宠。谬加于己。猥授非据。奄司万里。煌煌朱轩。服骥骖（类聚作参。）簟ｊ赎食跣恰＃类聚作延。）肃肃臣仆。晖光显赫。众目所属。斯之弗称。匪荣伊辱。质弱尚父。（类聚作甫。广文选同。）受任鹰扬。德非樊仲。王命是将。百城或违。无能有匡。一州之矜。将弛其纲。得意忘言。言在意後。夫惟神交。可以长久。我心之孚。有盈于缶。与子偕老。岂曰执手。出司万（诗纪云。一作百。）里。牧彼朔滨。服冕乘轩。六辔既均。威风先迈。百城肃震。（○类聚三十一。广文选十。诗纪二十二。）
    【赠褚武良诗】
    爰暨于褚。惟晋之祯。肇振凤翼。羽仪上京。聿作喉舌。纳言紫庭。光赞帝道。敷皇之明。方任之重。实在江扬。乃授旄钺。宣曜威灵。悠悠遐迈。东夏于征。（○类聚三十一。广文选十。诗纪二十二。）
    【赠崔伏二郎诗】
    英妙之选。二生之授。朦肓匠恰；兜轮茂。君子所居。九夷非陋。无狭百里。而不垂覆。人之好我。赠我清诗。无法我周行。心与道期。诚发自中。义形於辞。古人辞谠。岂不尔思。（○类聚三十一。广文选十。诗纪二十二。）
    【答潘尼诗（并序）】
    司州秀才潘正叔。识通才高。以文学温雅为博士。余性直。而处清论褒贬之任。作诗以见规。虽褒饰之举。非所敢闻。而斐粲之辞。良可乐也。答之虽不足以相酬报。所渭盖各言志也，贻我妙文。繁春之荣，匪荣斯尚。乃新其声。吉甫作颂。有馥其馨。实由樊仲。其德克明。授此瓦砾。厕彼瑶琼。贶非其喻。闻宠若惊。（○类聚三十一。广文选一。诗纪二十二。）
    【答栾弘诗（并序）】
    安乐令栾弘。太傅钜平侯羊公辟未就而公薨。後应司州之命。举秀才。博文通济之士。余失和於府。当换为护军司马。赋诗见赠。答之云尔。
    钜平作宰。是贵是钦。弓旌仍招。嘉命胥寻。鸾凤养仪。戢翼幽林。未附雅调。以和韶音。钜平遐逝。厉志弥深。肃肃京司。清风裁迈。乃延群彦。龙集凤会。亦既斯降。万里有赖。声发响应。好结倾盖。（○类聚三十一。诗纪二十二。）
    【赠建平太守李叔龙诗】
    弘道兴化。实在（韵补作於。）良守。悠悠建平。皇泽未流。朝选於众。乃子之授。南荆注望。心乎克副。（○类聚三十一。诗纪二十二。又韵补四作傅玄。引守、流、授三韵。）
    【赠何劭王济诗（并序）】
    朗陵公何敬祖。咸之从内兄。国子祭酒王武子。咸从姑之外孙也。并以明德见重於世。咸亲之重之。情犹同生。我则师友。何公既登侍中。武子俄而亦作。二贤相得甚欢。咸亦庆之。然自限（初学记作恨。）暗劣。虽愿其缱绻。而从之末由。历试无效。且有家艰。心存目（初学记作日。）替。（六臣本文选注云。善本无此一句。）赋诗申怀以贻之。
    日月光太清。列宿曜紫微。赫赫大晋朝。明明辟皇闱。吾兄既凤翔。王子亦龙飞。双鸾游兰渚。二离（初学记作鸡。御览作难。）扬清晖。携手升玉阶。并坐侍丹帷。金献夯菸摹；突头⒘钭恕Ｋ谷俜秦庶。（初学记作世所钦。）缱绻情所希。岂不企高踪。麟趾邈难追。临川靡芳饵。何为守空（李善本文选作空守。）坻。槁叶（初学记作枯槁。）待风飘。逝将与君违。违君能无恋。尸（初学记作尺。）素当言归。归身蓬荜庐。乐道以忘饥。进则无云补。退则恤其私。但愿隆弘美。王度日清夷。（○文选二十五。初学记十二。诗纪二十二。又御览二百十九此序及飞、辉二韵。）
    【诗并序】
    杨骏就吾索诗云。茅文通相说。文动为规藏可尽送。便作此诗。欲其有悟。然犹有虑。以示文通曰。得无作唯此白鹤直为骂可。君此远有文义。故欲令兄见之。唯此白鹤者。良冀临池。而中有鹤白令子崔玮为赋。指以骂冀。遂并文与骏。寂然云不知多务不省也。将如搔追。自无觉也。诗曰。
    肃肃商风起。悄悄心自悲。圆圆（御览作团团。）三五月。皎皎曜清晖（御览作辉。）今昔一何盛。氛氲自消微。微黄黄及华。飘摇随风飞。（○鸣沙石室佚书修文殿御览。又御览四引辉一韵。○逯案。序、诗皆有讹误。）
    【赠太尉司马虞显机诗】
    帝崇元淑。妙选其属。命子是佐。增衮之缛。（○类聚三十一。诗纪二十二。）
    【愁霖诗】
    举足没泥泞。市道无行车。兰桂贱朽腐。柴粟贵明珠。（○御览十一。诗纪二十二。）
    【诗】
    零露浚江海。飞尘崇山岳。过谬佐台辅。安能任鼎饣束。（○初学记二。诗纪二十二。）
    【赠郭泰机诗（并序）】
    河南郭泰机。寒素後门之士。不知余无能为益。以诗见激切可施用之才。而况沉沦不能自拔於世。余虽心知之而未如之何。此屈非复文辞所了。故直戏以答其诗云。
    素丝岂不洁。寒女难为容。（○文选二十五答傅咸诗注。）
    贫寒犹手拙。操杼安能工。（○同上）
    【诗】
    淫雨弥旬日。河流若奔渠。（○书钞百五十一。○逯案。此当是愁霖诗佚句。）
    春敷和气百鸟鸣。（○书钞百五十四。）
    ※郭泰机
    〈泰机。河南人。寒素後门之士。〉
    【答傅咸诗】
    剥埃六臣本文选作皎皎。草堂诗注同。）白素丝。织为寒女衣。寒女（草堂诗注作衣。）虽妙巧。不得秉杼机。天寒知运速。况复雁南飞。衣（草堂诗注作良。）工秉刀尺。弃我忽若（草堂诗注作如。）遗。人不取诸身。世事（李善本文选作士。）焉所希。况复已朝餐。曷由知我饥。（○文选二十五。诗纪三十。又草堂诗笺六自京诗注引衣、机二韵。三十二引衣、遗二韵。）
    ※张华
    〈华。字茂先。范阳方城人。仕魏为太常博士。除著作佐郎。迁长史。兼中书郎。晋受禅。拜黄门侍郎。封关内侯。迁中书令。转度支尚书。吴平。进封广武县侯。出为幽州都督。领护乌桓校尉、安北将军。惠帝即位。为太子少傅。拜右光禄大夫、侍中、中书监。封壮武郡公。元康六年。拜司空。为赵王伦所杀。有博物志十卷、集十卷。〉
    【门有车马客行】
    门有车马客。问君何乡士。捷步往相讯。果是旧邻里。语昔有故悲。论今无新喜。清晨相访慰。日暮不能已。词端竞未究。忽唱分途始。前悲尚未弭。後忧方复起。（○类聚四十一。诗纪二十一。○逯案。乐府诗集四十载鲍照门有车马客行一首。与此全同而又多六句。文义较为完整。且鲍照本集亦载之。则此当是鲍诗逸篇。）
    【轻薄篇】
    末世多轻薄。骄代（书钞、乐府、广文选作或。诗纪云。一作或。）好浮华。志意既（乐府、广文选作能。又乐府、诗纪云。一作即。）放逸。赀财亦丰奢。被服极纤丽。肴膳尽柔嘉。童仆馀粱肉。婢妾蹈绫罗。文轩树（草堂诗注作植。）羽盖。乘马鸣（书钞作佩。御览、草堂诗注同。）玉珂。横簪（编珠作著。）刻（御览作列。）玳瑁。（御览作瑁毒。）长鞭错（书钞、初学记作施。）象牙。足下金钅薄（书钞作薄。御览作黄金。）履。手中双莫耶。宾从焕络绎。侍御何芬葩。朝与金张期。暮宿许史家。甲第面长街。朱门赫嵯峨。苍梧竹叶清。（书钞作酒。）宜城九螫恂蟛睢＃ㄊ槌误作酒。）浮醪随觞转。素蚁自跳波。美女兴齐赵。妍（初学记误作研。）唱出西巴。一顾倾城国。（初学记作城国倾。）千金宁（乐府、广文选作不。）足多。北里献（书钞献下多其字。）奇舞。大陵奏（书钞奏下多此字。）名歌。新声逾（初学记作殊。）激楚。妙妓绝阳阿。玄鹤降浮云。篑鱼跃中河。墨翟且停车。展季犹咨嗟。淳于前行酒。雍门坐相和。孟公结重关。宾客不得蹉。三雅来何迟。耳热眼中花。盘案互交错。坐席咸喧哗。簪珥咸（乐府作或。）堕落。冠冕皆倾邪。酣饮终日夜。明灯继朝霞。绝缨尚不尢。安能复顾他。留连弥信宿。此欢难可过。人生若浮寄。年时忽蹉跎。促促朝露期。荣乐遽几何。念此肠中悲。涕下自滂沱。但畏执法吏。礼防且切磋。（○乐府诗集六十七。广文选十三。诗纪二十一。又书钞百三十六引华、耶二韵。初学记十五引巴、多二韵。歌、阿二韵。御览三百五十九引珂、牙二韵。书钞百六引歌一韵。百四十八引蟛钜辉稀Ｎ难∪十五七命注引酒一韵。御览六百九十七引耶一韵。又书钞百二十六、草堂诗笺三十九送顾诗注、御览三百五十九引珂一韵。书钞百二十六、初学记二十二引牙一韵。）
    【游侠篇】
    翩翩四公子。浊世称贤名。（类聚、乐府作明。）龙虎相（乐府作方。）交争。七国并抗衡。食客三千馀。门下多（类聚作称。）豪英。游说朝夕至。辩士自纵横。孟尝东出关。（乐府作出东关。广文选同。）济身由鸡鸣。信陵西反魏。
    秦人不窥兵。（韵补作疆。类聚作开济强。）赵胜南诅（类聚作盟。）楚。乃与毛遂行。黄歇北适秦。太子还入荆。美哉游侠士。何以尚四卿。我则异於是。好古师老彭。（○乐府诗集六十七。广文选十三。诗纪二十一。又类聚三十三引明、英、横、鸣、强、行、荆七韵。韵补二引鸣疆二韵。）
    【博陵王宫侠曲二首】
    侠客乐幽险。（类聚作险幽。）筑室穷山阴。獠（御览作醐小＃┝砸笆尴　＃ㄓ览作尽。）施纲川无禽。岁慕饥寒至。慷慨顿足吟。穷令壮士激。安能怀苦心。干将坐自□。繁弱控馀音。耕佃穷渊陂。种粟著剑镡。收秋狭路间。一击重千金。栖迟熊罴穴。容与虎豹林。身在法令外。纵逸常不禁。（○乐府诗集六十七。又类聚三十三引阴、林二韵。御览四百七十三引阴、禽二韵。）
    雄儿（书钞作魏。）任气侠。（类聚、御览误作候。）声盖（书钞作溢。）少年场。借友行报怨。杀人租（类聚作驵。御览作都。）市旁。吴刀鸣手中。利剑严秋霜。腰间叉素戟。手持白头镶。腾超（类聚作起。）如激电。（类聚作电激。）回旋如流光。奋击当手决。交尸自纵横。宁为殇鬼雄。义不入圜墙。生从命子游。死闻侠骨香。身没（类聚作没身。）心不徵。勇气加（类聚误作如。）四方。（○乐府诗集六十七。诗纪二十一。又书钞百二十三引场、霜二韵。类聚三十三引场、傍、霜、光、香、方六韵。御览四百七十三引场、旁、镶三韵。○类聚联为一首。）
    【游猎篇】
    岁暮凝霜结。坚冰Ё幽泉。厉风荡原隰。浮云蔽昊天。玄云ㄙ<泾>合。素雪纷连翩。鹰隼始击鸷。虞人献时鲜。严驾鸣俦侣。揽辔过中田。戎车方四牡。文轩驭紫燕。舆徒既整饬。容服丽且妍。武骑列重围。前驱抗修旃。倏忽似回飚。终绎若浮烟。鼓噪山渊动。冲尘云雾连。轻缯拂素霓。纤纲荫长川。游鱼未暇窜。归雁不得还。（乐府作旋。诗纪云。一作旋。）由基控繁弱。公差操黄间。机发应弦倒。一纵连双肩。僵禽正狼藉。落羽何翻（乐府作翩。）翻。积获被山阜。流血丹中原。驰骋未及倦。曜灵俄移晷。结髅洲丛蟆Ｏ声振四鄙。鸟惊触白刃。兽骇挂流矢。仰手接游鸿。举足蹴犀兕。如黄批狡兔。（类聚或误作勇。）青薮榉娠簟ｐ鲤夭唬类聚或作皆。）尽收。凫祝类聚或作小鸟。）安足视。日冥徒御劳。赏勤课能否。野响会众宾。玄酒甘且旨。燔炙播遗芳。金觞浮素蚁。珍羞坠归云。纤肴出渌水。四气运不停。年时何峻尽Ｈ松忽如寄。居世遽能几。至人同祸福。达士等生死。荣辱浑一门。安知恶与美。游放使心狂。覆车难再履。伯阳为我诫。检迹投清轨。（○乐府诗集六十七。诗纪二十一。又类聚九十一、九十四并引雉、视二韵。）
    【壮士篇】
    天地相震荡。回薄不知（诗纪云。一作可。）穷。人物禀常格。有始必有终。年时俯仰过。功名宜速崇。壮士怀愤激。安能守虚冲。乘我大宛马。抚我繁（诗纪误作系。）弱弓。长剑横九野。高冠拂玄穹。慷慨成素霓。啸吒起清风。震响骇八荒。奋威蚋四戎。濯鳞沧海畔。驰骋大漠（广文选作汉。）中。独步圣明世。四海称英雄。（○乐府诗集六十七。广文选十三。诗纪二十一。）
    【萧史曲】
    诗纪云。艺文作张华。乐府作鲍照。然此诗词格不类晋人。当是鲍诗也。
    萧史爱长（乐作少。）年。嬴女吝童颜。火粒愿排弃。霞雾好（乐府作霞好忽。）登攀。龙飞逸（类聚作竟。诗纪云。一作竟。）天路。凤起出秦关。身去长不返。箫声时往还。（○类聚七十八作咏箫史诗。乐府诗集五十一作鲍照。诗纪二十一。）
    【纵横篇】
    苏秦始为交。同学鬼谷先生。辩说剖毫厘。变诈入无形。巧言惑正理。人主莫不倾听。（○御览四百六十四。）
    【苦寒行】
    重纩无暖气。轻被覆空床。（○御览七百七。○四部业刊本作苦行诗。无纩字。）
    【真人篇】
    朱李生东苑。甘瓜出西郊。（○御览九百七十八。）
    【励志诗（九章四言）】
    大仪斡运。天回地游。四气（书钞作时。）鳞次。寒暑环周。星光既夕。忽焉素秋。凉风（书钞作商飚。）振落。熠耀宵流。吉士思秋。实感物化。日与（六臣本文选作欤。注云。善本作与字。下同。）月与。荏苒代谢。逝者如斯。曾无日夜。嗟尔庶士。胡宁自舍。
    仁道不遐。德侨缬稹Ｇ笱伤怪痢Ｖ谙士司佟４箝嘈漠。将抽厥绪。先民（六臣本文选注云。五臣作人。）有作。贻我高矩。
    虽有淑姿。放心纵逸。出（李善本文选作田。）般（六臣本文选注云。五臣作盘。）于游。居多暇日。如彼梓材。弗勤丹沐浴。虽劳朴斫。终负素质。
    养由矫矢。兽号于林。蒲芦（文选作υ卢。六臣本注云。五臣作υ芦。文章正宗作υ卢。书钞芦作卢。）萦缴。神感飞禽。末伎之妙。动物应心。研精耽道。安有幽深。
    安心恬荡。栖志浮云。体之以质。彪之以文。如彼南亩。力耒既勤。{艹衮}致功。必有丰殷。水积成川。（李善本文选作渊。文章正宗同。）载澜（六臣本文选注云。五臣作润。）载清。土积成山。琳粲糈ぁＩ讲蝗贸尽４ú淮怯。勉尔（六臣本文选作志。诗纪云。含弘。以隆德声。高以下基。洪由纤起。川广自（六臣本文选作志，诗纪云。五臣作其。）源。成人在始。累微以著。乃物之理。纟墨牵之长。实累千里。
    复礼终明。天下归仁。若金受砺。若泥在钧。进德修业。辉光日新。隰朋仰慕。予亦何人。（○文选十九。文章正宗二十九。诗纪二十一。又书钞百二十五引林、禽二韵。百五十三引一句。百五十四引流一韵。）
    【祖道征西应诏诗】
    赫赫大晋。奄有万方。陶以仁化。曜以天光。二（诗纪作贰。）迹陕西。实在我王。内饪（广文选作铨。）玉铉。外惟鹰扬。四牡扬镳。玄辂振绥。庶寮群後。饯饮洛湄。感离欢凄。慕德迟迟。（○类聚二十九。广文选八。诗纪二十一。）
    【祖道赵王应诏诗】
    崇选穆穆。利建明德。（诗纪云。一作明明。）於显穆亲。时惟我王。禀姿自然。金质玉相。光宅旧赵。作镇冀（类聚作异。）方。休宠曲锡。备物焕彰。发轨上京。出自天邑。百寮饯行。缙绅具集。轩冕峨峨。冠盖习习。恋德惟德。永欢弗及。（○类聚二十九。广文选八。诗纪二十一。）
    【太康六年三月三日後园会诗（四章）】
    暮春地日。阳气清明。祁祁甘雨。膏泽流盈。习习祥风。启滞导生。禽鸟翔逸。（类聚作逸豫。初学记、御览、广文选同。）卉木（类聚作桑麻。初学记、御览、广文选同。）滋荣。纤条被绿。翠华含英。
    於皇我後。（御览作於我皇後。）钦若昊乾。顺时省物。言观中园。燕及群辟。乃命乃延。（初学记作筵。御览作初筵。诗纪云。一作初筵。）合乐华池。祓（岁时杂咏作复。）濯清川。泛（岁时杂咏误作凡。）彼龙舟。溯（类聚误作沂。）游洪（类聚作渚。）源。
    朱幕云覆。列坐文茵。羽觞波腾。品物备珍。管弦繁会。变用（岁时杂咏作用变。）奏新。穆穆我皇。临下渥仁。训以慈惠。询纳广神。好乐无荒。化达无垠。
    咨予微臣。荷宠明时。忝恩于外。攸攸三期。（岁时杂咏作期。）犬（岁时杂咏误作太。）马惟慕。天实为之。灵启其愿。（岁时杂咏作衷。）遐愿（诗纪作邀□。）在兹。于以表情。爰著斯诗。（此章岁时杂咏有窜乱。○古今岁时杂咏十六。诗纪二十一。又类聚四、初学记四、御览三十、广文选八并引前二章。）
    【诗】
    听朝有暇。延（书钞作延。）命群臣。冠盖云集。樽俎星陈。（○书钞八十二。初学记十四。）
    【上巳篇（以下五言）】
    仁风导（书钞作道。）和气。勾（岁时杂咏作句。诗纪同。）芒御昊春。（初学记误作清。）姑洗应时月。元（书钞作上。）巳启良辰。密云荫朝日。零雨洒微尘。飞轩游九野。置酒会众宾。临川悬广幕。夹水布长茵。（岁时杂咏作ブ。）徘徊存往古。慷慨慕先真。朋（御览作明。）从自远至。童冠八九人。追好舞雩庭。拟迹洙泗滨。伶人理新乐。膳夫（御览作工。）烹（御览作献。诗纪作然。）时珍。八音硼舾亲唷ｋ荣薮雍岢隆Ｃ钗杵鹌胝浴１歌出三（编珠作西。）秦。春醴（岁时杂咏作体。）逾九螫狻＃ㄋ晔痹佑阶黪贰Ｊ纪同。）冬清（御览作青。）过十旬。盛时不努力。岁暮将何因。勉哉众君子。茂德景日新。高飞抚（诗纪作舞。）凤翼。轻举攀龙鳞。（○古今岁时杂咏十六。诗纪二十一。又书钞百四十八引旬一韵。百五十五引春、辰二韵。初学记四引清、辰、尘、宾四韵。杜公瞻编珠引秦一韵。御览三十引春、辰、人、珍、旬五韵。）
    【答何劭诗三首（何劭赠诗别见。）】
    吏道何其迫。窘然坐自拘。缨嘉徽纟墨。文宪焉可逾。恬旷苦不足。烦促每有馀。良朋贻新诗。示（类聚作尔。）我以游娱。穆如洒清风。焕（李善本文选作奂。对床夜语作涣。）若春华敷。自昔同寮き。於今比园庐。（类聚作墟。）衰疾（李善本文选作夕。类聚同。）近辱殆。（六臣本文选注云。五臣殆辱。）庶几并悬舆。散发重阴下。抱（类聚作把。）杖临清渠。属耳听■鸣。（类聚作鸣禽。）流目玩眩李善本文选作。）鱼。从容养馀日。取乐於桑榆。（○文选二十四。文章正宗二十九。诗纪二十一。又类聚三十一引娱、敷、墟、舆、渠、鱼、榆七韵。范晔文对床夜语一引敷、鱼二韵。）
    洪钧陶万类。大块禀群生。明暗信异姿。静躁亦殊形。自予及有识。志不在功名。虚恬窍所好。文学少所经。忝荷既过任。白日已西倾。道长苦智短。责重困才轻。周任有遗规。其言明且清。负乘为我戒。夕惕坐自惊。是用感嘉贶。写心出中诚。发篇虽温丽。无乃违其情。（○文选二十四。文章正宗二十九。诗纪二十一。）
    驾言归外庭。放志永栖迟。相伴步园畴。春草郁郁滋。荣观虽盈目。亲友莫与偕。悟物增隆思。结恋慕同侪。援翰属新诗。永欢有馀怀。（○类聚三十一。诗纪二十一。）
    【情诗五首】
    北方有佳人。端坐鼓鸣琴。终晨抚管弦。日（书钞作旦。）夕不成音。忧来结不解。我思存所钦。君子寻时役。幽妾怀苦心。初为三载别。於今久滞淫。昔耶（玉台作柳。广文选作苦。并误。）生户牖。庭内自成阴。（玉台作林。）翔鸟鸣翠偶。（玉台作隅。）草虫相和吟。心悲易感激。俯仰泪流衿。愿托晨风翼。束带侍衣衾。（○玉台新咏二。广文选九。诗纪二十一。又书钞一百九引琴、音二韵。）
    明月曜清景。倒庹招（诗纪作元。）墀。幽人守静夜。回身入空帷。束带俟将朝。廓落晨星稀。寐假交精爽。觌我佳人姿。巧笑媚欢（玉台作权。）靥。联娟（玉台作媚。）眸与眉。寤（玉台作寐。）言增长叹。凄然心独悲。（○玉台新咏二。广文选九。诗纪二十一。）
    清风动帷帘。晨月叹（玉台作烛。文选注、海录碎事同。六臣本文选注云。五臣作烛。诗纪同。）幽房。佳人处遐远。兰室无容光。襟（玉台作衿。）怀拥虚（李善本文选作灵。）景。轻衾覆空床。居欢惜（文选作忄曷。六臣本注云。五臣作惜。）夜促。在戚（玉台作{戚心}。六臣本文选注云。五臣作戚。）怨宵长。拊（玉台作抚。六臣本文选注云。五臣作抚。）枕独啸（玉台作吟。）叹。感慨（玉台作绵绵。）心内伤。（○文选二十九。玉台新咏二。诗纪二十一。又文选二十一杂体诗注引房一韵。海录碎事上引房一韵。）
    君居北海阳。妾在江南（玉台作南江。）阴。悬邈修涂远。（类聚作极修途。）山川阻且深。承欢注隆爱。结分投所钦。衔恩（玉台作思。诗纪云。一作思。）笃守（玉台作守笃。）义。万里托微心。（○玉台新咏二。类聚三十二。诗纪二十一。）
    游目（玉台作自。）四野外。逍遥独延伫。兰蕙缘情渠。繁华荫（类聚作阴。）绿（类聚作渌。）渚。佳人不在兹。取此（类聚作之。）欲谁与。巢居知风寒。（唐写本玉台作飙。类聚作寒风。玉台作觉风飘。）穴处识（类聚作知。）阴雨。不（玉台作未。）曾远别离。安知慕俦侣。（○文选二十九。玉台新咏二。类聚三十二。诗纪二十一。又敦煌唐写本玉台新咏存篇末三十四字。○逯案。诗纪以清风、游目、北方、明月、君居等为次。今从玉台新咏。）
    【感婚诗】
    驾言游东邑。东邑纷禳禳。（御览作穰穰。）婚姻及良时。嫁娶避当梁。窈窕出闺女。燕婉姬与姜。素颜发红华。美目流清扬。к炜众亲盛。於我犹若常。譬彼暮春草。荣华不再阳。（○初学记十四。诗纪二十一。又御览百五十七引穰、梁二韵。）
    【杂诗三首】
    晷度随天运。四时互相承。（万花谷作乘。）东壁正昏中。涸（文选作固。六臣本注云。五臣作涸。）阴寒节升。繁霜降（类聚作隆。）当夕。悲风中夜兴。朱火（万花谷作炎。）青无光。兰膏坐自（类聚作未。）凝。重衾无暖气。挟纩如怀冰。伏枕终遥昔。寤言莫予应。永思虑崇替。（诗纪作昔。）慨然独拊（文选作抚。）膺 。（○文选二十九。诗纪二十一。又类聚三、 初学记三并引承、升、兴、凝、冰五韵。万花谷後二引乘、升、兴、凝、冰五韵。）
    逍遥游春宫。（广文选作空。诗纪同。又注云。一作宫。）容与缘（玉台、广文选作缘。诗纪作绿。）池阿。（唐写本玉台作河。）白苹齐（广文选、诗纪作开。）素叶。朱草茂丹华。微风摇■（玉台、广文选作ぇ。唐写本玉台作蕖。）若。层波动芰荷。荣彩曜中林。流馨（唐写本玉台作声。）入绮罗。王孙游不归。修路邈以（唐定本玉台作以邈。）遐。谁与玩（诗纪作玩。）遗芳。伫立独咨嗟。（○玉台新咏二。敦煌唐写本玉台新咏。广文选十五。诗纪二十一。）
    荏苒日月运。寒暑忽流易。同好逝（玉台作游。）不存。迢迢（两本玉台俱作苕苕。）远离析。房栊自来风。户庭无行迹。蒹葭生床下。蛛蝥纲四壁。怀思（唐定本玉台作恩。）见不隆。感物重郁积。游雁比翼翔。归鸿知接翮。来哉彼君子。无然（玉台、广文选、诗纪作愁。误。）徒自隔。（○玉台新咏二。唐写本玉台新咏。广文选十五。诗纪二十一。）
    【拟古诗】
    〖诗纪云。见艺文松类。有诗无题。古遗集云拟古。○逯案。又见鲍照集赠马子乔。〗
    松生垅坂上。百尺下无枝。东南望河尾。西北隐昆崖。刚（类聚作纲。鲍照集作野。）风振山籁。朋鸟夜惊离。悲凉贯年节。葱翠恒若斯。安得草木心。不怨寒暑移。（○鲍照集六。类聚八十八。诗纪二十一。）
    【游仙诗四首】
    云霓垂藻旒。羽辏类聚作挂。）扬轻裾。飘登清云间。论道神皇庐。箫史登凤音。王後吹鸣竽。守精味玄妙。逍遥无为墟。（○类聚七十八。诗纪二十一。）
    玉佩连浮星。轻冠结朝霞。列坐王母堂。艳体餐（类聚作艳餐琼。）瑶华。湘妃咏涉江。汉女奏阳阿。（○同上）
    乘云去中夏。随风济江湘。峻沮旄吡辍Ｋ焐玉峦阳。云娥荐琼石。神妃侍衣裳。（○同上）
    游仙迫西极。弱水隔流沙。云榜鼓雾。飘忽陵飞波。（○书钞百三十八。御览七百七十一。）
    【赠挚仲治诗】
    君子有逸志。栖迟於一丘。仰荫高林茂。俯临渌水流。恬淡养玄虚。沈精硎圣猷。（○类聚三十一。诗纪二十一。）
    【招隐诗二首】
    隐士托山林。遁世以保真。连惠亮未遇。雄才屈不伸。（○类聚三十六。诗纪二十一。）
    栖迟四野外。陆沈背当时。循名掩不著。藏器待无期。羲和策六龙。弭节越崦嵫。盛年俯仰过。忽若振轻丝。（○同上）
    【荷诗】
    荷生绿泉中。碧叶齐如规。回风荡流雾。珠水逐条垂。照灼（鲍集作彪炳。）此金塘。藻曜君玉（鲍集作王。）池。不愁世赏绝。但畏盛明移。（○类聚八十二。鲍照集四作学刘公干体诗。）
    【诗】
    混沌无形气。奚从生两仪。元一是能分。术极焉能离。玄为谁翁子。道是谁家儿。天行自西回。日月曷东驰。（○御览一。）
    【诗】
    清晨登陇首。坎鲑餍猩侥选Ａ熠婢阻曲。羊肠独盘桓。（○书钞百五十七。）
    【诗】
    乘马佚於野。泽雉苦於樊。役心以婴物。岂云我自然。（○韵补二。）
    【诗】
    橘生湘水侧。菲陋人莫传。逢君金华宴。得在（白帖作生。）玉阶（类聚作机。）前。（○类聚八十六。白帖三十。鲍照集四。）
    【诗】
    日南出野女。群行不见夫。其状精且白。裸袒无衣襦。（○後汉书郡国志日南郡注引博物记。○逯案。此殆张华诗。）
    【诗】
    阑径少行迹。玉台坐纲丝。（○海录碎事四。）
    【诗】
    青盖覆金鞍。（○书钞百二十六。）
    樱桃含红萼。（○初学记二十八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
