    ●晋诗卷四
    ※周处
    〈处。字子隐。义兴阳羡人。仕吴为东观左丞。入晋。历新平、广汉太守。除内史。迁御史中丞。元康七年。以建威将军讨氐羌齐万年。战死。有默语三十篇、风土记三卷。〉
    【诗】
    〖晋书曰。齐万年屯梁山。有众七万。夏侯骏逼处以五千兵击之。乃攻万年於六陌。处军未食。梁王肜促令速战。而绝其後继。处知必败。赋诗云云。〗
    去去世事已。策马观西戎。藜藿甘粱黍。期之克令（御览作命。）终。（○晋书本传。御览三百十二。诗纪三十。）
    ※邹湛
    〈湛。字润甫。南阳新野人。泰始初。历任尚书郎、太子中庶子。太康中。拜散骑常侍。出为渤海太守。转太傅杨骏长史。迁侍中。後历任国子祭酒、少府等职。元康末卒。有易统略若干卷、集三卷。〉
    【游仙诗】
    潜颖隐九泉。女萝缘高松。（○文选二十一游仙诗注。）
    紫芝列红敷。丹泉激阳渎。（○文选三十一杂体诗注。）
    ※曹嘉
    〈嘉。魏楚王彪世子。入晋封高邑公。元康中为国子博士。後为东莞太守。〉
    【赠石崇诗】
    〖诗纪云。曹嘉元康中与石崇俱为国子博士。後嘉为东莞太守。崇为征虏将军。监青、徐军事。屯於下邳。嘉以诗遗崇。〗
    文武应时用。兼才在明哲。嗟嗟我石生。为国之俊杰。入侍於皇闼。（诗纪云。一作闱。）出则登九列。威检肃青徐。风发宣吴裔。畴昔谬同位。情至过鲁卫。分离逾十载。思远心增结。愿子鉴斯诚。寒暑不逾契。（○三国志楚王彪传注。诗纪三十。）
    ※阎赞
    〈赞。字续伯。巴西安汉人。惠帝初。历舍人。转安得令。复为河间王胛魅炙韭怼Ｇê褐刑守。转陇西太守。有集二卷。〉
    【为周处士上诗】
    周全其节。令闻不已。身虽云没。书名良史。（○晋书周处传。）
    ※潘岳
    〈岳。字安仁。荥阳中牟人。武帝时。举秀才为郎。出为河阳及怀二县令。入补尚书郎。惠帝初。太傅杨骏引为主簿。後选为长安令。寻补著作郎。转散骑常侍。永康元年。赵王伦辅政。孙秀诬岳与石崇为乱。遂被害。有集十卷。〉
    【关中诗〖十六章】
    诗纪云。惠帝元康六年。氐贼齐万年与杨茂於关中反乱。既平。帝命诸臣作关中诗。岳上表曰。诏臣作关中诗。辄奉诏竭愚作诗一篇。案汉记。孝明时护羌校尉窦林上降羌颠岸。以为羌豪。岸兄颠吾复降。问事状。林对前後两屈。坐诬讽下狱死。齐万年编户隶属。为日久矣。而死生异辞。必有诡谬。矿引证喻。以徵不恪。〗
    於皇时（六臣本文选注云。五臣本作乃。诗纪云。五臣作乃。）晋。受命既固。三祖在天。圣皇绍祚。德博化光。刑简枉错。微火不戒。
    延我宝库。蠢尔戎狄。狡焉思肆。虞我国眚。窥我利器。狱牧虑殊。威怀理二。将无专策。兵不素肄。
    翘翘赵王。请徒三万。朝议惟疑。未逞斯愿。桓桓梁征。高牙乃建。旗盖相望。偏师作援。
    虎视眈眈。威彼好础Ｋ丶兹找。玄幕云起。谁其继之。夏侯卿士。惟系惟处。别营棋寺。
    夫岂无谋。戎士承平。守有完郛。战无全兵。锋交卒奔。孰免孟明。悄檄秦郊。告败上京。
    周殉师令。身膏氐（晋书作齐。）斧。人之云亡。贞节克举。卢播违命。投畀朔土。为法受恶。谁谓荼苦。
    哀此黎元。无罪无辜。肝脑涂地。白骨交衢。夫行妻寡。父出子孤。俾我晋民。（六臣本文选注云。五臣本作人。）化为狄俘。
    乱离斯瘼。日月其稔。天子是矜。旰食晏（诗纪作宴。）寝。主忧臣劳。孰不祗懔。愧无献纳。尸素以甚。
    皇赫斯怒。爰整精锐。命彼上谷。指日遄逝。亲（六臣本文选注云。五臣本作新。）奉成规。棱（六臣本文选注云。五臣本作精。）威遐厉。首陷中亭。扬声万计。
    兵固诡道。先声後实。闻之有司。以万为一。纣之不善。我未之必。虚搞吣系隆ｇ眩李善本文选作谬。）彰甲吉。雍门不启。陈湃危逼。观遂虎奋。感恩输力。重围克解。危城载色。（六臣本文选注云。五臣本作邑。诗纪云。五臣作邑。）岂曰无过。功亦不测。
    情固万端。于何不有。纷纭齐万。亦孔之丑。曰纳其降。曰枭其首。畴真可掩。孰伪（六臣本文选注云。五臣本作为。）可久。
    既徵尔辞。既蔽尔讼。当乃明实。否则证空。好爵既（六臣本文选注云。五臣本作自。）靡。显戮亦从。不见窦林。伏尸汉邦。
    周人之诗。卦徊赊薄１蹦厌狁。西患昆夷。以古况今。何足曜威。徒愍斯民。我心伤悲。
    斯民如何。荼毒于秦。师旅既加。饥馑是因。疫疠淫行。荆棘成榛。绛阳之粟。浮于渭滨。
    明明天子。视民（六臣本文选注云。五臣本作人。）如伤。申命群司。保尔封疆。靡暴于众。无陵于强。惴惴寡弱。如熙春阳。（○文选二十。诗纪二十八。又晋书五十八引斧、举二韵。）
    【为贾谧作赠陆机诗（十一章）】
    肇自初创。二仪蛆俊＃ㄎ难∽餮胎。）粤有生民。伏羲始君。结绳阐化。八象成文。芒芒（六臣本文选注云。五臣作茫茫。）九有。区域以分。
    神农更王。（类聚作生。）轩辕承纪。画野离疆。（类聚作强。）爰封众子。夏殷既袭。宗周继（类聚作系。）祀。绵绵瓜瓞。六国互峙。
    强秦兼并。吞灭四隅。子婴面榇。汉祖膺图。（类聚作应符。六臣本文选注云。五臣作应符字。）灵献微弱。在涅则渝。三雄眉足。孙启南吴。
    南吴伊何。僭号称王。大晋统天。仁风遐扬。伪孙衔璧。（诗纪误作壁。）奉土归疆。婉婉长离。凌江而翔。
    长离云谁。咨尔（类聚作余。）陆生。鹤鸣九皋。犹载厥声。况乃海隅。播名上京。爰应旌招。抚翼宰（类聚作紫。文选李善注或作紫。非也。）庭。
    储皇之选。实简惟良。英英朱鸾。来自南冈。曜藻崇正。玄冕丹裳。如彼兰蕙。载采其芳。
    藩岳作镇。辅我京室。旋反（类聚作及。）桑梓。帝弟作弼。或云国宦。（类聚作官。六臣本文选注、诗纪并云。五臣作官。）清涂攸失。吾子洗然。恬淡自逸。
    廊庙惟清。俊率茄印＿应嘉举。自国而迁。齐辔群（书钞作墀。）龙。光赞纳言。优游省闼。珥笔华轩。
    昔余与子。缱绻东（类聚作同。）朝。虽礼以宾。情通友僚。嬉娱丝竹。抚な舞韶。修日朗月。携手逍遥。
    自我（六臣本文选注云。五臣作成。诗纪云。五臣作成。）离群。二周于今。虽简其面。分著情深。子其超矣。实慰我心。发言为诗。俟望（类聚作望俟。）好音。
    欲崇其高。必重其层。立德之柄。莫匪安（六臣本文选注云。善作宣。诗纪云。善作宣。）恒。在南称柑。（文选、类聚作甘。）度北则橙。崇子锋颖。不颓（类聚作骞。）不崩。（○文选二十四。诗纪二十八。又类聚三十一引二章、三章、四章、五章、七章、八章、十章及九章之朝、遥二韵、十一章之曾、橙、崩三韵。书钞六十引言、轩二韵。）
    【北芒送别王世胄诗五章】
    〖世说新语赏誉篇曰。谢胡儿尝作王堪传。咨谢公。谢公答曰。堪。烈之子。阮千里姨兄弟。潘安仁中外。安仁诗所谓云云。是许允婿。又注曰。晋诸公赞曰。堪字世胄。东平寿张人。少以高亮义正称。为尚书左丞。有准绳操。为石勒所害。岳集曰。堪为成都王军司马。岳送至北邙别。作诗曰云。〗
    微微发胃。受之父母。峨峨王侯。中外之首。子亲伊姑。我父惟舅。昆同瓜瓞。志齐执友。
    惟我王侯。风节英茂。执宪中朝。剖符名守。配作此牧。频显烦授。徐以姻掇。凉疾不就。
    桓桓平北。帝之宠弟。彬彬我兄。敦书悦礼。乃降厥资。训戎作楷。谁谓荼苦。其甘如荠。
    忠惟行本。恭惟德基。沈此旧疴。不敢屡辞。命彼仆驾。谓之舆之。如彼孙子。膑足乘踟摹
    朱镳既扬。四辔既整。驾言饯行。告辞芒领。情有迁（文馆词林作遗。）延。日无馀景。（类类聚、诗纪作影。）回辕南翔。心焉北骋。（○文馆词林百五十二作赠王胄。又类聚二十九、诗纪二十八并引整、领、景、骋四韵。）
    【家风诗】
    绾发绾发。发亦鬓（诗纪云。一作в。）止。日祗日祗。敬亦慎止。靡专靡有。受之父母。鸣鹤匪和。析薪弗荷。隐忧孔疚。我堂靡构。义方既训。家道颖颖。岂敢荒宁。一日三省。（○类聚二十三。诗纪二十八。）
    【於贾谧坐讲汉书诗】
    治（初学记作理。）道在儒。弘儒由人。显允（初学记作光矣。）鲁侯。文质彬彬。笔下ゼ藻。席上敷珍。前疑既（类聚、初学记作惟。诗纪同。）辨。旧史惟新。惟新（初学记作将分）尔史。既辨尔疑。延我寮友。讲此微辞。（○类聚五十五。初学记十一。诗纪二十八。又书钞一百作读汉书诗。引珍、新二韵。）
    【离合诗】
    佃渔始化。人民穴处。意守醇朴。音应律吕。乘梓被源。卉木在野。锡鸾未设。金石拂举。害咎蠲消。吉德流普。谷可安。奚作栎宇。嫣然以意。焉惧外侮。熙神委命。已求多祜。叹彼季末。口出择语。谁能墨识。（类聚作诚。）言丧厥所。垄亩之谚。龙潜严阻。鲜义崇乱。少长失叙。（思杨容姬难堪○类聚五十六。诗纪二十八。）
    【金谷会诗】
    遂拥朱旄。作镇淮泗。（○六臣本文选五十九齐故安陆昭王碑文注。）
    【金谷集作诗】
    王生和鼎实。石子镇海所。亲友各言迈。中心怅有违。保以叙离思。携手游郊畿。朝发晋京阳。夕次金谷湄。回萦曲阻。峻阪路威夷。绿（类聚作渌。）池泛淡淡。青柳何依依。滥泉龙鳞澜。（六臣本文选作涧。诗纪云。一作涧。）激波连珠挥。前庭树沙（御览作甘。）棠。後园植乌卑。灵囿繁石（李善本文选作若。诗纪云。善作若。）榴。茂林列芳梨。饮至临华沼。迁坐登隆坻。玄醴染朱颜。但（书钞作数。类聚作诉。）杯行迟。扬桴抚灵鼓。箫管清且悲。春荣谁不慕。（六臣本文选注云。五臣作耀。诗纪云。五臣作耀。）岁寒良独希。投分寄石（初学记作名。）友。白首同。（初学记作固。）所归。（○文选二十。诗纪二十八。又书钞百四十八引迟一韵。类聚二十九作金谷集诗。引沂、违、畿、湄、夷、依、迟、归八韵。初学记十八引归一韵。御览九百七十一引卑一韵。）
    【河阳县作诗二首】
    微身轻蝉翼。弱冠忝嘉招。在疚妨贤路。再升上宰朝。猥荷公叔举。连（六臣本文选注云。五臣作违。诗纪云。五臣作违。）陪厕王寮。长啸归江山。拥耒耨时苗。幽谷茂纤葛。峻严敷荣条。落英陨林趾。飞茎秀陵乔。卑高亦何常。升降在一朝。徒恨良时泰。小人道遂消。譬如野田蓬。斡流随风飘。昔倦都邑游。今掌河朔徭。登城眷南顾。凯风扬微绡。洪流何浩荡。修芒郁啭。谁谓晋京远。室迩身实辽。谁谓邑宰轻。令名患不劭。人生天地间。百年孰能要。Γ六臣本文选注云。五臣作选Ｊ纪云。五臣作选＃┤玳拢六臣本文选注云。五臣作敲。诗纪云。五臣作敲。）石火。瞥若截道飚。齐都无遗声。桐乡有馀谣。福谦在纯约。害盈由（李善本文选作犹。）矜骄。虽无君人德。视民庶不忄兆。（○文选二十六。诗纪二十八。）
    日夕阴云起。登城望洪河。川气冒山领。惊湍激严阿。归雁饔⒗贱础＃六臣本文选注云。五臣作氵寺。诗纪云。五臣作氵寺。音止。）游鱼动圆波。鸣蝉厉寒音。时菊耀秋华。引领望京室。南路在伐柯。大厦（六臣本文选注云。五臣作夏。诗纪云。五臣作大夏。）缅无觌。崇芒（草堂诗笺作岗。）郁嵯峨。总总都邑人。扰扰俗化讹。依水类浮萍。寄松似悬萝。朱博纠舒慢。楚风被琅邪。曲蓬何以直。托身依业麻。黔黎竟何常。政成在（韵补作在成。）民和。位同单父邑。愧无子贱歌。岂敢陋微官。但恐忝所荷。（○文选二十六。诗纪二十八。又文选二十二游西池诗注引一句。草堂诗笺三十五江梅诗注引一句。韵补二引麻、和二韵。）
    【在怀县作诗二首】
    南陆迎修景。朱明送末垂。初伏（初学记作秋。）启新节。隆暑（初学记作炎景。）方（御览作亦。）赫羲。（岁时杂咏、初学记、御览、诗纪作曦。六臣本文选注云。五臣作曦。）朝想庆云兴。夕迟白日移。挥汗辞中宇。登城临清池。凉飚（类聚、初学记作风。）自远（初学记作送。）集。轻襟随风吹。灵圃耀（类聚、初学记作曜。岁时杂咏同。）华果。通衢列高椅。瓜瓞蔓长苞。姜芋纷广畦。稻栽肃芊芊。（李善本文选作仟仟。诗纪作阡阡。）黍苗何离离。虚薄乏时用。位微名日卑。驱役宰两邑。政绩竟无施。自我违京辇。四载迄于斯。器非廊庙姿。屡出固其宜。徒怀越鸟志。眷恋想南枝。（○文选二十六。诗纪二十八。又古今岁时杂咏二十二、初学记四并引垂、曦、移、池、吹、椅六韵。书钞百五十五引垂、羲二韵。类聚五引垂、羲、移、池、吹、椅六韵。御览三十一引垂、曦二韵。）
    春秋代迁逝。四运纷可喜。宠辱易不惊。恋本难为思。（此四句李善本文选属前一首。）我来冰未泮。时暑忽隆炽。感此还期淹。叹彼年往驶。登城望郊甸。游目历朝寺。小国寡民务。（类聚作人民。）终日寂无事。白水过庭激。绿槐夹门植。信美非吾土。祗搅怀归志。眷（李善本文选作卷。六臣本注。善作卷。）然顾巩洛。山川邈离异。愿言旋旧乡。畏此简书忌。祗奉社稷守。恪居处职司。（○文选二十六。诗纪二十八。又类聚五十作怀县诗。引事、植、志、异、忌五韵。）
    【内顾诗二首〖诗纪云。广文选作潘尼者非。〗】
    静居怀所欢。登城望四泽。春草郁青青。桑柘（类聚作者。）何奕奕。芳林振朱（类聚作丹。）荣。渌水激素石。 初征冰未泮。 忽焉振（诗纪作衤酢 ）抱巍Ｂ漫三千里。迢迢（两本玉台均作苕苕。）远行客。驰情恋朱颜。寸阴过盈尺。夜愁极清晨。朝悲终日夕。山川信（类聚作自。）悠永。愿言良弗（类聚作不。）获。引领（类聚误作别领。）讯（唐写本玉台作诉。类聚同。）归云。（类聚作期。）沈思（类聚作云沈。）不可释。（○玉台新咏二。古籍业残敦煌唐写本玉台新咏。类聚三十二。诗纪二十八。）
    独悲安所慕。（唐写本玉台误作暮。）人生若朝露。绵邈寄绝域。眷恋想（唐写本玉台作相。）平素。尔情既来追。我心亦还顾。形体隔不达。精爽交中路。不见山上。（诗纪作下。）松。隆冬不易故。不见陵涧。（诗纪作涧下。）柏。岁寒守一度。无谓希见（玉台作是。）疏。在远分弥固。（○玉台新咏二。古籍业残敦煌唐写本玉台新咏。诗纪二十八。）
    【悼亡诗三首】
    荏苒冬春（唐写本玉台作春冬。）谢。寒暑忽流易。之子归穷泉。重壤永幽隔。私怀谁克从。淹留亦何益。黾勉恭朝命。回心反初役。望庐思其人。入室想所历。帏（类聚作帷。李善本文选同。）屏无{髟方}{髟弗}。翰默有馀迹。流芳未及歇。遗挂（唐写本五台作桂。类聚同。）犹在壁。怅耍类聚误作脱。玉台误作帐幔。）如或存。回（文选、诗纪作周。唐写本玉台作回。）遑（六臣本文选注云。五臣作惶。唐写本玉台作皇。）忡惊惕。如彼翰林鸟。双栖（六臣本文选注云。五臣作飞字。唐写本玉台作飞。诗纪云。五臣作飞。）一朝支。如彼游川鱼。比目中路析。（唐写本玉台作隔。类聚同。）春风缘巢来。晨留承檐（玉台均作依檐。）滴。寝息何时忘。沈忧日盈积。庶几有时衰。庄缶犹可击。（○文选二十三。玉台新咏二。古籍业残敦煌唐写本玉台新咏。诗纪二十八。又类聚三十四引易、隔、历、迹、壁、惕、支、隔八韵。）
    皎皎（玉台作剥啊Ｌ菩幢居裉皎皎。）窗中月。（事类赋作日。）照（唐写本玉台作昭。）我室南端。清商应秋至。溽暑随节阑。凛凛（御览作懔懔。）凉风（御览作气。）升。始觉夏衾单。岂曰无重纩。（御览误作氵广。）谁与同岁寒。岁寒无（书钞作先。）与同。朗月何胧胧。展转ツ（玉台作眄。类聚同。御览作睇。）枕席。长簟竟床空。床空委清尘。室虚（诗纪云。一作空。）来悲风。独无李氏灵。仿佛睹（唐写本玉台作见。）尔容。抚衿长欢息。不觉涕沾胸。沾胸安能已。悲怀从中起。寝兴目（玉台作自。六臣本文选注云。五臣作自。）存形。遗音犹在耳。上惭东门吴。下愧蒙庄子。赋诗欲言志。此志（玉台作零落。）难具纪。命也（唐写本玉台作今世。）可（玉台作诗。）奈何。长戚自令（唐书本玉台作令自。）鄙。（○文选二十三。玉台新咏二。古籍业残敦煌唐写本玉台新咏。诗纪二十八。又书钞百五十引同、胧二韵。类聚三十四引端、阑、单、寒、胧、空、风、起、耳九韵。御览二十五引端、阑、单三韵。七百七引单、寒二韵。七百八引空一韵。事类赋秋赋注引端、阑二韵。○逯案。长戚自令鄙句。唐写本作令自鄙较胜。阮籍咏怀昔年十四五篇末句云。敫々令自嗤。与此句法相似也。）
    曜灵运天机。四节代迁逝。凄凄朝露凝。烈烈（六臣本文选注云。五臣作列。）夕风厉。奈何悼淑俪。仪容永潜医。念此如昨日。谁知已卒岁。改服从朝政。哀心寄私制。茵帱张故房。朔望临尔祭。尔祭讵几时。朔望忽复尽。衾裳一毁撤。千载不复引。峻酒谠轮堋Ｆ萜菝窒啵六臣本文选注云。五臣作想。）愍。悲怀感物来。泣涕应情陨。驾言陟东阜。望坟思纡轸。徘徊墟墓间。欲去复不忍。徘徊不忍去。徙倚步踟蹰。落叶委埏侧。枯ぼ带坟隅。孤魂独茕茕。安知灵与无。投心遵朝命。挥涕强就车。谁谓帝宫远。路极悲有馀。（○文选二十三。诗纪二十八。）
    【杨氏七哀诗】
    ㄘ如叶落树。邈若（文选注作然。）雨绝天。雨绝有归云。页落何时（类聚时字误入下句气字上。广文选同。）连。山气冒冈领。长风鼓松柏。堂虚闻鸟声。室暗如日夕。昼愁奄逮昏。夜思忽终昔。展转独悲穷。泣下沾枕席。人居天地间。飘若远行客。先後讵能几。谁能弊金石。（○类聚三十四作哀诗。广文选九。诗纪二十八。又文选四十拜中军记室辞隋王笺注引天一韵。）
    【思子诗】
    造化甄品物。天命代虚盈。奈何念稚子。怀奇陨幼龄。追想存仿佛。感道伤中情。一往何时还。千载不复生。（○类聚三十四。诗纪二十八。）
    【东郊诗〖东郊。叹不得志也。〗】
    出自东郊。忧心摇摇。遵彼莱田。言采其樵。（○文选二十宿东园诗注。）
    【鲁公诗】
    如地之载。如天之临。（○文选二十应诏燕曲水诗注。）
    【诗】
    成都贵素质。酒泉称白丽。红紫夺夏藻。裁芳掩春蕙。（○合璧事类别集四十四。）
    柳条恒着地。弱柳荫修衢。（○类聚八十九。○逯案。此非一篇中句。）
    依水类浮萍。倚松如悬萝。（○合璧事类续集五十一。）
    【阁道谣】
    〖晋书曰。潘岳才名冠世。为众所疾。泰始十年。出为河阳令。而郁郁不得志。时尚书仆射山涛领吏部。王济、裴楷等并为帝所亲遇。岳内非之。乃题阁道为谣。〗
    阁（御览阁下有东字。）道东有大牛。王济鞅。裴楷恰＃ㄓ览作跚铩＃┖歪酱檀俨坏眯荨＃ㄊ浪底鞲蠖有大牛。和峤鞅。裴楷跚铩Ｍ跫帽疰詹坏眯荨！鸾书潘岳传。世说新语政事篇。御览四百六十五引王隐晋书。）
    ※夏侯冲
    【答潘岳诗】
    相思限清防。企伫谁与言。（○文选二十六直东宫答郑尚书诗注。）
    ※束皙
    〈皙。字广微。阳平元城人。初为司空张华贼曹属。转著作佐郎。迁博士。再迁尚书郎。赵王伦辅政。辞疾归。有发蒙记一卷、集七卷。〉
    【补亡诗六首】
    〖序曰。皙与同（李善本文选作司。）业畴人。肄修乡饮之礼。然所咏之诗。或有义无辞。音乐取节。阙而不备。于是遥想既往。存思在昔。补著其文。以缀旧制。〗
    【南陔】〖南陔。孝子相戒以养也。〗
    循彼南陔。言采其兰。眷恋庭闱。心不遑安。彼居（初学记作其。下同。）之子。冈或游盘。馨尔夕膳。於晨餐。循彼南陔。厥草油油。彼居之子。色思其柔。眷恋庭闱。心不遑留。馨尔夕膳。於晨羞。有獭有獭。在河之恪Ａ璨ǎǔ跹Ъ亲靼幢恕＃└般琛＃ㄊ纪作泊。）噬鲂捕鲤。嗷嗷林乌。受哺于子。养隆敬薄。（初学记作溥。）惟禽之似。勖增尔虔。以介丕（初学记作寿。）祉。（○文选十九。诗纪二十三。又初学记十七所引缺餐一韵。）
    【白华】〖白华。孝子之洁白也。〗
    白华朱萼。被於幽薄。粲粲门子。如磨如错。终晨三省。匪惰（宋本初学记作情。）其恪。白华绛趺。在陵之陬。倩倩（初学记作偕偕。）士子。涅（初学记作沮。）而不渝。竭诚尽敬。峻就劬。白华玄足。在丘之曲。堂堂处子。无营无欲。鲜侔晨葩。莫之黠辱。（○文选十九。初学记十七。文章正宗二十九。诗纪二十三。）
    【华黍】〖华黍。时和岁丰。宜黍稷也。〗
    <黑甚>々重云。习习（李善本文选作辑辑。）和风。黍华陵巅。麦秀丘中。靡田不播。九谷斯丰。奕奕玄霄。望透柿簟Ｊ蚍⒊砘。禾（李善本文选作亦。）挺其秀。靡田不殖。九谷斯茂。无高不播。无下不植。（李善本文选作殖。）芒芒其稼。参参其穑。餍笪彝跷。充我民食。玉烛阳明。显猷翼翼。（○文选十九。诗纪二十三。）
    【由庚】〖由庚。万物得（诗纪无得字。）由其道也。〗
    荡荡夷庚。物则由之。蠢蠢庶类。王亦柔之。道之既由。化之既柔。木以秋零。草以春抽。兽在于（李善本文选作在。）草。鱼跃顺流。四时遽谢。八风代扇。纤阿案晷。星变基躔。（六臣本文选注云。五臣本作星躔其变。）五纬（李善本文选作是。）不愆。（李善本文选作逸。）六气无易。墅饰彝酢Ｉ芪闹迹。（○文选十九。诗纪二十三。）
    【崇丘】〖万物得极其高大也。〗
    瞻彼崇丘。其林蔼蔼。植物斯高。动类斯大。周风既洽。王猷允泰。漫漫方舆。回回洪覆。何类不繁。（六臣本注云。五臣作烦。）何生不茂。物极其性。人（六臣本注云。五臣作民字。）永其寿。恢恢大圆。茫茫（李善本作芒芒。）九壤。资生仰化。于何不养。人无道夭。物极则长。（○文选十九。诗纪二十三。）
    【由仪】〖由仪。万物之生。各得其仪也。〗
    肃肃君子。由仪率性。明明後辟。仁以为政。鱼游清沼。鸟萃平（六臣本注云。五臣作于。）林。濯鳞鼓翼。振振其音。宾写尔诚。主竭其心。时之和矣。何思何修。文化内辑。武功外悠。（○文选十九。诗纪二十三。）
    ※石崇
    〈崇。字季伦。以伐吴功封安阳侯。惠帝时出为荆州刺史。致富不赀。寻拜太仆。出为征虏将军。监徐州军事。镇下邳。永康元年。在朝谋诛赵王伦。被杀。时年五十二。有集六卷。〉
    【大雅吟】
    堂堂太祖。渊弘其量。仁格宇宙。义风遐畅。启土万里。志在翼亮。三分有二。周文是尚。於穆武王。奕世载聪。钦明冲默。文思允恭。武则不猛。化则时雍。庭有仪凤。郊有游龙。启路千里。万国率从。荡清吴会。六合乃同。百姓仰德。良史书功。超越三代。唐虞比踪。（右一曲晋乐所奏。○乐府诗集二十九。诗纪三十。）
    【楚妃叹（并序）】
    歌辞楚妃叹。莫知其所由。楚之贤妃。能立德著勋。垂名於後。唯樊姬焉。故今欢咏之声。永世不绝。荡荡大楚。跨土万里。北据方城。南接交趾。西抚巴汉。东被海恪Ｎ搴罹挪。是疆是理。矫矫庄王。渊氵亭岳峙。冕旒垂精。充纩塞耳。韬光戢曜。潜默恭己。内委樊姬。外任孙子。猗猗樊姬。体道履信。既绌虞丘。九女是进。杜绝邪佞。广启令胤。割欢抑宠。居之不吝。不吝实难。可谓知几。化自近始。著於闺闱。光佐霸业。迈德扬威。群後列辟。式瞻洪规。譬彼江海。百川咸归。万邦作歌。身没名飞。（右一曲晋乐所奏。○乐府诗集二十九。广文选十三。诗纪三十。又文选二十八吴趋行注引序文。）
    【王明君辞（并序）】
    〖王明君者。本是（玉台、类聚作为。六臣本文选注云。五臣作为。）王昭君。以触文帝讳。故（文选无故字。）改（唐写本玉台作改政。）之。（李善本文选作焉。唐写本玉台作也。玉台无之字。）匈奴盛。请婚於汉。元帝以後宫良家（玉台有女字。）子明（文选、诗纪作昭。六臣本文选注云。五臣作明。）君配焉。昔公主嫁乌孙。令琵琶马上作乐。以慰其道路之思。其送明（诗纪作昭。）君。亦必（唐写本玉台无必字。六臣本文选注云。五臣无必字。）尔也。其造新（玉台新下并有之字。六臣本文选同。并注。善本无之字。）曲。多哀怨之声。故叙之於纸云尔。〗
    我本汉家子。将适单于庭。辞诀未及终。前驱已抗旌。（玉台并作ユ。）仆御涕流离。辕马为悲（文选作悲且。类聚、乐府、诗纪同。）鸣。哀郁伤五内。泣泪（唐写本玉台作涕。）沾（李善本文选作湿。六臣本文选注云。善作湿字。）朱（唐写本玉台作珠。六臣本文选同。）缨。（玉台作珠璎。）行行日已远。遂（玉台作乃。）造（唐写本玉台作入。）匈奴城。延我於穹庐。加我阏（唐写本玉台作住Ｎ蟆＃┦厦。殊类非（唐写本玉台作悲。）所安。虽（唐写本玉台作非。）贵非所荣。父子见凌辱。对之惭且惊。杀身良不（玉台作未。）易。默默以苟生。苟生亦何聊。积思常愤盈。愿假飞鸿翼。弃（文选作乘。诗纪同。）之以遐征。飞鸿（唐写本玉台作鸣。）不我顾。伫立以屏营。昔为匣中玉。（类聚作琴。）今为粪上英。朝华（唐写本玉台作英。）不足欢。（乐府作嘉。注。一作欢。）甘与（玉台作为。）秋草并。传语後世人。远嫁难为情。（○文选二十七。古籍业残敦煌唐写本玉台新咏。玉台新咏二。乐府诗集二十九。诗纪三十。又类聚四十二引序及庭、旌、鸣、城、名、生、征、英、并、情十韵。御览五百八十三作琵琶引。略引序文。）
    【思归引（并序）】
    〖余（乐府作崇。）少有大志。夸迈流俗。弱冠登朝。历位二十五。年五十以事去官。晚节更乐放逸。笃好林薮。遂肥遁於河阳别业。其制宅也。却阻长堤。前临清渠。柏木几於万株。江水周於舍下。有观阁池沼。多养鱼鸟。家素习技。颇有秦赵之声。出则以游目戈钓为事。入则有琴书之娱。又好服食咽气。志在不朽。傲然有凌云之操。迅醇牵羁。婆娑於九列。困於人间烦黩。常思归而永叹。寻览乐篇有思归引。傥古人之心有同於今。故制此曲。此曲有弦无歌。今为作歌辞以述余怀。恨时无知音者。令造新声而播於丝竹也。〗
    思归引。归河阳。假余翼鸿鹤高飞翔。经芒阜。济河梁。望我旧馆心悦康。清渠激。鱼彷（类聚作彷。）徨。雁惊溯波群相将。终日周览乐无方。登云阁。列姬姜。拊丝竹。叩宫商。宴华池。酌玉觞。（○类聚四十二。乐府诗集五十八。诗纪三十。）
    【思归叹】
    登城隅兮临长江。极望无涯兮思填胸。鱼氵蹄呔糍饽耒头。泽雉游凫（类聚作枭。）兮戏中园。秋风厉兮鸿雁征。蟋蟀嘈嘈兮晨夜鸣。落叶飘兮枯枝竦。百草零落（类聚无落字。）兮覆畦垅。时光逝兮年易尽。感彼岁暮兮怅自愍。廓羁旅兮滞野都。愿御北风兮忽归徂。惟金石兮幽且清。林郁茂兮芳卉（诗纪云。一作草。）盈。玄泉流兮萦丘阜。阁馆萧寥兮荫业柳。吹长笛兮弹五弦。（诗纪云。一本作玉琴。）高歌凌云兮乐馀年。舒篇卷兮与圣谈。
    释冕投绂兮希鼓聃。超逍遥兮绝尘埃。福亦不至兮祸（诗纪有亦字。）不来。（○类聚二十八。诗纪三十。）
    【答曹嘉诗】
    昔常接羽仪。俱游青云中。敦道训胄子。儒化涣以融。同声无异响。故使恩爱隆。岂惟敦初好。款分在令终。孔不陋九夷。老氏适西戎。逍遥沧海隅。可以保王躬。世事非所务。周公不足梦。玄寂令神王。是（韵补作可。）以守至冲。（○三国志楚王彪传注。诗纪三十。又韵补一作赠曹嘉诗。引梦、冲二韵。）
    【赠棘腆诗】
    久官无成绩。栖迟於徐方。寂寂守空城。悠悠思故乡。恂恂二三贤。身远屈龙光。携手沂泗间。遂登舞雩堂。文藻譬春华。谈话犹（类聚作由。）兰芳。消忧以觞醴。娱耳以名娼。博弈逞妙思。弓夭威边疆。（○类聚三十一。诗纪三十。）
    【答棘腆诗】
    言念将别。睹物伤情。赠尔话言。要在遗名。惟此遗名。可以全（诗纪作长。）生。（○类聚三十一。诗纪三十。）
    【赠欧阳建诗】
    文藻譬春华。谈话如芳兰。（○书钞一百。）
    【还京诗】
    迅风翼华盖。飘遥若鸿飞。（○文选三十数诗注。）
    ※绿珠
    〈绿珠。石崇妾。〉
    【懊侬歌】
    〖古今乐录曰。懊侬歌。晋绿珠所作。唯丝布涩难缝一曲而已。〗
    丝布涩难缝。令侬十指穿。黄牛细犊车。游戏出孟津。（○乐府诗集四十六。诗纪三十。）
    ※撤纾ㄊ纪作翔风。）
    【怨诗】
    〖王子年拾遗记曰。石季伦有爱婢曰撤纭Ｎ耗╈逗中得之。年十五。无有比其容貌。最以文辞擅爱。年三十。妙年者争嫉之。崇退撤缥房老。使主群少。乃怀怨而作诗。〗
    春华谁不美。卒伤秋落时。突烟还自低。（太平广记作哽咽还自期。）鄙退岂所期。桂芳徒自蠹。失爱在蛾眉。坐见芳时歇。憔悴空自嗤。（○太平广记二百七十二。诗纪三十。又万花谷十七引时、嗤二韵。）
    ※欧阳建
    〈建。字坚石。渤海人。石崇甥。历山阳令、尚书郎、冯翊太守。永康元年。石崇劝淮南王诛赵王伦。事觉。建与崇见杀。有集二卷。〉
    【答石崇赠诗】
    於铄我舅。明德塞违。俾擀东藩。在徐之邳。载播其惠。载扬其威。济宽惟（类聚、诗纪作以。）猛。方夏以绥。光启先业。增曜重晖。咨余冲人。艰苦攸离。过庭无闻。顽固匪移。乩荡然濉５贾轨仪。仰遵嘉咏。（类聚作训。诗纪同。）俯蹈明规。如葛斯蔓。如つ之（类聚、诗纪作斯。）垂。旋机回度。逝者如流。日与月与。稔冉代周。自我之旷。载履春秋。瞻望遐路。邈矣其悠。心之云慕。思结绸缪。人亦有言。爱而勿劳。谁谓河广。曾不容刀。乃徂来迈。适此西郊。在乾之二。爰著兹爻。我遘君子。仰之弥高。严严其高。即之惟温。居盈思冲。在贵忘尊。纵酒嘉燕。自明及昏。无幽不研。（文馆词林作折。）靡奥不论。人乐其量。士感其敦。（○文馆词林百五十六。又类聚三十一、诗纪三十并作答棘腆诗。引违、邳、威、绥、晖、离、移、仪、规、垂、高、温、尊、昏、论、敦十六韵。）
    【临终诗】
    〖晋书曰。及遇祸。莫不悼惜之。年三十馀。临命作诗。文甚哀楚。〗
    伯阳适西戎。孔子欲居蛮。（李善本文选作子欲居九蛮。）苟怀四方志。所在可游盘。况乃遭屯蹇。颠沛遇灾患。古人达机兆。策马游近关。咨余冲且暗。抱责守微官。潜图密已构。成此祸福端。恢恢六合间。四海一何宽。天纲布陡佟Ｍ蹲悴换癜病Ｋ砂芈《悴。（六臣本文选注云。五臣作瘁。诗纪同。）然後知岁寒。不涉太行险。谁知斯路难。真伪因事显。人情难豫关。穷达有定分。慷慨复何叹。上负慈母恩。痛酷摧心肝。下顾所（六臣本文选注云。五臣作娇。诗纪同。）怜女。恻恻心中（李善本文选作中心。）酸。二子弃若遗。念皆遘凶残。不惜一身死。惟此如循环。执纸五情塞。挥笔涕ォ澜。（○文选二十三。诗纪三十。）
    ※何劭
    〈劭。字敬祖。陈国夏阳人。晋太宰何曾次子。武帝即位。为散骑常侍。咸宁中。迁侍中。惠帝初为太子太师。累迁尚书左仆射。永康初。迁司徒。赵王伦篡位。以为太宰。永宁元年卒。有集二卷。〉
    【洛水祖王公应诏诗】
    穆穆圣王。（类聚作皇。）体此慈仁。友于之至。通于明神。游宴绸缪。情恋所亲。薄云（类聚作言。）饯之。于洛之滨。嵩崖严严。洪流汤汤。春风动衿。归雁和鸣。我後响客。鼓瑟吹笙。举爵惟别。闻乐伤情。嘉宴既终。白日西归。群司告旋。鸾舆整绥。我皇重离。顿辔骖啊Ａ俅ㄓ捞尽Ｋ崽檎匆谩３缍鞲形铩Ｗ笥彝悲。（○类聚二十九。广文选八。诗纪二十三。）
    【赠张华诗】
    四时更代谢。悬象迭卷舒。暮春忽复来。和风与节俱。俯临清泉涌。（对床夜语作渊。）仰观嘉木敷。周旋我陋圃。西瞻广武庐。既贵不忘俭。处有能存无。镇俗在简约。树塞（韵语阳秋作塞门。）焉足摹。在昔同班司。今者并园墟。私愿偕黄发。逍遥综（类聚作乐。）琴书。举爵茂阴下。携手共踌躇。奚用遗形骸。忘筌在得鱼。（○文选二十四。诗纪二十三。又类聚三十一引舒、俱、敷、墟、书、躇、鱼七韵。范谖亩源惨褂镆灰何劭诗敷一韵。韵语阳秋十九此庐、无、摹三韵。）
    【游仙诗】
    青青陵上松。亭亭高（初学记作南。）山柏。光色冬夏茂。根柢无菜凋落。（初学记作零。）吉士怀真（文选作贞。）心。悟物思远托。扬志玄云际。流目瞩严石。羡昔王子乔。友（文选注友或作反。）道发伊洛。迢遽陵峻岳。连翩御飞鹤。抗迹遗万里。岂恋生民（六臣本文选注云。五臣作人。）乐。长怀慕仙类。眇（李善本文选作眩。）然心绵邈。（○文选二十一。诗纪二十三。又初学记三引柏、乐二韵。）
    【杂诗】
    秋风乘夕起。明月照高树。闲房来清气。广庭发晖素。静寂怆然叹。惆怅出（诗纪作忽。六臣本注云。五臣作忽。）游顾。仰视垣上草。俯察阶下露。心虚体自轻。飘遥若仙步。瞻彼陵上柏。想与神人遇。道深难可期。精微非所慕。勤思终遥夕。永言写情虑。（○文选二十九。诗纪二十三。）
    【诗】
    亮无风云会。安能袭尘轨。（○文选二十六答颜延年诗注。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
