    ●晋诗卷二十
    ◎释氏
    ※康僧渊
    〈西域人。生於长安。晋成帝时过江。後遇陈郡殷浩。由是改观。於豫章山立寺讲说。卒於寺中。〉
    【代答张君祖诗】〖诗纪据广弘明集编入陈诗。今改列於此。说见前。〗
    省赠法κ诗。经通妙远。峻拘ょ病Ｋ湓蒲圆痪∫狻４亦几矣。夫诗者。志之所之。意迹之所寄也。忘（广弘明集作志。注云。三本、宫本作忘。）妙玄解。神无不畅。夫未能冥达玄通者。恶得不有仰钻之咏哉。吾想茂得之形容。虽栖守殊途。标寄玄同。仰代答之。未足尽美。亦各言其志也。其辞曰。
    真朴运既判。万象森已形。精灵感冥会。变化靡不经。波浪生死徒。弥纶始无名。舍本而逐末。悔吝生有情。胡不绝可欲。反宗归无生。达观均有无。蝉蜕豁朗明。逍遥众妙津。栖凝於玄冥。大慈顺变通。化育曷常停。幽闲自有所。岂与菩萨并。摩诘风微指。权遒（广弘明集作道。注。明本云。一作遒。）多所成。悠悠满天下。孰识秋露情。（○广弘明集三十、诗纪一百七并作庾僧渊。）
    【又答张君祖诗】
    遥望华阳岭。紫霄笼三辰。琼严朗璧（广弘明集云。三本、宫本作壁。）室。玉润（当作涧。）洒灵津。丹谷挺つ树。季颖奋晖薪。融飚冲天籁。逸响互相因。鸾凤翔回仪。虬龙洒飞鳞。中有冲漠士。耽道玩妙均。高尚凝玄寂。万物息（广弘明集作忽。注云。三本、宫本作息。）自宾。栖峙游方外。超世绝风尘。翘想陧鹱佟＝貌窖叭羧恕Ｓ叫ド嶂去。荣丽何足珍。濯志八解渊。辽朗豁冥神。研几（广弘明集作机。注云。元本、明本作几。）通长妙。遗觉忽忘身。居士成有党。顾ツ（广弘明集作眄。）非畴亲。借问守（广弘明集注云。宫本作良。）常徒。何以知反真。（○广弘明集三十、诗纪一百七并作庾僧渊。）
    ※佛图澄
    〈澄。西域人。本姓帛氏。少出家。清真务学。以晋永嘉四年来适洛阳。值刘曜寇洛。澄投石勒大将军郭黑略。勒登位已後。事澄弥笃。石虎迁都於邺。倾心事澄。晋永和四年卒。年一百一十七。〉
    【吟】
    〖晋书曰。石季龙大享群臣於太武前殿。澄吟曰云云。季龙令发殿石下视之。有棘生焉。冉闵。小字棘奴。○逯案。诸石灭於冉闵。〗
    殿乎殿乎。棘子成林。将坏人衣。（○晋书佛图澄传。高僧传竺佛图澄传。）
    ※支遁
    〈支遁。字道林。本姓关氏。陈留人。或云河东林虑人。隐居馀杭山。年二十五出家。後人剡。於沃州小岭立寺行道。晋哀帝即位。遣使徵请出都。止东安寺讲道。後归剡山。以晋太和元年终。有集三十卷。〉
    【四月八日赞佛诗】
    三春迭云谢。首夏含朱明。祥祥令（诗纪云。一作今。广弘明集云。宋本、元本作今。）日泰。朗朗玄夕清。菩萨彩灵和。眇然因化生。四王应期来。矫掌承玉形。飞天鼓弱罗。腾擢散芝英。绿（广弘明集作缘。）澜颓龙首。缥（广弘明集作漂。注云。三本作缥。）蕊翳流泠。（广弘明集作冷。）芙（广弘明集云。宋本、宫本作扶。）蕖育神（广弘明集作绅。注云。三本作神。）葩。倾柯献朝荣。芬（广弘明集作芳。注云。明本云。一作芳。）津霈四境。甘露凝玉瓶。珍祥盈四八。玄黄曜紫庭。感降（广弘明集作隆。注云。三本作降。）非情想。恬怕（泊同。）无所营。玄根泯（广弘明集作民。注云。明本作泯。）灵符。神条秀形名。圆光朗东旦。金姿艳春精。含和总八音。吐纳流芳（广弘明集注注云。三本、宫本作芬。）馨。迹随因溜（广弘明集作亻质。注云。三本作亻留。宫本作溜）浪。心与太虚冥。六度启穷俗。八解濯世缨。慧泽融无外。空同忘（广弘明集作妄。注云。三本、宫本作忘。）化情。（○广弘明集三十。诗纪三十七。）
    【咏八日诗三首】
    大块挥冥枢。昭昭两仪映。万品诞游华。澄清凝玄圣。释迦乘虚（广弘明集作灵。注云。三本、宫本作虚。）会。圆神秀机正。交养卫恬和。（广弘明集注云。宫本作如。）灵知溜性命。动为务下尸。寂为无中镜。（○广弘明集三十。诗纪三十七。）真人播神化。流氵亭良有因。龙潜兜术邑。漂景阎浮滨。伫驾三春谢。飞辔朱明旬。八维披重蔼。（广弘明集作霭。注云。宋本、明本、宫本作蔼。）九霄落芳津。玄祗（广弘明集作只。）献万舞。般遮奏伶伦。淳白凝神宇。兰泉涣色身。投步三才泰。扬声五道泯。不为故为贵。忘奇故奇神。（○同上）
    缅哉玄古思。想托因事生。相与图灵器。像也像彼形。黄裳罗帕（广弘明集注云。宋本、宫本作怕。）质。元服拖绯青。神为恭者惠。迹为动者行。虚堂陈药饵。蔚然起奇荣。疑似垂戏（广弘明集作戏。注云。三本、宫本作戏。）微。我谅作者情。於焉遗所尚。肃心拟太清。（○同上）
    【五月长齐诗】
    炎精育仲气。朱离吐凝阳。广汉潜凉（广弘明集作源。注云。三本作凉。）变。凯风乘和翔。令月肇清齐。德泽润无疆。（广弘明集注云。宋本作强。）四部钦嘉期。洁己升云（广弘明集作虚。注云。三本作云。宫本作灵。）堂。静晏和春晖。夕阳厉秋霜。萧条咏林泽。恬愉味城傍。逸容研冲赜。彩彩运宫商。匠者握神标。乘风吹玄芳。渊汪道行深。婉婉化理长。峻疚摩虚。德音畅游方。罩{穴牛}（广弘明集作牢。）妙倾玄。绝致由近藏。（广弘明集作臧。注云。明本作藏。）略略
    微容简。八言振道纲。掇烦练陈句。临危折婉章。浩若惊飚散?
    ∪艋右构狻Ｔ⒀云袼托。意得筌自丧。沾ㄝ妙习融。靡靡轻尘亡。萧索情牖颓。寥郎神轩张。谁谓冥津遐。谁谓冥津遐。一悟可以航。（广弘明集作抗。注云。三本、宫本作航。）愿为游游师。棹入沧浪。腾波济（广弘明集作渗。注云。三本、宫本作济。）漂客。玄归会道场。（○广弘明集三十。诗纪三十七。?
    【八关齐诗三首】〖并序〗
    间与何骠骑期。当为合八关齐。以十月二十二日。集同意者在吴县土山墓下。三日清晨为齐始。道士白衣凡二十四人。清和肃穆。莫不静畅。至四日朝。众贤各去。余既乐野室之寂。又有掘药之怀。遂便独住。於是乃挥金如土手送归。有望路之想。静拱虚房。悟外身之真。登山采药。（广弘明集无药字。注云。三本作采药。）集严水之娱。遂援笔染翰。以慰（广弘明集作尉。注云。三本、宫本作尉。）二三之情。
    建意营法齐。里仁契朋（广弘明集作苊鳌Ｗ⒃啤Ｈ本作契朋。）俦。（广弘明集作畴。注云。元、明本作俦。）相与期良晨。沐浴造闲丘。穆穆程式堂贤。皎皎清心修。窈窕八关客。无楗（广弘明集注云。宋本、宫本作扌建。）自绸缪。寂默五习真。峻纠（广弘明集作粝。注云。元、明本作励。）心柔。法鼓进三劝。激切清训流。凄怆愿弘济。阖堂皆同舟。明明玄表圣。应此童蒙求。存诚夹室里。三界赞清休。嘉祥归宰相。蔼若庆云浮。（○广弘明集三十。诗纪三十七。）
    三悔启前朝。双忏暨中夕。鸣禽戒朗旦。备礼寝玄役。萧索庭宾离。飘遥随风适。踟蹰歧路。挥手谢内析。（广弘明集作中析。注云。三本作内析。）轻轩驰中田。习习陵电击。息心投佯步。零零振金策。引领望征人。怅
    恨孤思积。咄矣形非我。物外固已寂。吟咏归虚房。守真玩幽赜。虽非一彳生游。且以闲自释。（○同上）
    靖一潜蓬庐。墅视匠蹙拧９隳排林条。流飚洒隙牖。从容遐想逸。采药登祟阜。崎岖升千寻。萧条临万（广弘明集注云。宋、元、宫本作方。按方乃万之讹。碛沙本正作万。）亩。望山乐荣松。瞻泽哀素柳。解带长陵皮。（广弘明集作岐。注云。三本、宫本作皮。）婆娑清川右。泠（广弘明集作冷。）风解烦怀。寒泉濯温手。寥寥神气畅。钦若盘（广弘明集作磐。注云。三本、宫本作盘。）春薮。达度冥三才。恍（广弘明集云。三本、宫本作况。）惚丧神偶。游观同隐丘。愧无连化肘。（○同上）
    【咏怀诗五首】
    傲兀乘尸素。日彳生复月旋。弱丧困风波。流浪逐物迁。中路高韵益。（广弘明集作溢。注云。明本作益。）窈窕钦重玄。重玄在何许。采真游理间。苟（广弘明集注云。三本作荀。）简为我养。逍遥使我闲。寥亮心神莹。含虚映自然。峻旧蚯槿ァ２什剩ü愫朊骷作彩彩。注云。三本、宫本作彩彩。）冲怀鲜。踟蹰观象物。未始见牛全。毛鳞有所贵。所贵在忘筌。（○广弘明集三十。诗纪三十七。）
    端坐邻孤影。眇罔玄思劬。偃蹇收（广弘明集作牧。注云。三本收。）神辔。领略综名书。涉老ㄉ（诗纪云。一作怡。广弘明集作哈。注云。宋、元、宫三本作ㄉ。明本作怡。）双玄。披庄玩太初。咏发清风集。触思皆恬愉。俯欣质文蔚。仰悲二匠徂。萧萧柱下回。寂寂蒙（广弘明集作汀Ｗ⒃啤Ｈ本、宫本作蒙。）邑虚。廓矣千载事。消液归空无。无矣复何伤。万殊归一涂。道会贵冥想。罔象掇玄珠。怅怏浊水际。（广弘明集作澄。注云。三本作际。宫本作氵祭。）几忘映清渠。反鉴
    归澄漠。容与含道符。心与理理密。形与物物疏。萧索人事去。独与神明居。（○同上）
    谘粑醮浩浴Ｓ泼逄臼蓖。感物思所托。萧条逸韵上。尚想天台峻。仿佛严阶仰。泠（广弘明集作冷。）风洒兰林。管濑（广弘明集作籁。注云。三本、宫本作濑。）奏清响。霄崖育灵蔼。神蔬（广弘明集作疏。）含润长。丹沙映翠濑。芳芝曜五爽。苕苕重岫深。寥寥石室朗。中有寻代士。外身解世网。抱朴镇有心。挥玄拂无想。隗隗（广弘明集注云。宫本作危危。）形崖颓?
    ?∩裼畛āＭ鹱元（广弘明集作无。注云。三本作元。）造化。缥瞥邻大（广弘明集作人。注云。明本作大。）象。愿投若人踪。高步振策杖。（○同上?
    闲邪托静室。寂寥虚且真。逸想流严阿。朦胧（广弘明集作髅缮埂Ｗ⒃啤Ｔ本、明本作朦胧。）望幽人。慨矣玄风济。（于弘明集作湿。注云。三本作济。宫本作澡。明本作滋。诗纪云。一作滋。）皎皎离染纯。（广经明集作沌。注云。三本、宫本作纯。）时无问道睡。行歌将何因。灵溪无惊浪。四岳无埃尘。余将游其。解驾辍（广弘明集作掇。注云。三本、宫本作辍。）飞轮。芳泉代甘醴。山果兼时珍。修林畅轻迹。石宇庇微身。崇虚习本照。损无归昔神。暧暧烦情故。零零冲（广经明集作仲。注云。三本、宫本作冲。）气新。近非域中客。远非世外臣。忄詹（广弘明集作忄炎。）怕（广弘明集注。明本云。一作澹泊。诗纪云。一作淡泊。）为无德。（广经明集作为。注云。三本、宫本作德。）孤哉自有邻。（○同上）
    坤基葩简（广弘明集云。宋本、宫本作兰。）秀。乾光流易颖。神理远不疾。道会无陵骋。（广弘明集作逞。注云。三本、宫本作骋。）超超介（广弘明集云。宋、元本、宫本作分。诗纪云。一作分。）石人。握玄揽机领。余生一何散。分不谘天挺。沈无冥到韵。变不扬蔚炳。冉冉年往逡。（广弘明集云。宋本、宫本作返。）悠悠化期永。翘首希玄津。想登故未正。生途（广弘明集作途。注云。宋本、宫本作徒。元、明本作途。）虽十三。日已造死境。愿得无身（广弘明集云。明本作生。）道。（广弘明集作理。注
    云。三本、宫本作道。高栖（广弘明集作道高。注云。三本、宫本作高栖。）冲默靖。（○同上）
    【述怀诗二首】
    翔鸾鸣昆！Ｒ葜咎谮ば椤ｃ抱耍ü愫朊骷作恍。注云。三本、宫本作恕＃┗亓楹病Ｏ（广弘明集作色。注云。三本、宫本作息。）肩栖南。濯足戏（广弘明集作亏。注云。三本作戏。）流澜。采练衔神蔬。（广弘明集作疏。注云。三本作疏。）高吟漱（广弘明集云。宋、元、宫本作濑。）芳醴。颉颃登神梧。萧萧猗（广弘明集作椅。注云。明本作猗云。一作椅。诗纪云。一作椅。）明翩。眇眇育清躯。长想玄运夷。倾首俟灵符。河清诚可期。戢翼令人劬。（○广弘明集三十。诗纪三十七。）
    总角敦大道。弱冠弄（广弘明集云。宋本作算。）双玄。逡巡释长罗。高步寻帝先。妙损阶玄老忘。怀浪濠川。达观无不可。吹累皆自（广弘明集云。宋本作音。宫本作息。）然。穷理增（广弘明集作曾。注云。三本、宫本作增。）灵薪。昭昭神火传。熙怡安冲漠。优游乐静闲。膏腴无爽味。婉娈非雅弦。恢心委形度。峻舅婊迁。（○同上）
    【咏大德诗】
    遐想存玄哉。冲风一何敞。品物质缉荣熙。生途连惚恕＜壬ゴ蟪握妗Ｎ镉赵蛑堑础Ｎ粑赔叶∽印；痈暝冢ü愫朊骷作任。注。明本本云。一作任。诗纪云。一作任。）神往。苟能嗣冲音。摄生犹指掌。乘彼来物间。投此默照朗。迈度推卷舒。忘怀附罔象。交（广弘明集云。明本云。一作天。诗纪云。一作天。）乐盈胸襟。神会流俯仰。大同罗万殊。蔚若
    充甸网。寄旅海沤（广弘明集作躯。注云。宋、元、宫本作驱。明本作沤。）乡。委化同天壤。（○广弘明集三十。诗纪三十七。）
    【咏禅思道人诗】〖并序〗
    孙长乐作道士坐禅这像。并而赞之。可谓因俯对以寄诚心。求（广弘明集云。明本作来。）参焉於衡轭。（广弘明集云。宋、元、宫本作扼。）图严林之绝势。想伊人之在兹。余精其制作。美其嘉文。不能默已。聊著计一首。以继于左。其辞曰。
    云岑竦太荒。落落英拢ü愫朊骷作{己山}。注云。宫本作隆＃┎肌；刿重兰泉。秀领攒嘉树。蔚荟微游禽。（广弘明集作狯。注云。三本、宫本作禽。）峥嵘绝蹊路。中有冲希子。端坐摹（广弘明集注。明本云。一作摩。诗纪云。一作摩。）太素。自强敏天行。弱志欲（广弘明集作欲。注云。三本、宫本作欲。）无欲。（广弘明集作去。注云。宋、元宫本作欲。喻音。明本作欲。音喻）玉质凌风霜。凄凄厉清趣。指心契寒松。绸缪谅岁暮。会衷两息间。绵绵进禅务。投一灭官知。摄二由神遇。承蜩累危丸。（广弘明集云。元本作九。）累十亦凝（广弘明集云。宋本、宫本作疑。）注。悬想元（广弘明集作心无。注云。三本作想元。宫本作想无。）气地。研几（广弘明集作妙研。注云。三本作研几。）革尘虑。冥怀夷震惊。怕然肆幽度。曾筌攀六净。空同浪（广弘明集作泯。注云。元、明本作浪。）七住。逝虚乘有来。永为有待驭。（○广弘明集三十。诗纪三十七。）
    【咏利城山居】
    五岳盘（广弘明集作磐。注云。三本、宫本作盘。）神基。四渎涌荡津。动求目（广弘明集云。宋、明及宫本作自。）方智。默守标静
    仁。苟不宴出处。托好有常因。寻地存终古。洞往想逸民。玉洁箕（广弘明集作其。）严下。金声濑（广弘明集作漱。注云。三本、宫本作濑。）沂滨。掷华藏纷雾。振褐拂埃尘。迹从尺（广弘明集作道。注云。三本、宫本作尺。）蠖屈。道与腾龙伸。峻无单豹伐。（广弘明集云。宋本、宫本作代。）分非首阳真。长啸归林岭。广弘明集云。宋、元、宫本作领。）潇洒（广弘明集作条。注云。三本、宫本作洒。）任陶钧。（广弘明集作均。注云。三本、宫本作钧。○广弘明集三十。诗纪三十七。）
    ※鸠罗摩什
    〈天竺人。秦苻坚遣将吕光伐龟兹致之。坚为姚苌所害。什留光所。姚兴西破中隆。迎什至长安。晋义熙五年卒。〉
    【十喻诗】
    一喻以喻空。空必待此喻。借言以会意。意尽无会处。既得出长罗。住此无所住。若能映斯照。万象无来去。（○类聚七十六。诗纪三十七。）
    ※释道安
    〈道安。俗姓卫。常山扶柳人。年十二出家。历石虎、冉闵、慕容俊世。後避乱襄阳。撰集众经录目。襄阳陷入秦。居长安五里寺。苻坚建元二十一年卒。〉
    【答习凿齿嘲】
    〖晋书曰。道安曰。〗
    猛虎当道食。不觉蚊虻来。（○御览九百四十五。○逯案。习氏嘲道安曰。大鹏从南来。众鸟皆戢翼。何忽冻老鸱。腩腩低头食。则此乃道安答什。）
    ※释慧远
    〈慧远。雁门楼烦人。本姓贾氏。年二十一遇释道安。以为师。後随道安襄阳。孝武初。襄阳陷。移居庐山。江州刺史桓伊为起东林寺。义熙十二年卒。年八十三。有集十二卷。〉
    【庐山东林杂诗】〖诗纪云。一作游庐山。〗
    崇岩吐清气。幽岫栖神迹。希声奏群籁。响出山溜滴。有客独冥游。径然忘所适。挥金如土手抚云门。灵关安足辟。流（升庵诗话作留。诗纪云。一作留。）心叩玄扃。（庐山记作听。）感至理弗隔。孰是腾九霄。不奋冲一翮。妙同趣自均。（庐山记作枸。）一悟超三益。（○庐山记。升庵诗话。诗纪三十七。）
    ※庐山诸道人
    【游石门诗】〖并序〗
    石门在精舍南十馀里。一名障山。基连大岭。体绝众阜。辟三泉之会。并立则开流。倾严玄映其上。蒙
    形表於自然。故因以为名。此虽庐山之一隅。实斯地之奇观。皆传之於旧俗。而未睹者众。将由悬濑险峻。人兽迹绝。迳回曲阜。路阻行难。故罕经焉。释法师以隆安四年仲春之月。因咏山水。遂杖锡而游。于时交徒同趣三十馀人。咸拂衣晨征。怅然增兴。虽林壑幽邃。而开途竞进。虽乘危履石。并以所悦为安。既至则援木寻葛。历险穷崖。猿臂相引。仅乃造极。於是拥生倚严。详观其下。始知七岭之美蕴奇於此。双阙对峙其前。重严映带其後。峦阜周回以为障。崇严四营而开宇。其中则有石台石池。宫馆之象。触类之形。致可乐也。清泉分流而合注。渌渊镜净於天池。文石发彩。焕若披面。柽松芳草。蔚然光目。其为神丽。亦已备矣。斯日也。众情奔悦。瞩览无厌。游观未久。而天气屡变。霄雾尘集。则万象隐形。流光回照。则众山倒影。开阖之际。状有灵焉。而不可测也。乃其将登。则翔禽拂翮。鸣猿厉响。归云回驾。想羽人之来仪。哀声相和。若玄音之有寄。虽仿佛犹闻。而神以之畅。虽乐不期欢。而欣以永日。当其冲豫自得。信有味焉。而未易言也。退而寻之。夫崖谷之间。会物无主。应不以情而开兴。引人致深若此。岂不以虚明朗其照。间邃笃其情耶。并三复斯谈。犹昧然未尽。俄而太阳告夕。所存已往。乃悟幽人之玄览。达恒物之大情。其为神趣。岂山水而已哉。於是徘徊崇岭。流目四瞩。九江如带。丘阜成垤。因此而推。形有世细。智亦宜然。乃喟然叹。宇宙虽遐。古今一契。灵鹫邈矣。荒途隔。不有哲人。风迹谁存。应深悟远。慨焉长怀。各欣一遇之同欢。感良辰之难再。情发於中。遂共咏之云尔。
    超兴非有本。理感兴自生。忽闻石门游。奇唱发幽情。褰裳思云驾。望崖想曾城。驰步乘长岩。不觉质有轻。矫首登灵阙。眇若凌太清。端坐运虚论。转彼玄中经。神仙同物化。未若两俱冥。（○古诗类苑百二。诗纪
    三十七。
    ※庐山诸沙弥
    【观化决疑诗】
    谋始创大业。问道叩玄篇。妙唱发幽蒙。观化悟自然。观化化已及。寻化无间然。生皆由化化。化化更相缠。宛转随化流。漂浪入化渊。五道化为海。孰为知化仙。万化同归尽。离化化乃玄。悲哉化中客。焉识化表年。（○古诗类苑百一。诗纪三十七。）
    ※史宗
    〈史宗。不知何许人。常著麻衣。世号麻衣道士。〉
    【咏怀诗】
    〖高僧传曰。宗常在广陵白土埭。凭埭讴唱。引纟乍以自欣畅。得直随以施人。时高平檀只为江都令。闻而召来。应对机捷。无所拘滞。博达稽古。辨说玄儒。乃赋咏怀诗一首。檀只知非常人。遣还所在。遗布二十疋。悉以乞人。〗
    有欲苦不足。无欲亦（诗话作即。）无忧。未若清虚者。带索被（诗话作披。高僧传注云。三本、宫本作披。）玄裘。浮游一世（诗话作州。）间。泛若不系舟。方（诗话作要。）当毕尘累。（诗话作虑。）栖志（诗话作息。）老山丘。（○高僧传本传。诗话总龟四十五。）
    诗纪三十七。
    ※帛道猷
    〈本姓冯。山阴人。居若邪山。少以篇牍著称。性率素。好丘壑。一吟一咏。有濠上之风。〉
    【陵峰采药触兴为诗】
    〖释氏古诗题云。寄道壹。有相招之意。高僧传曰。猷与道壹经有讲筵之遇。後与一书。因赠诗云。〗
    连峰数千里。修林带平津。云过远山翳。风至梗荒榛。茅茨隐不见。鸡鸣知有人。间步践其径。处处见遗薪。始知百代下。故有上皇民。（○高僧传道壹传。诗纪三十七。）
    ※竺僧度
    〈本姓王。名凇Ｗ中宗。东莞人。〉
    【答苕华诗】
    〖高僧传曰。度少孤独。与母居。求同郡杨德慎女。女字苕华。未及成祀。苕父母继亡。度母亦卒。度睹世代无常。乃舍俗出家。改名僧度。苕华服毕。自惟三从之义。无独立之道。乃与度书并赠诗。於是专精佛法。後不知所终。〗
    机运无停住。倏忽岁时过。巨石会当竭。芥子岂云多。良由去不息。故令川上嗟。不闻荣启期。皓首发清歌。布衣可暖身。谁论饰绫罗。今世虽云乐。当奈後生何。罪福良由已。宁云已恤他。（○高僧传竺僧度传。诗纪三十七。）
    ※杨苕华
    【赠竺度诗】
    大道自无穷。天地长且久。巨石故叵消。芥子亦难数。人生一世间。飘若风（高僧传作忽若。注云。三本、宫本作若风。）过牖。荣华岂不茂。日夕就凋朽。川上有馀吟。日斜思鼓缶。清音可娱耳。滋味可适口。罗纨可饰躯。华冠可耀首。安事自剪削。耽空以害有。不道妾区区。但令君恤後。（○同上）
    ※释道宝
    〈本姓王。琅邪人。晋丞相导之弟。〉
    【咏诗】
    〖高僧传曰。弱年信悟。避世辞荣。亲旧谏止。莫之能制。香汤澡浴。将就下发。乃咏曰。〗
    安知万里水。初发滥觞时。（○高僧传竺法崇传。）
    ※竺法崇
    【咏诗】
    〖高僧传曰。後还剡之葛岘。茅庵饮涧。取欣东瓯。学者竞往凑焉。与隐士鲁国孔淳之相遇。每盘游极日。辄信宿忘归。後淳之别游。崇咏曰。〗
    皓（高僧传注。明本作浩。）然之气。犹在心目。山林之士。往而不反。（当作复。○高僧传竺法崇传。）
    ※竺昙林
    〈襄阳道人。〉
    【为桓玄作民谣诗二首】
    〖宋书曰。司马元显时民谣诗。此诗云襄阳道人竺昙林所作。多所道行於世。孟ダ释之曰。十一口者。玄字象也。木亘。桓也。桓氏当悉走入关洛。故云浩浩乡也。金刀。刘也。倡义诸公多姓刘。娓娓。美盛貌也。〗
    金刀既以刻。娓娓金城中。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
