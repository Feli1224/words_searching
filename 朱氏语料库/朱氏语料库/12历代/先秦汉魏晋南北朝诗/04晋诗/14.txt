    ●晋诗卷十四
    ※晋孝武帝司马曜
    〈曜。字昌明。简文帝第三子。兴宁三年。封会稽王。咸安二年。七月即位。在位二十四年。太元二十一年为张贵人所弑。年三十五。谥曰孝武皇帝。有集二卷。〉
    【示殷仲堪诗】
    〖晋书曰。殷仲堪为黄门郎。孝武尝示仲堪诗曰。〗
    勿以己才。而笑不才。（○晋书殷仲堪传。御览五百九十一。）
    ※袁宏
    〈宏。字彦伯。小字虎。陈郡扶乐人。永和初。为谢尚安西参军。累迁桓温大司马记室。後自吏部郎出为东阳太守。太元初卒。年四十九。有後汉纪三十卷、正始名士传三卷、竹林名士传三卷、中朝名士传若干卷、集二十卷。〉
    【从征行方头山诗】
    峨峨太行。凌虚抗势。天岭交气。窈然无际。澄流入神。玄谷应契。四象悟心。幽人来憩。（○类聚七。诗纪三十二。）
    【采菊诗】
    息足回阿。圆坐长林。披榛即涧。藉草依阴。（○御览五十六。）
    【咏史诗二首】
    〖续晋阳秋曰。虎少有逸才。文章经、绝丽。曾为咏史诗。是其风情所寄。少孤而贫。以运租为业。谢尚时镇牛渚。乘秋佳风月。微服泛江。会虎在运租船中讽咏。声既清会。辞又藻拔。非尚所曾闻。乃遣问讯。答曰。是袁临汝郎诵诗。即其咏史之作也。〗
    周昌梗概臣。辞达不为讷。汲黯社稷顺。栋梁表天（诗纪作天表。）骨。陆贾厌解纷。（广文选作分。）时与酒勹弧Ｍ褡将相门。一言和平勃。趋舍各有之。俱令道不没。（○类聚五十五。广文选十八。诗纪三十二。）
    无名困（广文选作因。）蝼蚁。有名世所疑。中庸难为体。狂狷不及时。杨恽非忌贵。知及有馀辞。躬耕南山下。芜秽不遑治。赵瑟奏哀音。秦声歌新诗。吐音非凡唱。负此欲何之。（○同上）
    【拟古诗】
    高馆百馀仞。迢递虚中亭。文幌曜琼扇。碧疏映绮棂。（○类聚六十三。诗纪三十二。）
    【诗】
    森森千丈松。磊ǚ且唤凇Ｋ湮揲凌隼觥＝衔梁栋桀。（○类聚八十八。诗纪三十二。）
    ※王彪之
    〈彪之。字叔虎。琅邪临沂人。初除著作郎。累迁吏部尚书。後为镇军将军、会稽内史。孝武即位。迁尚书令。太元二年卒。年七十三。有集二十卷。〉
    【登会稽刻石山诗】
    隆山嵯峨。崇峦啭。傍觌沧洲。仰拂玄霄。文命远会。风淳道辽。秦皇遐巡。迈北英豪。宅灵基阿。铭迹峻峤。青阳曜景。时和气淳。修领增鲜。长松挺新。飞鸿振羽。腾龙跃鳞。（○类聚八。诗纪三十二。）
    【游仙诗】
    远游绝尘雾。轻举观沧溟。蓬七阴倒景。昆仑罩曾城。（○文选二十二从游京口北固应诏诗注。）
    【与诸兄弟方山别诗】
    脂车总驰轮。泛舟理飞棹。丝染墨悲叹。（诗纪误作欢。）路歧杨感悼。（○初学记十八。诗纪三十二。）
    【登治城楼诗】
    俯观陋室。宇宙六合。譬如四壁。（○文镱秘府论西卷。）
    ※习凿齿
    〈凿齿。字彦威。襄阳人。荆州刺史桓温辟为从事。转西曹从事、别驾治中。迁荥阳太守。以疾归里。太元七年卒。有汉晋春秋四十七卷、集五卷。〉
    【诗】〖诗纪作灯。注云。一作咏灯笼。〗
    煌煌闲夜灯。修修树间亮。灯随风炜烨。风与灯升降。（○类聚八十。）
    【嘲道安诗】
    〖晋书曰。习凿齿诣释道安。值众增齐。皆舍钵敛衽。唯道安食不辍。凿齿曰。〗
    大鹏从南来。众鸟皆戢翼。何忽（当作物。）冻老鸱。腩腩低头食。（○御览九百二十七。）
    ※王珉
    〈珉。字季琰。赖堋＠著作散骑郎、国子博士、黄门侍郎、中书令。太元十三年卒。年三十八。有集十卷。〉
    【直中书诗】
    高阁临云日。险岑仰天居。（○初学记十一。）
    ※谢芳姿
    【团扇歌二首】
    〖古今乐录曰。团扇歌者。晋中书令王珉捉白团扇。与嫂婢谢芳姿有爱。情好甚笃。嫂棰挞婢过苦。王东亭闻而止之。芳姿素善歌。嫂令歌一曲当赦之。应声歌云云。珉闻更问之。汝歌何遗。芳姿即改云云。〗
    白团扇。辛苦五流连。是郎眼所见。（○乐府诗集四十五。诗纪三十七。）
    白团扇。憔悴非昔容。羞与郎相见。（御览此下多愿得从郎手。因风从方便二句。○乐府诗集四十五。御览五百七十三。诗纪三十七。）
    ※苏彦
    〈彦。孝武帝时为北中郎参军。有苏子七卷、集十卷。〉
    【七月七日咏织女诗】
    火流凉风至。少昊协素藏。织女思北俊＃ㄋ晔痹佑阶髡鳌Ｋ昊纪丽、御览同。书钞作陆。）牵牛叹南阳。时来嘉庆集。整驾（岁时杂咏作架。）巾玉箱。琼佩垂藻蕤。雾裾（岁时杂咏作裙。御览同。）结云裳。金翠耀华辎。镌（御览作轩。）散流芳。释辔紫微庭。解衿碧琳（岁时杂咏作琳碧。）堂。欢（岁时杂咏作欣。御览作忻。）燕（御览作燕。）未及究。晨晖照（岁华纪丽作照。）扶桑。仙童唱清道。（御览作道情。）盘螭起腾骧。怅怅一（岁时杂咏作三。）宵（御览作霄。）促。迟迟别日长。（○古今岁时杂咏二十五。御览三十一。诗纪三十六。又书钞百五十五引藏、阳二韵。类聚四引阳、箱、裳、堂、桑、长六韵。岁华纪丽三引阳、箱、裳、长四韵。）
    【西陵观涛诗】
    洪（诗纪云。一作江。）涛奔逸势。骇浪驾丘山。訇隐振宇宙。崩磕津云连。（○类聚九。诗纪三十六。）
    【秋夜长】
    晨晖电流以西逝。闲宵漫漫其未央。牛女隔河以延伫。列宿双景以相望。轻云飘霏以笼朗。素月披曜而
    舒光。时禽鸣于庭柳。节虫吟于户（类聚作石。）堂。零叶纷其交萃。（初学记作华。）落英<风立>（初学记作飘。）以散芳。睹迁化之遒迈。悲荣枯之靡常。贞松隆冬以擢秀。金菊吐翘以凌霜。（○类聚二。又初学记三引堂一韵、芳一韵。）
    ※赵整
    〈整。字文业。一名正。雒阳清水人。或曰济阴人。年十八为伪秦著作郎。迁黄门侍郎、武威太守。〉
    【酒德歌】
    〖前秦录曰。坚与群臣饮酒。以秘书监朱肜为酒正。令人以极醉为限。整乃作酒德歌曰云云。坚大悦。命整书之。以为酒戒。自是每宴群臣。礼饮而已。〗
    地列酒泉。天垂酒池。杜康妙识。仪狄先知。纣丧殷邦。桀倾夏国。由此言之。前危後则。（○十六国春秋四十二。通鉴百四。文选补遗三十五。诗纪三十六。）
    【又】
    〖前秦录曰。苻坚宴群臣于钓台。秘书侍郎赵整以坚颇好酒。因为酒德之歌。〗
    获黍西秦。采麦东齐。春（礻必府略春下有秋字。）封夏发。鼻纳心迷。（○十六国春秋四十二。御览八百四十二。秘书略八百四十六引前秦录。）
    【讽谏诗二首】
    高僧传曰。正性好几谏。无所回避。苻坚末年。宠惑鲜卑。惰於治政。正因歌谏曰。昔闻孟津河。坚动容曰。是朕也。又歌曰。北园有一树。坚笑曰。将非赵文业耶。
    昔闻孟（乐府作盟。）津河。千里作一曲。此水本自清。是谁搅令（乐府作乱使。）浊。（○高僧传一。乐府诗集六十作琴歌。诗纪三十六。）
    北园有一（乐府作枣。）树。（高僧传作枣。初学记或同。）布叶垂重阴。（诗纪作荫。）外虽饶（类聚作多。初学记、乐府同。）棘刺。内实有（初学记作怀。）赤心。（○高憎传一。类聚八十七。初学记二十八。乐府诗集六十作琴歌。诗纪三十六。又初学记二十八引阴一韵。）
    【谏歌】
    〖晋孝武帝宁康二年冬十二月。秦王坚与慕容垂夫人段氏同辇游於後庭。宦官赵整歌云云。坚改容谢之。命夫人下辇。〗
    不见雀来入燕室。但见浮云蔽白日。（○通鉴一百三。诗纪三十六。）
    【琴歌】
    〖晋书载记曰。苻坚分氐户於诸镇。赵整因侍，援琴而歌云云。坚笑而不纳。乃败於姚苌。果如整言。〗
    阿得脂。阿得脂。博劳旧（御览作舅。）父是仇绥。尾长翼短不能飞。远徙种人留鲜卑。一旦缓急语阿谁。（通鉴作当告谁。○晋书苻坚载记下。御览九百二十三。通鉴一百四。乐府诗集六十。诗纪三十六。）
    ※王嘉
    〈嘉。字子年。陇西安阳人。清虚服气。不与人交游。石季龙之末。隐於终南山。苻坚累徵。不赴。及姚苌入长安。礼嘉如苻坚故事。後因事害之。〉
    【歌三首】
    金刀治世後遂苦。帝王昏乱天神怒。灾异屡见戒人主。三分二叛失州土。三王九江一在吴。馀悉稚小早少孤。一国二主天所驱。（○齐书符瑞志。）
    三禾参参林茂孳。金刀利刃齐刈之。（○齐书符瑞志。）
    欲知其姓草肃肃。谷中最累低头熟。鳞身甲体永兴福。（○齐书符瑞志。南史齐高帝纪。乐府诗集八十七。○逯案。诗纪所载三首。其一据金陵志为帝讳昌明运当极。特申一期延其息。诸马渡江百年中。当值卯金折其锋四句。其二三据乐府诗集为欲知其姓草肃肃三句及金刀利刃齐刈之一句。检金陵志所载乃谶语而非歌。金刀利刃齐刈之亦只而不全。今改从齐书符瑞志。列之如上焉。）
    【歌】
    凤皇凤皇。何不高飞还故乡。无故在此取灭亡。（○魏书九十五。）
    【皇娥歌】
    〖拾零遗记曰。少昊以金德王。母曰皇娥。处璇宫而夜织。或乘桴木而昼游。经历穷桑沧茫之浦。时有神童。容貌绝俗。称为白帝之子。即太白之精。降乎水际。与皇娥燕戏并坐。抚桐峰梓瑟。皇娥倚瑟而清歌云云。白帝子答歌云云。及皇娥生少昊。号曰穷桑氏。〗
    天清地旷浩茫茫。万象回薄化无方。氵含天荡荡望沧沧。乘桴摇（拾遗记作轻。）漾著日傍。当期何所至穷桑。心知和乐悦未央。（○拾遗记一。诗纪前集一。○逯案。拾遗记。梁萧绮撰。惟绮书乃据王嘉拾遗录。其中歌诗盖嘉原作。今列此备考。）
    【白帝子歌】
    四维八埏<耳少>难极。驱光逐影穷水域。璇宫夜静当轩织。桐峰文梓千寻直。伐梓作器成琴瑟。清歌流畅乐难极。沧湄海浦来栖息。（○拾遗记一。计坭前集一。）
    【采药诗】
    〖拾遗记曰。暗河之北有紫桂成林。其实如棘。群仙饵焉。韩终采药四言诗云。〗
    暗河之桂。实大如枣。（类聚误作粟。）得而食之。後天而老。（○拾遗记二。类聚八十九。诗纪前集八。）
    【时俗四言诗】
    〖拾遗记曰。成王五年。因祗之国去王都九万里。其丈夫勤於耕稼。一日锄十顷之地。贡嘉禾一茎盈车故时俗四言诗曰。〗
    力勤十顷。能致嘉颖。（○拾遗讯一。诗纪前集八。）
    ※殷头
    〈头。字伯通。陈郡长平人。太元中。以中书郎为南蛮校尉。莅职清明。隆安二年卒。〉
    【应晴诗】
    景迟兮开明。（○书钞百五十一。）
    ※王
    〈馈Ｗ衷琳。珉兄。历桓温主簿、给事黄门侍郎、秘书监、吴国内史、尚书右仆射。安帝即位。迁尚书令。隆安四年解职。岁馀卒。年五十二。有集十一卷。〉
    【秋怀诗】
    天悠云际。风辽气爽。（○书自学成才是五十四。）
    ※袁山松
    〈山松。陈郡阳夏人。为吴郡太守。孙恩之乱。山松守氵扈渎城。隆安五年。城陷。被害。〉
    【菊诗】
    灵菊植幽崖。擢颖陵寒飙。春露不染色。秋霜不改条。（○类聚八十一。诗纪三十二。）
    【白鹿山诗】
    〖白鹿诗序曰。荆门山临江。皆绝壁峭峙。壁立百馀丈。互带激流。禽兽所不能履。有一白鹿。忽然若飞。超岗而去。谓之白鹿山。诗曰。〗
    白鹿乃在上林西苑中。射工尚复得脯腊之。黄鹄摩天极高飞。後宫尚得烹煮之。（○类聚九十五。○逯案。此袭汉乐府乌生篇语。）
    ※顾恺之
    〈恺之。字长康。晋陵无锡人。初为桓温大司马参军。後为殷仲堪参军。年六十二卒於官。有启梦记三卷、集二十卷。〉
    【神情诗】〖亦见陶渊明集〗
    春水满四泽。夏云多奇峰。秋月扬明辉。冬岭秀寒松。（类聚注云。摘句。○书钞百五十作古诗。类聚三。诗纪三十二。）
    【拜宣武墓诗】
    山崩溟海竭。鱼鸟将何依。（○世说新语言语篇。文镜秘府论西卷。御览四百八十七。）
    远念羡昔存。抚坟哀今亡。（○文选二十三庐陵王墓下作诗注。）
    【诗】
    丽春绝众卉。（○草堂诗笺十八丽春诗注。）
    ※苻朗
    〈朗。字元达。略阳临渭氐人。苻坚从兄子。初为坚镇东将军、青州刺史。後降晋。至扬州。太元中。王国宝谮而被独立核算之。有苻子三十卷。〉
    【拟关龙逢行歌】
    〖苻子曰。桀观炮烙于瑶台。谓关龙逢曰。听子谏。谏得。我改之。谏不得。我刑之。关龙逢曰。臣尝观君之冕。非其冕
    也。而冕危石。君之履。非其履也。而履春水。未有冠危石而不压。蹈春冰而不陷者也。桀乃笑应之曰。是日亡。则与俱亡。子知我之亡。而不自知亡乎。子且就炮烙之刑。我观子亡。龙逢布武而趋。行歌曰。〗
    造化（一作作。）劳我以生。休（一作息。）我以炮烙。（○御览八十二、六百四十七。）
    【临终诗】
    四大起保因。聚散无穷已。既适一生中。又入一死理。冥心乘和畅。未觉有终始。如何箕山夫。奄焉处东市。旷此百年期。远同嵇叔子。命也归自天。委化任冥纪。（○晋书苻朗载纪。诗纪三十六。）
    ※桓玄
    〖玄。字敬道。谯国龙亢人。桓温第六子。袭爵南郡公。孝武末。拜太子洗马。出补义兴太守。安帝初。为江州刺史。进後将军、都督江荆襄雍秦梁益宁八州及扬州八郡、江荆二州刺史。元兴初。举兵入京。自加总百揆侍中、丞相、录尚书事、扬州牧。领徐州刺史。复让丞相。自署太尉。封楚王。以元兴二年受禅。改元永始。三年。刘裕等举义旗。玄被诛。年三十六。有周易系辞注二卷、集四十三卷、要集二十卷。〗
    【登荆山诗】
    理不孤湛。影比有津。曾是名岳。明秀超邻。器栖荒外。命契响神。我之怀矣。巾驾悄轮。（○类聚七。诗纪三十。）
    【南林弹诗】
    散带蹑良驷。挥弹出长林。归（书钞作飞。）翮赴旧栖。乔木（御览作木末。）转（御览作跞　＃┫枨荨Ｇ嵬璩刑踉础Ｏ私山卦蒲啊Ｂ溆鹧熬响。屡中转应心。（○书钞百二十四引林、寻三韵。类聚六十、御览三百五十、诗纪三十六并引林、禽、心三韵。）
    【诗】
    鸣鹤响长阜。（○书钞百三十。）
    ※殷仲文
    〈仲文。字仲文。陈郡长平人。会稽王道子引为骠骑参军。转谘议参军。後为元显征虏长史。左迁新安太守。桓玄举兵。以为谘议参军。领记室。进侍中。领左卫将军。玄败。投义军。为镇军长史。转尚书。义熙三年谋反。伏诛。有集七卷。〉
    【南州桓公九井作诗】
    四运虽鳞次。理化各有准。独有清秋日。能使高兴尽。景气多明远。风物自凄紧。夹籁惊（李善本文选作警。）幽
    律。哀壑叩虚牝。岁寒无早秀。浮荣甘夙陨。何以标贞脆。薄言寄松菌。哲匠感萧晨。肃此尘外轸。广筵散泛爱。逸爵纡胜引。伊余乐好仁。惑祛吝亦泯。猥首阿衡朝。将贻匈奴哂。（○文选二十二。诗纪三十六。）
    【送东阳太守诗】
    昔人深诚叹。临水送将离。如何祖良游。心事孱在斯。虚亭无留宾。东川缅逶迤。（○类聚二十九。诗纪三十六。）
    【入剡诗】
    野人虽云隔。超悟必有此。（○文选六十齐竟陵文宣王行状注。）
    ※谢混
    〈混。字叔源。小字益寿。陈郡阳夏人。太傅安孙。尚孝武帝晋陵公主。官至中领军、尚书左仆射。义熙八年。坐与刘毅善。为刘裕所杀。有集五卷。〉
    【游西池诗】
    悟彼蟋蟀唱。信此劳者歌。有来岂不疾。良游常蹉跎。（六臣本文选注云。五臣本无此二句。）逍遥越城肆。愿言屡经过。回阡被陵阙。高台眺飞霞。惠风荡繁囿。白云屯曾阿。景昃鸣禽集。水木湛清华。褰裳顺兰俊ａ阋幸
    芳柯。美人愆岁月。迟暮独如何。无为牵所思。南荣戒（李善本文选作诫。）其多。（○文选二十二。）
    【诫族子诗】
    〖南史曰。混风格高峻。少所交纳。惟与族子灵运、瞻、晦、曜以文义赏会。尝居在乌衣巷。故谓之乌衣之游。因归饮之馀。为韵语以奖劝。灵运等曰。〗
    康乐诞通度。实有名家韵。若加绳染功。剖莹乃琼瑾。（灵运）宣明体远识。颖达且沈隽。若能去方执。穆穆三才顺。（晦。字宣明。）阿多标独解。弱冠纂华胤。质胜诫无文。基尚又能峻。（曜。小字多。）通远怀清悟。采采标兰讯。直辔鲜（南史、诗纪作解。）不踬。抑用解偏吝。（瞻。字通远。）微子基微尚。无倦由慕蔺。勿轻一篑少。进往必（宋书作将。）千仞。（微。即弘微。）数子勉之哉。风流由尔振。如不犯所知。此外无所慎。（灵运等并有诫励之言。惟弘微独尽褒美。○宋书谢弘微传。南史谢密传。诗纪三十六。）
    【送二王在领军府集诗】
    苦哉远征人。将乖萃余室。明窗通朝晖。丝竹盛萧瑟。乐酒辍今辰。离端起来日。（○初学记十八引室、瑟二韵。引日一韵。诗纪三十六。）
    【诗】
    昔为乌衣游。戚戚皆亲裰痢＃ā鹚问樾缓胛⒋。）
    【秋夜长】
    秋夜长兮虽欣长而悼速。送晨晖于西岭。迎夕景于东谷。夜既分而气高。风入林而伤绿。燕翩翩以辞宇。雁邕邕而南属。（○类聚三。）
    ※刘毅
    〈毅。字希乐。彭城沛人。桓玄篡位。与刘裕等起兵。事平。为抚军将军、豫州刺史。封平南郡开国公。後转荆州刺史。义熙八年。为刘裕所杀。〉
    【西池应诏赋诗】
    〖晋书曰。毅征卢循败归。帝大宴於西池。有诏赋诗。毅诗云。〗
    六国多雄士。正始出风流。（○晋书本传。）
    ※吴隐之
    〈隐之。字处默。濮阳鄄城人。解褐辅国功曹。累迁晋陵太守、广州刺史。後迁中领军。义熙九年卒。〉
    【酌贪泉赋诗】
    〖晋书曰。隆安中。以隐之为龙骧将军、广州刺史。未至州二十里。地名石门。有水曰贪泉。饮者怀无厌之欲。隐之至泉所酌而饮之。因赋此诗。及在州。清操逾厉。〗
    古人云此水。（世说注作石门有贪泉。初学记同。事类赋作岭南有一水。）一歃（书钞作饮。初学记、御览同。）怀（书钞或作重。或作直。类聚、初学记、御览作重。）千金。（事类赋作号曰贪泉深。）试（类聚作若。白帖、御览、事类赋同。）使（书钞或作令。）夷齐饮。终当不易心。（○晋书本传。世说新语德行篇注。书钞三十八、七十二。类聚五十。初学记八。御览二百五十六。事类赋七。万花谷六。诗纪三十六。又白帖七十七引心一韵。）
    ※刘程之
    〈程之。字仲思。彭城人。初为府参军。历宜昌、柴桑令。去职。与周续之、陶渊明皆不应徵命。号寻阳三隐。刘裕以其不屈。旌其号曰遗民。义熙十年卒。有玄谱一卷、集五卷。〉
    【奉和慧远游庐山诗】
    理神固超绝。涉{分鹿}罕不群。孰至消烟外。晓然与物分。冥冥玄谷里。响集自可闻。文峰无旷秀。交领有通云。悟深婉中思。在要开冥欣。中严拥微兴。□岫想幽闻。弱明反归鉴。暴怀傅灵薰。永陶津玄匠。落照俟虚斤。（○庐山记。）
    ※王乔之
    〈乔之。为江州刺史孟怀玉别驾。〉
    【奉和慧远游庐山诗】
    超游罕神遇。妙善自玄同。彻彼虚明域。暧然尘有封。众阜平寥廓。一岫独凌空。霄景凭严落。清气与时雍。有标造神极。有客越其峰。长河濯茂楚。险雨列秋松。危步临绝冥。灵壑映万重。风泉调远气。遥响多喈稀ｅ诶黾扔迫弧ｂ排侮刖沤。事属天人界。常闻清吹空。（○庐山记。）
    ※张野
    〈野。字莱民。南阳人。居柴桑。徵拜散骑常侍。不就。义熙十二年卒。〉
    【奉和慧远游庐山诗】
    觌岭混太象。望崖莫由检。器远蕴其天。超步不阶渐。ダ丛街刿蟆Ｒ痪侔纬救尽Ａ衫手写笈巍；鼗礤谡般弧３舜宿笥ㄐ摹？梢酝遗玷。旷风被幽宅。妖涂故死灭。（○庐山记。）
    ※王齐之
    〈齐之。琅邪人。〉
    【念佛三昧诗四首】
    妙用在幽。（广弘明集云。元本作兹。明本作兹。云。一作幽。）涉有览无。神由昧彻。识以照{分鹿}。积微自引。因功本虚。泯彼三观。忘（广弘明集作亡。注云。宋云。元明本忘。）此毫（广弘明集作豪。注云。三本、宫本作毫。）馀。（○广弘明集三十。诗纪三十六。）
    寂漠何（广弘明集作空汉河。注云。三本作寂寞何。）始。理玄通微。融然忘适。乃廓灵晖。心悠（广弘明集注云。明本一作游。诗纪云。一作游。）缅域。得不践机。用之以冲。会之以希。（○同上）
    神资（广弘明集云。明本姿。）天凝。圆映朝云。与化而感。与物斯群。应不以方。受者自分。寂尔渊镜。金水尘纷。（○同上）
    慨自一生。夙乏惠（广弘明集作之慧。注云。三本、宫本作乏惠。）识。托崇渊人。庶藉冥力。思转毫（广弘明集作豪。注云。三本、宫本作毫。）功。在深不测。（广弘明集作在测。注云。三本作不测。）至哉之念。主（广弘明集作注。）心西极。（○同上）
    ※陶琬之
    〈琬之。桓玄时为江州主簿。〉
    【诗】
    我服既晖。我驷既闲。杨镳警路。哀龠清绵。（○御览三百五十八引桓玄集。）
    ※羊徽
    〈徽。字敬猷。泰山南城人。义熙初。为刘裕记室参军。迁中书郎。出为河东太守。有集十卷。〉
    【赠傅长猷傅时为太尉主簿入为都官郎诗】〖四章〗
    赫赫宰朝。匪虬伊鸾。微微殆足。策驽末班。靡获于心。有虔惟官。肃幽幽禁。孔邃且难。
    孰寄斯诚。实惟旧要。自昔偕游。聿来并朝。虽或戎阻。虽实氛嚣。我有闲暇。与尔清谣。
    物化交寻。聚散飘薄。有美一人。翻飞云阁。离轸迎今。裱啻有蛔颉Ｋ湓蚍隋凇Ｑ躁砻炙鳌Ｇ锖杷萁凇Ｉ谭缋魇薄Ｋ啾司呶铩＿荡擞乃尽Ｎズ枚李俊ｂ昶淦喽。言念斯盈。告劳惟诗。（○文馆词林百五十七。）
    【答丘泉之诗】〖七章〗
    理瞩有待。事过无期。自昔愿言。寝兴伊思。爰遘怀人。载钦在兹。赏得意从。无阙惟时。
    王路威夷。戎役孔勤。昔从经略。方难之殷。悠悠岱阴。滔滔江汶。绸缪成说。与子夷屯。
    江之泳矣。载澜载清。俯胄时暇。解颜舒诚。理既睦本。事亦敦情。永言契阔。实深平生。
    自兹乖互。属有逝止。余实无良。沈阿弥祀。敦是怀之。则惟吾子。岂微（原作徽。今从古逸本。）王事。骤驾无已。
    疲殆既谢。惠泽是逢。显列斯偕。厥司攸同。畴昔之欢。於焉克从。托曜春藻。慰此秋蓬。
    虽则克从。遁来有乖。衡泌之娱。休沐末（适园本作未。）偕。冬日烈烈。飘风凄凄。对影华署。如何勿怀。
    怀亦勤止。戢此馀兰。惠以好言。深诫（原作诚。今从古逸本。）在翰。敢忘三折。敬思五难。君子攸赠。复之岁寒。（○文馆词林百五十七。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
