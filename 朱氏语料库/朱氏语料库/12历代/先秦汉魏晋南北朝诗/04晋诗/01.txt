    ●晋诗卷一
    ※晋宣帝司马懿
    〈懿。字仲达。河内温县人。建安中。曹操为丞相。辟为文学掾。魏国建。迁太子中庶子、军司马。魏受祥。迁尚书。封安国乡侯。历侍中、尚书右仆射、抚军将军、录尚书事。魏明帝即位。改封舞阳侯。迁骠骑将军。加都督荆、豫二州军事。迁征西大将军、都督雍梁二州诸军事。迁太尉。齐王即位。录尚书事。徙太傅。进丞相。嘉平三年卒。年七十三。晋受禅。追尊宣皇帝。有集五卷。〉
    【歌】
    〖晋书曰。高祖伐公孙渊。过温。见父老故旧燕饮累日。怅然有感。为歌曰。〗
    天地开辟。日月重光。遭逢（晋书作遇。御览或同。或作今遭。）际会。奉辞（晋书作毕力。御览或同。）遐方。将扫逋（晋书作群。御览或同。）秽。还过故乡。肃清万里。总齐八荒。告成归老。待罪舞（乐府作武。诗纪同。）阳。（○晋书本纪。御览九十五。又御览五百七十引晋阳秋。乐府诗集八十五。诗纪二十一。）
    ※嵇喜
    〈喜。字公穆。举秀才。为卫军司马。入晋。为扬州刺史。迁太仆宗正。有集二卷。〉
    【答嵇康诗四首】〖一作答弟叔夜。〗
    华堂临浚沼。灵芝茂清泉仰瞻春（诗纪作青。）禽翔。俯察绿水滨。逍遥步兰渚。感物怀古人。李叟寄周朝。庄生游。漆园。时至忽蝉蜕。变化无常端。（○嵇康集一。诗纪十八。）
    君子体变通。否泰非常理。当流则蚁（诗纪作义。）行。时逝（诗纪作游。）则鹊起。达者鉴通机。（诗纪作塞。）盛衰为衣里。列仙徇生命。松乔安足齿。纵躯任世度。至人不私已。（○同上）
    达人与物化。无俗不可安。（诗纪作世俗安可论。）都邑可优游。保必栖山原。孔父策良驷。不云世路难。出处因时资。潜跃无常端。保心守道居。睹（诗纪作视。）变安能迁。（○同上）
    饰车驻驷。驾言出游。南厉伊渚。北登邙丘。青林华茂。春（下阙○同上）
    ※江伟
    〈伟。陈留襄邑人。仕魏。官爵未详。晋初为通事郎。有集六卷。〉
    【答贺蜡诗】
    〖正元二年冬蜡。家君在陈郡。余别在国舍。不得集会。弟广平作诗以贻余。余答之曰。〗
    蜡节之会。廓焉独处。晨风朝兴。思我慈父。我心怀恋。运首延伫。（○类聚五。诗纪三十六。）
    【答军司马诗】
    羁絷系世纲。进退惟准绳。（○六臣本文选二十六赴洛道中诗注。）
    ※何桢
    〈桢。字元干。庐江潜人。魏太和国为扬州别驾。正始中为弘农太守。历幽州刺史。拜廷尉。入晋为尚书、光禄大夫。有集五卷。〉
    【诗】
    四时代谢。（○书钞百五十三。）
    ※程咸
    〈咸。字延休。魏正元中为司隶校尉府主簿。入晋。历黄门郎、散骑常侍、左通直郎。迁侍中。有集三卷。〉
    【诗】
    奕奕恒山。作镇冀方。伊赵建国。在岳之阳。（○初学记五。）
    【平吴後三月三日从华林园作诗】
    皇帝升龙舟。待（当作侍。）幄十二人。天吴奏安流。水伯卫帝津。（○玉烛宝典三。○书钞百三十二引程咸诗序云。平原後三月三日从华林园作坛宣宫。张朱幕。有诏乃延群臣云云。陈俞本引後作邑。宣作建仙。无有字。臣下有作诗以颂之句。逯案。陈俞本此文有臆改处。不足信。原文盖有序有诗。後有脱落。故不可通。平原後乃平吴後之讹。坛宣宫以下殆是坛宫张朱幕。有诏延群臣两逸句也。）
    ※刘伶
    〈伶。字伯伦。沛国人。竹林七贤之一。泰始初对策。盛言无为之化。以无用罢。〉
    【北芒客舍诗】
    泱漭望舒隐。ポホ（类聚作<黑甚>ポ。）玄夜阴。寒鸡思天曙。拥翅吹长音。蚊蚋归丰草。枯叶散萧林。陈醴发悴颜。巴（诗纪误作色。）贸┱嫘摹ｙ勘恢詹幌。斯叹信难任。何以除斯欢。付之与瑟琴。长笛响中夕。闻此消胸襟。（○类聚七。广文选十。诗纪二十三。）
    【咒辞】
    〖世说新语曰。刘伶病酒渴甚。从妇求酒。妇捐酒毁器。涕泣谏曰。君饮太过。非摄生之道。必宜断之。伶曰。甚善。我不能自禁。唯当祝鬼神自誓断之耳。便可具酒肉。妇曰。敬闻命。供酒肉於神前。请伶祝誓。伶跪而祝曰云云。便饮酒进肉。隗然已醉矣。〗
    天生刘伶。（类聚作灵。）以酒为名。一饮一斛。（类聚作右。）五斗解酲。妇人之言。慎不（类聚作莫。）可听。（○世说新语任诞篇。类聚七十二。）
    ※傅玄
    〈玄。字休奕。北地泥阳人。博学善属文。魏末。举秀才。除郎中。历任安东卫军参军、温令、弘农太守。领典农校尉。晋国建。封鹑觚男。晋受禅。进爵为子。加驸马都尉。累迁侍中、御史中丞。泰始五年。转司隶校尉。坐事免官。寻卒。有傅子百二十卷、集五十卷。〉
    【短歌行】
    长安高城。层楼亭亭。干云四起。上贯天庭。蜉蝣何整。行如军征。蟋蟀何感。中夜哀鸣。蚍蜉愉（乐府作偷。注云。一作愉。）乐。（我府作药。）粲粲其荣。寤寐念之。谁知我情。昔君视我。如掌中珠。何意一朝。弃我沟渠。昔君
    与我。如影如形。何意一去。心如流星。昔君与我。两心相结。何意今日。忽然两绝。（○乐府诗集三十。广文选十三。诗纪二十二。）
    【秋胡行】
    秋胡子。娶妇三日。会行仕宦。既享显爵。保兹德音。以禄颐（诗纪作顺。）亲。韫此（乐府作比。诗纪云。一作比。）黄金。睹一好妇。采桑路傍。遂下黄金。诱以逢卿。玉磨逾洁。兰动弥馨。源流洁清。水无浊波。奈何秋胡。中道怀邪。美此节妇。高行巍（类聚作峨。韵补同。）峨。哀哉可愍。自投长河。（○类聚四十一。乐府诗集三十六。诗纪二十二。又韵补二引邪、峨二韵。）
    【惟汉行】（以下五言）
    危哉鸿门会。沛公几不还。轻装入人军。投身汤火间。两雄不俱立。亚父见此权。项庄奋剑起。白刃何翩翩。伯身虽为蔽。事促（广文选误作从。）不及旋。张良慑坐侧。高祖变龙颜。赖得樊将军。虎（乐府作兽。注云。当作虎。）叱项王前。嗔目骇三军。磨牙咀豚肩。空卮让霸主。临急吐奇言。威凌万乘主。指顾回泰山。神龙困鼎镬。非哙岂得全。狗屠登上将。功业信不原。健儿实可慕。腐儒安足叹。（○乐府诗集二十七。广文选十三。诗纪二十二。）
    【艳歌行】
    日出东南隅。照我秦氏楼。秦氏有好女。自字为罗敷。首戴金翠饰。耳缀明月珠。白素为下裾。丹霞为上襦。一顾倾朝市。再顾国为虚。问女居安在。堂在城南居。青楼临大巷。幽门结重枢。使君自南来。驷马立踟蹰。遣吏谢贤女。岂可同（广文选作用。误。）行车。斯女长跪对。使君言何殊。使君自有妇。贱妾有鄙夫。天地正厥位。愿君改其图。（○乐府诗集二十八。广文选十三。诗纪二十二。）
    【长歌行】
    利害同根源。赏下有甘钩。义门近横（乐府字缺。）塘。兽口出通侯。抚剑安所趋。蛮方未顺流。蜀贼阻石城。吴寇冯龙舟。二军多壮士。闻贼如见仇。投身效知已。徒生心所羞。鹰隼（初学记作苍鹰。）厉爪（乐府、广文选、诗纪作天。）翼。耻与燕雀游。成败在（初学记作有。）纵者。无令鸷鸟忧。（○乐府诗集三十。广文选十三。诗纪二十二。又初学记三十引游、忧二韵。）
    【苦相篇】〖豫章行○诗纪作豫章行苦相篇。〗
    苦相身为女。卑（类聚误作早。）陋难再（草堂诗注作具。）陈。男儿（玉台、乐府、广文选作儿男。乐府又注。一作国儿。）当门户。堕地自生神。雄心志四海。万里望风尘。女育无欣（草堂诗注作欢。）爱。（类聚作庆。）不为家所珍。长大逃深室。藏头羞见人。垂（玉台、乐府作无。）泪适他乡。忽如雨绝云。低头和颜色。素齿（诗纪云。一作颊。广文选误作领。）结朱唇。跪拜无复数。婢妾如严宾。情合同（广文选作双。）云汉。葵藿仰阳春。心乖甚水火。百恶集其身。玉颜随年变。丈
    夫多好新。昔为形与影。今为胡与秦。胡秦时相见。一绝逾参辰。（○玉台新咏二。乐府诗集三十四。广文选十三。诗纪二十二。又类聚四十一引陈、神、尘、珍、新、秦六韵。草堂诗笺三十四锦树行注引陈、神、尘、新四韵。）
    【秋胡行】〖玉台作和班氏诗。○诗纪云。一作和班氏诗。〗
    秋胡纳令室。三日宦（乐府作官。）他乡。皎皎洁妇姿。冷冷（玉台、乐府作冷冷。）守空房。燕婉（类聚作裱嗝洹＃┎恢障Α１鹑绮斡肷獭Ｓ抢从趟暮！Ｒ赘心芽煞馈Ｈ搜陨日短。愁者苦夜长。百草扬春华。攘腕采柔桑。素手寻繁枝。落叶不盈筐。罗衣医玉体。回目流采章。君子倦仕归。车马如龙骧。精诚驰万里。既至两相忘。行人悦令颜。借（玉台作请。乐府作情。）息此树旁。诱（类聚作言。）以逢卿（玉台作郎。）喻。遂下黄金装。烈烈贞女忿。言辞厉秋霜。长驱及居室。奉金升北堂。母立呼妇来。欢乐情（玉台、乐府作情乐。）未央。秋胡见此妇。惕然怀探汤。负心岂不惭。永誓非所望。清浊必异源。凫凤不并翔。引身赴长流。果哉洁妇肠。彼夫既不淑。此妇亦太（玉台作大。）刚。（○玉台新咏二。乐府诗集三十八。诗纪二十二。又类聚十八及广文选八引乡、房、裳、忘、傍、装六韵。）
    【青青河边草篇】〖饮马长城窟行○诗纪作饮马长河窟行。注云。一作青青河边草篇。〗
    青青河边草。悠悠万里道。划生在春时。远（类聚作还。）道还有期。春至草不生。期（诗纪云。一作泣。）尽欢（类聚作漠。）无声。感物怀思心。梦想发中情。梦君如鸳鸯。比翼云间翔。既觉悟寂无见。旷如参与商。梦君结同心。比翼游北林。既觉悟寂无见。旷如商与参。（玉台无以上四句。乐储同。）河洛自用固。（当作有涸。）不如中岳安。回流不及返。
    浮云往自还。悲风动思心。悠悠谁知者。悬景无停居。忽如驰驷马。倾耳怀音响。转目泪双堕。生存无会期。要君黄泉下。（○玉台新咏二。乐府诗集三十八。诗纪二十二。又类聚四十一、广文选十三并引道、期、声、情、翔、商六韵。）
    【放歌行】
    灵龟有枯甲。神龙有腐鳞。人无千岁寿。存质空相因。朝露尚移景。促哉水上尘。丘冢如履綦。不识故与新。高树来悲风。松柏垂威神。旷野何萧条。顾望无生人。但见狐狸迹。虎豹自成群。孤雏攀树鸣。离鸟何缤纷。愁子多哀心。塞耳不忍闻。长啸泪雨下。太息气成云。（○乐府诗集三十八。诗纪二十二。）
    【有女篇】（艳歌行○诗纪作艳歌行有女篇。）
    有女怀芬芳。袷渠袷遣蕉厢。（玉台作箱。）蛾眉分（初学记、御览、万花谷作双。）翠羽。（类聚作若双翠。）明目（初学记、御览、乐府、万花谷、广文选并作眸。类聚或同。或作月。诗纪云。一作眸。）发清扬。（类聚作阳。初学记、御览作光。）丹唇医皓齿。秀色（类聚、初学记、御览作颜。万花谷作韵。）若○璋。巧笑露权靥。（御览作靥辅。初学记作靥转。）众媚不可详。令（玉台、广文选作容。）仪希世出。无乃古毛（万能花谷作王。）嫱。头安（类聚、御览、万花谷作首戴。乐府云。一作首戴。书钞、初学记作首载。）金步摇。耳系（书钞或误作手击。）明月稀Ｖ榛吩妓赝蟆４溆穑ㄓ裉ā⒐阄难∽骶簟＃┐瓜使狻Ｎ呐圩涸屙搿Ｓ裉逵陈奚选Ｈ莼既已（玉台、文选注作以。类聚或同。）艳。志节拟秋霜。徽（乐府作微。）音冠青云。声响流四方。妙哉英（诗纪作美。）媛德。宜配侯与王。灵应万世合。日月时相望。媒氏陈束帛。羔雁鸣前堂。百两盈中路。起若鸾凤翔。凡夫徒踊跃。望绝殊参商。
    （○玉台新咏二。乐府诗集三十九。广文选十三。诗纪二十二。又书钞百三十五引显稀＠嗑凼八作傅玄诗。引厢、阳、璋、嫱、稀⒐狻⑺七韵。四十二作艳歌行。引阳、璋、霜三韵。初学记十九、御览三百八十一并作晋玄歌。引厢、光、璋、详、嫱、狭韵。万花谷後十五引光、璋、嫱、纤脑稀Ｎ难《十一秋胡诗注有女篇。引霜一韵。）
    【墙上难为趋】
    〖古今乐录曰。王僧虔技录云。墙上难为趋行。荀录所载墙上一篇。今不传。〗
    门有车马客。骖服若腾飞。革组结玉佩。蘩藻纷葳蕤。冯轼垂长缨。顾ツ有馀辉。贫主屣弊履。整比蓝缕衣。客曰嘉病乎。正色意无疑。吐言若覆水。摇舌不可追。渭滨渔钓翁。乃为周所谘。颜回处陋巷。大圣称庶几。苟富不知度。千驷贱采薇。季孙由俭显。管仲病三归。夫差耽淫侈。终为越所围。遗身外荣利。然後享巍巍。迷者一何众。孔难知德希。甚美致憔悴。不如豚豕肥。杨朱泣路歧。失道令人悲。子贡欲自矜。原宪知共非。屈伸各异势。穷达不同资。夫唯体中庸。先天天不违。（○乐府诗集四十。广文选十三。诗纪二十二。）
    【朝时篇】〖怨歌行○诗纪作怨歌行朝时篇。〗
    昭昭朝时日。皎皎晨（乐府作最。）明月。十五入君门。一别终华发。同心忽异离。旷若（乐府、广文选作如。）胡与越。胡越有会时。参辰辽且阔。形影虽（玉台、乐府作无。）仿佛。音声寂无达。纤弦感促柱。触之哀声发。情思如循环。忧来不可遏。涂山有馀恨。诗人咏采葛。蜻ㄇ吟床下。回风起幽闼。春荣随露（乐府、广文选作路。诗纪同。）
    落。芙蓉生木末。自伤命不遇。良辰永（广庄稼地作有。）乖别。已尔可奈何。譬如纨素裂。孤雌翔故巢。流星光景绝。魂神驰万里。甘心要同穴。（○玉台新咏二。乐府诗集四十二。广文选十三。诗纪二十二。）
    【明月篇】
    皎皎明月光。灼灼朝日晖。昔为春蚕（玉台作茧。）丝。（类聚作绪。）今为秋女衣。丹唇列（类聚作形。）素齿。翠彩发蛾眉。娇子多好言。欢合易为姿。玉颜盛（类聚作亏。）有时。秀色随年衰。常恐新间旧。变故兴细微。浮萍本无根。（玉台、广文选作无根本。乐府注。一作浮萍无根本。）非水将何依。忧喜更相接。乐极还自（玉台作自还。）悲。（○玉台新咏二。乐府诗集六十五。广文选十三。诗纪二十二。又类聚四十一作怨诗。引衣、眉、衰、微、依五韵。）
    【秋兰篇】
    秋兰映（玉台作荫。类聚、初学记、御览、乐府同。）玉池。池水清且芳。（乐府作且芳香。）芙蓉随风发。中有双鸳鸯。双鱼自踊跃。两鸟时回（初学记、御览作徊。）翔。君其（玉台作期。乐府、诗纪云。一作期。）历九秋。与妾同衣裳。（○玉台新咏二。乐府诗集六十四。诗纪二十二。又类聚八十一、初学记二十七、御览九百八十三并作咏秋兰诗。并引芳、翔二韵。）
    【前有一樽酒行】
    置酒结此会。主人起行觞。玉樽两楹间。丝理东西厢。舞袖一何妙。变化穷万方。宾主齐德量。欣欣乐未
    央。同享千年寿。朋来会此堂。（○乐府诗集六十五。诗纪二十二。）
    【何当行】
    同声自相应。同心自相知。外合不由中。虽固终必离。管鲍不世出。结交安可为。（○乐府诗集七十六。文选补遗三十四。诗纪二十二。）
    【却东西门行】
    金□□□迟。（当是金樽诉行迟。）丝竹声大悲。和乐唯有舞。运体不失机。退似前（一作潜。）龙婉。进如翔鸾飞。回目流神光。倾亚有馀姿。（○宋本初学记十五。诗纪二十二。又初学记十五引机、飞二韵。）
    【飞尘篇】
    飞尘秽清流。朝云蔽日光。秋兰岂不芬。鲍肆乱其芳。河决溃金堤。一手不能障。（○类聚六。乐府诗集六十四。诗纪二十二。）
    【天行篇】
    天行一何健。日月无高（当作停。）纵。（初学记作综。）百川皆赴海。（类聚作赴俟取＃┤辰回（类聚作因。）泰蒙。（○类聚一。初学记
    一作歌天诗。诗纪二十二。）
    【历九秋篇】〖董逃行○六言〗
    〖诗纪作董逃行历九秋篇十二首。六言。并注云。玉台新咏以前十首作梁简文帝。今从乐府并为玄诗。选诗拾遗曰。乐录云傅玄作。据文选注引之。以为汉古辞也。○逯案。玉台历九秋篇董桃行为一首十二章。非十二首。〗
    历九秋兮三春。遣（玉台遗字上有分字。乐府、广文选、诗纪作遗。）贵客兮远（类聚作一。）宾。顾多（类聚作名。）君心所亲。乃命妙伎才人。炳若日月星辰。
    序金栀庥聃。宾主遽起雁（乐府误作写。）行。杯若飞电绝光。交觞接卮结裳。慷慨欢笑万方。
    奏新诗兮夫君。烂然虎变龙文。浑如天地未分。齐讴楚舞纷纷。歌声上激（文选注作彻。）青云。
    穷八音兮异伦。奇声靡靡每新。微披（玉台作笑。）素齿丹唇。逸响飞薄梁尘。精爽眇眇（乐府、广文选作○○。）入神。
    坐咸醉兮沾欢。相樽促席临轩。进爵献寿翻翻。千秋要君一言。愿爱不移若山。
    君恩爱兮不竭。譬若朝日夕月。此景万里不绝。长保初醮结发。（广文选、诗纪作发结。）何忧坐成（玉台作生。乐府字缺。）胡越。
    携弱手兮金环。上游飞阁云间。穆若鸳凤双（乐储作缺。）鸾。（乐府作燕。注。一作鸾。）还幸兰房自安。娱心极（乐府作乐。）意难原。
    乐既极兮多怀。盛时忽逝若颓。寒暑革御景回。春荣随风飘摧。感物动心增哀。
    妾受命兮孤虚。男儿堕（乐府作随。注。一作堕。）地称珠。（玉台、乐府、广文选作姝。草堂诗注作殊。）女弱虽（玉台、乐府作难。）存若无。骨肉至亲更疏。奉事他人托躯。
    君如影兮随形。贱妾如水浮萍。明月不能常盈。谁能无根保荣。良时冉冉代征。
    顾绣领兮含辉。皎日回光则（玉台作侧。）微。朱华忽尔（乐府作示。广文选作是。诗纪云。一作是。）渐衰。影欲舍形高飞。谁言往思（玉台作恩。）可追。
    荠与麦兮夏零。兰桂践霜（乐府作履。注。一作霜。）逾馨。禄命悬天难明。妾（玉台作委。）心结意丹青。何忧君心中倾。（○玉台新咏九。乐府诗集三十四。广文选十三。又文选四南都赋注古乐府有历九秋妾薄命行歌辞。引纷、云二韵。类聚四十二引伦、唇、尘、神四韵。草堂诗笺三十四锦树行注引殊、无二韵。）
    【吴楚歌】〖七言〗
    燕人美兮赵女佳。其室则迩兮限层（类聚作增。乐府作曾。）崖。云为车兮风为马。玉在山（类聚作泥。）兮兰在野。云无期兮风有止。思多端兮（御览无兮字。乐府作思心多端。）谁能理。（○玉台新咏九作燕人美篇。类聚四十三作燕人美兮歌。乐府诗集八十三。广文选十四。诗纪二十二。又御览八作傅玄歌。引马、野、止、里四韵。）
    【鸿雁生塞北行】〖以下杂言〗
    〖魏武帝却东西门行曰。鸿雁生塞北。乃在无人乡。〗
    凤凰远生海西。及时昆山冈。五德存羽仪。和鸣定宫商。百鸟并侍左右。鼓翼腾华光。上熙游云日间。千岁时来翔。孰若彼龙与龟。曳尾泥中藏。非云雨则不升。冬伏春乃骧。退哀此秋兰草。根绝随化扬。灵气一何忧（当作优。）美。万里驰芬芳。常恐物微易歇。一朝见弃忘。（○乐府诗集三十七。诗纪二十二。）
    【白杨行】
    〖古今乐录曰。王僧虔技录有白杨行。今不歌〗
    青云固非青。当云奈白云。骥从西北驰来。吾何意。骥来对我悲鸣。举头气凌青云。当奈此骥正龙形。宛足蹉跎长坡下。蹇驴慷忾。敢与我争驰。踯躅盐车之中。流汗两耳尽下垂。虽怀千里之逸志。当时一得施。白云飘飘。舍我高翔。青云徘徊。戢我愁啼。上眄增崖。下临清池。日欲西移。既来归君。君不一顾。仰天太息。当用生为青云乎。（乐府作青云乎。）飞时悲当奈何耶。青云飞乎。（○乐府诗集四十。诗纪二十二。）
    【秦女休行】
    庞（诗纪云。一作秦。）氏有烈妇。义声驰雍凉。父母家有重怨。仇人暴且强。虽有男兄弟。志弱不能当。烈女念此痛。丹心为寸伤。外若无意者。内潜思无方。白日入都市。怨家如平常。匿剑藏白丸。一奋寻身僵。身首为之异处。伏尸列肆旁。肉与土合成泥。洒血溅飞梁。猛气上干云霓。仇党失守为披攘。一市称烈义。观者收泪并慨慷。百男何当益。不如一女良。烈女直造县门。云父不幸遭祸殃。今仇身以分裂。虽死情益
    扬。杀人当伏法。义不苟活隳旧章。县令解印绶。令我伤心不忍听。刑部垂头塞耳。令我吏举不能成。烈著希代之绩。义立无穷之名。夫家同受共祚。子子孙孙咸享其荣。今我作（乐府作弦。）歌（乐府有吟字。）咏高风。激扬壮发悲且清。（○乐府诗集六十一。诗纪二十二。）
    【云中白子高行】
    陵阳子。来明意。欲作天与仙人游。超登元气攀日月。遂造天门将上谒。阊阖辟。见紫微绛阙。紫宫崔嵬。高殿嵯峨。双阙万丈玉树罗。童女制电策。（乐储、广文选无策字。书钞作飞电。）童男挽雷车。云汉随天流。浩浩如江河。因王长公谒上皇。钧天乐作不可详。龙仙神仙。教我灵秘。八风子仪。与游我祥。我心何戚戚。思故乡。俯看故乡。二仪设张。乐哉二仪。日月运移。地东南倾。天西北驰。鹤五气所补。鳌四足所支。齐驾飞龙骖赤螭。逍遥五岳间。东西驰。长（广文选作期。诗纪云。一作期。）与天地并。复何为。复何为。（○乐府诗集六十三。广文选十三。诗纪二十二。又编珠一。草堂诗笺七高都诗注、书钞百五十二并作傅玄诗。引车一韵。御览十三作傅玄诗。引童女制电四字。）
    【西长安行】
    所思兮何在。乃在西长安。何用存问妾。香橙（玉台作衤登。）双珠环。何用重存问。羽爵翠琅汀＝裎屹馕牛ü阄难∽魑省Ｊ纪同。）君。更有兮思心。香亦不可烧。环亦不可沈。香烧日有歇。环沈日自深。（○玉台新咏二。广文选十三。诗纪二十二。）
    【车遥遥篇】
    车遥遥兮马洋洋。追思君兮不可忘。君安游兮西入秦。愿为影兮（乐府作愿将微影。）随君身。君在阴兮影不见。君依光兮（乐府作君仰日月。）妾所愿。（○玉台新咏九。文选补遗三十四。乐府诗集六十九作梁车央洞恰９阄难∈三。诗纪二十二。又类聚四十二作车遥篇。引洋、忘、秦、身四韵。）
    【昔思君】
    昔君与我兮形影潜结。今君与我兮云飞雨绝。昔君与我兮音响相和。今君与我兮落叶去柯。昔君与我兮金石无亏。今君与我兮星灭光离。（○乐府诗集七十四。广文选十三。诗纪二十二。）
    【美女篇】
    美人一何丽。颜若芙蓉花。一顾乱人国。再顾乱人家。未乱犹可奈何。（○乐府诗集六十三。诗纪二十二。）
    【挽歌】
    人生鲜能百。哀情数万端。不幸婴笃病。凶候形素颜。衣衾为谁施。束带就阖棺。欲悲泪已竭。欲辞不能言。存亡自远近。长夜何漫漫。寿堂闲且长。祖载归不还。（○书钞九十二。）
    人生鲜能百。哀情数万婴。路柳夹灵跣琛！鳋潘娣缯鳌３德纸岵蛔。百驷齐悲鸣。（○同上）
    灵坐飞尘起。魂衣正委移。芒芒丘墓间。松柏郁参差。明器无用时。桐车不可驰。（书钞或作行。）平生坐玉殿。没归都幽宫。地下无刻漏。安知夏与冬。（○书钞九十二。九十四引行一韵。）
    【豫章行】
    轻裘缀孔翠。明珂曜珊瑚。（○书钞百二二六、百二十九。御览三百五十九。）
    琅鸵缃鹭选Ｎ蔫凳浪无。（○文选二十五答魏子悌诗注。）
    【拟楚篇】
    登昆仑漱玉池。（○文选三十一杂体诗注。）
    光灭星离。（○文选十二江赋注。）
    【艳歌行】
    咄来长歌续短歌。（○文选二十七长歌行注。）
    【日升歌】
    东光升朝阳。羲和初揽辔。六龙并腾骧。逸景何晃晃。旭日照万方。皇德配天地。神明（类聚作盟。冯校仍作明。）
    鉴幽荒。（○类聚一。诗纪二十二。）
    【惊雷歌】
    惊雷奋兮震万里。威陵宇宙兮动四海。六合不维兮谁能理。（○类聚二。初学记一。诗纪二十二。）
    【九曲歌】
    岁莫景迈群（御览作时。）光绝。安得长绳系白日。（御览作日月。○御览七百六十六。诗纪二十二。）
    【乐府】
    胡饭兼御。相国食前。方丈殊珍。（○书钞百四十五。）
    粉加甲煎。名香熏陆。艾纳回光。（○书钞百三十五。○逯案。三名有讹误。）
    穆穆三春节。（书钞缺此字。）天气暖且和。（○书钞百五十四。初学记三。）
    男当进曰（当作仕。）女适人。投心委命□受身。（○书钞八十四。）
    昔有林（此下或有缺字。）号曰阴康。始教民舞。涕气以扬之。（○书钞百七。）
    凤有翼龙有鳞。君不独兴。必须良臣。（○初学记十九。）
    东方将欲和。太白星飞芒。曜灵照照舒光。（○书钞百四十九。）
    【歌】
    煌煌芙蕖。从风芬葩。照以皎日。灌以清波。阴结其实。（初学记、万花谷作根。）阳发其华。（类聚作花。）金房绿叶。（初学记、万花谷误作苔。）素株（初学记、万花谷作珠。）翠柯。（○类聚八十二。初学记二十七。万花谷後三十七。诗纪二十二作芙蕖。）
    宝剑神奇。镂象龙离。（当作螭。）通犀文玉。明珠错地。光如电影。拟之则离。（○书钞百二十二。）
    有所思兮。在天一方。何以赠这。玉佩珠璜。（○御览八百七。）
    飞沉殊厥趣。草木以区别。鸾桌稚搅帧Ａ蛇安薮穴。（○书钞百五十八。）
    雷师鸣钟鼓。风伯吹笙簧。西母出穴听。王父吟安厢。（○初学记十六。）
    黄叶离高柯。丹棘坐自（初学记作生白。误。）零。不惜棘自零。念我少弟兄。（○御览九百六十五。事类赋棘赋注。又初学记二十八引零一韵。）
    日中万影正。夕中万影倾。（○文选二十大将军宴会被命作诗注。）
    渡江南。采莲花。芙蓉增敷。晔若星罗。绿叶映长波。回风容与动纤柯。（○类聚八十二。诗纪二十二作莲歌。）
    曲池何澹澹。芙蓉敞清源。荣华盛壮时。见者谁不赏叹。一朝光采落。故人不回颜。（○御览九百九十九。）
    歌者齐弦。舞者振铎。弦铮铮。铎朗朗。（○书钞百八。）
    所乐亦非琴。唯言琵琶与（书钞无与字。）筝。能娱我心。（○书钞百一十。初学记十六。）
    兔捣药月间（草堂诗注有兮字。下同。）安足道。神（草堂诗注无神字。）乌戏云间安足道。（○初学记二十九。草堂诗笺十月诗注。御览九百七。事类同牙兔赋注。万花谷厉三十九）
    青云徘徊谓我愁。（○御览八。）
    我家近宫掖。易知复难忘。黄金为ト门。白玉为殿堂。（○御览百八十四。）
    【答程晓诗】〖四言〗
    奕奕两仪。昭昭太阳。四气代升。三朝受祥。济济群後。峨峨圣皇。元服肇御。配天垂光。伊州作弼。王室惟康。朦胝酌瘛４来廊筑滕ァＢ释脸渫ァＭ蚬奉蕃。皇泽云行。神化风宣。六合咸熙。遐迩同欢。赫赫明明。天人合和。下冈遗滞。焦朽斯华。矧我良朋。如玉之嘉。穆穆瀹濉Ｐ怂套鞲琛＃ā鹄嗑廴十一。广文选十三。诗纪二十二。）
    【宴会诗】
    日之既逝。情亦既渥。宾委馀欢。主容不足。乐饮今夕。温其如玉。（○初学记十四。诗纪十二。）
    【杂诗三首】〖以下五言。〗
    志士惜日短。愁人知夜长。摄衣步前庭。仰观南雁翔。玄景随形运。流响归空房。清风何飘遥。微月出西
    方。繁星衣（文选作依。六臣本注云。五臣作衣。诗纪云。一作依。）青天。列宿自成行。蝉鸣高树间。野鸟号东厢。（李善本文选作箱。）纤云时仿佛。渥露沾我裳。良时无停景。北斗忽低昂。常恐寒节至。凝气结为霜。落叶随风摧。一绝（文选注误作纪。）如流光。（文选二十九。文章正宗二十九。诗纪二十二。又文选十四舞鹤赋注引一句。）
    间夜微风起。明月照高（书钞作鸾。）台。清响呼不应。玄景招不来。厨人进藿茹。有酒不盈杯。安贫福所与。富贵为祸媒。金玉虽高堂。於我贱蒿莱。（○类聚二十六。广文选十五。诗纪二十二。又书钞百五十引台一韵。）
    鹊巢丘城侧。雀乳空井中。居不附龙凤。常畏蛇与虫。依贤义不恐。近暴自当穷。（○类聚九十二。广文选十五。诗纪二十二。）
    【又答程晓诗】
    羲和运玉衡。招摇赋朔旬。嘉庆形三朝。美德扬初春。圣主加元服。万国望威神。伊周敷玄化。并世沾天人。洪崖歌山岫。许由嗟水滨。（○类聚三十一。诗纪二十二。○逯案。晋人於宴赠答等诗篇。率四言、五言并作。已属其时风习。此篇与前四言。类聚以序并列。皆歌颂君主之加元服者。知是同题同时之作。不宜分置两处。今仍照诗纪著录。特说明於此。）
    【众星诗】
    朗月并（诗纪作共。）众星。日出擅其明。冬寒地为裂。春和草木荣。阳德虽普济。非阴亦不成。（○类聚一。诗纪二十二。）
    【又】（诗纪作古诗。）
    东方大明星。光景照千里。少年舍（诗纪作舍。）家游。思心昼夜起。（○类聚一。诗纪二十二。）
    【雨诗】〖诗纪作苦雨。〗
    徂暑未一旬。重阳医朝霞。厥初月离毕。积日遂滂沱。屯云结（书钞误作纯。）不解。长溜（书钞作雷。）周（书钞误作同。）四阿。霖雨如倒（书钞误作到。）井。黄潦起洪波。湍流（类聚、韵补作深。诗纪同。）激墙隅。（编珠作垣墙。）门庭若决河。炊■不复举。灶中生蛙虾。（○类聚二作傅玄诗。诗纪二十二。又书钞百五十作傅玄诗。引阿一韵。百五十一傅玄诗。引一句。编珠一傅玄诗引波、河二韵。韵补二引河、虾二韵。）
    【庭燎诗】
    元正始朝享。（类聚作亨。书钞作朝天子。）万国执○璋。枝灯若火树。庭燎继天光。（○类聚八十。诗纪二十二。又书钞百五十五引璋一韵。）
    【杂诗】〖诗纪作苦热。〗
    朱明运将极。溽暑昼夜兴。裁动四支废。举身若山陵。珠汗洽玉体。呼吸气郁蒸。尘垢自成泥。素粉随手
    凝。（○类聚五作傅玄诗。御览三十四作傅玄诗。诗纪二十二。又书钞百五十六引呼吸气郁蒸一句。）
    【杂诗】
    习习谷风兴。（书钞或作雨。）回回景云飞。青天敷翠采。朝日含丹辉。（○书钞百四十九、百五十四。○逯案。书钞百四十九引傅玄乐府诗云。青天含翠彩。素日驰青晖。当即此篇异文。）
    【杂诗】〖诗纪作失题。〗
    伲类聚作汤。）谷发精（类聚作清。）曜。九日栖高枝。愿得并天御。六龙齐玉羁。（○类聚一作晋傅玄诗。诗纪二十二。又书钞百四十九引枝一韵。）
    【诗】〖诗纪作宴诗。〗
    鸾鸟（宋本初学记作师。）凤皇。望舒继白日。千秋遘嘉会。来升君子室。华樽享清酤。珍肴自盈溢。（○初学记十四。诗纪二十二。）
    【诗】
    季冬时惨烈。猛寒不可胜。严（书钞作寒。）风截人耳。素雪坠地凝。林（御览或作床。）上飞霜起。波中自生冰。
    未夕结重衣。崇朝不敢兴。（○御览二十七、三十四。又书钞百五十六引一句。）
    【诗】
    炎旱历三时。天运失其道。河中飞尘起。野田无生草。一餐重丘山。哀之以终老。君无半粒储。形影不相保。（○御览四百八十六。）
    【诗】〖诗纪作失题。〗
    有女殊代生。涉江采菱花。上翳青云景。下鉴（诗纪误作■。）渌水波。（○初学记六。诗纪二十二。）
    【诗】〖诗纪作失题。〗
    弯我繁弱弓。弄我丈八矛。一举覆三军。再举殄戎貊。（○类聚六十。御览三百五十四。诗纪二十二。）
    【诗】〖诗纪作失题。〗
    飞蓬随飘起。芳草摧山泽。世有千年松。人生讵能百。（○类聚八十八。诗纪二十二。）
    【拟四愁诗四首】〖并序○以下七言。〗
    昔（诗纪无昔字。）张平子作四愁诗。体小而俗。七言类也。聊拟而作之。名曰拟四愁诗。其辞曰。（诗纪无此三字。）
    我所思兮在瀛洲。愿为双鹄戏中流。牵牛织女期在秋。山高水深路无由。愍予不遘婴殷忧。佳人贻（御览作美人赠。）我明月珠。何以要（御览作报。）之比目鱼。海广无舟怅劳劬。寄言飞龙天马驹。风起云披飞龙逝。惊波滔天马不厉。何为多念心忧泄。（○玉台新咏九。诗纪二十二。又御览四百七十八引珠、鱼二韵。）
    我所思兮在珠崖。愿为比翼浮清池。刚柔合德配二仪。形影一绝长别离。愍予不遘情如携。佳人贻我兰蕙草。何以要之同心鸟。火热水深忧盈抱。申以琬琰夜光宝。卞和既没玉不察。存若流光忽电灭。何为多念独蕴（诗纪作郁。）结。（○玉台新咏九。诗纪二十二。）
    我所思兮在瀛山。愿为鹿{鹿巨}（诗纪云。一作蛩。）窥虞渊。日月回耀照景天。参辰（诗纪作差。）旷隔会无缘。愍予不遘罹百艰。佳（御览作美。）人赠（玉台作贻。）我苏合香。何以要之翠鸳鸯。悬度弱水川无梁。申以锦衣文绣裳。三光骋迈景不留。鲜矣（诗纪作似。）民生忽如浮。何为多念只自愁。（○玉台新咏九。诗纪二十二。御览四百七十八引香、鸯二韵。）我所思兮在朔方。愿为飞燕（玉台作雁。）俱南翔。焕乎人道著三光。胡越殊心生异乡。愍予不遘罹百殃。佳人贻我羽葆（诗纪作葆羽。）缨。何以要之影与形。永增（玉台作增冰。）夏结繁华零。申以日月指明星。星辰有医日月移。驽马哀鸣惭不驰。何为多念徒自亏。（○玉台新咏九。诗纪二十二。）
    【两仪诗】
    两仪始分元气清。列宿垂象六位成。日月西流景东征。悠悠万物殊品名。圣人忧代念群生。（○成花谷後一作傅玄诗。诗纪二十二。○逯案。类聚一、初学记一引两仪诗云。两仪始分。元气上清。列宿垂象。六位时成。日月西迈。流景东征。悠悠万
    物。殊品齐名。圣人忧世。实念群生。与此少异。）
    【歌】〖诗纪作天行歌。〗
    天时泰兮昭以阳。清风起兮景云翔。仰观兮辰象。日月兮运周。俯视兮河海。百川兮东流。（○类聚一。诗纪二十二。）
    【杂言诗】
    雷隐隐。（白帖作殷殷。）感妾心。倾耳清听非车音。（诗纪云。一无清字。案宋本初学记无清字。○类聚二。初学记一。白帖一。诗纪二十二。）
    【诗】〖诗纪作啄木。〗
    啄木高翔鸣喈喈。飘摇林薄著桑槐。犭便（合璧事类作缏。）缘（类聚作犭彖。）树间喙如锥。（合璧事类误作佳。）嘤喔嘤喔声正悲。专为万物作倡俳。当此这时。乐不可回。（○类聚九十二。合璧事类别集七十一。诗纪二十二。）
    【诗】〖诗纪作云歌。〗
    白云翩翔天庭。流景仿佛非君形。白云飘飘舍我高翔。青云徘徊为我愁肠。（○类聚一。诗纪二十二。）
    【四言杂诗】
    忽然长逝。火灭烟消。（○书钞九十二。初学记十四。万花谷後二十二。）
    【七哀诗】
    杳杳三泉室。冥冥玄夜堂。（○书钞九十二。）
    【拟马防诗】
    繇役无止时。徵发倾四海。（○书钞四十一。○逯案。原本书钞无繇字。从陈本增入。）
    【杂诗】
    浮萍蔽绿水。杨柳何依依。繁华正葳蕤。（○书钞百五十四。）
    浮云含愁气。（文选注作色。）悲风坐自叹。（○书钞百五十。文选十三雪赋注。御览八。）
    团团三五日。（当作月。）皎皎曜清晖。（○书钞百五十。）
    炎景时郁蒸。海沸沙石融。（○书钞四百五十六。）
    【诗】
    萧萧秋气升。凄凄万物衰。荣华尽零落。槁叶纵横飞。（○书钞百五十四。○逯案。原本书钞第一句只作萧萧秋声。或萧萧秋气。今从陈本增改。）
    蟾蜍食明月。虹贡〕日。（○御览九百四十九。）
    惊飚昼夜起。（○书钞百五十六。）
    饥食野棘实。（○类聚八十七。）
    机榻委尘埃。（○文选三十和谢宣城诗注。）
    ※程晓
    〈晓。字季明东郡东阿人。卫尉昱之孙。魏黄初中。封列侯。嘉平中为黄门侍郎。後为汝南太守。入晋官职不明。有集二卷。〉
    【赠傅休奕诗】
    茕茕独夫。寂寂静处。酒不盈觞。肴不掩俎。厥客伊何。许由巢父。厥味（类聚作醴。）伊何。玄酒瓠脯。（○类聚三十一。诗纪十七。又书钞百四十五引脯一韵。）
    三光飞景。玉衡代迈。龙集甲子。四时成岁。权舆授代。徐陈荡秽。元服初嘉。万福咸会。赫赫应门。严严朱阙。群後扬扬。（类聚作伤伤。）庭燎皙皙。（○类聚三十一。诗纪十七。）
    【嘲热客诗】
    平生三伏时。道路无行车。闭（书钞、类聚作谩＃┟疟苁钗浴３鋈氩幌喙。今世（太平广记作代。古文苑作只今。诗纪云。一作只今。）衤能（御览作能。注。音奈。类聚作悲。）衤戴（御览注。音戴。太平广记作愚凝。）子。触热到人家。主人闻客来。颦蹙（类聚作频就。御览或作频就。）奈此何。谓当起行（御览作行起。）去。安坐正（御览作止。）半（文苑作踞。）跨。（古文苑、太平广记作咨嗟。诗纪同。）所说无一（御览作了无。）急。沓铮ㄓ览作吟。）一（古文苑、太平广记作踏沓吟。）何多。疲瘠（文苑、御览作倦。）向之（岁时杂咏作云。）久。（御览误作以。）甫（文苑作笑。）问君（御览作居。）极那。摇扇臂（类聚作胛。岁时杂咏作体。太平广记作腕。古文苑、诗纪作髀。文苑注。类聚作髀。）中疼。（岁时杂咏作痛。文苑同。又注。岁时作疼。古文苑、诗纪作疾。）流汗正滂（御览或误作涝。）沱。莫谓此（古文苑、太平广记作为。）小事。亦是人一（诗纪作一大。）瑕。传戒（类聚作诫。）诸（类聚作语。）高朋。（太平广记作朋友。）热行宜见诃。（类聚作讠哥。岁时杂咏作歌。古文苑、太文广记、诗纪作呵。○古今岁时杂咏二十二作伏日诗。御览三十四。文苑英华百五十七作伏日。诗纪十七。又古文苑四及太平广记二百五十三所引缺那一韵。又初学记四、御览三十一并引车、过、家、何、沱、诃六韵。类聚五引车、过、家、何、沲、讠哥六韵。书钞百五十五引车、过二韵。事类赋夏赋注引车、过、诃三韵。万花谷三作伏日诗。引家、沲二韵。）
    ※钟琰
    〈琰。颍川人。钟繇曾孙。王浑妻。有集五卷。〉
    【诗】
    冽冽季冬。素雪其霏。（○初学记三。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
