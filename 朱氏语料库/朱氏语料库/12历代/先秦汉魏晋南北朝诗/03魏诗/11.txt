    ●魏诗卷十一
    【杂歌谣辞】〖谚语附〗
    【邺人金凤旧歌】
    〖环宇记云。按记云魏太祖都之城内诸街有赤阙南面西头曰凤阳门。上有凤二枚。其一飞入漳水。其一仍以锁绊其足。邺人旧歌曰。〗
    凤阳门南天一半。上有金凤相飞唤。欲去不去著锁绊。（○太平寰宇记五十五相州邺县凤阳门。）
    【徐干引古人歌】
    〖中论贵验篇云。古之人讠哥曰。〗
    相彼玄鸟。止于陵阪。仁道在近。求之无远。（○中论贵验篇。）
    【徐州为王祥歌】〖诗纪作徐州歌。〗
    〖晋书曰。王祥隐居庐江三十馀年。不应州郡之命。徐州刺史吕虔檄为别驾。于时冠盗充斥。祥率励兵士讨破之。
    州界清静。政化大行。时人歌之。诗纪云。按魏志。吕虔。文帝时迁徐州刺史。请琅琊王祥为别驾。〗
    海沂之康。实赖王祥。邦国不空。别驾（白帖作王祥。）之功。（○晋书王祥传。类聚十九。白帖二十一。御览二百六十三、四百六十五。诗纪十九。）
    【荥阳令歌】
    〖殷氏世传曰。殷褒为荥阳令。广筑学馆。会集朋徒。民知礼让。乃歌之。〗
    荥阳令。有异政。修立学校人易（书钞作复。）性。令我子弟耻斗讼。（书钞作争讼。类聚作讼争。古乐府同。诗纪云。乐府作讼争。○书钞七十八引殷氏家传。类聚十九。古乐府一。诗纪十九。○逯案。殷褒。字元祚。魏章武太守。）
    【襄阳民为胡烈歌】
    〖襄阳耆旧传曰。襄阳太守胡烈有惠化。百姓歌曰。〗
    美哉明後。俊哲惟嶷。陶广乾坤。周孔是则。文武播畅。威振遐域。（○御览四百六十五。诗纪八。）
    【又】
    譬春之阳。如冬之日。耕者让畔。百姓丰溢。惟我胡父。恩惠难置。（○太平寰宇记百四十五。○逯案。寰宇记云。襄阳城有古堤。皆後汉胡烈所筑。尝为襄阳太守。惠化及人。塞补决堤。民因歌曰云云。似此歌应入汉诗。在查水经注二十八沔水注云。襄阳太守胡烈有惠化。补塞堤决。民赖其利。景元四年九月。百姓刊石铭之。树碑於此。据此应入魏诗。）
    【京兆民为李庄歌】
    〖魏略曰。李庄为京兆太守。有洁白之节。中政治理。民爱敬之。乃作歌曰。〗
    我府君。惠如春。盛如唐。（○书钞七十六。）
    【行者歌】〖诗纪云。选诗拾遗作魏时童谣。云见五行志。〗
    王子年拾遗记曰。文帝所爱美人薛灵芸。常山人也。年十五。容貌绝世。咸熙中。文帝选良家子女。以入六宫。常山太守习谷以千金宝赂聘之以献。至京师。帝以文车十乘迎之。道侧烧石叶之香。未至数十里。膏烛之光。相续不灭。车徒咽路。尘起蔽于星月。又筑土为台。基高三十丈。列烛於台下。远望如列星之坠地。又於大道之傍。一里一铜表。高五尺。以志里数。故行者歌曰。○逯案。拾遗记小说家言。未可尽信。又咸熙乃陈留王年号。魏文帝不能以此时选纳嫔妃。姑从诗纪。附此备考。）
    青槐夹道多尘埃。龙楼凤阙望崔嵬。清风细雨杂香来。土上出金火照台。（此七字是妖辞也。铜表志道是土上出金之义。以烛置台下则火在土下之义。汉火德王。魏土德王。火伏而土兴。土上出金。是魏灭而晋兴之兆。晋以金王也。○拾遗记七。太平广记二百十七二。诗纪十九。）
    【太和中京师歌】
    〖宋书五行志曰。明帝太和中。京师歌兜铃曹子。其唱曰。〗
    其奈汝曹何。（○宋书五行志。晋书五行志。）
    【明帝时宫人谣】
    〖拾遗记曰。魏明帝时昆盟贡嗽金鸟。常吐金屑如粟。用饰钗佩。谓之辟寒金。宫人相嘲曰。〗
    不服辟寒金。那得帝王心。不服辟寒钿。那得帝王怜。（○酉阳杂俎十六。又御览七百十八引心一韵。）
    【明帝景初中童谣】
    〖宋书五行志曰。魏明帝景初中童谣。及宣王平辽东。归至白屋。当还镇长安。会帝笃疾。急召之。乃乘追锋车东渡河。终翦魏室。如童谣之言也。〗
    阿公阿公驾马车。不意阿公东渡河。阿公东（诗纪云。晋书作来。）还当奈何。（○宋书五行志。晋书五行志。乐府诗集八十八。诗纪十九。）
    【正始中时人谣】
    〖晋书曰。正始八年。曹爽用何晏、邓堋⒍≮字谋。迁太後於永宁宫。专擅朝政。兄弟并典禁兵。多树亲党。屡改制度。时人为之谣曰。〗
    何邓丁。乱京城。（○晋书宣帝纪。）
    【嘉平中谣】
    〖宋书五行志曰。魏齐王嘉平中谣。按朱虎者。楚王彪小字也。王凌、令狐愚闻此谣谋立彪。事发。凌等伏诛。彪赐死。〗
    白马素羁西南驰。其谁乘者朱虎骑。（○三国志王凌传注。宋书五行志。晋书五行志。诗纪十九。）
    【蒋济为护军时谣言】
    〖魏略曰。护军总统诸将。任主武官选举。前後当此官者不能止货赂。故蒋济为护军时有谣言。〗
    欲求牙门。当得千匹。（书钞作区。）百人督。（书钞作五百人。）五百匹。（书钞五上有得字。○三国志夏侯玄传注。书钞六十四。）
    【曹操引谚】
    〖魏武选令曰。谚曰。〗
    失晨之鸡。思补更鸣。（○御览四百九十六。）
    【曹操引里谚】
    〖魏武令曰。里谚曰。〗
    让礼一寸。得礼一尺。（○御览四百二十四。）
    【曹丕引里语】
    〖典论论文曰。夫人善於自见。而文非一体。鲜能备善。是以各以所长相轻所短。里语曰云云。斯不自见之
    患也。〗
    家有敝（御览作弊。）帚。享之千金。（○文选五十二。御览五百九十九。）
    【曹丕引里语】
    〖典论太子篇序云。里语曰。〗
    汝无自誉。观汝作家书。（○意林五。）
    【曹植引谚】
    〖魏志曰。植复上疏陈选举之义曰。谚曰。〗
    相门有相。将门有将。（○三国志陈思王植传。御览四百九十六。）
    【徐干引古语】
    〖中论曰。古语曰。〗
    至德之贵。何往不遂。至德之荣。何往不成。（○中论修本篇。）
    【陈琳引谚】
    〖魏志曰。琳前为何进主簿。进欲诛诸宦官。太後不听。进乃召四方猛将。并使引兵向京城。欲以劫恐太後。琳谏进
    曰。易称即鹿无虞。谚有云云。其可以诈立乎。〗
    掩目捕雀。（○三国志王粲传。文心雕龙书记篇。）
    【王昶引谚】
    〖魏志曰。昶为兄子及子作名字。皆依谦实。以见其意。遂书戒之曰。谚曰。〗
    救（御览或作止。）寒莫如重裘。止谤莫如自修。（○三国志王昶传。御览四百九十六、六百九十四。）
    【王昶引语】
    〖魏志曰。昶为兄子及子作名字。皆依谦实。以见其意。遂书戒之曰。语曰。〗
    如不知足。则失所欲。（○三国志王昶传。）
    【鱼豢引谚】
    〖鱼豢曰。谚言云云。非人性分也。势使然耳。〗
    贫不学俭。卑不学恭。（○三国志陈思王萧怀王传评注。）
    【魏子引谚】
    〖魏子曰。谚曰。〗
    己是而彼非。不当与非争。彼是而已非。不当与是争。（○意林五。）
    【沮授引语】
    〖九州春秋曰。授谏辞曰。〗
    一兔走衢。万人逐之。一人获之。贪者悉止。（○三国志袁绍传注。）
    【曹ぁ引语】
    〖魏氏春秋曰。宗室曹ぁ上书曰。语曰云云?
    〖揭源寺鄹形虿芩。爽不能纳。?
    百足之虫。至死不僵。（○三国志武文世王公传评注。）
    【林恕引谚】
    〖体论曰。束修之业。其上在於不言。其次莫如寡辞。谚曰。〗
    使口如鼻。至老不失。（○类聚十七。白帖九。）
    【军中为典韦语】〖诗纪作帐下壮士。列入汉诗。〗
    〖江表传曰。典韦容貌魁杰。名冠三军。其的持手戟。长几一寻。军中为之语曰。〗
    帐下壮士有典（书钞作典韦。）君。手把（魏志作提一。御览或作持一。又御览或作手提。）双戟八十斤。（○三国志典韦传。书钞一百
    十八。御览三百五十二、四百三十四、四百九十六。）
    【军中为夏侯渊语】〖诗纪作夏侯歌。〗
    〖魏书曰。渊为将。赴急疾。常出敌不意。故军中语曰。〗
    典（诗纪作兴。误。）军校尉夏侯渊。三日五百。（御览或作六百。）六（御览或作五。）日（御览或作十。诗纪同。）一（御览无一字。）千。（○三国志夏侯渊传注。御览二百九十三、四百九十五。诗纪十九作夏侯歌。）
    【军中为徐晃语】
    〖魏略曰。徐晃性严。驱使将士不得闲息。于时军中为之语云云。晃闻此语。笑曰。我槌破汝钨钅育耶。〗
    不得饷。属徐晃。（○御览七百五十七。）
    【军中为卢洪赵达语】〖诗纪作军中谣。〗
    〖魏略曰。太祖使卢洪、赵达抚军。主刺举。军中语曰。〗
    不畏曹公。但畏卢洪。卢洪（御览或作曹公。诗纪同。）尚可。赵达杀我。（○御览二百四十一、四百九十五。诗纪十九作军中谣。）
    【鸿胪中为韩暨韩宣语】〖诗纪作鸿胪歌。〗
    〖魏略曰。韩宣字景然。为大鸿胪。始南阳曲阜韩暨以宿德在宣前为大鸿胪。及宣在官亦称职。故鸿胪中为之语曰。〗
    大鸿胪。小鸿胪。前後治（御览或作履。）行相曷如。（○三国志裴潜传注。类聚四十九。初学记十二。御览二百三十二、四百九十五。诗纪十九作鸿胪歌。）
    【时人为曹洪骏马谚】
    〖拾遗记曰。曹洪与魏武帝所乘之马名曰白鹤。时人谚曰。〗
    凭空虚跃。曹家白鹤。（○御览八百九十七。）
    【众人为贾洪严危语】〖诗纪作州中歌。〗
    〖魏略曰。贾洪。字叔业。好学有材。特精於春秋左传。与冯翊严危材学最高。众人为之语曰。〗
    州中晔晔贾叔业。辨论汹汹（御览或作胸胸。）严（御鉴或作敬。诗纪同。）文通。（○御览二百六十五、四百九十五。诗纪十九作州中歌。）
    【时人称邢胗铩俊际纪作邢子昂歌。〗
    〖魏志曰。邢搿Ｗ肿影骸Ｌ祖辟为冀州从事。时人称之。〗
    德行堂堂邢子昂。（○三国志邢氪。诗纪十九作邢子昂歌。）
    【京师为邓苡铩
    〖魏略曰。邓堋Ｗ中茂。为人好货。前在内职。许臧艾授以显官。艾以父妾与○。故京师为之语曰。〗
    以官易富邓玄茂。（○三国志曹爽传注。世说新语识鉴篇注。）
    【时人为李丰等谤语】
    〖魏略曰。曹爽专政。丰依违二公间无有适莫。故于时有谤书曰。〗
    曹爽之势热如汤。太傅父子冷如浆。李丰兄弟如游光。（○三国志夏侯玄传注。书钞五十九。又书钞百四十四作时人语。引汤、浆二韵。）
    【时人为何晏邓芏≮撞芩谤语】
    〖魏略曰。谧虽与何晏、邓艿韧位。而皆少之。唯以势屈於爽。爽亦敬之。言无不从。故于时谤书谓云三狗。谓何、邓、丁也。默者。爽小字也。其意言皆狗。皆欲啮人。而谧尢甚也。〗
    台中有（类聚无有字。）三狗。二狗崖柴（类聚作吸柴。）不可当。一狗凭默作疸囊。（○三国志曹爽传注。类聚九十四。）
    【时人为陈群陈泰语】
    〖博物记曰。太丘长陈亍｝刈雍桦图汀＜妥铀究杖骸Ｈ鹤犹。四世於汉、魏二朝并有重名。而共德渐渐小灭。时人为
    其语曰。〗
    公惭卿。卿惭长。（○三国志陈群传附子泰传注。）
    【博昌人为蒋任二姓语】
    〖任嘏别传曰。嘏。乐安博昌人。世为著姓。夙智早成。故乡人为之语曰。〗
    蒋氏翁。任氏童。（○三国志王昶传注。初学记十七。白帖六。）
    【时人为杨阿若号】
    〖魏略曰。杨阿若後名丰。字伯阳。酒泉人。少游侠。常以报仇解怨为事。故时人为之号曰。〗
    东市相斫（白帖作杀。）杨阿若。西市相斫杨阿若。（○三国志阎温传注。类聚三十三。白帖二十八。）
    【时人为张氏兄弟语】
    〖语林曰。魏张鲁有十子。时人语曰。〗
    张氏十龙。儒雅温恭。（○广博物志十八。）
    【郊庙歌辞】
    【太庙颂歌】〖三章〗
    〖建安十的。曹操为魏公。加九锡。始立宗庙。令王粲作此颂。以享其先。始名曰显庙颂。後人更今名。〗
    思皇烈祖。时迈其德。肇启洪源。贻燕我则。我休厥成。聿先厥道。丕显丕钦。允时祖考。
    绥庶邦。和四字。九功备。彝乐序。建崇牙。设璧羽。六佾奏。八音举。昭大孝?
    ュ祖。念武功。收纯祜。於穆清庙。翼翼休徵。祁祁髦士。厥德允升。怀想成位。咸○在宫。无思不若。允观厥崇。（○诗经十五。?
    【俞儿舞歌四首】
    〖晋书乐志曰。巴渝舞。汉高帝所作也。高帝自蜀汉将定三秦。阆中范因率宾人从帝为前锋。及定秦中。封因为阆中。侯。基俗善歌舞。曰。武王伐纣歌也。後使乐人习之。阆中有渝水。因其所居。故曰巴渝舞。舞曲有矛渝、弩渝、安台、行辞。宋书乐志曰。魏渝儿舞歌四篇。魏国初建所用。使王粲改创其辞。为矛俞、弩俞、安台、行辞新福歌曲。行辞以述德魏。後於太祖庙并歌之。〗
    【矛俞新神速歌】
    汉初建国家。匡九州。蛮荆震服。五刃三革休。安不忘备武乐修。宴我宾师。敬用御天。永乐无忧。子孙受百福。常与松乔游。剖德。莫不咸欢柔。（○宋书乐志。乐府诗集五十三。诗纪十五。）
    【弩俞新福歌】
    杜官选士。剑弩错陈。应桴蹈节。俯仰若神。绥我武烈。笃我淳仁。自乐自西。莫不来宾。（○同上）
    【安台新福歌】
    武（宋书作我。）功既定。度士咸绥。乐陈我广庭。式宴宾与师。昭文德。宣武威。平九有。抚民黎。荷天宠。延寿尸。千载莫我违。（○同上）
    【行辞新福歌】
    神武用师士素厉。仁恩广覆。猛节横逝。自古立功。莫我弘大。桓桓征四国。爰及海裔。汉国保长庆。垂祚延万世。（○同上）
    【魏鼓吹曲辞】
    【魏鼓吹曲十二曲】
    【楚】〖宋书作初。〗之平
    〖晋书乐志曰。改汉朱鹭为楚之平。言魏也。古今乐录作初之平。〗
    楚（宋书作初。）之平。义兵征。神武奋。金鼓鸣。迈武德。扬洪名。汉室微。社稷倾。皇道失。桓与灵。阉宦（宋书作官。乐府同。）炽。群雄争。边韩起。乱金城。中国扰。无纪经。赫武皇。起旗旌。（宋书作旌旗。）麾天下。天下平。济九州。九州宁。创武功。武功成。越五帝。邈三王。兴礼乐。定纪纲。普日月。齐辉光。（○宋书乐志。乐府诗集十八。诗
    纪十七。
    【战荥阳】
    〖改汉思悲翁为战荥阳。言曹公也。〗
    战荥阳。汴水陂。戎士愤怒贯甲驰。陈未成。退徐荥。二万骑堑垒平。戎马伤。六军惊。势不集。众几倾。白日没。时晦冥。顾中牟。心屏营。同盟疑。计无成。赖我武皇万国宁。（○同上）
    【获吕布】
    〖改汉艾如张为获吕布。言曹公东围临淮。生擒吕布也。〗
    获吕布。戮陈宫。芟夷鲸鲵。驱骋群雄。囊括天下运掌中。（○同上）
    【克官渡】
    〖改汉上之回为克官渡。言曹公与袁绍战。破之於官渡也。〗
    克绍官渡由白马。僵尸流血被原野。贼众如犬羊。王师尚寡沙鲎钒。风飞扬。转战不利士卒伤。今日不胜後何望。土山地道不可当。卒胜大捷震冀方。屠城破邑。神武遂章。（○同上）
    【旧邦】
    〖改汉翁离为旧邦。言曹公胜袁绍於官渡。还谯收藏死亡士卒也。〗
    旧邦萧条心伤悲。孤魂翩翩当何依。游士恋故涕如摧。兵起事大令愿违。传求亲戚在者谁。立庙置後魂来归。（○同上）
    【定武功】
    〖改汉战城南为定武功。言曹公初破邺城。武功之定。始乎此也。〗
    定武功。济黄河。河水汤汤。旦暮有横流波。袁氏欲衰。兄弟寻干戈。决漳水。水流滂沱。嗟城中如流鱼。谁能复顾室家。计穷虑尽求来连和。和不时心中忧戚。贼众内溃。君臣奔北。拔邺城奄有魏国。王业艰难。览观古今。可为长叹。（○同上）
    【屠柳城】
    〖改汉巫山高为屠柳城。言曹公越北塞。历白檀。破三郡乌桓於柳城也。〗
    屠柳城。功诚难。越度陇塞路漫漫。北逾冈平。但闻悲风正酸。蹋顿授首。遂登白狼山。神武{执心}海外。永无北顾患。（○同上）
    【平南荆】
    〖改汉上陵为平南荆。言曹公南平荆州也。〗
    南荆何辽辽。江汉浊不清。菁茅久不贡。王师赫南征。刘琮据襄阳。贼备屯樊城。六军庐新野。金鼓震天庭。刘子面缚至。武皇许其成。许与其成抚其民。陶陶江汉间。普为大魏臣。大魏臣。向风思自新。思自新。齐功古人。在昔虞与唐。大魏得与均。多选忠义士。为喉唇。天下一定。万世无风尘。（○同上）
    【平关中】
    〖改汉将进酒为平关中。言曹公征马超。定关中也。〗
    平关中。路向潼。济浊水。立高墉。斗韩马。离群凶。选骁骑。纵两翼。虏崩溃。级万亿。（○同上）
    【应帝期】
    〖改汉有所思为应帝期。言文帝以圣德受命。应运期也。〗
    应帝期。於昭我文皇。历数承天序。龙飞自许昌。聪明昭四表。恩德动遐方。星辰为垂耀。日月为重光。河洛吐符瑞。草木挺嘉祥。麒麟步郊野。黄龙游津梁。白虎依山林。凤凰鸣高冈。考图定篇籍。功配上古羲皇。羲皇无遗文。仁圣相因循。期运三千岁。一生圣明君。尧授舜万国。万国皆附亲。四门为穆穆。教化常如神。大魏兴盛。（诗纪作圣。）与之为邻。（○同上）
    【邕熙】
    〖改汉芳树为邕熙。言魏氏临其国。君臣邕穆。庶绩咸熙也。〗
    邕熙。君臣念德。天下治。登帝道。获瑞宝。颂声并作。洋洋浩浩。吉日临高堂。置酒列名倡。歌声一何纡馀。杂笙簧。八音谐。有纪纲。子孙永建万国。寿考乐无央。（○同上）
    【太和】
    〖改汉上邪为太和。言明帝继体承统。太和改元。德泽流布也。〗
    惟太和元年。皇帝践阼。（宋书作乍。诗纪作祚。）圣且仁。德泽为流布。灾蝗一时为绝息。上天时雨露。五谷滋（宋书作溢。乐府同。）田畴。四民相率遵轨度。事务澄（宋书作徵。乐府同。）清。天下狱讼察以情。元首明。魏家如此。那得不太平。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
