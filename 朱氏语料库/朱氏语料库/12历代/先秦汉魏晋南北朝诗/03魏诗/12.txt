    ●魏诗卷十二
    〖蜀汉附〗
    ※费
    〈恕Ｗ治奈啊＝夏黾人。为太守舍人。迁庶子。後主即位。为黄门侍郎。以照信校尉使吴。还为侍中。後历任丞相参军、尚书令、益州刺史等职。魏嘉平五年。为降人郭循所害。〉
    【嘲吴群臣】
    〖诸葛恪别传曰。权尝响蜀使费恕Ｏ饶骐啡撼肌Ｊ怪练食勿起。至。权为辍食。而群下不起。顺暗髦曰。〗
    凤皇来翔。骐ら吐哺。驴骡无知。伏食如故。（○三国志诸葛恪传注。类聚二十五。御览四百六十六。）
    【杂歌谣辞】
    【时人为张飞玉追马歌】
    〖寰宇记曰。张飞有马号玉追。时人歌曰。〗
    人守有张飞。马中有玉追。（○广博物志。）
    【襄阳乡里为诸葛亮谚】
    〖襄阳记曰。黄承彦者。高爽开列。为沔南名士。谓诸葛孔明曰。闻君择妇。身有丑女。黄头黑色。而才堪相配。孔明许。即载送之。时人以为笑乐。乡里为之谚曰。〗
    莫作孔明择妇。止得阿承丑女。（○三国志诸葛亮传注。）
    【襄阳乡里为马良谚】
    〖蜀志曰。马良。字季常。襄阳宜城人也。兄弟五人。并有才名。乡里为之谚曰云云。良眉中有白毛。故以称之。〗
    马氏五常。白眉最良。（○三国志马良传。御览四百九十五。）
    【乡里为李严谚】
    〖江表传曰。李严少为郡职。乡里为严谚曰。〗
    难可狎。李鳞甲。（○御览四百九十六。诗纪九作李鳞甲。）
    【谯周引谚】
    〖蜀志曰。周为仇国论曰。谚曰。〗
    射幸数跌。不如审发。（○三国志谯周传。）
    【时人语】
    〖华阳国志曰。镇北将军王平。始出军武。不大如书。性警明。有思理。与马忠并垂事绩。同郡句扶。亦果壮亚平。官至左将军。封宕渠侯。後张翼与襄阳廖化并为大将。故时人语曰云云。平本养外家何氏。後复姓。〗
    前有何（蜀志注作王。）句。後有张廖。（○华阳国志刘後主志。三国志王平传注。）
    【百姓谚】
    〖汉晋春秋曰。杨仪等整军而出。百姓奔告宣王。宣王追焉。姜维令仪反旗鸣鼓。若将向宣王者。宣王乃退。百姓为之谚曰。〗
    死诸葛走生仲达。（○三国志诸葛亮传注。诗纪九作诸葛谚。）
    【时人为刘巴语】
    〖韩魏公别录曰。刘巴。字子初。建武二年出镇荆州。卒於岳阳。葬於郡西。後因巴坟。遂号岳阳为巴陵。时人语曰。〗
    生居三湘头。死葬三湘尾。（○诗话总龟十九。）
    【诸葛亮引语论光武】
    〖诸葛亮曰。曹子建论光武。将则难比於韩、周。谋臣则不敌於良、平。时人谈者亦以为然。吾以此言诚欲美大光武
    之德。而有诬一代之俊异。何哉。追观光武二十八将。下及马援之徒。忠贞智勇。无所不有。笃而论之。非灭曩时。所以张陈特显於前者。乃自高帝动多阔疏。故良平得广於忠信。彭勃得横行外。语有云云。此言虽小。有似二祖之时也。〗
    曲突徙薪为彼人。焦头烂额为上客。（○金楼子立言篇下。○逯案。两句见汉书霍光传。为彼人作无恩泽。此其小异。汉书不言为谚语。而诸葛亮云云。或後汉以後已流传为俗语乎。）
    Ａ１吴（附）
    ※薛综
    〈综。子敬文。沛郡竹邑人。吴初。为交址太守。後迁选曹尚书、太子少傅。赤乌六年卒。有集三卷。〉
    【嘲蜀使张奉】
    〖吴志曰。西使张奉於权前列尚书阚泽姓名以嘲泽。泽不能答。综下行酒。因劝酒曰。蜀者何也。云云。奉曰不当复列君吴邪。综应声曰云云。众坐喜笑。而奉无以对。〗
    有犬为独。无犬为蜀。横目苟（类聚作句。御览作狗。）身。虫入其腹。
    无口为天。有口为吴。君临万邦。天子之都。（○三国志薛综传。类聚二十五。御览四百六十三。）
    ※张纯
    〈纯。字元基。吴郡人。拜郎中。补广德令。擢为太子辅义都尉。〉
    【赋席】
    〖文士传曰。张蹲哟坑胝刨布耙炀阃少。往见骠骑将军朱据。据闻三人才名。欲试之。告曰。老鄙相闻。饥渴其矣。夫要⒁匝稿嵛功。鹰准以轻疾为妙。其为吾各赋一物。然後乃坐。俨乃赋犬曰云云。纯赋席曰云云。异赋弩曰云云。三人各随其目所见而赋之。皆成而後坐。据大欢悦。〗
    席为冬设。簟为夏施。揖让而坐。君子攸宜。（○三国志朱异传注。类聚六十九。初学记十七、二十五。御览三百八十五。诗纪二十。）
    ※张俨
    〈俨。字子节。吴人。官大鸿胪。有默记三卷。集一卷。〉
    【赋犬】
    守则有威。出则有获。韩卢（初学记作犭卢。）宋鹊。书名竹帛。（○三国志朱异传注。初学记十七。御览三百八十五。诗纪二十。）
    ※朱┆
    〈┆。字季文。吴人。赤乌中。拜偏将军。迁扬武将军。建兴初。迁镇南将军。太平二年。假节为大都督。为孙琳所害。〉
    【赋弩】
    南岳之干。钟山之铜。应机命中。获（初学记作射。诗纪同。）隼高墉。（○三国志本传注。初学记十七。御览三百八十五。诗纪二十。）
    ※诸葛恪
    〈恪。字元逊。琅琊阳都人。弱冠拜骑都尉。转左辅都。赤乌中。迁大将军。领荆州事。寻领太子太傅。封阳都侯。後为孙峻等所杀。有集。〉
    【答费恕
    〖诸葛恪别传曰。权尝响蜀使费恕Ｏ饶媸稳撼肌Ｊ怪练食勿起。酥痢Ｈㄎ辍食。而群下不起。说髦曰云云。恪答曰。〗
    爰（御览误作爱。）植梧桐。以待凤凰。有（御览作是。）何燕雀。自称来翔。何不弹射。使还故乡。（○三国志诸葛恪传注。类聚二十五。御览四百六十六。）
    ※华核
    〈核。字永先。吴郡武进人。逊皓时。迁东观令。领右国史。天册元年。免官。数岁卒。有集五卷。〉
    【与薛莹诗】
    存者今惟三。飞步有匹特。（○文选三十一拟古诗注。）
    ※周昭
    〈昭。字恭远。颍川人。与韦昭、薛莹、华核同撰吴书。有周子新论五卷。〉
    【与孙奇诗】
    〖新论曰。散骑侍郎、武卫都尉孙奇。字仲容。年十七。以秀才入侍帷幄。余作诗一篇美而风之曰。〗
    恂恂公子。（御览误作周公。）美色无比。（御览作已。）诞姿既丰。世胄有纪。平南之孙。奋威（书钞作威奋。）之子。（○书钞六十三引周熙新论。御览二百四十一引周绍新论。）
    ※孙皓
    〈皓。字元宗。大皇帝孙权孙。景帝崩。皓嗣位。为晋所灭。封归命侯。太康四年卒。年四十二。〉
    【尔汝歌】
    〖世说新语曰。晋武帝问孙皓。闻南人好作尔汝歌。颇能为不。皓正饮酒。因举觞劝帝。歌云云。帝悔之。〗
    昔与汝为（御览两引作国。）邻。今与汝为（御览或作今为汝作。或作今为汝国。）臣。上（御览或作劝。）汝一杯酒。令（御览或作愿。）汝寿万春。（诗纪云。一作愿汝寿千春。○世说新语简傲篇。御览百十八、三百九十、五百七十一。诗纪十二。）
    【乐府古辞】
    【吴歌曲】
    仙人赍持何等。前谒海童。（○文选五吴都赋刘渊林注。又十二海赋注。）
    【杂歌谣辞谚语附。】
    【时人为周瑜谣】〖诗纪作吴谣〗
    〖吴志曰。周瑜少精意於音乐。虽三爵之後。其阙误。瑜必知之。知之必顾。故时人谣曰。〗
    曲有（类聚作复。诗纪云。一作复。）误。周郎顾。（○三国志周瑜传。艺文类聚十九。御览四百六十五、五百六十四。诗纪二十作吴谣。）
    【黄龙中童谣】
    〖周处风土记云。吴黄龙中童谣云云。後孙权征公孙渊。浮海乘舶。舶。白也。〗
    行白者君。追汝句骊马。（○南齐书乐志。诗纪二十。）
    【孙亮初童谣】
    〖宋书五行志曰。孙亮初童谣曰云云。杨子阁者。反语石子龈砸病９陈纭９炒也。及诸葛恪死。果以苇席裹身。篾束其要。投之石子龈浴ａ崽恪故吏收敛。求之此龈栽啤！
    吁汝（三国志作诸葛。御览同。）恪。何若若。芦苇单衣篾钩（宋书作钩。御览同。）络。於何相求杨（三国志作成。晋书、御览作常。诗纪作扬。）子阁。（○宋书五行志。晋书五行志。御览一千。乐府诗集八十八。诗纪二十。又三国志诸葛恪传载恪、络、阁三韵。）
    【孙亮初白鼍鸣童谣】
    〖宋书五行志曰。孙亮初。公安有白鼍鸣。童谣曰云云。南郡城可长生者。有急易以逃也。明年。诸葛恪败。弟融镇公安。亦见袭。融刮金印龟服之而死。鼍有鳞介。甲兵之象。〗
    白鼍鸣。龟背平。南郡城中可长（御览作求。）生。守死不去义（御览作来。）无成。（○三国志诸葛瑾传注引江表传。宋书五行志。晋书五行志。渚宫旧事四。御览九百三十二。乐府诗集八十八。诗纪二十。）
    【孙皓初童谣】
    〖宋书五行志曰。孙皓初童谣曰云云。皓寻迁都武昌。民溯流供给。咸怨毒焉。〗
    宁饮建业水。不食武昌鱼。宁还（御览或作归。）建业死。不止（御览或作就。或作向。）武昌居。（业。御览或作邺。○三国志陆凯传。宋书五行志。晋书五行志。御览百五十六引江表传。又引三国志。御览百七十、九百三十五。乐府诗集八十八。又文选补遗在三十五
    作扬州谣。诗纪二十。）
    【建衡中寿春童谣】
    〖江表传曰。初丹阳刁率使蜀。得司马徽与刘е论运命历数事。玄诈增其文。以诳国人曰。黄旗紫盖见於东南。终有天下者。荆扬之君乎。又得中国降人言。寿春下有童谣曰云云。皓闻喜曰。此天命也。即载其母妻子及後宫数千。从牛渚陆道西上。云青盖入洛阳。以顺天命。行遇大雪。道涂陷坏。兵士被甲持仗。百人共引一车。寒冻殆死。兵人不堪。皆曰若遇敌。便当倒戈耳。皓闻之乃还。〗
    吴天子。当西（三国志注无西字。）上。（○三国志孙皓传注。御览四十六引无吴字。）
    【使者为妖祠诗诗】〖纪作孙皓时诗妖。〗
    〖宋书五行志曰。孙皓遣使者祭石印山下妖祠。使者因以丹书严曰云云。皓闻之。意益张。曰。从大皇帝至朕四世。太平之王。非朕复谁。恣虐逾甚。寻以降死。近诗妖也。〗
    楚九州渚。吴九州都。扬州士。作天子。四世治。太平始。（宋书作矣。○三国志孙皓传注引江表传。宋书五行志。诗纪二十。）
    【孙皓天纪中童谣】
    〖宋书五行志曰。孙皓天纪中童谣曰云云。晋武帝闻之。加王睿龙骧将军。及征吴。江西众无过者。而王睿先定
    秣陵。〗
    阿童复阿童。衔刀游（白帖作浮。御览或同。）渡江。不畏岸上虎。（晋书作兽。御览或同。）独（晋书作但。书钞、白帖、御览同。）畏水中童。（○宋书五行志。晋书五行志。又杜预传。书钞六十四、三百二十九、四百六十五。诗纪二十。○逯案。不畏岸上虎句。虎字晋书皆作兽。乃避李唐讳改字。）
    【广陵谚】
    〖张勃吴录曰。陆稠。字伯嬴。为广陵太守。奸吏敛手。广陵谚曰。〗
    解结理烦。我国陆君。（○御览四百九十六。诗纪二十。）
    【时人语】
    〖高僧传曰。孙权已制江左。而佛教未行。有支谦者。本月支人。来游汉境。博览经籍。莫不精究。遍学异书。通六国语。其为人细长黑瘦。眼多白而睛黄。时人为之语曰。〗
    支郎。眼中黄。形躯虽细是智囊。（○高僧传一。出三藏记集十三。诗纪二十。）
    【黄武中产儿语】
    〖万岁历曰。黄武六年正月。获彭绮。是岁。曲拳西乡有产儿。堕地便语云云。於是因曰语儿乡。〗
    天方明。河欲清。鼎折脚。金乃生。（○御览百五十七。）
    【时人为殷礼语】
    〖通语曰。殷礼。字往嗣。幼而乡里异之。七岁就官学书。在师未尝戏弄。讽诵恒不为声。潜识而已。师杀鸡诣礼父颖曰。贺此子能兴君门。行在舟车。手不释卷。从曲阿往返。遂不知堤溃广狭。及行旅喧闹。未尝视之。时人语曰。〗
    奇才强记殷往嗣。（○御览六百十四引殷兴通语。○逯案。三国志顾邵传。乌程吴粲、云阳殷礼起乎微贱。邵皆拔而友之。礼零陵太守。注云。礼子基作通语曰。礼字德嗣。则此往嗣乃德嗣之误。殷兴乃殷基之误。）
    【永安中南郡儿语】
    〖搜神记曰。吴以草创之国。信不坚固。边屯守将。皆质其妻子。名曰保质。童子少年以类相与嬉游者日有十数。永安二年三月。有一异儿。长四尺馀。年可六七岁。衣青衣来从群儿戏。诸儿莫之识。畏之。重问其故。儿乃答曰。尔晋我乎。我非人。乃荧惑星也。将有以告尔云云。诸儿大惊。或走告大人。大人驰往观之。儿竦身而跃。即以化矣。时吴政峻急。莫敢宣也。後五年而蜀亡。六年而晋兴。至是而吴灭司马如矣。〗
    三公Θ。司马如。（○三国志孙皓传注。）
    【诸葛恪引里语】
    〖吴志曰。太傅诸葛恪不欲诸王处江滨兵马这地。徙孙奋於豫章。奋怒。不从命。又数越法度。恪上笺谏曰。里语曰。〗
    明镜所以照形。古事所以知今。（○三国志孙奋传。）
    【沈莹引谚】
    〖临海异物志曰。安家夷皆好敢猴头羹。谚言云。又曰。{制鱼}鱼肥。炙食甚美。谚曰云云。○逯案。隋志。临海异物志。沈莹撰。〗
    宁负千石之粟。不愿负人猴头羹。（○御览四百九十六。）
    宁去累世田宅。不去{制鱼}鱼额。（○同上）
    【沈莹引谚】
    〖临海异物志曰。杨桃似南方橄榄子。其味甜。五月十日熟。谚言。〗
    杨桃无蹙。一岁二熟。（○御览九百七十四。）
    【吴鼓吹曲辞】
    【吴鼓吹曲十二曲】
    【炎精缺】
    〖古今乐录曰。炎精缺者。言汉室衰。孙坚奋迅猛志。念在匡救。王迹始乎此也。当汉朱鹭。〗
    炎精缺。汉道微。皇纲弛。政德违。众奸炽。民冈依。赫武烈。越龙飞。陟天衢。耀灵威。鸣雷鼓。抗电麾。抚乾衡。镇地机。厉虎旅。骋熊罴。发神听。吐英奇。张角破。边韩羁。宛颍平。南土绥。神武章。渥泽施。金声震。仁风驰。显高门。启皇基。统冈极。垂将来。（○宋书乐志。乐府诗集十八。广文选十二。诗纪二十。）
    【汉之季】
    〖汉之季者。言孙坚悼汉之微。痛董卓之乱。兴兵奋击。功盖海内也。当汉思悲翁。〗
    汉之季。董卓乱。桓桓武烈应时运。义兵兴。云旗建。厉六师。罗八阵。飞鸣镝。接白刃。轻骑发。介士奋。丑虏震。使众散。劫汉主。迁西馆。雄豪怒。元恶偾。赫赫皇祖功名闻。（○宋书乐志。乐府诗集十八。诗纪二十。）
    【摅武师】
    〖摅武师者。言孙权卒父之业而征伐也。当汉艾如张。〗
    摅武师。斩黄祖。攘（宋书作肃。乐府作扌肃。诗纪云。一作扌肃。）夷凶族。革平西夏。炎炎大烈震天下。（○同上）
    【伐乌林】
    〖伐乌林者。言魏武既破荆州。顺流东下。欲来争锋。孙权命将周瑜逆击之。於乌林而破走也。当汉上之回。〗
    曹操北伐拔柳城。乘胜席卷遂南征。刘氏不睦。八郡震惊。众既降。操屠荆。舟车十万扬风声。议者狐疑
    虑无成。赖我大皇发圣明。虎臣雄烈周与程。破操乌林。显章功名。（○同上）
    【秋风】
    〖秋风者。言孙权悦以使民。民忘其死也。当汉拥离。〗
    秋风扬沙尘。寒露沾衣裳。角弓持弦急。（文选注作急弦。）鸠鸟化为鹰。边垂飞羽檄。寇贼侵界疆。跨马披介胄。慷慨怀悲伤。辞亲向长路。安知存与亡。穷达固有分。志士思立功。思立功。邀之战场。身逸获高赏。身没有遗封。（○宋书乐志。乐府诗集十八。诗纪二十。又文选二十八出自蓟北门行注引韦曜集引裳、鹰二韵。）
    【克皖城】
    〖克皖城者。言魏武志图并兼而令朱光为庐江太守。孙权亲征。光破之於皖城也。当汉战城南。〗
    克灭皖城遏寇贼。恶此凶孽阻奸慝。王师赫征众倾覆。除秽去暴戢兵革。民得就农边境息。诛君吊民昭至德。（○宋书乐志。乐府诗集十八。广文选十二。诗纪二十。）
    【关背德】
    〖关背德者。言蜀将关羽背弃吴德。心怀不轨。孙权引师浮江而擒之也。当汉巫山高。〗
    关背德。作鸱张。割我邑城图不祥。称兵北伐围樊阳。嗟臂大於股。将受其殃。巍巍夫（宋书作巍夫吴。诗纪云。乐苑有吴字。）圣主。睿德与玄通。与玄通。亲任吕蒙。泛舟洪汜池。溯涉长江。神武一何桓桓。声烈正与风
    翔。历抚江安城。大据郢邦。虏羽授首。百蛮咸来同。盛哉三比隆。（○宋书乐志。乐府诗集十八。诗纪二十。）
    【通荆门】
    〖通荆门者。言孙权与蜀交好齐盟。中有关羽自失之{侃言}。戎蛮乐乱。生变作患。蜀疑其眩。吴恶其诈。乃大治兵。终复初好也。当汉上陵。〗
    荆门限巫山。高峻与云连。蛮夷阻其险。历世怀不宾。汉王据蜀郡。崇好结和亲。乖微中情疑。谗夫乱其间。大皇赫斯怒。虎臣勇气震。荡涤幽薮讨不恭。观兵扬炎耀。厉锋整封疆。整封疆。阐扬威武容。功赫戏。洪烈炳章。邈矣帝皇世。圣吴同厥风。荒裔望清化。化恢弘。煌煌大吴。延祚（宋书作胙。）永未央。（○同上）
    【章洪德】
    〖章洪德者。言孙权章其大德而远方来附也。当汉将进酒。〗
    章洪德。迈威神。感殊风。怀远邻。平南裔。齐海滨。越裳贡。扶南臣。珍货充庭。所见日新。（○同上）
    【从历数】
    〖从历数者。言孙权从图○之符而建大号也。当汉有所思。〗
    从历数。於穆我皇帝。圣哲受之天。神明表奇异。建号创皇基。聪睿协神思。德泽浸及昆虫。浩荡越前代。
    三光显精耀。阴阳称至治。肉角步郊轸。凤凰栖灵囿。神龟游沼池。图谶摹文字。黄龙觌鳞。符祥日月记。览往以察今。我皇多哙事。上钦昊天象。下副万姓意。光被弥苍生。家户蒙惠赍。风教肃以平。颂声章嘉喜。大吴兴隆。绰有馀裕。（○同上○逯案。浩荡越前代句。代字与前後不韵。原文应作世字。盖唐人避讳改代字。）
    【承天命】
    〖承天命者。言上以圣德践位道化至盛也。当汉芳树。〗
    承天命。於昭圣德。三精垂象。符灵表德。巨石立。九穗植。龙金其麟。乌赤其色。舆人歌。亿夫叹息。超龙升。袭帝服。穷（宋书作躬）淳懿。体玄嘿。夙兴临朝。劳谦日昃。易简以崇仁。放远谗与慝。举贤才。亲近有德。均田畴。茂稼穑。审法令。定吕式。考功能。明黜陟。人思自尽。唯心与力。家国治。王道直。思我帝皇。寿万亿。长保天禄。祚（宋书作胙。）无极。（○同上）
    【玄化】
    〖玄化者。言上修文训武。则天而行。仁泽流洽。天下嘉乐也。当汉上邪。〗
    玄化象以天。陛下圣真。张皇纲。率道以安民。惠泽宣流而云布。上下睦亲。君臣酣宴乐。激发弦歌扬妙新。修文筹庙胜。须时备驾巡洛津。康哉泰。四海欢忻。越与三五邻。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
