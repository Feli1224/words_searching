    ●魏诗卷六
    ※陈思王曹植
    〈植。字子建。武帝子。文帝同母弟。建安十六年。封平原侯。又封临淄侯。文帝即位。离京就国。黄初二年。贬安乡侯。改封鄄城王。四年。徙雍丘王。明帝太和元年。改封浚仪。三年。复还雍丘。三年。徙东阿。六年。加封陈王。太和五年卒。年四十一。谥曰思。有集三十卷。〉
    【乐府】
    【丹霞蔽日行】
    〖诗纪云。魏文帝诗曰。丹霞蔽日。采虹垂天。明帝步出夏门行亦云。〗
    纣为昏乱。虐残忠正。（类聚作残忠虐正。乐府同。）周室何隆。一门三圣。牧野致功。天亦革命。汉祚（类聚作祖。乐府同。）之兴。阶秦（本集作秦阶。）之衰。虽有南面。王道陵夷。炎光再幽。殄（类聚作忽。乐府同。）灭无遗。（○类聚四十一。乐府诗集三十七。本集六。诗纪十三。）
    【飞龙篇】
    晨游泰（书钞作太。类聚作大。）山。云雾窈窕。忽逢二童。颜色鲜好。乘彼白鹿。手医芝草。我知真人。长跪问道。
    西登玉台。（类聚、本集作堂。乐府同。又注。一作台。）金楼复（乐府作复。）道。授（类聚作投。）我仙（类聚作此。）药。神皇所（类聚作可。）造。教我服食。还精补脑。寿同金石。永世难老。（○乐府诗集六十四。本集六。广文选十三。诗纪十三。又书钞百五十引窕一韵。类聚四十二引窕、好、草、道、造、老六韵。）
    【薤露行】
    〖乐府解题曰。曹植拟薤露行为天地。〗
    天地无穷极。阴阳转相因。人居一世间。忽若风吹尘。愿得展功勤。输力於明君。怀此王佐才。慷慨（类聚作恺。）独不群。鳞介尊神龙。走兽宗麒麟。虫兽犹（类聚作岂。本集同。）知德。何况於士人。孔氏删（乐府误作册。）诗书。王业粲已分。骋我径寸翰。流藻垂华芬。（○类聚四十一。乐府诗集二十七。本集六。广文选十四。诗纪十三。）
    【惟汉行】
    〖魏武帝薤露诗曰。惟汉二十世。所任诚不良。〗
    太极定二仪。清浊始以形。三光栋思。天道甚著明。为人立君长。欲以遂其生。行仁章以瑞。变故诫骄盈。神高而听卑。报若响应声。明主敬细微。三季瞢天经。二皇称至化。盛哉唐虞庭。禹汤继厥德。周亦致太平。在昔怀帝京。（乐府云。一作时。）日昃不敢宁。济济在公朝。万载驰其名。（○乐府诗集二十七。本集六。广文选十三作惟汉篇。诗纪十三。）
    【簋妩蟮┢】
    〖乐府解题曰。曹植拟长歌行为簋妩蟮。〗
    簋妩蟮┯武炅省２恢江海流。燕雀戏藩柴。安识鸿鹄（类聚作鹤。）游。世士（乐府作事。）此（类聚作比。）诚明。（此诚明。本集作诚明性。误。）大德固无俦。驾言登五狱。然後小陵丘。俯观上路人。势利惟是谋。（本集作是谋仇。误。）仇高念皇家。（本集作高念翼皇家误。）远怀柔九州。抚剑而雷音。（本集作息。）猛气纵横浮。泛泊徒嗷嗷。谁知壮士忧。（○类聚四十二。乐府诗集三十。本集六。诗纪十三。○逯案。世士此诚明句。类聚此作比。是也。此句盖作世士诚朋比。与大德固无俦对比。犹之燕雀与鸿鹄之对比也。传刻久。遂误此诚明。而本集编者以此诚明不辞。乃改为诚明性。则更为谬矣。又诚德潜说诗庇镌啤＠指簋妩蟮┢。蟮┩蟮ァＫ族之细者。从旦不从且。李于鳞误用簋妩笄摇Ｑ喝胗阌菰稀ａ崛硕镣疽音。不知其非也。古人造字有蟮┪撄笄摇？此滴牡仁樽约。）
    【吁嗟篇】〖一作瑟瑟歌。〗
    〖乐府解题曰。曹植拟苦寒行为吁嗟。〗
    吁（御览误作于。）嗟此转蓬。（御览误作达。）居世何独然。（文选注误作亦然之。）长去（诗纪误作土。）本根逝。宿（魏志注作夙。御览、乐府、韵补同。）夜（类聚作昔。）无休闲。东西经七陌。南北越九（御览作七。）阡。（乐府误作千。）卒遇回风起。吹我入云间。自谓终天路。忽然（魏志注作焉。）下沉渊。（本集作泉。诗纪同。）惊飚接我出。（广文选作去。）故归彼中田。当南而更北。谓东而反西。宕宕（广文选作宕若。）当何依。忽亡而复（广文选作反。）存。飘遥周八泽。连翩历五山。流转无恒处。谁知吾苦艰。愿为中林草。秋随野火燔。糜灭岂不痛。愿与根（御览作株。本集同。）ぼ（魏志注根ぼ作林页。乐府同。）连。（○三国志本传注作瑟瑟歌。乐府诗集三十三。本集六。广文选十三。诗纪十三。又类聚四十二引然、闲、燔三韵。文选二十一北使洛诗注引之一韵。御览五百七十三作琴调歌。引闲、阡、燔、连四韵。又吴或韵补二引然、闲二韵。）
    【豫章行二首】
    〖乐府解题曰。曹植拟豫章行为穷达。〗
    穷达难豫图。祸福信亦然。虞舜不逢尧。耕耘处中田。太公未遭文。渔钓终（类聚作经。乐府作泾。）渭川。不见鲁孔丘。穷困陈蔡间。周公下白屋。天下称其贤。（○类聚四十一。乐府诗集三十四。本集六。诗纪十三。）
    鸳鸯自朋（类聚作用。乐府同。）亲。不若（乐府作苦。）比翼连。他人虽同盟。骨肉天性然。周公穆康叔。管蔡（乐府误作葵。）则流言。子臧让千乘。季札慕其贤。（○同上）
    【浮萍篇】〖蒲生行。〗
    浮萍寄清（类聚作绿。）水。随风东西流。结发辞严亲。来为君子仇。恪勤在朝夕。无端（类聚作中年。）获罪（类聚作愆。）尢。在昔蒙恩惠。和乐如瑟琴。何意今摧颓。旷若商与参。茱萸自有（类聚作内。尔雅翼作用。）芳。不若桂与兰。新人虽可爱。（类聚作佳人虽成列。）无若故所欢。行云有返期。君恩傥中还。慊慊仰天叹。愁心将何。（广文选作诉。）日月不恒（玉台作常。）处。人生忍若寓。（玉台作遇。）悲风来入怀。（本集作帷。广文选同。诗纪云。一作帷。）泪下如垂露。发箧造裳（本集作新。广文选同。诗纪云。一作新。）衣。裁缝纨与素。（○玉台新咏二。乐府献计献策集三十五作蒲生行浮萍篇。本集六。广文选十三。诗纪十三。又类聚四十一作蒲生行。引流、仇、尢、兰、欢、还六韵。尔雅翼十二引兰一韵。）
    【野田黄雀行】
    〖宋书云。空侯引亦用此曲。〗
    置酒高殿上。亲友（乐府作交。）从我游。中厨办丰膳。烹羊宰肥牛。秦筝何慷慨。（类聚作恺。）齐瑟和且（书钞作且和。）柔。阳阿奏奇（类聚作妙。）舞。京洛出名讴。乐饮地三爵。缓带倾庶羞。主称千金寿。宾奉万年酬。久要不可忘。薄终（初学记作我。）义所尢。谦谦君子德。磬折欲（初学记作德。）何求。（本集作何所求。）惊风飘白日。光景驰西流。盛时不可再。（类聚、本集作不再来。六臣本文选注云。五臣作不再来。）百年忽然遒。（类聚作忧。）生存（文选作在。六臣文选注云。五臣作存。）华屋处。零落归山丘。先民谁不死。知命复何忧。（乐府云。右一曲本辞。○文选二十七、乐府诗集三十九、本集六、文章正宗二十九俱作箜篌引。又书钞百十引柔一韵。类聚四十二引游、牛、柔、讴、羞、酬、流、忧、丘九韵。又初学记十七引游、牛、尢、求四韵。）
    置酒高殿上。亲交从我游。中厨办丰膳。烹羊宰肥牛。秦筝何慷（宋书作忄亢。）慨。齐瑟和且柔。（一解）阳阿奏奇舞。京洛出名讴。乐饮过三爵。缓带倾庶羞。主称千（宋书误作和。）金寿。宾奉万年酬。（二解）久要不可忘。薄终义所尢。谦谦君子德。磬折欲何求。盛时不再来。百年忽我遒。（三解）惊风飘白日。光景驰西流。生存华屋处。零落归山丘。先民谁不死。知命复何忧。（四解。乐府云。右一曲晋乐所奏。○宋书乐志。乐府诗集三十九。诗纪十三作箜篌引。）
    【同前】
    高树多悲风。海水扬其波。利剑不在掌。结友何须多。不见篱间雀。见鹞自投罗。罗家得雀喜。少年见雀悲。拔剑捎罗纲。黄雀得飞飞。飞飞摩（本集作磨。乐府同。）苍天。来下谢少年。（○乐府诗集三十九。本集六。风雅翼选诗补遗下。诗纪十三。）
    【门有万里客】
    门有万里客。问君何乡人。褰裳起从之。果得心所亲。挽裳对我泣。太息前自陈。本是朔方士。今为吴越民。行行将复行。去去适西秦。（○类聚二十九作曹植诗。乐府诗集四十。本集六。诗纪十三。）
    【泰山梁甫行】
    〖乐府解题曰。曹植改泰山梁甫为八方。〗
    八方各异气。千里殊风雨。剧哉边海民。寄身於草墅。（本集作野。）妻子象禽兽。行止依林阻。柴门何萧条。狐兔翔我宇。（○艺文类聚四十一。乐府诗集四十一。本集六。诗纪十三。）
    【怨歌行】
    〖诗纪云。技录、乐府解题皆以为古辞。文章正宗作曹子建。○逯案。乐府诗集四十一怨诗行下引王僧虔技录曰。荀录所载。古为君一篇。今不传。又引乐府解题曰。古词云。为君既不易。为臣良独难云云。诗纪本此。又案。乐府诗集五十三引古今乐录曰。魏曲五篇。一、明明魏皇帝。二、大和有圣帝。三、魏历长。四、天生泼瘛Ｎ濉⑽君既不易。并明帝造。以代汉曲。其辞并亡。是古今乐录以此为魏明帝诗。而书钞又引作魏文帝。众说纷歧如此。今据艺文类聚、乐府诗集、文章正宗等。仍编入曹植诗中。〗
    为君既不易。为臣良独难。忠信事不显。乃有见疑患。周公（晋书作旦。类聚、文选补遗同。）佐成王。（晋书作文武。类聚、御览、文选补遗、本集、万花谷并同。）金滕功（万花谷作事。）不刊。推心辅王室。（晋书作政。类聚、御览、本集、万花谷同。）二叔反
    流言。待罪居东国。泣涕常流（类聚作当留。乐府同。）连。皇灵大（类聚作天。御览同。）动变。震雷风且寒。拔（风雅翼作木。）树偃秋稼。天威不可干。素服开金滕。感悟求其端。公旦事既显。成王乃哀叹。吾欲竟此曲。此曲悲且长。今日乐相乐。别後莫相忘。（乐府云。右一曲晋乐所奏。○类聚四十一。乐府诗集四十二。文章正宗二十九。文选补遗三十四。风雅翼选诗二。诗纪十三。又书钞二十九作魏文帝。引难一韵。晋书桓伊传作怨诗。引难、患、刊、言四韵。万花谷十引刊、言二韵。）
    【鼙舞歌五首】
    〖汉灵帝西园鼓吹有李坚者。能な舞。遭乱播迁。西随段煨。（御览作Α＠指同。）先帝闻其旧有伎。召之。坚既中废。兼古曲多谬误。异代之文未必相袭。故依前曲。改作新歌五篇。不敢充之黄门。近以成下国之陋乐焉。（○宋书乐志。御览五百七十四。事类赋舞赋注。〗
    【圣皇篇】
    圣皇应历数。正康帝道休。九州咸宾服。威德洞八幽。三公奏诸公。不得久淹留。蕃位任至重。旧章咸率由。侍臣省（文选注作首。）文奏。陛下体仁慈。沈吟有爱恋。不忍听可之。迫有官典宪。不得顾恩私。诸王当就国。玺绶何累（宋书作{漪}。乐府作{苗糸}。）痢１闶鄙嵬獾睢９省寂无人。主上增顾念。皇母怀苦辛。何以为赠赐。倾府竭宝珍。文钱百亿万。采帛若烟云。乘舆服御物。锦罗与金银。龙澹ㄋ问樽髌臁＃┐咕澎肌Ｓ鸶遣伟嗦帧Ｖ钔踝约颇睢Ｎ薰荷厚德。思一效筋力。糜躯以报国。鸿胪拥节卫。副使随经营。贵戚并出送。夹道交辎铩３
    服齐整设。к晔耀天精。武骑卫前後。鼓吹箫笳声。祖道魏东门。泪下沾冠缨。扳盖因内顾。俯仰慕同生。行行将日暮。何时还阙庭。车轮为徘徊。四马踌躇鸣。路人尚酸鼻。何况骨肉情。（○宋书乐志。乐府诗集五十三。诗纪十三。又文选二十七京路夜发诗注引慈一韵。）
    【灵芝篇】
    灵芝生王（宋书作玉。乐府同。）地。（文选注作玉池。是。）朱草被洛滨。荣华相晃耀。光采晔若神。古时有虞舜。父母顽且嚣。尽孝於田垅。泣撇晃ト省２瑜年七十。彩衣以娱亲。慈母笞不痛。垤ぬ檎唇怼６±忌偈母。自伤早孤茕。刻木当严亲。朝夕致三牲。暴子见陵侮。犯罪以亡形。（乐府作刑。）丈人为泣血。免戾全其名。董永遭家贫。父老财无遗。举假以供养。佣作致甘肥。责家填门至。不知何用归。天灵感至德。神女为秉机。岁月不安居。呜呼我皇考。生我既已晚。弃我何其（宋书作期。）早。蓼莪谁所兴。念之令人老。退咏南风诗。洒泪满衤韦（宋书作恕＃┍АＢ以弧Ｊセ示四海。德教朝夕宣。万国咸礼让。百姓家肃虔。痒序不失仪。孝悌处中田。户有曾闵子。比屋皆仁贤。髫乱无夭齿。黄尽心其年。陛下三万岁。慈母亦复然。（○宋书乐志。乐府诗集五十三。诗纪十三。文选三十一杂体诗注引一句。）
    【大魏篇】
    大魏应灵符。天禄方甫（文选注作兹。）始。圣德致泰和。神明为驱使。左右宜供养。中殿宜皇子。陛下长寿考。
    群臣拜贺咸悦喜。（宋书作说善。）积善有馀庆。宠禄固天常。从喜填门至。臣子蒙福祥。无患及阳遂。辅翼我圣皇。众吉咸集会。凶邪奸恶并灭亡。黄鹄游殿前。神鼎周四阿。玉马充乘舆。芝盖树九华。白虎戏西除。含（乐府作舍。）利从辟邪。骐骥（宋书作ら。）蹑足舞。凤皇拊翼歌。丰年大置酒。玉樽（宋书作王尊。）列广庭。乐饮过三爵。朱颜暴己形。式宴不违礼。君臣歌鹿鸣。乐人舞鼙鼓。百官雷扌卞赞若惊。储礼如江海。积善若陵山。皇嗣繁且炽。孙子列曾玄。群臣咸称万岁。陛下长寿乐（宋书作乐寿。）年。御酒停未饮。贵戚跪东厢。侍人承颜色。奉进金玉觞。此酒亦真酒。福禄当圣皇。陛下临轩笑。左右咸欢录。杯来一何迟。群僚以次行。赏赐累千亿。百官并富昌。（○宋书乐志。乐府诗集五十三。诗纪十三。又文选六十吊魏武帝文注引始一韵。）
    【精微篇】
    精微烂金石。至心动神明。杞妻哭死夫。梁山为之倾。子丹西质秦。乌白马角（宋书作乌日白角。误。）生。邹衍（宋书作羡。）囚燕市。繁霜为夏（宋书作下。）零。关东有贤女。自字苏来卿。壮年报父仇，身没垂功名。如休逢赦书。白刃几在颈。俱上列仙籍。去死独就生。太仓令有罪。远徵当就拘。自悲居无男。祸至无与俱。缇萦痛父言。荷担（宋书作儋。）西上书。盘桓北阙下。泣泪何涟如。乞得并姊弟。没身赎父躯。汉文感其义。肉刑法用除。其父得以免。辩义在列图。多男亦何为。一女足成居。简子南渡河。津吏废舟船。执法将加刑。女娟拥棹前。妾父闻君来。将涉不测渊。畏惧风波起。祷祝祭名川。备礼响神只。为君求福先。不胜酹祀诚。至令犯罚艰。君必欲加诛。乞使知罪愆。妾愿以身代。至诚感苍天。国君高其义。其父用赦原。河激奏中流。简
    子知其贤。归聘为夫人。荣宠超後先。辩女解父命。何况健少年。黄初发和气。明堂德教施。治道致太平。礼乐风俗移。刑措民无枉。怨女复何为。圣皇长寿考。景福常来仪。（○宋书乐志。乐府诗集五十三。诗纪十三。）
    【孟冬篇】
    孟冬十月。阴气厉清。武官诫田。讲旅统兵。元龟袭吉。元光著明。蚩尢跸路。风弭雨停。乘舆启行。鸾鸣幽轧。虎贲采骑。飞象珥摇Ｖ庸娘锵。箫管嘈喝。万骑齐镳。千乘等盖。夷山填谷。平林涤薮。张罗万里。尽其飞走。逮矗ㄋ问樽鞯缘浴＃┙仆谩Ｑ锇滋翰。猎以青蕖Ｑ谝孕薷汀：卢宋鹊。呈才骋足。噬不尽绁。牵麋掎鹿。魏氏发机。养基抚弦。都卢寻高。搜索猴犭爰。庆忌孟贲。蹈谷超峦。张目决眦。发怒穿冠。顿熊扼虎。就豹搏ァ。气有馀势。负象而趋。获车既盈。日侧乐终。罢役解徒。大响离宫。乱曰。圣皇临飞轩。论功校猎徒。死禽积如京。流血成沟渠。明诏大劳赐。大（乐府作太。）官供有无。走马行酒醴。驱车布肉鱼。鸣鼓举觞爵。击钟觯ㄋ问樽髦踊魑弧＃┪掴拧＞纲（乐府作纲。）纵麟（宋书作ら。）骸３谡殖龇锍。收功在羽校。威灵振鬼区。陛下长欢乐。永世合天符。（○宋书乐志。乐府诗集五十三。诗纪十三。）
    【当欲游南山行】
    东海广且深。由卑下百川。五狱虽高大。不逆垢与尘。良木不十围。洪条无所因。长者能博爱。天下寄其身。大匠无弃材。船车用不均。锥刀各异能。何所独却前。嘉善而矜愚。大圣亦同然。仁者各（类聚作必。）寿
    考。四（类聚作八。）坐咸万年。（○乐府诗集六十一。本集六。诗纪十三。又类聚四十二作当欲游南山篇。引川、尘、然、年四韵。）
    【名都篇】
    〖歌录曰。名都篇。齐瑟行也。〗
    名都多妖女。（类聚作丽。）京洛出少年。宝剑直千金。被服丽（李善本文选作光。乐府同。又注云。一作丽。）且鲜。斗鸡东郊（类聚作长安。乐府云。一作长安。）道。走马长楸间。驰骋（六臣本文选注云。善作驰驰。类聚作驱驰。御览同。乐府作驰驱。）未能半。双兔过我前。揽弓捷鸣镝。长驱上南山。（六臣本文选注云。五臣作驱上彼南山。草堂诗笺同。乐府云。一作驱上彼南山。本集作驱彼上南山。）左挽因右发。一纵两（本集作双。）禽连。馀巧（类聚作轼。乐府云。一作功。）未及展。仰手接飞鸢。观者咸称善。众工（初学记作王。）归我妍。（初学记作贤。）归来（李善本文选作我归。）宴平乐。美酒斗十千。脍鲤隽胎簋濉：（六臣本文选作炮。乐府、韵补、本集、诗纪同。）鳖炙熊蹯。鸣俦啸匹侣。（李善本文选作旅。乐府同。）列坐竟长筵。连翩击鞠壤。（诗纪作攘。）巧捷惟万端。白日西南驰。光景不可攀。云散还城邑。清晨复来还。（○文选二十七。乐府诗集六十三。本集六。诗纪十三。又书钞百四十八作齐琴行。引千一韵。类聚四十二引年、鲜、间、前、连、鸢、千七韵。初学记十引间、贤、千三韵。草堂诗笺十五遣兴诗注引两句。御览七百四十六作乐府歌。引间、前、山、连、鸢、妍六韵。吴或韵补二引千、蹯二韵。）
    【美女篇】
    〖歌录曰。美女篇。齐瑟行也。〗
    美女妖且闲。采桑歧路间。（六臣本文选注云。五臣作西字。）柔（玉台作长。书钞作弱。初学记作桑。御览同。）条纷（书钞作日。初学
    记作芬。御览同。）冉冉。（御览作苒苒。）落叶（文选作叶落。初学记、乐府同。）何翩翩。攘袖见素手。皓腕约金环。皓腕约金环。（初学记作镊。御览同。）头上（书钞作戴。御览作戴。又作插。）金（类聚作三。乐府同。）爵（书钞作雀。初学记同。御览或同。又或作合欢。）钗。腰佩翠琅汀Ｃ髦榻挥裉濉Ｉ汉骷淠灸选Ｂ抟潞纹遥。（李善本文作飘飘。玉台同。）轻裾（诗纪误作车。）随风还。顾ツ遗光采。长啸（类聚作笑。初学记同。）气若兰。行徒用息驾。休者以忘餐。借问女安（类聚、乐府作何。）居。乃在城南端。青楼临大路。高门结重关。容华耀（玉台作晖。类聚同。）朝日。谁不希令颜。媒氏何所营。玉帛不时安。佳人慕高义。求贤良独难。众人徒（李善本文选作何。玉台同。）嗷嗷。安知彼所观。（玉台作欢。）盛年处房室。中夜起长叹。（○文选二十七。玉台新咏二。本集六。诗纪十三。又书钞百三十六引鸵辉稀Ｓ忠翩、环二韵。类聚十八引闲、间、环、汀⒛选⒒埂⒗肌⒉汀⒍恕⒐亍⒀帐一韵。初学记十九引闲、间、翩、环、汀⒛选⒒埂⒗肌⒉途旁稀Ｓ览三百八十一引间、翩、椤Ⅸ退脑稀Ｆ甙偈八引头插金爵钗一句、头戴合欢钩一句。）
    【白马篇】
    〖歌录曰。白马篇。齐瑟行也。〗
    白马饰金羁。连翩西北驰。借问谁家子。幽并游侠儿。少小去乡邑。扬声（类聚作名。乐府云。一作名。）沙漠垂。宿昔秉良弓。苦矢何参差。控弦破左的。右发（御览作发矢。）摧月支。仰手接飞猱。俯身散马蹄。狡捷过猴猿。（乐府作犭爰猴。）勇剽若豹螭。边城多警急。胡虏（六臣本文选作虏骑。注云。善本胡骑。乐府注云。一作虏骑。）数迁移。羽檄从北来。厉马登高堤。长（乐府作右。）驱蹈匈奴。左顾陵（李善本文选作凌。）鲜卑。弃（类聚作寄。乐府同。）身锋刃端。性命安可怀。父母且不顾。何言子与妻。（诗纪误作妾。）名编（六臣本文选注云。五臣作在。乐府云。一作在。）壮士籍。（类聚作高名
    在壮籍。乐府云。一作高名在壮籍。）不得中顾私。捐躯赴国难。视死忽如（乐府云。一作若。）归。（○文选二十七。乐府诗六十三。文章正宗二十九。本集六。诗纪十三。又类聚四十二引驰、儿、垂、支、蹄、移、堤、怀、私、归十韵。御览三百五十九作游侠篇。引驰、儿二韵。七百四十六作乐府歌。引支、蹄二韵。）
    【升天行】
    乘乔（文苑英华作桥。注云。一作乔。本集作蚯恰＃┳肥跏俊Ｔ吨（文选注作在。）蓬莱山。灵液飞素（文选注无素字。）波。兰桂（文苑英华作柱。）上（文选注无上字。）参天。玄（文苑英华作文。注云。一作玄。）豹游其下。翔兀ㄎ耐鹩⒒作鸾。注云。一作亍＃┫菲溽邸３朔绾龅蔷佟ａ莘穑ㄎ脑酚⒒云。一作防隍。乐府云。一作彷徨。）见众仙。（○类聚四十二。文苑英华百九十三作刘孝威。注云。类聚作曹植乐府。诗集六十三。本集六。刘孝威集。诗纪十三。又文选十二海赋注作苦寒行。引山一韵。二十一游仙诗注作苦寒行。引天一韵。略为四言。）
    扶桑之所出。（文苑英华作生。）乃在朝阳。中心陵苍昊。（类聚误作吴。文苑英华作皓。注云。一作昊。）布页盖天涯。（类聚作崖。）日出登东干。既夕没西枝。愿得纡阳辔。回日使东驰。（○类聚四十二。文苑英华百九十三作刘孝威。乐府诗集六十三。本集六。刘孝威集。诗纪十三。）
    【五游咏】〖乐府无咏字。诗纪同。广文选作五游诗。〗
    九州不足步。愿得凌云翔。肖遥八锻狻Ｓ文坷遐荒。披我丹霞衣。袭我素霓裳。华盖芬（类聚作纷。乐府同。）ㄙ（类聚作庵。本集同。）蔼。六龙仰天骧。曜灵未移景。倏忽造昊苍。（类聚误作仓。）阊阖启丹扉。双阙曜朱光。徘徊文昌殿。登陟太微堂。上帝休（类聚作伏。本集同。）西棂。群後集东厢。带我琼瑶佩。漱（类聚作喇。）我沆瀣浆。踟蹰
    玩灵芝。徙倚弄华芳。王子奉仙药。羡门进奇方。服食享遐纪。延寿保无疆。（○类聚七十八。乐府诗集六十四。本集六。广文选九。诗纪十三。）
    【远游篇】
    远游临四海。俯仰观洪波。大鱼若曲陵。承浪相经过。灵鳌戴方丈。神狱俨嵯峨。仙人翔其隅。玉女戏其阿。琼芷可疗饥。仰首（乐府作漱）吸（类聚作嗽。）朝霞。昆仑本吾宅。中州非我家。将归谒东父。一举超流沙。鼓翼舞时风。长啸激清歌。金石固易敝。（乐府作弊。文选补遗同。）日月同光华。齐年与天地。万乘安足多。（○类聚七十八。乐府诗集六十四。文选补遗三十四。广文选十三。诗纪十三。）
    【仙人篇】
    仙人揽（本集作览。）六著。对博太（广文选作大。）山隅。湘娥拊琴瑟。秦（类聚作素。）女吹笙竽。玉樽盈桂酒。而伯献神鱼。四海一何局。九州安所如。韩经与五乔。要我于天衢。万里不足步。轻举凌天虚。百腾逾景云高风吹我躯。回驾驶观（类聚作过。）紫薇。（本集作微。）与帝合灵符。阊阖正（广文选作自。）嵯峨。双阙万丈馀。玉树扶道生。白虎夹（本集作挟。）门枢。驱风游四海。东过王母庐。俯观五狱间。人生如寄居。潜光养羽翼。进趋且徐徐。不见轩辕氏。（乐府作昔轩辕。本集同。）乘（乐府作升。本集同。诗纪云。一作升。）龙出鼎湖。徘徊九天上。（乐府作下。）与尔长相须。（○乐府诗集六十四。本集六。广文选十三。诗纪十三。又类聚四十二引隅、竽、鱼微、符、馀六韵。）
    【盘石篇齐瑟行。】
    盘盘（齐府作盘石。本集同。）山巅石。飘遥涧底蓬。我本太山人。何为客淮（乐府作海。）东。蒹（乐府作唷＃┹缑殖馔痢Ａ帜疚薹种亍０叮ㄊ纪作圻。）严若崩缺。湖水何汹汹。蚌（诗纪作虬搿＃└虮槐跹摹９獠嗜缃鹾纭＃ㄎ难∽⒆骱臁＃└弑耍ǖ弊鞑ā＃┝柙葡觥８∑象螭龙。鲸脊（乐府作羹。本集同。）若丘陵。须若山上松。呼吸吞船丽。澎濞戏中鸿。方舟寻高价。珍宝丽以通。一举必千里。乘ざ举帆幢。经危履险阻。未知命所钟。常恐沈黄垆。下与鼋鳖同。南极苍梧野。游眄（诗纪作ツ。）穷九江。中夜指参辰。欲师当定从。仰天长太息。思想怀故邦。乘桴何所志。吁（乐府作于。本集同。）嗟（诗纪云。一作嗟叹。）我孔公。（○乐府诗集六十四。本集六。诗纪十三。又文选十二海赋注作齐瑟行。引红一韵。）
    【驱车篇】
    驱车掸（岱史作挥。）驽马。东到奉高城。神哉彼泰（类聚作太。乐储、本集同。）山。五狱专（类聚作显。）其名。隆高贯云霓。嵯峨出太清。周流二六候。（诗纪作堠。）间置十二（岱史作一二。）亭。上有涌醴泉。玉石扬（类聚作杨。）华英。东（类聚作车。）北望吴野。西眺观日精。魂神所系属。逝者感斯征。王者以归天。郊厥元功成。历代无不遵。礼记（乐府作祀。）有品程。探策或长短。唯德享利贞。封者七十帝。轩皇元独灵。餐霞漱沆瀣。毛羽被身形。发举蹈虚廓。径庭（乐府作廷。本集、广文选同。）升窈冥。同寿东父年。旷代永长生。（○乐府诗集六十四。本集六。道藏县上岱史。广文选十三。诗纪十三。又类聚四十二引名、精、亭、英、精、成六韵。）
    【种葛篇】
    种葛南山下。葛蔓（玉台作蔓。类聚同。）自成阴。与君初婚时。（类聚作定婚。乐府云。一作初定婚。）结发恩义深。欢爱在
    枕席。宿昔同衣衾。窃慕棠棣篇。好乐和瑟琴。行年将晚暮。佳人怀异心。恩纪（玉台作绝。）旷不接。我情遂抑沈。出门当何顾。徘徊步北林。下有交颈兽。仰有（玉台作见。乐府、文选补遗同。）双栖禽。攀枝长欢息。泪下沾罗襟。（玉台作衿。本集、文选补遗同。）良马（玉台作鸟。）知我悲。延颈对（诗帖作代。乐府、文选补遗、广文选并同。）我吟。昔为同池鱼。今为（玉台作若。）商与参。往古皆欢遇。我独困於今。弃置委（广文选作为。）天命。悠悠（玉台作愁愁。）安可任。（○玉台新咏二。式古堂书画汇考十曹植诗帖。乐府诗集六十四。本集六。文选补遗三十四。广文选十三。诗纪十三。又类聚四十二引阴、深、心、沉四韵。）
    【妾薄命行】〖诗纪依乐府诗集作妾薄命二首。今据类聚改。〗
    携玉手。喜同车。北（类聚作比。乐府同。）上云阁飞除。钓台蹇产清虚。池塘观（类聚作灵。乐府同。）沼可娱。仰泛龙舟绿（类聚作渌。）波。俯擢（类聚误作棹。）神草枝柯。想彼宓妃洛河。退咏汉女湘娥。日既逝矣（玉台作日月即是。乐府作日月既逝。本集、诗纪并同。乐府、本集云。一作日既逝矣。诗纪云。艺文作日既逝矣。）西藏。更会兰室洞房。华镫步障（类聚作先置。乐府云。一作先置。）舒光。皎若日出扶（玉台作。）桑。促樽（类聚作酒。乐府云。一作酒。）合坐（类聚作座。乐府云。一作座。）行觞。主人起舞娑盘。能者穴（玉台作冗。）触别端。腾觚飞爵阑干。同量等色齐颜。任意交属所欢。朱颜发外形兰。袖随礼容极情。妙（类聚作屡。乐府云。一作屡。）舞仟仟（玉台作仙仙。乐府同。注云。一作仟仟。）体轻。裳解（类聚作解裳。乐府云。一作解裳。）履遗绝缨。俯仰笑喧无呈。（当作程。）览持佳人玉颜。齐举（玉台作接。）金爵翠盘（类聚作鳌＠指云。一作鳌＃┦中温扌淞寄选Ｍ笕醪皇ぶ榛贰Ｗ者欢息舒颜。御巾头郏ㄊ槌作粉於。御览同。）君傍。中有霍（御览作藿。）纳都梁。鸡
    舌五味杂香。进者何人齐姜。恩重爱深难忘。召延亲好宴私。但歌杯来何迟。客赋既醉言归。主人称露未凇＃ā鹄指诗集六十二。本集六。广文选十三。诗纪十三。又玉台新咏九引日月既是西藏以下各句。书钞百三十五作乐府歌。引傍、梁二韵。类聚四十一引车、除、虚、娱、波、柯、河、娥、藏、房、光、桑、觞、轻、缨、鳌⒒肥七韵。御览七百十九作乐府。引傍、梁一韵。）
    【平陵东行】〖诗纪作平陵东。类聚陵字误陆。〗
    阊阖开。天衢通。被我羽衣乘飞龙。乘（类聚缺乘字。）飞龙。与仟期。东上蓬莱采灵芝。灵芝采之可服食。年若（诗纪云。一作与。）王父无终极。（○类聚四十一。乐府诗集二十八。本集六。诗纪十三。）
    【当来日大难】
    〖乐府解题曰。曹植拟善哉行为日苦短。○逯案。此篇应作苦短篇。〗
    日苦短。乐有馀。乃置玉樽办东厨。广情故。心相於。阖门置酒。和乐欣欣。游马後来。辕（乐府作袁。本集同。）车解轮。今日同堂。出门异乡。别易会难。各尽杯觞。（○乐府诗集三十六。本集六。诗纪十三。又文选二十八短歌行注作苦短篇。引苦乐有馀一句。
    【桂之树行】
    桂之树。桂之树。桂生一何丽佳。扬（本集作杨。）朱华而翠叶。流芳布天涯。上有栖鸾。下有盘螭。桂之树。得
    道之真人咸来会讲仙。教尔服食日精。要道甚省不烦。淡泊无为自然。乘乔万里之外。去留随意所欲存。高高上际於众外。下下乃穷极地天。（○乐府诗集六十一。本集六。广文选十三。诗纪十三。）
    【当墙欲高行】
    龙欲升天须浮云。人之仕进待中人。众口可以铄金。谗言三至。慈母不亲。愤愤俗间。不辩（本集作办。误。）伪真。（本集作其误。）愿欲披心自说陈。君门以九重。道远河无津。（○乐府诗集六十一。本集六。诗纪十三。）
    【当事君行】
    人生有所贵尚。出门各异情。朱紫更相夺色。雅郑异音声。好恶随所爱憎。（乐府作增。本集同。）追举逐虚（诗纪作声。）名。百心可事一君。巧诈宁拙诚。（○乐府诗集六十一。本集六。诗纪十三。）
    【当车已驾行】〖诗纪已作以。〗
    欢（本集无欢字。）坐玉殿。会诸贵客。侍者行（乐府作打。）觞。主人离席。顾视东西厢。（乐府作箱。本集同。）丝竹与な铎。不醉无归来。明灯以继夕。（本集误作文。○乐府诗集六十一。本集六。诗纪十三。）
    【苦思行】
    绿萝缘玉树。光曜粲相晖。下有两真人。举翅翻高飞。我心何踊跃。思欲攀云追。郁郁西岳巅。石室青葱（类聚作葱。本集同。）与天连。中有耆年一（类聚无一字。）隐士。须发皆皓然。策杖从吾（诗纪作我。）游。教我要忘言。（○类聚四十一。乐府诗集六十三。本集六。诗纪十三。）
    【飞龙篇】
    南经丹穴。积阳所生。煎石流铄。品物无形。（○书钞百五十八。）
    【同前】
    芝盖翩翩。（○文选二十前缓声歌注。）
    【远游篇】
    夜光明珠。（草堂诗笺作月。）下隐金沙。采之谁遗。汉女湘娥。（○初学记二十七。草堂诗笺二十陪王诗注。）
    【善哉行】
    如彼翰鸟。或飞戾天。（○文选二十三悼亡诗注。）
    【对酒行】
    含生蒙泽。草木茂延。（○文选四十到大司马记室笺注。）
    【苦热行】
    行游到日南。经历交耻乡。苦热但曝露。（文选注误作霜。）越夷水中藏。（○文选二十八苦热行注。乐府诗集六十五注。）
    【艳歌行】
    出自蓟（御览或误作蒯。）北门。遥望胡地（御览或作池。）桑。枝枝自相值。（类聚作植。）叶叶自相当。（○类聚八十八。御览九百五十五。本集六。事类赋桑赋注。）
    【同前】
    长者赐颜色。泰山可动移。（○文选三十九诣建平王上书注。四十拜中军记室辞隋王笺注。）
    【结客篇】
    结客少年场。报怨洛北芒。（○文选二十八结客少年场诗注。）
    利剑鸣手中。一击而尸僵。（○文选二十九杂诗注。）
    【天地篇】
    复为时所拘。羁绁作微臣。（○文选三十一杂体诗注。）
    【长歌行】
    〖乐府解题曰。曹植拟亟出为尺蠖。〗
    尺蠖知屈伸。体道识穷达。（○御览九百四十八。）
    【亟出行】
    蒙雾犯风尘。（○文选三十八和王著作八公山注。）
    【妾薄幸】
    还行秋殿层楼。御辇从□好仇。排玉闼□椒房。丹帷楚组连纲。（○书钞百三十二。）
    【妾薄相行】
    齐讴楚舞纷纷。歌声上彻青云。（○文选四南都赋注作古乐府历九秋妾薄相行。五吴都赋注引上句。十八琴赋注作古妾薄命行。引上句。）
    辎锓伸苯宦帧＃ā鹞难《十八长安有狭邪行注。）
    【艳歌行】
    夏节纯和天清凉。百草滋殖舒兰芳。（○初学记三。）
    【陌上桑】
    望云际。有真人。安得轻举继清尘。执电鞭。骋飞ら。（○御览三百五十九。）
    【两仪篇】
    帝者化八极。养万物。和阴阳。阴阳和。凤至河洛翔。（○初学记六。）
    【秋胡行】
    歌以咏言。大魏承天玑。（○文选五十八宋文皇帝元皇後哀策文注。）
    【对酒行】
    蒲鞭苇杖示有刑。（○文选五十九齐故安陆昭王碑文注。）
    【乐府】
    胶漆至坚。浸之则离。皎皎素丝。溺色染移。君不我弃。谗人所为。（○御览七百六十六。）
    市肉以肥。酤酒取醇。交觞接杯。以致殷勤。（○书钞百四十八。御览八百二十八。）
    鲂隽熊掌。豹胎龟肠。（○书钞百四十二。）
    （或作乌。）乌起舞。凤凰吹笙。（○书钞百十。）
    橙橘枇杷。甘蔗代出。（○御览九百七十一。）
    墨出青松（书钞松下或有之字。）烟。笔出狡兔（书钞兔下或有之字。）翰。古人感鸟迹。文字有改判。（○书钞一百四作长歌行。又作乐府。初学记二十一。御览六百五。事类赋墨赋注。万能花谷後二十九。）
    巢许蔑四海。商贾争一钱。（○御览八百三十六。）
    所赍千金剑。通犀间碧稀ｔ浯涫渭Ρ亍＃ㄒ蛔骷璧。）标首明月珠。（○书钞百二十二两引。一作傅玄乐府九思。）
    □厌常珍鹿骰簟Ｔ浮醢倨芬旆健＃ā鹗槌百四十二。）
    金樽玉杯不能使薄酒更厚。（○文选二十七望荆山诗注。三十石门新营所住诗注。）
    【歌】
    〖植作七启。系此。〗
    望云际兮有好仇。天路长兮往无由。佩兰蕙兮为谁修。宴婉绝兮我心愁。（○文选三十四。又类聚五十七引仇、由、修三韵。）
    【甘露讴】
    〖植为魏德论。系此以下六讴。〗
    玄德洞幽。飞化上承。甘露以降。蜜淳水凝。睹阳弗凇Ｇ砭羰浅小Ｏ字帝庙。以明圣徵。（○初学记二。御览十二。）
    【时雨讴】
    於穆圣皇。仁畅惠渥。辞献灭膳。以服鳏独。和气致祥。时雨渗漉。野草萌变。化成喜谷。（○类聚八十五。）
    【嘉禾讴】
    猗猗嘉禾。惟谷之精。其洪盈箱。协穗殊茎。昔生周朝。今植魏庭。献之庙堂。以昭厥灵。（○同上）
    【白鹊讴】
    鹊之强强。诗人取喻。今存圣世。呈质见素。饥食苕华。渴饮清露。异于畴匹。众鸟是慕。（○类聚九十二。）
    【白鸠讴】
    班班者鸠。爰素其质。昔翔殷邦。今为魏出。朱目丹趾。灵姿诡类。载飞载鸣。彰我皇懿。（○同上）
    【木连理讴】
    皇树嘉德。风靡云披。有木连理。别同枝。将承大同。应天之规。（○御览八百七十三。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
