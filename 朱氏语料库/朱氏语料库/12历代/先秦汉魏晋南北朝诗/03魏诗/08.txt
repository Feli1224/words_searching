    ●魏诗卷八
    ※高贵乡公曹髦
    〈髦。字彦士。文帝孙。东海王霖子。正始五年封郯县高贵乡公。嘉平六年十月即位。甘露五年。为司马昭所弑。年二十。有集四卷。〉
    【四言诗】
    {艹赤}々东伐。悠悠远征。泛舟万艘。屯卫千营。（○书钞百十七。）
    【诗】
    干戈随风靡。武骑齐雁行。（○御览三百五十一。）
    ※何晏
    〈晏。字平叔。南阳宛人。文帝时拜驸马都尉。明帝时为冗官。齐王即位。进散骑侍郎。迁侍中。寻为吏部尚书。主选举。多所济拔。嘉平二年。坐曹爽事为司马懿所杀。有论语集解十卷、老子道德论二卷、
    集十一卷。〉
    【言志诗】
    〖诗纪作拟古。又引名士传曰。是时曹爽辅政。识者虑有危机。晏有重名。与魏姻戚。内虽怀忧。而无复退也。著五言诗以言志曰。〗
    鸿（世说作双。类聚、初学记、广文选、诗纪同。）鹄（类聚、初学记、广文选作鹤。诗纪同。又注云。世说作鸿鹄。）比翼游。群飞戏太清。常恐（初学记作畏。）夭（类聚作天。初学记作失。诗纪同。世说作大。白帖作常畏大。）纲罗。忧祸（初学记作患。）一旦（初学记作朝。白帖同。）并。岂若集五（初学记作太。白帖同。）湖。顺（世说作从。）流唼（类聚作榜。）浮萍。逍遥（世说作永宁。）放志意。（诗纪云。世说作永宁旷中怀。）何为怵惕惊。（○世说新语箴规篇。类聚九十作魏何晏诗。广文选十五作拟古。诗纪十七。又初学记三十作何晏诗。引清、并、萍三韵。白帖二十九作古诗。引清、并、萍三韵。○逯案。世说常恐大纲罗句。唐写本大作夭。）
    转蓬去其根。流飘从风移。芒芒四海涂。悠悠焉可弥。愿为浮萍（类聚作绿萍。）草。托身寄清池。且以乐今日。其後非所知。（○初学记二十七。诗纪十七。又类聚八十二引池一韵。）
    浮云医白日。微风轻尘起。（○书钞百五十。）
    ※应琚
    〈琚。字休琏。髦弟。明帝时。历官散骑常侍。齐王时。迁侍中。为大将军曹爽长史。作百一诗以讽。
    後复为侍中。典著作。嘉平四年卒。有集十卷。〉
    【百一诗】
    〖诗纪只载三首。文选李善注云。张方贤楚国先贤传曰。汝南应休琏作百一篇诗。讥切时事。遍以示在事者。咸皆怪愕。或以为应焚弃之。何晏独无怪也。李充翰林论曰。应休琏五言诗百数十篇。以风规治道。盖有诗人之旨焉。孙盛晋阳秋曰。应琚作五言诗百三十篇。言时事颇有补益。世多传之。今书七志曰。应琚集谓之新诗。以百言为一篇。或谓之百一诗。据百一诗序云。时谓曹爽曰。公今闻周公巍巍之称。安知百虑有一失乎。百一之名。盖兴於此也。○逯案。应琚百一诗。文选仅保一完篇。其馀皆已亡佚。诗纪搜辑逸诗亦仅有三篇。然考各书多引应氏新诗。此新诗即百一诗也。而他书所引杂诗亦往往又名新诗。则诗纪所载杂诗实亦原出百一。依此今将各书所引逸篇。悉编在此题下。至百一诗属於後人拟作者。则於当篇注明之。〗
    下流不可处。君子慎厥初。名高不宿著。易用受侵诬。前者隳（六臣本文选注云。五臣作堕。）官去。有人适我闾。田家无所有。酌醴焚枯鱼。问我何功德。三入承明庐。所占於此土。（六臣本文选注云。五臣作所以占此土。）是谓仁智居。文章不经国。筐箧无尺书。用等称才学。往往见吧誉。避席跪自陈。贱子实空虚。宋人遇周客。惭愧靡所如。（○文选二十一。诗纪十七。）
    年命在桑榆。东岳与我期。长短有常会。（广文选作命。）迟速不得辞。斗酒当（广文选作多。诗纪同。）为乐。无为待来兹。室广致凝阴。台主来积阳。（广文选误作阴。）奈何季世人。侈靡在宫墙。饰巧无穷极。土木被朱（诗纪误作未。）光。徵求倾四海。雅意犹未康。（○类聚二十四。广文选八。诗纪十七。又初学记十八引阳、墙、光、康四韵。○逯案。室广下另为
    一首。）
    子弟可不慎。慎在选师友。师友必良（诗纪作长。）德。中才可进诱。（○初学记八。御览四百四。诗纪十七。）
    细微可不慎。堤溃自蚁穴。（类聚作巢。诗纪云。一作巢。）腠理早从事。安复劳针石。哲人睹未形。愚夫暗明白。曲突不见宾。ㄡ烂为上客。思愿献良规。江海倘不逆。狂言虽寡善。犹有如鸡跖。（广文选作肋。诗纪云。一作肋。）鸡跖（广文选误作胁。）食不已。齐王为肥泽。（○类聚二十三。广文选十五。诗纪十七并作杂诗。）
    散骑常师友。朝（类聚作朋。诗纪同。疑作夕进规献。侍中主（书钞或作五。）喉舌。万机无不乱。尚书统（书钞作扌）庶事。官人乘（书钞作重，诗住云。疑作秉。朝事文类聚作承。合璧事类同。）法宪。彤管珥（类聚作弭。诗纪同。）纳言。貂媳砦溘汀３鋈氤忻髀。车服一何焕。三寺齐荣秩。百僚所瞻愿。（○类聚四十五、诗纪十七并作杂诗。又书钞五十八作新诗。引献一韵及乱一韵。百二十七作应琚诗。引乱、宪、弁三韵。初学记十一作新诗。引弁一韵。又白帖二十一作应瑗诗。引侍中喉舌万机六字。事文类聚新集十及合璧事类後集二十六引宪一韵。○逮宽。白帖此例可证作应瑗者实即应琚之讹。）
    少壮面目泽。长大色丑粗。（类聚作长老颜色鹿。）丑粗（类聚作鹿丑。）人所恶。拔白自洗苏。平生发完全。变化似浮屠。醉酒巾帻落。秃顶赤如壶。（御览作狐。○苕溪渔隐业话四十一作三叟词。又类聚十八作新诗。引鹿、苏二韵。御览三百六十四作新诗。引狐一韵。诗纪十七作杂诗。引鹿、苏二韵。）
    古（御鉴或作昔。）有行道人。陌上见三叟。年各百馀岁。相与锄禾莠。住车问三叟。何以得此寿。上叟前致（御览或作置。下同。）辞。（苕溪渔隐业话作词。下同。）室内（御览或作内中。）妪貌（御览或作{分鹿}。）丑。下叟前致辞。夜（御览或作暮。）卧（苕溪渔隐业话作暮眠。）不覆首。要哉三叟言。所以能长久。（○御览三百八十三、七百六十四并作应琚诗。苕溪渔隐业话四十一作三
    叟词。诗纪十七作三叟。又艺文类聚十八作魏应琚诗。引叟、莠、寿三韵。○逯案。少壮面目泽与此篇。苕溪业话引潘子真诗话均作三叟词。然少壮一首前人既作新诗。则此亦百一诗之遗。）
    汉末桓帝时。郎有马子侯。自谓识音律。请客鸣笙竽。为作陌上桑。反（书钞作乃。编珠作及。）言凤将雏。左右伪称善。亦复自摇头。（○御览七百三十作新论。又书钞百十作新诗。引侯、竽、雏三韵。杜公瞻编珠二作百一诗。引雏一韵。）
    百郡立中正。九州置都士。州闾与郡县。希疏如马齿。生不相识面。何缘别义理。（○御览二百六十五作应琚新论。）十室称忠信。观过必党里。（○书钞七十三作应琚新语。○案此当为上首逸句。）
    平生居□郭。宁丁（当作伶仃。）忧贫贱。出门见富贵。（□□□□□。灶下炊（书钞作发。）牛矢。甑中装（御览作庄。）豆饭。（○书钞四十四作新诗。又御览八百五十作新诗。引饭一韵。○逯案。书钞引诗缺略。今以意补六空格。）
    野田何纷纷。城郭何落落。埋葬嫁娶家。皆是商旅客。丧侧食不饱。酒肉纷狼籍。（○御览五百五十六作应琚新诗。）
    大魏（御览或误作龟。）承衰弊。复欲密其罗。蚍蜉犹见得。何云笄跤胂骸＃ㄓ览或作簋濉＃┽犴既已备。炊复置黄沙。（○御览九百四十七。事类赋蚁赋注作百一篇。又御览九百四十三引罗、虾二韵。○逯案。黄沙狱。晋武帝置。似此乃後人伪托。不出应琚。抑魏末已有此设置邪。）
    人才（百三家集作材。）不能备。各有偏短长。稽可小人（百三家集作入。）中。便辟必知芒。（○书钞百四作新诗。百三家集。本集。○逯案。此诗书钞引入笔部。诗之辞句应有涉於笔。小人中之中。应是笔字。）
    茫茫九州内。莫作（应作非。）帝者民。民有忠信行。莫非帝者臣。（○御览六百二十一作新诗。）
    太官有馀厨。大小无不卖。岂徒脯与糗。醯醢及盐鼓。（○御览八百二十八作新诗。）
    洛水禁罾罟。鱼鳖不为殖。空令自相啖。吏民不得食。（○御览八百三十四作新诗。）
    丰隆赐美味。受嚼方冉冉。鹿鸣吐野华。独食有何甘。（○书钞百四十三作新诗。）
    苟欲娱耳目。快心乐腹肠。我躬不悦欢。安能虑死亡。（○葛立方韵语阳秋。）
    叱翟诘缆贰Ｕ鞣虿坏眯荨＃ā鹞褐疚牡奂汀＃
    有酒流如（书钞或作如浩。）川。有肉（○书钞或作肴。）积如（书钞或作如积。）岑。（○书钞百四十五、百四十八并作新诗。）
    革带绳为续。履舄穿无底。（○御览六百九十六作新诗。）
    山岗寒折骨。目面尽生疮。（○书钞百五十六作应琚诗。御览三十四作新诗。）
    沟渎皆决溢。（○书钞百五十一作新诗。）
    小儿抚尘。（○书钞十五。）
    【杂诗】〖当亦是百一新诗。〗
    秋日苦促短。遥夜邈绵绵。贫士感此时。慷慨不能眠。（○御览二十五。）
    【同前】〖诗纪作应瑗。〗
    贫子语穷儿。无钱可把撮。耕自不得粟。采彼北山葛。箪瓢恒日在。无用相呵喝。（○初学记十八、诗纪十七并作应瑗杂诗。逯案。瑗乃琚之讹。此由前诗可证。）
    【诗】
    〖案其内容。当亦是百一新诗。〗
    司隶鹰扬吏。爪牙徒擢空。折翅跃毛距。宛｜还入笼。世人指为琥。谁复励严冬。（○书钞六十一应琚诗。）
    京师保缤纷。车马相奔起。借问乃尔为。将欲要其仕。孝廉经述（诗乘作务经。）通。谁能应此举。（○诗乘补遗。又书钞七十九作应琚诗。引起、举二韵及莫言有所为一句。）
    放戈释甲胄。乘轩入紫微。从容侍（原误作待。）帷幄。光辅日月辉。（○御览三百三十九应琚诗。）
    丈夫要雄戟。更来宿紫庭。今者宅四海。谁复有不并。（○御览三百五十三应琚诗。）
    郡国贪慕将。驰骋习弓戟。虽妙未更事。难用应卒迫。（○同上）
    治化贵简易。法令不欲多。（○书钞二十七应琚诗。）
    城狐不可掘。社鼠不可熏。（○文选四十奏弹王源注应琚诗。）
    不误牵朱丝。三署来相寻。（○文选二十六初去郡诗注、事类丝赋注并作应琚诗。）
    【诗】
    酌彼春酒。上得供养亲老。下得温饱妻子。（○书钞百四十八应琚诗。）
    ※韦诞
    〈诞。字仲将。京兆人。善草书。建安中为郎中。太和中为武太守。正始中。迁侍中、中书监。以光禄大
    夫致仕。嘉平五年卒。年七十五。有集三卷。〉
    【诗】
    旨酒盈金觞。清颜发光华。（○文选十六别赋注。）
    ※毋丘俭
    〈俭。字仲恭。河东闻喜人。初为平原侯文学。明帝初。迁荆州刺史。徙幽州刺史。讨公孙渊定辽东。进封安邑侯。高句丽数侵叛。俭讨之。有功。迁镇东将军、都督扬州。正元二年。与扬州刺史文钦矫太後诏讨司马师。兵败见杀。有集二卷。〉
    【答杜挚诗】
    凤鸟翔京邑。哀鸣有所思。才为圣世出。德音何不怡。八子未际（魏志注作遭。）遇。今者遭（魏志注作遘。）明时。胡康出垅亩。杨伟无根基。飞腾冲云天。奋迅协光熙。骏骥骨法异。伯乐观知之。但当养羽翮。鸿举必有期。体无纤微疾。安用问良医。联翩轻栖集。还为燕雀嗤。（诗纪云。此四句疑错互。）韩众药虽良。恐便（魏志作或更。）不能治。悠悠千里情。薄言答嘉诗。信心感诸中。中实（广文选作赏。诗纪同。）不在辞。（○三国志刘劭传注。广文选十。诗纪十七。○三国志注。臣松之案。魏朝自微而显者。不闻胡康。疑是孟康。康事见杜恕传。杨伟见曹爽传。）
    【之辽东诗】
    忧责重山岳。谁能为我檐。（○文选三十八为齐明帝让宣城郡公第一表注。朱校昌黎集二送文畅师诗注作毋丘俭诗。）
    【在幽州诗】
    芒山邈悠悠。但见胡地埃。（○文选五十七杨给事诔注。）
    ※郭遐周
    【赠嵇康诗三首】〖旧抄稽康集作五言诗三首郭遐周赠。〗
    吾（旧抄嵇康集作亮。）无佐世才。时俗所不（诗纪作不可。）量。归我北山阿。逍遥以倡（旧抄嵇康集作相。）佯。同气自相求。虎啸谷风凉。惟予与嵇生。未面分好章。（旧抄嵇康集作面分好文章。）古人美倾盖。方此何不臧。援筝执鸣琴。携手游空房。栖迟衡门下。何愿於姬姜。予（旧抄嵇康集作甘。）心好永年。年永怀乐康。我友不斯（诗纪作期。）卒。改计适他方。严车感（诗纪作严东咸。）发日。翻然将高翔。离别在旦夕。惆怅以增伤。（○旧抄嵇康集一。诗纪十八。）
    风人重离别。行道犹迟迟。宋玉哀登山。临水送将归。伊此往昔事。言之以增悲。叹我与嵇生。倏忽（旧抄嵇康集作忽然。）将永离。（诗纪作违。）俯察渊鱼游。仰观双鸟飞。厉翼太清中。徘徊於丹池。钦哉得其所。令我心独违。言别在斯须。狙扇绯（诗纪作调。）饥。（○同上）
    离别自古有。人非比目鱼。君子不怀土。岂更得安居。四海皆兄弟。何患无彼姝。严穴隐传说。空（诗纪作寒。）谷纳白驹。方各以类聚。物亦以群殊。所在有智贤。何忧不此（诗纪作此不。）如。所贵身名存。功烈在简书。岁（旧抄嵇康集作年。）时易过历。日月忽其除。勖哉乎嵇生。敬德在（旧抄嵇康集作以。）慎躯。（○同上）
    ※郭遐叔
    【赠嵇康诗二首】
    〖旧抄嵇康集作诗五首郭遐叔赠。诗纪作赠嵇康五首。○逯案。赠诗前四篇四言乃一首四章。每章皆以如何忽尔句承转。章法井然。不得目为四首。今以四言、五言各为一首。〗
    每念遘会。惟曰（诗纪作日。）不足。昕往宵归。常苦其速。欢接无厌。如川赴谷。如何忽尔。将适他俗。言驾有日。巾车命仆。思言（诗纪作念。）君子。温其如玉。心之忧矣。视丹如绿。（案当有脱文。○以上周树人嵇康集校语。）如何忽尔。超将远逝。（旧抄嵇康集旧校作游。诗纪同。）心之忧矣。将以怵惕。怵惕惟何。惟思惟忧。（以上十六字嵇康集旧校改为情以怵惕。惟思惟忧。诗纪同。）展转反侧。寤寐追求。驰情运想。神往形留。心之忧矣。增其劳愁。
    不见可欲。使心不乱。譬彼造化。抗无崖畔。封疆昼界。事利任难。唯予与子。本（诗纪作鲜。注云。一作籍。）不同贯。交重情亲。欲面无算。如何忽尔。时适他馆。明发不寐。耿耿极旦。心之忧矣。增其愤叹。（诗纪作怨。）
    天地悠长。人生若忽。苟非知命。安保旦夕。思与君子。穷年卒岁。优哉逍遥。幸无陨越。如何君子。（周树人
    嵇康集校语云。当作忽尔。案此说甚是。）超将远迈。我情愿关。我言愿结。心之忧矣。良以忉怛。（○旧抄嵇康集一。诗纪十八。○逯案。此诗脱落几不成章。诗纪编者力求其叶韵。如越字下注云。叶俞芮切。迈字下注云。叶力制切。皆非是。）君子交有义。不必常相从。天地有明理。远近无异同。三仁不齐迹。贵在等贤踪。众鸟群相追。鸷鸟独无双。何必相濡。江海自从（旧抄一集作踪。诗纪作可。）容。愿各保遐年。（诗纪作心。）有缘复来东。（○书钞嵇康集一。诗纪十八。）
    ※阮侃
    〈侃。字德如。尉氏人。魏卫尉卿阮共之子。有俊才而饬以名理。风仪润雅。与嵇康为友。仕至河内太守。〉
    【答嵇康诗二首】
    旦（诗纪作早。）发温泉庐。夕宿宣阳城。顾眄怀惆怅。言思我友生。会遇一何幸。及子遘欢情。交际虽未久。思爱发中诚。（旧抄嵇康集作思我爱发诚。）良玉须切磋。宵揖推湫巍Ｋ逯槠癫魂住５裼ㄆ艄馊佟Ｓ胱佑汤际。坚芳互相成。庶几弘（诗纪作行。）古道。伐檀俟河清。不谓中离别。飘飘然远征。临舆执手诀。良诲一何精。佳言盈我耳。（旧钞嵇康集作身。）援带以自铭。唐虞旷千载。三代不我（诗纪作可。）并。洙泗久已往。微言谁为（诗纪作共。）听。曾参易箦毙。仲由结其缨。晋楚安足慕。屡空守以（旧钞嵇康集作以守。）贞。潜龙尚泥蟠。神龟隐其灵。庶保吾
    子言。养真以全生。东野多所患。暂往不久停。幸子无损思。逍遥以自宁。（○旧抄嵇康集一。诗纪十八。）双美不易居。嘉会故难常。爰自（诗纪作处。）憩斯土。与子遘兰芳。常愿永游集。拊翼同回翔。不悟卒永离。一别为异乡。四牡一何速。征人去（诗纪作告。）路长。顾步怀想像。游目屡太（旧抄嵇康集作大。）行。抚轸（诗纪作囹。）增叹息。念子安能忘。恬和为道基。老氏恶强梁。患至有身灾。荣子知所康。蟠（诗纪作神。）龟实可乐。明戒在刳肠。新诗何笃穆。申咏增恺忄元。（诗纪作慨慷。）舒检诏（诗纪作话。）良讯。终然永厌藏。还誓必不食。复得同林（诗纪作故。）房。愿子荡忧虑。无以情自伤。候（诗纪作俟。）路忘所次。（诗纪作以。）聊以酬来章。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
