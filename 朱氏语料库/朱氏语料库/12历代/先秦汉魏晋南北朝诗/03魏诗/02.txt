    ●魏诗卷二
    ※王粲
    〈粲。字仲宣。山阳高平人。初辟司徒府。除黄门郎。不就。至荆州依刘表。荆州平。曹公辟为丞相掾。封关内侯。迁军谋祭酒。进侍中。建安二十二年卒。有集十一卷。〉
    【赠蔡子笃诗】
    〖蔡睦。字子笃。为尚书。仲宣与之同避难荆州。子笃还。仲宣作此赠之。○五臣本文选向注谓子笃还会稽。〗
    翼翼飞鸾。载飞载东。我友云徂。言戾旧邦。舫舟翩翩。以溯大江。蔚矣荒涂。时行靡通。慨我怀慕。君子所同。悠悠世路。乱离多阻。济岱江衡。（李善本文选作行。诗纪同。）邈焉异处。风流云散。一别如雨。人生实难。愿其弗与。瞻望遐路。允企伊伫。烈烈（初学记作冽冽。）冬日。肃肃凄风。（初学记作祁寒。）潜鳞在渊。（初学记作川。避唐讳改。）归雁载（诗纪作在。）轩。苟非鸿周。孰能飞翻。（六臣本文选注云。五臣作翻。）虽则追（六臣本文选注云。五臣作进。）慕。予思罔宣。瞻望东路。惨怆增叹。率彼江流。爰逝靡期。君子信誓。不迁于时。及子同寮。生死固之。何以赠行。言赋新诗。中心孔悼。涕泪涟ㄝ。嗟尔君子。如何勿思。（○文选二十三。又诗纪十五。类聚三十一引阻、处、雨三韵。初学记三引寒、轩二韵。）
    【赠士孙文始】
    〖三辅决录注曰。士孙萌。字文始。少有才学。年十五。能属文。初董卓之诛也。萌父瑞知王允必败。京师不可居。乃命萌将家属至荆州。依刘表。去无几。瑞果为李催等所杀。及天子都许昌。追论诛董卓之功。封萌为澹津亭侯。与山阳王粲善。萌当就国。粲作诗以赠萌。〗
    天降丧乱。靡国不夷。我暨我友。自彼京师。宗守荡失。越用遁违。迁于荆楚。在漳之湄。在漳之湄。亦克（李善本文选作克）。晏（文选作宴。）处。和通篪埙。比德车辅。既度礼义。（文选旁证云。毛本作仪。）卒获笑语。庶兹永日。无愆厥绪。虽曰（六臣本文选注云。五臣作日。）无愆。时不我已。同心离事。乃有逝止。横此大江。淹彼南汜。我思弗及。载坐载起。惟彼南汜。君子居之。悠悠我心。薄广慕之。人亦有言。靡日不思。矧伊裱嗤瘛：不凄而。晨风夕逝。托与之期。瞻仰王室。慨其永慨。良人在外。谁佐天官。四国方阻。俾尔归藩。（李善本文选作蕃。）作式下国。无曰蛮裔。不虔汝德。慎尔所主。（六臣本文选注云。五臣作之。）率由嘉则。龙虽勿用。志亦靡忒。悠悠澹澧。（御览作沣。）郁彼唐林。虽则同域。邈尔回（诗纪作回。非。）深。白驹远志。古人所箴。允矣君子。不遐厥心。既往既来。无密尔音。（○文选二十三。御览百六十八。诗纪十五。）
    【赠文步良】
    〖搜神记曰。文颖。字叔良。南阳人。为荆州从事。〗
    翩翩者鸿。率彼江滨。君子于征。爰聘西邻。临此洪渚。伊思梁岷。尔行孔邈。如何忽勤。君子敬始。慎尔
    所主。谋言必贤。（六臣本文选注云。五臣作贞。）错说申辅。延陵有作。侨（六臣本文选作乔。注云。五臣作侨字。）κ怯搿Ｏ让褚偶！＠词乐矩。既慎尔主。亦迪知几。探情以华。睹著知微。视明听聪。靡事不惟。董褐荷名。胡宁不师。众不可盖。无尚我言。梧宫致辩。齐楚构患。成功有要。在众思欢。人之多忌。掩之实难。瞻彼黑水。滔滔其流。江汉有卷。允来厥休。二邦若否。职汝之由。缅彼行人。鲜克弗留。尚哉君子。异于（李善本文选作于异。）他仇。人谁不勤。无厚我忧。惟诗作赠。敢咏在舟。（○文选二十三。诗纪十五。）
    【赠文叔良】
    温温恭人。禀道之极。（○文选二十皇太子释奠会作诗注。）
    【赠杨德祖】
    我君饯之。其乐浅浅。（○颜氏家训文章篇。）
    【为潘文则作思亲诗】〖章本古文苑作思亲为潘文则作。类聚作思亲诗。初学记作思亲四言诗。广文选作为潘文则思亲诗。诗纪作思亲诗为潘文则作。〗
    〖挚虞文章流别云。王粲所与蔡子笃及文叔良、士孙文始、杨德祖诗。及为潘文则作思亲诗。其文当而整。皆近乎雅矣。颜氏家训文章篇云。王粲为潘文则思亲诗云。躬此劳瘁。鞠予小子。庶我显妣。克保遐年。古人之所行。今世之
    所讳。案此言代人为文之弊。〗
    穆穆显（初学记作皇。）妣。德音徽止。思齐先（广文选作仙。误。）姑。志侔姜姒。（广文选作似。误。）躬此劳瘁。（初学记作瘠。）鞠予小子。小子之生。遭世罔（初学记作同。误。）宁。烈考勤时。（类聚作眸。误。）从之于征。奄遘不造。殷（类聚作隐。（忧是婴。咨于靡及。退守祧礻方。五服荒离。四国分争。祸难斯逼。救死於颈。嗟我怀归。弗克弗逞。圣善独劳。莫慰其情。春秋代逝。于兹九龄。缅彼行路。焉托予诚。予诚既否。委之于天。庶我显（章本古文苑作刚。）妣。克保遐年。峻疚┚濉Ｐ暮跞缧。如何不吊。早世徂颠。於存弗养。於後弗临。遗衍在体。惨痛切心。形影尸立。魂爽飞沈。在昔蓼莪。哀有馀音。我之此譬。忧其独深。胡宁视息。以济于今。严严业险。则不可摧。仰瞻归云。俯聆飘回。飞焉靡翼。超焉靡阶。思若流波。情似坻颓。诗之作矣。情以告哀。（○章本古文苑八。广文选十五。诗纪十五。又类聚二十作思亲诗。引止、姒、子、生、宁、征、婴、礻方八韵。初学记十七作思亲四言诗。引止、姒、子、生、宁、征、婴七韵。）
    【公燕诗】〖类聚作公宴会诗。〗
    昊天降丰泽。百卉挺葳蕤。凉风撤（六臣本文选注云。五臣作彻。）蒸暑。清云却炎晖。高会君子堂。并坐荫华榱。嘉肴充圆方。旨酒盈金琛９芟曳⒒找簟Ｇ度清且悲。合坐同所乐。但（白帖作诉。或作觉。）杯行迟。常闻诗人语。不醉且无归。今日不极欢。含情欲待谁。见眷良不翅。守分岂能违。古人有遗言。君子福所绥。愿我贤主人。与天享巍巍。克符周公业。奕世不可追。（○文选二十。诗纪十五。又类聚三十九引蕤、晖、榱、琛⒐椤⑽　⒆菲咴稀０滋四、五各引一句。）
    【从军诗五首】〖乐府作从军行五首。〗
    〖魏志曰。建安二十年三月。公西征张鲁。鲁及五子降。十二月。至自南郑。是行也。侍中王粲作五言诗。以美其事。○逯案。五首非一时一地之作。魏志说示赅。〗
    从军有苦乐。但问（李善本文选作闻。六臣本注云。善作闻字。）所从谁。所从神且武。焉（魏志注作安。）得久劳师。相公征关右。赫怒震天威。一举灭獯虏。再举服羌夷。西收边地贼。忽若俯（乐府误作附。）拾遗。陈赏越丘山。（魏志注作山狱。）酒肉逾川坻。军中（李善本文选作人。六臣本注云。善作人字。）多饫（诗纪作沃。）饶。（魏志注作饶饫。）人马皆溢肥。徒行兼乘还。空出有馀资。拓地（魏志注作土。书钞同。）三千里。往返（类聚作反。乐府云。一作反。）速若（魏志注作如。六臣本文选同。六臣注云。善作若字。乐府作一如。注云。一作若。诗纪作一如。）飞。歌舞入邺城。所愿获无违。昼（李善本文选作尽。六臣本注云。善作尽字。乐府云。一作尽。）日处（乐府作献。注云。一作处。）大朝。日暮薄言归。外参时明政。内不废家私。禽兽惮为牺。良苗实已挥。（李善本文选注云。挥当作辉。）窍慕负鼎翁。愿厉朽钝姿。（李善本文选无此二句。六臣本注云。善本无此二句。）不能效沮溺。相随把锄犁。熟（李善本文选作孰。）览夫子诗。信知所言非。（○文选二十七。乐府诗集三十二。诗纪十五。又魏志武帝纪注引谁、师、威、夷、遗、坻、肥、资、飞、违十韵。书钞十三引飞一韵。类聚五十九引谁、师、威、肥、资、飞、违七韵。）
    凉（类聚作原。乐府云。一作源。案皆凉之讹字。）风厉秋节。司典告详刑。我君顺时发。桓桓东南征。泛舟盖长川。陈卒被隰訾　Ｕ鞣蚧城灼荨Ｋ能无恋（类聚作此。乐府同。注云。一作恋。六臣本文选注云。五臣作此。）情。拊衿（李善本文选作襟。乐府云。一作襟。）倚舟樯。眷眷（乐府作眷言。）思邺城。哀彼东山人。喟然感鹳鸣。日月不安处。人谁获恒（李善本文选
    作常。六臣本注云。善作常字。乐府云。一作常。）宁。昔人从公且。徂（乐府作征。）辄三龄。今我神武师。暂（乐府作住Ｗ⒃啤Ｒ蛔髟荨＃┩必速平。弃（乐府作弃。）余亲睦恩。输力竭忠贞。惧无一夫用。报我素餐诚。夙夜自忄并性。思逝若抽萦。将秉先登羽。岂敢听金声。（诗纪云。建安二十二年。粲从曹公征吴。此下四首。盖征吴作也。○文选二十七。乐府诗集三十二。诗纪十五。又类聚五十九引刑、征、訾∏椤⒚五韵。）
    从军征遐路。讨彼东南夷。方舟顺广川。薄暮未安坻。白日半西山。桑梓有馀晖。蟠蟀夹岸鸣。孤鸟翩翩飞。征夫心多（类聚作两。六臣本文选注云。五臣作两。乐府同。注云。一作多。）怀。凄（李善本文选作恻。六臣本注云。善本作恻。乐府云。一作恻。）凄令吾悲。下船（御览作舡。）登高防。草露沾我衣。回身赴床寝。此愁当告谁。身服干戈事。岂得念所私。即戎有授（乐府作受。）命。兹理不可违。（○文选二十七。）（乐府诗集三十二。诗纪十五。又类聚五十七引夷、坻、晖、飞、悲五韵。御览三百二十八引衣、谁、私三韵。）
    朝发邺都桥。暮济白马津。逍遥（说文系传作摇。）河堤上。左右望我军。连舫逾万艘。带甲千万人。率彼东南路。将定一举勋。筹策运帷幄。一由我圣君。恨（类聚作限。乐府云。一作限。）我无时谋。譬诸具官臣。鞠躬中坚（类聚作竖。）内。微画无所陈。许历为完士。一言犹（李善本文选作独。六臣本注云。善作独字。乐府云。一作独。）败秦。我有素餐（类聚作餐。）责。（乐府误作贵。）诚愧伐檀人。虽无铅刀用。庶几奋薄身。（○文选二十七。乐府诗集三十二。诗纪十五。又类聚五十九引勋、君、臣、陈、秦、人、身七韵。说文系传币部师下引军一韵。○义门读书志云。史记云。军士许历。请以军事谏。完当作军。传写误也。）
    悠悠涉荒路。靡靡我心愁。四望无烟火。但见林与丘。城郭生榛棘。蹊径无所由。啵乐府作蕉。误。类聚、广文选
    作萑。）蒲竟广泽。葭苇夹长流。日夕凉风发。翩翩漂吾丹。寒蝉在树鸣。鹳鹄摩天游。（李善本文选作游。乐府同。注云。一作游。）客子（类聚作游客。）多悲伤。泪下不可收。朝入谯郡界。旷然消人忧。鸡鸣达四境。黍稷盈原畴。馆宅充（韵补作光。）ㄩ（李善本文选作廛。韵补，乐府同。乐府注云。一作ㄩ里。士女（李善本文选作女士。乐府同。注云。一作士女，六臣本注云。善作女士。）满庄馗。（乐府作馗。六臣本文选注云五臣作馗。自责贤圣（李善本文选作圣贤，六臣本注云，善作圣贤。乐府作圣贤。）国。（韵补作图。）谁能享斯休。诗人美乐土。虽客犹愿留。（○文选二十七。乐府诗集三十二。诗纪十五。又类聚二十八作王粲诗。广文选九作清河作。引愁、丘、由、流、收、忧、留七韵。韵补卷二引馗、休二韵。○逯案。刘节以昭选收罗未备而纂广文选一书。然不知文选有此篇。竟又据类聚甄入七韵。并题为清河作。殊为荒谬。又此诗馆宅充ㄩ里。韵补充作光。自非贤圣国。韵补国作图。义皆较胜。恐今本文选亦有误字也。）
    【从军诗】
    被羽在先登。甘心除国疾。（○文选二十七从军诗注。）
    【从军诗】
    楼船凌洪波。寻戈刺群虏。（○御览三百五十一。）
    【咏史诗】
    自古无殉死。达人所共（李善本文选作共所。六臣本注云。善作共所。）知。秦穆杀三良。惜（六臣要一文选注云。五臣作昔。）哉空
    尔为。结发事明君。受恩良不訾。临没（李善本文选作殁。）要之死。焉得不相随。妻子当门泣。兄弟哭路垂。（诗纪作陲。）临穴呼苍天。涕下如绠縻。人生各有志。终不为此移。同知埋身剧。心亦有所施。生为百夫雄。死为壮士规。黄鸟作悲（诗纪作哀。）诗。至今声不亏。（○文选二十一。诗纪十五。）
    【杂诗】
    日暮游西园。冀写（六臣本文选注云。五臣作写我。）忧思情。曲池扬素波。列树敷丹荣。上有特栖鸟。怀春向我鸣。褰衽（六臣本文选注云。五臣作衽。）欲从之。路险（李善本文选作荨＃┎坏谜鳌Ｅ腔膊荒苋ァＸ立望尔形。风飚（六臣本文选注云。五臣作飘。）扬尘起。白日忽已冥。回（诗纪作回。）身入空房。托梦通精诚。人欲天不违。何惧不合并。（○文选二十九。诗纪十五。又类聚二十八作王粲诗。引情、荣、鸣三韵。）
    【诗】〖以下四诗。章本古文苑作杂诗四首。广文选、诗纪同。〗
    吉日简清时。从君出西园。方跬璨吡悸怼２⒊劾髦性。北临清漳水。西看柏杨山。回翔游广囿。逍遥波渚（章本古文苑作水。类聚、广文选、诗纪同。）间。（○类聚二十八。章本古文苑八。广文选十五。诗纪十五。）
    【诗】〖广文选九作清河作。〗
    列车息众驾。相伴绿水湄。幽兰吐芳烈。芙蓉发红晖。百鸟何缤翻。振翼群相追。投纲引潜鲤。（章本古文苑作鱼。诗纪同。）强弩下高飞。白日已西迈。欢乐忽忘归。（○类聚二十八。章本古文苑八。广文选九。又广文选十五。诗纪十五。
    ○逯案。广文选重出此篇。一作杂诗。一作清河作。殊谬。）
    【诗】
    联翻（古文苑作翻。广文选、诗纪同。）飞鸾鸟。独游无所因。毛羽照野草。哀鸣入青（古文苑作层。广文选、诗纪同。）云。我尚假羽翼。飞睹尔形身。愿及（类聚作乃。）春阳会。交颈遘（广文选作觏。）殷勤。（○类聚九十。章本古文苑八。广文选十五。诗纪十五。）
    【诗】
    鸷鸟化为鸠。远窜江汉边。遭遇风云会。托身鸾凤间。天姿既否戾。受性又不闲。邂逅见逼迫。俯仰不得言。（○类聚九十二。章本古文苑八。广文选十五。诗纪十五。）
    【七哀诗三首】
    西京乱无象。豺（类聚作犭才）。虎方遘患。复（草堂诗注作捐。）弃中国去。远（诗纪作委。）身（杜诗注作身远。）适荆蛮。（杜诗注倒作蛮荆。）亲戚对我悲。朋友相追（类聚作追相。）攀。出门无所见。白骨蔽平原。路有饥（六臣本文选注云。五臣作饿字。）妇人。抱子弃草间。顾闻号泣声。挥涕独不还。未知身死处。（韵补作所。）何能两相完。驱马弃之去不忍听此言。南登霸（类聚作灞。）陵岸。回（宋书作回。南史、水经注、文选注、环宇记、诗纪并同。）首望长安。悟彼下泉人。喟然伤心肝。（○文选三十二。文章正宗二十九。诗纪十五。又宋书谢灵运传论、水经注渭水注、文选二十二古意讠州到溉登琅邪城诗注、环宇记二十五各引安一韵。南史谢晦传引安、肝二韵。艺文类聚三十四引患、蛮、攀、原、安、肝六韵。韵补卷二引完、言二韵。黄氏集千家注杜
    工部诗史补遗四通泉诗注引患、荆二韵。又草堂诗笺二十将适诗注引患、蛮二韵。）
    荆蛮非我乡。何为久滞淫。方舟溯（文选作溯。六臣本注云。五臣作溯字。类聚作溯。御览作浮。）大江。日暮愁我心。山冈（李善本文选作岗。书钞同。）有馀映。（文选作饔。六臣本注云。五臣作映。）严阿增重阴。狐狸驰赴穴。飞鸟翔故林。流波激清响。猴猿（六臣本文选作犭妥猴。注云。善本作猴猿。）临岸吟。迅风拂裳袂。白露沾衣襟。（李善本文选作衿。六臣本注云。善作衿字。）独夜不能寐。摄主起抚（六臣本文选注云。五臣作拊。）琴。丝栅感人情。为我发悲音。羁旅无终极。忧思壮难任。（○文选二十三。诗纪十五。又书钞百五十八引阴、林二韵。类聚三十四引淫、心、阴、吟、琴、音六韵。御览七百七十引心一韵。）
    边城使心悲。昔吾亲更之。冰雪截肌胃。风飘无止期。百里不见人。草木谁当迟。登城望亭燧。翩翩飞戍旗。行者不顾反。出门与家辞。子弟多俘虏。哭泣无已时。天下尽乐土。何为久留兹。蓼虫不知辛。去来勿与谘。（○章本古文苑八。诗纪十五。）
    【诗】
    荆架为燕使。送者盈水滨。缟素易水上。涕泣不可挥。（○韵补一。○逯案。滨、挥不叶。滨盖湄之讹。才老所据本有误。）
    【诗】
    探怀授所欢。愿醉不顾身。（○文选二十五还旧园作见颜范二中书诗注。）
    【诗】
    哀笑动梁尘。急觞荡幽默。（○草堂诗笺九苏端诗注。又海录碎事六引下句。○逯案。笑应作啸。哀啸而歌。故音动梁尘也。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
