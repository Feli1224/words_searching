    ●魏诗卷三
    ※陈琳
    〈琳。字孔璋。广陵人。初为大将军何进府主簿。後中乱冀州。依袁绍。冀州平。司空曹操以为军谋祭酒。管记室。徙门下督。建安二十二年卒。有集十卷。〉
    【饮马长成窟行】
    饮马长城窟。水寒伤马骨。往谓长城吏。慎莫稽留太原卒。官作自有程。举筑谐汝声。男儿宁当格斗死。何能怫郁筑长城。长城何连连。连连三千里。边城多健少。内舍多寡妇。作书与内舍。便嫁莫留住。善侍（玉台作事。草堂诗笺同。）新姑嫜。时时念我故（草堂诗笺至此断句。）夫子。报书往（诗纪云。一作与。）边地。君今出语一何鄙。身在祸难中。何为稽留他家子。生男慎莫举。生女哺用脯。君独不见长城下。死人骸骨相撑拄。结发行事君。慊慊心意关。（诗纪云。一作间。）明知（玉台无明知二字。乐府、广文选同。）边地苦。贱妾何能久自全。（○玉台新咏一。乐府诗集三十八。广文选十三。诗纪十六。又书钞百四十五作古乐府。引脯一韵。草堂诗笺十三新婚别注引妇、故二韵。）
    【诗】〖广文选合下篇作游览诗二首。诗纪同。〗
    高会时不娱。羁客难为心。殷怀从中发。悲感激清音。投觞罢欢坐。逍遥步长林。萧萧（广文选作肃肃。诗纪同。）出谷风。黯黯（广文选作默默。诗纪同。）天路阴。惆怅忘旋反。垤ぬ檎唇蟆＃ㄊ纪云。一作巾。○类聚二十八。广文选九。诗
    纪上六。）
    【诗】
    节运时气舒。秋风凉且清。间（广文选作闲。）居心不娱。驾言从友生。翱翔（广文选作翱翱。诗纪同。）戏长流，逍遥登高城。东望看畴野。回顾览园庭。嘉木凋绿页。芳草纤（应作歼。）红荣。骋哉日月逝。（广文选作远。）年命将西倾。建功不及时。钟鼎何所铭。收念还寝房。慷（类聚作忄亢。）慨咏坟经。庶几及君在。立德垂功名。（○类聚二十八。广文选九。诗纪十六。）
    【宴会诗】
    凯风飘阴云。白日扬素晖。良友扫我游。高会宴中闱。玄鹤浮清泉。绮树焕青蕤。（○类聚三十九。诗纪十六。）
    【诗】
    春天润九野。卉木涣油油。红华纷晔晔。发秀曜中衢。（○韵补二。）
    仲尼以圣德。行聘遍周流。遭斥厄陈蔡。归之命也夫。（○同上）
    沈沦众庶间。与世无有殊。纡郁怀伤结。舒展有何由。（○同上）
    坶鸸桃巳弧１奥何所羞。援兹自抑慰。研精於道腴。（○同上○逯案。以上四诗韵补通入尢韵。当是一篇之辞。）
    ※刘桢
    〈桢。字公干。东平宁阳人。建安中。司空曹操以为军谋祭酒掾。建安二十二年卒。有集四卷。〉
    【公燕诗】
    永日行游戏。欢乐犹未央。遗思在玄夜。相与复翱翔。辇车（六臣本文选注云。五臣本作居。）飞素盖。（御览作质。误。）从者盈路傍。（书钞作旁。）月出照园中。珍木（类聚作树。）郁苍苍。清川过石渠。流波为鱼防。芙蓉散其华。（类聚作花。）菡萏溢金塘。灵（类聚作珍。）鸟宿水裔。仁兽游飞梁。华馆寄流波。豁达来风凉。生六（六臣本文选注云。五臣本作年。）未始闻。歌之安能详。投翰长叹息。绮丽不可忘。（○文选二十。诗纪十六。又书钞百三十四引旁一韵。类聚三十九引央、翔、傍、苍、防、塘、梁、忘八韵。御览七百七十四引傍一韵。）
    【赠五官中郎将诗四首】
    昔我从元後。整驾至南乡。过彼丰沛都。与君共翱翔。四节相推斥。季冬风且凉。众宾会广（初学记作咸会。）坐。明镫（六臣本文选注云。五臣作灯。）喜（六臣本文选注云。五臣作熹。）炎光。清歌制妙声。万舞在中堂。金韬甘醴。羽觞行无方。长夜忘归来。聊且为太康。四牡向路驰。欢（李善本文选作叹。六臣本注云。善作欢字。）悦诚未央。（○文选二十三。又初学记十四引乡、翔、光、堂、方五韵。）
    余婴（草堂诗笺作因。）沉痼疾。窜身清漳滨。自夏涉玄冬。（说文系传作及徂秋。）弥旷（说文系传作旷尔。六臣本文选注云。五臣
    作广。）十馀旬。常恐游岱宗。不复见故人。所亲一何笃。步趾慰我身。清谈同日夕。情ツ（六臣本文选注云。善作眄字。）叙忧勤。便复为别辞。游车归西邻。素叶随风起。广路扬埃尘。逝者如流水。哀此（杜诗注作叫。）遂离分。追问休时会。要我以阳春。望慕结不解。贻尔新诗文。勉哉修令德。北面自宠珍。（○文选二十三。诗纪十六。又黄氏集千家注杜工部诗史补遗九哭李诗注引分一韵。草堂诗笺二十一送韦诗注引滨一韵。○孙志祖文选考勤异云。自夏涉玄冬。弥旷十馀旬。说文系传疒部┲字引作自夏及徂秋。旷尔十馀旬。按若自夏涉冬。则不止十馀旬矣。逯案。孙氏此说甚是。应从说文系传正之。）
    秋日多悲怀。感慨以长叹。终夜不遑寐。叙意於濡翰。明灯（六臣本文选作镫。注云。五臣作灯。）曜闰中。清风凄已寒。白露涂前庭。应门重其关。四节相推斥。岁月忽已殚。壮士远出征。戎事将独难。涕泣洒衣裳。能不怀所欢。（○文选二十三。诗纪十六。）
    凉风吹沙（韵补作砾。）砾。霜气（六臣本文选注云。五臣作氛霜。）何皑皑。明月照缇幕。华灯散炎辉。（疏少作晖。御览、韵补同。六臣本文选注云。五臣作晖。）赋诗连篇章。极夜不知归。君侯多壮思。文雅纵横飞。滹收信顽卤。黾勉安能追。（○文选二十三。诗纪十六。又书钞百三十二、御览七百各引晖一韵。韵补一引皑、晖二韵。）
    【赠徐干诗】
    谁谓相去远。隔此西掖垣。拘（初学记或作所。）限（初学记或作此。）清切禁。（事文类聚作禁切。）中情无由宣。思子沉（李善本文选作沈。六臣本注云。五臣作沈。）心曲。长叹不能言。起坐失次第。一日三四（黄氏杜诗注作次。）迁。步出北寺门。遥望（初学记作见。）西苑园。细柳夹道生。方塘含清源。轻叶随风转。飞鸟何翻翻。（诗纪作翻。）乖人易感动。（文选注作恸。）
    涕（六臣本文选注云。五臣作泪。）下与衿连。仰视白日光。剥埃类聚作皎皎。）高且悬。兼烛八赌凇Ｎ锢辔奁钠。我独抱深感。不得与比焉。（○文选二十三。诗纪十六。又文选三十一杂体诗注引一句。类聚一引悬、偏二韵。初学记十一引垣、宣、言、迁、园、源、扁七韵。又垣、宣二韵。又垣一韵。黄氏集千家注杜工部诗六崔评事诗注引迁一韵。事文类聚新集五引垣、宣二韵。）
    【赠徐干诗】
    猥蒙惠咳吐。贶以雅颂声。高义厉青云。灼灼有表经。（○书钞一百。○孔氏校云。陈俞本雅颂作大雅。有表经作粲华星。）
    【赠送从弟诗三首】〖第三首初学记作凤凰诗。殊谬。〗
    泛泛东流水。磷磷水中石。萍藻生其涯。华叶纷扰溺。（李善本文选作华纷何扰溺。六臣本注云。善作华纷何扰溺。）采之荐宗庙。可以羞嘉客。岂无园中葵。懿此出深泽。（○文选二十三。诗纪十六。）
    亭亭（文镜秘府作青青。）山（文镜秘府作陵。）上松。瑟瑟谷中风。风声一何盛。松枝一何劲。冰（类聚作风。）霜正惨凄。（李善本文选作怆。）终岁常（类聚作恒。文章正宗作长。）端正。岂不罹（文选作罗。类聚同。）凝寒。松柏有本性。（○文选二十三。类聚八十八。文章正宗二十九。诗纪十六。又文镜秘储论南卷引风、劲二韵。）
    凤皇集南狱。徘徊孤竹根。於心有（初学记作存。万花谷同。）不厌。奋翅凌（初学记作腾。万花谷同。）紫氛。岂不常勤（初学记作辛。万花谷同。）苦。羞与黄雀（初学记作雀同。万花谷同。）群。何时当来仪。将（初学记作要。万花谷同。）须圣明君。（○文选二十三。初学记三十。文章正宗二十九。锦绣万花谷後集四十。诗纪十六。又类聚九十引根、氛、群三韵。）
    【杂诗】
    职（草堂诗笺作鄙。）事相（六臣本文选作烦。注云。善本作相。）填委。文墨纷消散。驰翰未暇（书钞作遑。）食。日昃不知晏。沈迷簿领间。（文选作书。文选注、文章正宗同。）回回自昏乱。释此出西城。登高且游观。方塘含白水。中有凫与雁。安得肃肃羽。从尔浮（六臣本文选注云。五臣作尔从游。）波澜。（○文选二十九。文章正宗二十九。诗纪十六。又文选四十三丘希范与陈伯之书注引乱一韵。书钞三十六引散、乱二韵。又晏一韵。草堂诗笺八白水诗注引起首一句。）
    【斗鸡诗】
    丹鸡被华采。双距如锋芒。愿一扬炎威。会战此中唐。利爪探玉除。■目含火光。长翘惊风起。劲翮正敷张。轻举奋勾喙。电击复还翔。（○类聚九十一。诗纪十六。）
    【射鸢诗】
    鸣鸢弄双翼。飘飘薄青云。我後横怒起。意气凌神仙。发机如惊焱。三发两鸢连。流血洒墙屋。飞毛从风旋。庶士同声赞。君射一何妍。（○类聚九十二。诗记十六。）
    【诗】
    昔君错畦础６土有素木。条柯不盈寻。一尺再三曲。隐生钜搅帧？亍镒云人佟５猛蟹祭荚贰Ａ兄哺呱阶恪＃ā鹄嗑郯耸八。诗纪十六。）
    【诗】
    青青女萝草。上依高松枝。幸蒙庇养（御览作眷。）恩。分（御览作为。）惠不可赀。（御览作訾。）风雨虽急疾。根株不倾移。（○类聚八十一。诗纪十六。又御览九百九十三引枝、訾二韵。）
    【诗】
    天地无期竟。民生甚局促。为称百年寿。谁能应此录。低昂倏忽去。炯若风中烛。（○御览八百七十。）
    【诗】
    翩翩野青雀。栖窜茨棘蕃。朝食（事类赋作拾。）平田粒。夕饮曲池泉。猥出蓬（御览作蔚。）莱（疑作藜。）中。乃至丹丘边。（○御览九百二十二。事类赋雀赋。）
    【诗】
    旦发邺城东。莫次溟水旁。三军如邓林。武士攻萧庄。（○书钞百十七。○孔氏书钞校语云。武士攻萧庄。陈俞本改剑戟凛
    秋霜。逯案。萧乃肃之讹字。言军士肃庄也。）
    【诗】
    初春含寒气。阳气匿其晖。灰风从天起。砂石纵横飞。（○书钞百五十四。）
    【诗】
    和风从东来。玄云起西山。夜中发此气。明目飞甘泉。（御览十一。）
    【诗】
    朝发白马。暮宿韩陵。（○寰宇记五十五。）
    【诗】
    大厦（一作夏。非。）云构。（○文选四十六三月三日曲水诗序。又二十二招隐诗注。）
    【诗】
    玄云起高岳。终朝弥八方。（○书钞一百五十。类聚一。）
    【诗】
    霸麓顾毓狻Ｐ云为仿佛。（○文选二十九杂诗注。）
    【诗】
    揽衣出巷去。素盖保翩翩。（○书钞百三十四。）
    【诗】
    散礼风雨起。（○书钞一百。）
    ※徐干
    〈干。字伟长。北海人。辟司空曹操府。除上艾长。以疾不行。历军谋祭酒掾。五官中郎将文学。建安二十二年卒。有集五卷。〉
    【赠五官中郎将诗】
    贻尔新诗。（○文选二十三答何劭诗注。）
    【答刘桢诗】〖诗纪作答刘公干诗。〗
    与子别无几。所经未一旬。我思一何笃。其愁如三春。虽路在咫尺。难涉如（文选注作兼。）九关。陶陶朱（类聚作诸。）夏德。（类聚作别。）草木昌且繁。（○类聚三十一。诗纪十六。又书钞百五十四引繁一韵。文选二十五於安城答谢灵运诗注引春一韵。）
    【情诗】
    高殿郁崇崇。广厦凄冷冷。（玉台作冷。广文选同。）微风起闺闼。落日照阶庭。踟蹰（玉台作峙屠。）云屋下。啸（广文选作笑。诗纪同。）歌倚华楹。君行殊不返。我饰为谁容。（广文选作荣。诗纪同。）炉薰阖不用。镜匣上尘生。绮罗失常色。金翠暗无精。嘉肴既忘御。旨酒亦常停。顾瞻空寂寂。唯闻燕雀声。忧思连相属。中心如宿酲。（○玉台新咏一。广文选九。诗纪十六。）
    室思诗（六章○广文选於前五章作杂诗五首。後一章作室思。诗纪於後一章作室思。前二章作杂诗。於三四五章又作室思。）
    沉阴结愁忧。（韵补作忧愁。下句同。）愁忧为谁兴。念与君生（广文选作相。诗纪同。）别。各（韵补作乃。）在天一方。良会未（韵补作无。）有期。中心摧且伤。不聊忧餐食。慊慊（韵补作兼兼）常饥空。端坐而无为。仿佛君容光。
    峨峨高山首。悠悠万里道。君去日已（玉台作已日。）远。郁结令人老。人生一世间。忽若暮春草。时不可再
    得。何为自愁恼。每诵昔鸿恩。贱躯焉足（广文选作自。）保。
    浮云何洋洋。愿因通我辞。飘遥（广文选作飘飘。诗纪同。）不可寄。徙倚徒相思。（此二句类聚作一逝不可归。啸歌久踟蹰。与玉台删取不同。）人离皆复会。君（类聚作我。）独无返期。自君之出矣。明镜暗（类聚作开。章本古文苑同。）不治。思君如流水。何（乐府作无。文选补遗同。）有穷已时。
    惨惨时节尽。兰叶（玉台作华。广文选、诗纪同。）凋复零。喟然长叹息。君期慰我情。展转不能寐。长夜何绵绵。蹑履起出户。仰观三星连。自恨志不遂。泣涕如涌泉。（○纪容舒玉台新咏考异云。君期二字未详。疑为期君之误。又傅玄秋兰篇。君期历九秋。乐府诗集期作其。此篇亦当作君其欤。）
    思君见（玉台作见君。御览同。）巾栉。以益（御览作弭。）我劳勤。（御览作惭。）安得鸿鸾羽。觏此心中人。诚心亮不遂。搔首立ぉぉ。何言一不见。复会无因缘。故如（诗纪作然。）比目鱼。（广文选作惠。误。）今隔如参辰。（○玉台新咏考异云。见君。宋刻作君见。弭。宋刻作益。并误。今从太平御览。勤字御览作惭。则书勤为{勤心}。因而转误。逯案。纪君说未尽的。君见御览本作见君。又御览益作弭。勤作惭。义皆胜。作勤者。殆後人误以不韵而妄改。既改惭作勤。故并弭改为益耳。）
    人靡不有初。想君能终之。别来历年岁。旧恩（玉台作思。）何可期。重新而忘故。君子所尢讥。寄（韵补作妾。）身虽在远。岂忘（韵补作违。）君须臾。既厚不为（韵补作中。）薄。想君时见思。（○玉台新咏一。广文选十五。诗纪十六。又类聚三十二引第三章。又御览七百十四作涂岑诗。引惭一韵。又乐府诗集六十九、文选补三十四、章本古文苑九俱引治、时二韵。又韵补二引伤、空二韵。韵补一引人、ぉ二韵。臾、思二韵。）
    【於清河见挽船士新婚与妻别诗】
    与君结新婚。宿昔当别离。凉风动秋草。蟋蟀鸣相随。冽冽（类聚作蚓蚓。）寒蝉吟。蝉吟抱枯枝。枯枝时飞扬。身体忽迁移。不悲身迁移。但（类聚作当。）惜岁月驰。岁月（类聚作月驰。）无穷极。会合安可知。愿为双黄鹄。比翼（类聚作悲鸣。）戏清池。（○玉台新咏二作魏文帝。类聚二十九、诗纪十六并作为挽船士与新娶妻别。○逯案。此篇乃干作。魏文别有一首。玉台於此偶误。）
    ※阮
    〈妗Ｗ衷瑜。陈留人。师事蔡邕。建安中。曹操以为军谋祭酒。管记室。後为仓曹掾属。建安十七年卒。有集五卷。〉
    【驾出北郭门行】
    驾出北郭门。马樊（初学记作行。）不肯驰。下车步踟蹰。（初学记作踯躅。）仰折枯杨（初学记作杨柳。）枝。顾闻丘林中。敫敫有悲啼。借问啼者出。何为乃如斯。亲母舍我殁。後母憎孤儿。饥寒无衣食。举动鞭捶施。骨消肌肉尽。体若枯树皮。藏我空室中。父还不能知。上冢察故处。存亡永别离。亲母何可见。泪下声正嘶。弃我於此间。穷厄岂有赀。传告後代人。以此为明规。（○乐府诗集六十一。初学记二十八作乐府诗。诗纪十七。）
    【琴歌】
    〖文士传曰。太祖雅闻婷。辟之。不应。乃逃入山中。太祖使人焚山得妗Ｌ祖时征长安。大延宾客。怒娌挥胗铩Ｊ咕图既肆小｝嫔平庖簟Ｄ芄那佟８弦而歌。为曲既捷。音声殊妙。太祖大悦云。〗
    奕奕天门开。大魏应期运。青盖巡九州。在东西（文选注作西东。韵补同。）人怨。士为知已死。女为悦者（文选注作已。韵补同。）玩。恩义苟敷（文选注作潜。御览、乐府同。）畅。他人焉（乐府作岂。）能乱。（○三国志王粲传注。文选六十齐竟陵文宣王行状注。御览五百七十二。乐府诗集六十。诗纪十七。又吴或韵补四引运、怨二韵及怨、玩二韵。○三国志裴注曰。鱼氏典略、挚虞文章志并云娼ò渤酢４羌脖芤邸２晃曹洪屈。得太祖召。即投杖而起。不得有逃入山中焚之乃出之事也。又典略载太祖初征荆州。使孀魇橛肓醣浮Ｄ苏髀沓。又使孀魇橛牒遂。此二书今具存。至长安之前。遂等破走。太祖始以十六年得入关耳。而张骘云。初得媸薄Ｌ祖在长安。此又乖戾。嬉允七年卒。太祖十八年策为魏公。而云娓栉璐浅拼笪河ζ谠恕Ｓ知其妄。其辞云他人焉能乱。了不成语。嬷吐属必不如此云云。逯案。据此知歌系後人所依托。姑编入俟考。）
    【咏史诗二首】
    误哉秦穆公。身没从三良。忠臣不违（类聚作达。广文选同。）命。随躯就死亡。低头窥圹户。仰视日月光。谁谓此可（广文选作何。诗纪同。）处。恩义不可忘。路人为流涕。黄鸟鸣高桑。（○类聚五十五作阮媸。广文选八。诗纪十七。）
    燕丹善勇士。荆轲为上宾。图尽擢（类聚作擢尽。）匕首。长驱西入秦。素车驾白马。相送易水津。渐离击筑歌。悲声感路人。举坐同咨嗟。叹气若青云。（○同上○以上二首。类聚无题。诗纪从广文选作咏史诗。逯案。王粲有咏三良之作。而题曰咏史。则此上篇自可题曰咏史。又左思咏史诗有荆轲一篇。当是祖述建安诸贤。则下篇亦可以作此题也。）
    【七哀诗】
    丁年难再遇。富贵不重来。良时忽一过。身体为土灰。冥冥九泉室。漫漫长夜台。身尽气力索。精魂靡所能。（广文选作回。诗纪云。今本作回。）嘉肴设不御。旨酒肥觞杯。出圹望故乡。但见蒿与莱。（○类聚三十四。广文选九。诗纪十七。又初学记十四引来、灰、台、能、杯五韵。）
    【公燕诗】
    阳春和气动。贤主以崇仁。布惠绥人物。降爱常所亲。上堂相娱乐。中外奉时珍。五味风雨集。杯酌若浮云。（○初学记十四。）
    【诗】〖诗纪作杂诗。〗
    临川多悲风。秋日苦清凉。客子易为戚。感（诗纪云。一作对。）此用哀伤。揽衣起踯躅。上观心与房。三星守故次。明月未收光。鸡鸣当何时。朝晨尚未央。还坐长叹息。忧忧安可忘。（○类聚二十七。类聚三十四作七哀诗。广文选十作行诗。诗纪十七。）
    【诗同上】
    我行自凛秋。季冬乃来归。置酒高堂上。友朋集光辉。念当复离别。涉路险且夷。思虑益惆怅。泪下沾裳衣。（○类聚二十七。广文选十。诗纪十七。）
    【诗】〖诗纪作隐士诗。〗
    四皓隐南岳。老莱（鸣沙类书作来。误。）窜河滨。（鸣沙类书作宝。误。）颜回乐陋巷。许由安贱贫。伯夷饿首阳。天下归其仁。何患处贫苦。但当守明真。（○类聚三十六。鸣沙石室古籍业残类书残卷高尚门。诗纪十七。）
    【诗】
    白发随栉（诗纪作节。误。）堕。未寒思厚衣。四支易懈忄卷。行步益疏迟。常恐时岁尽。魂魄忽高飞。自知百年後。堂上生旅葵。（○类聚十八。诗纪十七。）
    【诗】〖诗纪作苦雨诗。〗
    苦雨滋玄冬。引日弥且长。丹墀自歼殪。深树犹沾裳。客行易感悴。我心摧已伤。登台望江沔。阳侯沛洋洋。（○类聚二。诗纪十七。）
    【诗】〖乐府作怨诗。诗纪同。〗
    民生受天命。漂若河中尘。虽称百龄寿。孰能应此身。犹获婴凶祸。流落（类聚作离。乐府云。一作流离。）恒苦辛。
    ○类聚三十。乐府诗集四十一。诗纪十七。○逯案。此诗类聚在人部怨门。故郭茂倩目为怨诗。其实非是。）
    【诗】
    箭细铁丝刚。刀插银刃白。（○黄氏集千家注杜工部诗补遗九久雨诗注。）
    【诗】
    春岑蔼林木。（○草堂诗笺二十四又於诗注。）
    ※应
    〈鳌Ｗ值络觥Ｈ昴先恕２懿俦傥丞相掾。转平原侯庶子。後为五官中郎将文学。建安二十二年卒。有集五卷。〉
    【报赵淑丽诗】〖诗纪云。一作报赵叔严。〗
    朝云不归。夕结成阴。离群犹（诗纪云。疑作独。）宿。永思长吟。有鸟孤栖。哀鸣北林。嗟我怀矣。感物伤心。（○类聚三十一。诗纪十七。）
    【公燕诗】
    巍巍主人德。佳会被四方。开馆延群士。置酒于斯（初学记作於新。）堂。辨论释郁结。援笔兴文章。穆穆众君子。好合同欢康。促坐褰重帷。传满腾羽觞。（○诗纪十七。类聚三十九作公宴诗。引堂、章、康、觞四韵。初学记十四作应魇。引方、堂、章、康四韵。）
    【侍五官中郎将建章台集诗】
    朝雁鸣云中。音响一何哀。问子游何乡。戢翼正徘徊。言我塞（李善本文选作寒。六臣本注云。善本作寒。）门来。将就衡阳栖。往春翔北（类聚作朔。）土。今冬客南淮。远行蒙霜雪。（类聚作露。）毛羽日摧颓。常恐伤肌骨。身陨沉黄泥。简珠堕（六臣本文选注云。五臣本作随。）沙石。何能中自谐。欲因云雨会。濯羽（文选注作翼。）陵高梯。良遇不可值。伸眉路何阶。公子敬爱客。乐饮不知疲。和颜既以（诗纪作已。）畅。乃肯顾细微。赠诗见存慰。小子非所宜。为且（诗纪作且为。）极让情。不醉其无归。凡百敬尔位。以副饥渴怀。（○文选二十。诗纪十七。又类聚九十一作应魇。引哀、徊、栖、淮、颓、泥六韵。文选二十四赠陆机诗注引一句。）
    【别诗二首】
    朝云浮四海。日暮归故山。行役怀旧土。悲思不能言。悠悠涉千里。未知何时旋。（○类聚二十九。广文选八。诗纪十七。）
    浩浩长河水。九折东北流。晨夜赴沧海。海流亦何抽。远适万里道。归来未有由。临河累（诗纪云。一作竟。）太息。五内怀伤忧。（○同上）
    【斗鸡诗】
    戚戚怀不乐。无以释劳勤。兄弟游戏场。命驾迎众宾。二部分曹伍。群鸡焕以陈。双距解长绁。飞踊超敌伦。芥羽张金距。连战何缤纷。从朝至日夕。胜负尚未分。专场驱众敌。刚捷逸等群。四坐同休赞。宾主怀悦欣。博弈非不乐。此戏世所珍。（○类聚九十一。诗纪十七。）
    ※繁钦
    〈钦。字休伯。颍川人为。为丞相主簿。建安二十三年卒。有集十卷。〉
    【赠梅公明诗】
    瞻我北园。（广文选作国。误。）有条者桑。遘此春景。既茂且长。氤氲吐叶。柔润有光。黄条蔓衍。青鸟来翔。日月其迈。时不可忘。公子瞻旃。勋名乃彰。（○类聚三十一。广文选十。诗纪十七。）
    【远戍劝戒诗】
    肃将王事。集此扬土。凡我同盟。既文既武。郁郁桓桓。有规有矩。务在和光。同尘共垢。各竟（类聚作竞。）其心。为国蕃辅?
    辘晷行小＃类聚作ぅぅ。广文选同。）非法不语。可否相济。阙则云补。（○类聚二十三。广文选十。诗纪十七。?
    【咏蕙诗】〖广文选作蕙咏。诗纪同。〗
    蕙草生山北。托身失所依。植根阴崖侧。夙夜惧危颓。寒泉浸我根。凄风常徘徊。三光照八极。独不蒙馀晖。葩叶永凋瘁。（广文选作悴。诗纪同。）凝露不暇凇０倩埽ü阄难∽鞑荨Ｊ纪同。又注云。一作卉。）皆含荣。已独失时姿。比我英芳发。臌烀已哀。（○类聚八十一。广文选十五。诗纪十七。）
    【生茨诗】
    〖灌畦暇语曰。後汉繁钦。伤世道剥丧。贤愚隐情。上之人用察不至。而小人得志。君子伏匿。於是赋生茨之诗。其词曰。〗
    有茨生兰圃。布叶医芙蕖。寄根膏壤隈。春泽以养躯。太阳曝真色。翔风发其。甘液润其中。华实与气俱。族类日夜滋。被我中堂隅。（○灌畦暇语。）
    【定情诗】〖白帖作古诗。岁华纪丽同。御览八百七作寄情诗。〗
    〖乐府解题曰。定情诗。汉繁钦所作也。言妇人不能以礼从人。而自相悦媚。乃解衣服玩好致之。以结绸缪之志。若臂环致拳拳。指环致殷勤。耳珠致区区。香囊致扣扣。跳脱致契阔。佩玉结恩情。自以为得志。而期於山隅山阳山西山北。终而不答。乃自悔伤焉。○逯案。文选十八洛神赋注引繁钦定情诗曰。何以消滞忧。足下双远游云云。今
    此篇不见。殆玉台有删节。此其佚句也。〗
    我出东门游。邂逅承清尘。思君即幽房。侍寝执衣巾。时无桑中契。迫此路侧人。我既（玉台、乐储作即。）媚君姿。君亦悦我颜。何以致拳拳。（书钞作奉意。误。）绾臂双金环。何以致殷勤。（乐府作{殷心}々。）约指一双银。何以致区区。耳中双明珠。何以致叩叩。香囊系（白帖四作悬。）肘後。何以致契阔。绕腕（书钞作臂。白帖、御览、岁华纪丽并同。）双（御览作金。）跳脱。（岁华纪丽作达。）何以结恩情。佩（诗纪作美。）玉缀罗缨。何以结中心。素缕连双针。休以结相於。（诗纪云。一作投。）金簿画虔眩ㄓ裉ㄗ魃Α＠指、诗纪同。）头。何以慰（书钞百作表。类聚、御览同。）别离。耳（御览作取。）後玳瑁钗。何以答（初学记作合。御览同。）欢欣。（玉台作悦。乐府、诗纪同。）纨素三（书钞作二。）条（御鉴为衫。）裙。（玉台作裙。乐府、诗纪同。）何以结愁悲。白绢双中衣。与我期何所。乃期东山隅。日旰兮不来。（乐府作至。）谷风吹我襦。无望无所见，涕泣起踟蹰。（玉台东峙屠。）与我斯何所。乃期东山隅。日旰兮不来飘（玉台作凯。）风吹我裳。逍遥莫谁睹。望君愁我肠。与我期何所。乃期西山侧。日夕兮不来。踯躅长叹息。远望凉风至。俯仰正衣服。与我期何所。乃期山北岑。日暮兮不来。凄风吹我襟。望君不能坐。悲苦愁我心。爱身以何为。惜我华色时。中情既款款。然後克密期。褰衣（玉台作裳。）蹑茂（乐府作花。误。）草。谓君不我欺。（诗纪作期。）厕此丑陋质。徙倚无所之。自伤失所欲。泪下如连丝。（○玉台新咏一。乐府诗集七十六。诗纪十七。又书钞百二十九、初学记二十六、御览六百九十六、八百十九各引裙一韵。书钞百三十五、御览七百十八各引脱一韵。书钞百三十六、类聚八十四、御览八百七各引钗一韵。书钞百三十六引环一韵。白帖四引区、珠、叩、後四韵。御览六百八十八引头一韵。岁华纪丽二引达一韵。）
    【槐树诗】
    嘉树吐翠页。列在双阙涯。旖旎随风动。柔色纷陆离。（○初学记二十八。诗纪十七。）
    【杂诗】
    世俗有险易。时运有盛衰。老氏和其光。蘧瑗贵可怀。（○类聚二十三。诗纪十七。）
    【七言诗】
    阴云起兮白雪飘。（○书钞百五十二。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
