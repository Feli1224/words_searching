    ●魏诗卷七
    ※陈思王曹植
    【诗】
    【献诗】〖并疏〗
    〖魏志本传云。黄初四年。徙封雍邱王。其年朝京师。上疏云云。○文选作上责躬应诏诗表。下列疏文。诗纪无此题。无疏文。直题上责躬诗应诏诗。〗
    臣植言。臣自抱ス榉。刻肌刻骨。追思罪戾。昼分而食。夜分而寝。诚以天纲不可重罹。圣恩难可再恃。窍感相鼠之篇。无礼遄死之义。形影相吊。五情愧帷Ｒ宰锲生。则违昔贤夕改之劝。忍垢苟全。则犯诗人胡颜之讥。伏惟陛下。德象天地。恩隆父母。施畅春风。泽如时雨。是以不别荆棘者。庆云之惠也。七子均养者。尸鸠之仁也。舍罪贵功者。明君之举也。矜愚爱能者。慈父之恩也。是以愚臣徘徊於恩泽而不敢自弃者也。前奉诏书。臣等绝朝。心离志绝。自分黄钟牢拗垂缰望。不图圣诏猥垂齿召。至止之日。驰心辇毂。僻处西馆。未奉（魏志作拜。）阙庭。踊跃之怀。瞻望反侧。不胜犬马恋主之情。谨奉表并献诗二篇。词旨浅末。不足采览。贵露下情。冒颜以闻。臣植诚惶诚恐。顿首顿首。死罪死罪。（○文选二十。又魏志本传。）
    【责躬】
    於穆显考。时惟武皇。受命于天。宁济四方。朱旗所拂。九土披攘。玄化滂流。荒服来王。超商越周。与唐比踪。笃生我皇。奕世载（魏志作再。）聪。武则肃烈。文则时雍。受禅于（魏志作炎。）汉。君临万邦。万邦既化。率由旧则。（本集作章。）广命懿亲。以藩王国。帝日尔侯。君兹青土。奄有海滨。方周于鲁。车服有辉。旗章有叙。济济隽（六臣本文选作俊。）隆Ｎ义鑫腋āＲ劣杼寮作尔）小子。恃宠骄盈。举挂时纲。动乱国经。作蒲作屏。先轨是隳。作堕。本集作魏志六臣本文选注云。善本作堕。）傲我皇使。犯我朝仪。国有典刑。我削我绌。（文选作黜。本集同。）将钣诶怼Ｔ凶是率。明明天子。时惟笃类。（魏志作时笃同类。诗纪云。一作时笃同类。）不忍我刑。暴之朝肆。违彼执宪。哀予小臣。（魏志作子。本集同。六臣本文选注云。善本作臣字。）改封兖邑。于河之滨。股肱弗置。有君无臣。荒淫之阙。谁弼予身。茕茕仆夫。于彼冀方。嗟予小子。乃罹斯殃。赫赫天子。恩不遗物。冠我玄冕。要我朱绂。光光大（诗纪云。一作天。）使。我荣我华。（魏志作朱绂光大。使我荣华。）剖符授玉。（李善本文选作土。诗纪云。一作土。）王爵是加。仰齿金玺。俯执圣策。皇恩过隆。只承怵惕。咨（六臣本文选注云。五臣作启。）我小子。顽凶是婴。逝惭陵墓。存愧阙庭。（魏志作廷。）匪敢傲德。实恩是恃。威灵改加。足以没齿。昊天罔极。生（魏志作性。）命不图。常惧颠沛。抱罪黄垆。愿蒙矢石。建旗东狱。庶立毫厘。微功自赎。危躯授命。知足免戾。甘赴江湘。奋戈吴越。天启其衷。得会京畿。迟奉圣颜。如渴如饥。心之云慕。怆矣其悲。天高听卑。皇肯照微。（○三国志本传。文选二十。本集六。诗纪十四）
    【应诏】
    肃承明诏。应会皇都。星陈夙驾。秣马脂车。命彼掌徒。肃我征旅。朝发鸾台。夕宿兰渚。芒芒原隰。祁祁士女。经彼公田。乐我稷黍。爰有つ木。重阴匪息。虽有饣侯粮。饥不遑食。望城不过。面邑不（魏志作匪。）游。仆夫警策。平路是由。玄驷蔼蔼。扬镳漂（魏志作<票寸>。）沫。流风翼衡。轻云承盖。涉涧之滨。缘山之隈。遵彼河浒。黄阪是阶。西济（诗纪作跻。）关谷。或降或（类聚作忽。）升。版罹肼贰Ｔ兀ㄎ难∽髟佟＃┣拊兀ㄎ褐尽⑽难∽髟佟＃┬恕＝朝圣皇。匪敢晏（类聚作燕。）宁。弭节长骛。指日遄征。前驱举燧。後乘抗旌。轮不辍运。鸾（本集作銮。）无废声。爰暨帝室。税此西墉。嘉诏未赐。朝觐莫从。仰瞻城阈。俯惟阙庭。长怀永慕。忧心如酲。（○三国志本传。文选二十。本集五。诗纪十四。又艺文类聚三十九引旅、渚、黍、升、兴、宁、旌、酲八韵。文选六魏都赋注作责躬诗。引一句。御览七百七十五作应制诗。引声一韵。）
    【朔风诗】〖五章〗
    仰彼朔风。用怀魏都。愿骋代马。倏忽北徂。凯风永至。思彼蛮方。愿随越鸟。翻飞南翔。
    四气代谢。悬景运周。别如俯仰。脱若三秋。昔我初迁。朱华未凇＃ū炯作希。）今我旋止。素雪云飞。俯降千仞。仰登天阻。风飘蓬飞。载离寒暑。千仞易陟。天阻可越。昔我同袍。今永乖别。
    子好芳草。岂忘尔贻。繁华将茂。秋霜悴之。君不垂眷。岂云其诚。秋兰可喻。桂树冬荣。
    弦歌荡思。谁与销忧。（本集作愁。）临川慕思。何为泛舟。岂无和乐。游非我邻。（本集误作怜。）谁忘（御览作何以。）泛舟。愧无榜人。（○文选二十九。本集五。诗纪十四。又御览七百七十引人一韵。）
    【矫志诗】
    芝（本集作芳。）桂虽芳。（本集作香。此句广文选作芳树虽香。诗纪云。今本作芳树虽香。）难以饵鱼。（广文选作烹。诗纪同。本集作兼。）尸位素餐。难以成居。（广文选作名。诗纪同。）磁石引铁。於金不连。大朝举士。愚不闻焉。抱璧涂乞。无为贵宝。履仁遘祸。（类聚误作福。本集同。）无为贵道。校类聚作鸳。本集同。）雏远害。不羞卑栖。灵虬避难。不耻污泥。都蔗虽甘。杖之必折。巧言虽美。用之必灭。济济唐朝。万邦作孚。（诗纪此下注云。阙。）逢蒙虽巧。必得良弓。圣（类聚作贤。本集同。）主虽知。（类聚作智。本集同。）必得（类聚作示待。）英雄。螳螂见叹。齐士轻战。越王轼（本集误作轻。）蛙。国以死献。道远知骥，世伪知贤，覆之帱（类聚作焘。本集误作寿。）之。顺天之矩。泽如凯风。惠如时雨。?谖禁闼。舌为发机。门机之浴＃类聚作济咆>。好阙字。本集作关。广文选作间。）苦矢不追。（○类聚二十三。本集五。广文选八。诗纪十四。又书钞百三十三作杂诗。引折、灭二韵。○逯案。艺文类聚所引。抱璧涂乞以下另为一篇。诗纪盖依广文选等书合之为一。又类聚前後两引。皆为节录。故济济唐朝万邦作孚句孤立。上下文不相衔接。世伪知贤与下文亦不相属。诗纪於万邦作孚下注云阙。其实阙文者不止此处。而辑曹集者。或於济济唐朝上设八空格。於世伪知贤下设八空格。皆自我作古。不足信。）
    【同上】
    仁虎匿爪。神龙隐鳞。（○文选三十六宣德皇後令注。○逯案。二句或上篇遗文。今附於此。）
    【正会诗】
    〖诗纪从类聚作元会诗。又题下注云。晋礼志汉仪有正会礼。正旦受贺。公侯以下执贽来庭。二千石以上升殿称岁後作乐燕响。魏帝都邺。正会文昌殿。用汉仪。〗
    初岁元祚。吉日惟良。乃为嘉（本集作佳。广文选同。）会。燕（类聚作宴。广文选、诗纪同。）此高堂。尊卑列叙。典而有章。衣裳鲜洁。黼黻玄黄。清酤盈爵。中坐腾光。珍膳杂■。充溢圆方。笙磬既设。筝瑟俱张。悲歌厉响。咀嚼清商。俯视文轩。仰瞻华梁。愿保兹善。（本集作喜。广文选同。诗纪云。一作喜。）千载为常。欢笑尽娱。乐哉未央。皇室（本集作家。广文选同。诗纪云。一作家。御览作室家。）荣贵。（此句书钞作天家华贵。）寿若东王。（书钞作皇。类聚作寿考无疆。古文苑、广文选、诗纪并同。○御览二十九。诗纪十三。又书钞百五十五引首三句及央、皇二韵。又类聚四。初学记四。章樵古文苑八。本集五。广文选八。又御览百八十七引曹植诗文榱华梁一句。）
    【闺情诗】
    有美一（诗纪作一美。本集同。）人。被服纤罗。娇艳姿艳丽。蓊若春华。（类聚作华。红颜к烨。云髻嵯峨。（类聚作峨峨。）弹琴抚节。为我弦歌。清浊齐均。既亮且和。取乐今日。遑恤其他。（○类聚十八作魏陈王曹植诗本集八。诗纪十四。）
    【公燕诗】〖诗纪燕作宴。〗
    公子敬爱客。终宴（御览作夜。）不知疲。清夜游西园。飞（鸣沙类书残卷作冠。）盖相追随。明月澄清影。（各书作景。）列宿
    正参差。秋兰被长坂。朱华冒绿（初学记或作渌。）池。潜鱼跃清波。好鸟鸣高权。神飚接丹毂。轻辇随风移。飘遥放志意。千秋长若斯。（○文选二十。本集五。诗纪十四。又书钞百四十作五言诗。引移一韵。百五十引凑巧韵。类聚三十九作公宴诗。引疲、随、差、池、枝、移六韵。初学记十引差、池二韵。十四引疲、随、差、池、枝、移六韵。白帖一引一句。鸣沙石室古籍业残类书残卷宴乐部作曹植诗。引疲、随二韵。又引随一韵。御览八百二十四作曹植诗。引疲、随二韵。事类赋月赋注引随、差二韵。）
    【侍太子坐诗】
    白日曜青春。（御览作天。）时（御览作微。）雨静飞尘。寒冰（御览作水。）辟炎景。（御览作暑。）凉风飘我身。清醴盈金觞。肴馔纵横陈。齐人进奇乐。歌者出西秦。翩翩我公子。机巧忽若神。（○类聚三十九御览五百三十九。本集五。诗纪十四。○逯案。诗为夏日作。白日曜青春句。御览引春作天者是。）
    【斗鸡诗】
    〖诗纪从乐府诗集作斗鸡篇。〗
    游目极妙伎。清听厌宫商。主人寂无为。众宾进乐方。长筵坐戏客。斗鸡间（诗纪作间。）观（乐府作观间。广文选作观闲。）房。群雄正翕赫。双翘（诗纪作翅。）自飞扬。挥羽激（乐府作邀。本集同。）清（类聚作流。）风。悍（诗纪作博。误。）目发朱光。觜落轻毛散。严距往往伤。长鸣入青云。扇翼独翱翔。愿蒙狸膏助。常得擅此场。（○类聚九十一。乐府诗集六十四作斗鸡篇。本集五。广文选十三。诗纪十三。○刘桢、应骶赋此题。）
    【赠徐干诗】
    惊风飘白日。忽然归西山。圆景光未满。众星灿以（文选作已。）繁。志士营世业。小人亦不间。聊且夜行游。游彼双阙间。文昌郁云兴。迎风高中天。春鸠鸣飞栋。流犬激棂轩。顾念蓬室士。贫贱诚足怜。薇藿弗充虚。皮褐犹不全。慷慨有悲心。兴文自成篇。宝弃怨何人。和氏有其愆。弹冠俟知己。知己谁不然。良田无晚岁。膏泽多丰年。亮怀淫希ㄎ难∽鼽淫稀１炯同。）美。积久德愈（六臣本文选注云。五臣作逾。）宣。亲交义在敦。申章复何言。（○文选二十四。本集五。诗纪十四。又文选三十南楼望所迟客注引繁一韵。）
    【赠丁仪诗】
    〖文选李善注云。集云与都亭侯丁翼。今云仪。误也。〗
    初秋凉气发。庭树微销落。凝霜依玉除。清风飘飞阁。朝云不归山。霖雨成川泽。黍稷委畴陇。农夫安所获。（文选作获。本集同。）在贵多忘贱。为恩谁能博。狐白足御（六臣本文选注云。五臣作御。）冬。焉念无衣客。思慕延陵子。宝剑非所惜。子其宁尔心。亲交义不薄。（○文选二十四。本集五。诗纪十四。）
    【赠王粲诗】
    端坐苦愁思。揽衣起西游。树木发春华。清池激长流。中有孤鸳鸯。哀鸣求匹俦。我愿执此鸟。惜哉无轻舟。欲归忘故道。顾望但怀愁。悲风鸣我侧。羲和逝不留。重阴润万物。何惧泽不周。谁令君多念。自（本集作遂。六臣本文选注云。五臣作遂。）使怀百忧。（○文选二十四。本集五。诗纪十四。）
    【赠丁仪王粲诗】
    〖文选李善注曰。集云答丁敬礼王仲宣。翼字敬礼。今云仪。误也。〗
    从军度函（李善本文选作亟。）谷。驱（御览作驰。）马过西京。山岑（六臣本文选注云。五臣作峰。）高无极。泾渭扬浊清。壮哉帝王居。佳丽殊百城。员阙出浮云。承露概泰清。皇佐扬天惠。四海无交兵。权家虽爱胜。全国为令名。君子在末位。不能歌德声。丁生怨在朝。王子欢自营。欢怨非贞则。中和诚可经。（○文选二十四。本集五。诗纪十四。又御览三百二十八作曹植诗。引京一韵。）
    【赠丁翼诗】
    〖文士传曰。翼。字敬礼。仪之弟也。为黄门侍郎。○案。翼。各书引作е。〗
    嘉宾填城阙。丰膳出中厨。吾与二三子。曲宴（书钞作燕。）此城隅。秦筝发西气。（韵补作音。）齐瑟扬东讴。肴来不虚归。（类聚作满。）觞至反无馀。我岂狎异人。朋友与我俱。大国多良材。譬海出明珠。君子义休侍（本集作待。六臣本文选注云。五臣作待。）小人德无储。积善有馀庆。荣枯立可须。滔荡固大节。时（李善本文选作世。）俗多所拘。君子通大道。无愿为世儒。（○文选二十四。本集五。诗纪十四。又书钞八十二作与丁е诗。引厨、隅、馀三韵。类聚三十九、御览五百三十九并作与丁е诗。引厨、隅、呕、馀四韵。吴或韵补一引隅、讴二韵。）
    【赠白马王彪诗】〖七章〗
    黄初四年正（文选作五。）月。白马王、任城王也余（六臣本文选注作植。）俱朝京师。会节气。到洛阳。（李善本文选注作日不阳。）任城王薨。至七月与白马王还国。後有司以二王归藩。道路宜异宿止。意毒（六臣本文选注作每。）恨之。盖以大别在数日。是用自剖。与王辞焉。愤而成篇。（○文选二十四李善注。○逯案。李善注。集曰於圈城作。又曰。黄初四年云云。是本集原题於圈城作。黄初四年云云以下乃原诗序文。昭明文选改诗题。并删其序。殊为非是。今仍依诗纪命题列序。并志异同如此。又据魏志。是年正月魏文帝尚不在洛阳。以作五月者为是。）
    谒帝承明庐。逝将归旧疆。清晨发皇邑。日夕过首阳。伊少广（魏志注作旷。类聚同。）且深。欲济川无梁。泛舟越洪涛。怨彼东路长。顾瞻（魏志注作回顾。）恋城阙。引邻情内伤。
    太谷何寥廓。山树郁苍苍。霖雨泥我涂。流潦浩纵横。中逵（魏志注作田。）绝无轨。改辙登高冈。修坂造云日。我马玄以黄。
    玄黄犹能进。我思郁以纡。郁纡将何念。（文选作难进。六臣本注云。五臣作何念。）亲爱在离居。本图相与偕。中更不克俱。鸱枭鸣衡轭。（李善本文选作扼。六臣本文选作厄。本集同。）豺狼当路衢。苍蝇间白黑。（本集作白间黑。）谗巧（草堂诗笺作谄。）反（各书作令。诗纪云。今本作令。）亲疏。欲还绝无蹊。（类聚作迳。）揽（魏志注作揽。同。）辔止踟蹰。
    踟蹰亦何（六臣本文选注云。善本作可。）留。相思无终极。秋风发微凉。寒蝉鸣我侧。原野何萧条。白日忽西匿。归鸟赴乔（魏志作高。）林。翩翩厉羽翼。（魏志注归鸟二句在孤兽二句後。）孤兽走索群。衔草不遑食。感物伤我怀。抚心长太（魏志注作叹。）息。
    太（魏志注作叹。）息将何为。（魏志注作何所为。）天命与我违。奈何念同生。一往形不归。孤魂翔故域。（李善本文选作
    城。文章正宗同。）灵柩寄京师。存者忽（魏志注作勿。是。）复（诗纪云。一作己。）过。亡没（本集作殁。）身自衰。人生处一世。去（魏志注作忽。）若朝露凇Ｄ辏ū炯误作三。）在桑榆间。影响不能追。自顾非金石。咄（魏志注作咤。）令心悲。
    心悲动我神。弃置莫复陈。丈夫志四海。万里犹比邻。恩爱苟不亏。在远分日亲。何必同衾帱。然後展{殷心}{勤心}。（各书作殷勤。）忧思成疾<疒尔>。无乃儿女仁。（魏志注缺以上二句。）仓卒骨肉情。能不怀苦辛。
    苦辛何虑思。天命信可疑。虚无求列仙。松子久吾欺。变故在斯须。（六臣本文选作须臾。）百年谁能持。离别永无会。执手将何时。王其爱玉体。俱享黄发期。收泪即长路。（魏志注作涂。诗纪云。一作涂。）援笔从此辞。（○三国志本传注。文选二十四。文章正宗二十九。本集五。诗纪十四。又类聚二十一引疆、阳、梁、长、黄、衢、疏、厨、侧、匿、息、邻、勤、辛十四韵。草堂诗笺十六两当诗注引疏一韵。）
    【送应氏诗二首】
    步登北邙（文选作芒。）阪。遥望洛阳山。洛阳何寂寞。宫室尽烧焚。垣墙皆顿擗。荆棘上参天。不见旧耆老。但睹新少年。侧足无（本集作不。六臣本文选注云。五臣作不。）行径。荒畴不复田。游子久不归。不识陌与阡。中野何萧条。千里无人烟。念我平常（本集作生。六臣本文选注云。五臣作生。）居。（诗纪云。一作平生亲。）气结不能言。（○文选二十。本集五。诗纪十四。）
    清时难屡得。嘉会不可常。天地无终极。人命（文选注作寿。）若朝霜。愿得展裱嗤瘛Ｎ矣阎朔方。亲昵（本集作髂洹Ａ臣本文选注云。五臣作髂洌。并集送。置酒此河阳。中馈岂独薄。宾饮不尽觞。爱至望苦深。岂不愧中肠。山川阻（类聚作回。）且远。别促会日长。愿为比翼鸟。施翮起高翔。（○文选二十。本集五。文章正宗二十九。诗纪十四。又类聚二十九引方、阳、长三韵。）
    【三良诗】
    功名不可为。忠义我所安。秦穆行钙世。三臣皆自残。生时荣乐。既没同忧患。谁言捐躯易。杀身诚独难。揽（六臣本文选注云。五臣作搅。）涕登君墓。临穴仰天叹。长夜何冥冥。一往不复还。黄鸟为悲鸣。哀哉伤肺肝。（○文选二十一。本集五。诗纪十四。）
    【代刘勋妻王氏杂诗】
    谁（演繁露作人。）言去妇薄。去妇情更重。千里不唾井。况乃昔所奉。远望未为遥。踟蹰（玉台作<止寺><止屠>。）不得共。（玉台作往。○玉台新咏二作魏文帝。坦齐通编。春秋演繁露十三。）
    【弃妇诗】〖诗纪作弃妇篇。编入乐府部分。并云。本集不载。见玉台新咏。〗
    石榴植前庭。绿叶摇缥青。丹华灼烈烈。璀（玉台误作帷。）彩有光荣。光荣（玉台作好。）晔流离。可以戏（诗纪作处。案戏或献之讹。）淑灵。有（御览作翠。）鸟飞来集。拊（玉台作树。）翼以悲鸣。悲鸣夫何为。丹华实成。拊心长叹息。无子当归宁。有子月经天。无子若流星。天月相终始。流星没无精。栖迟失所宜。下与瓦石并。忧怀从中来。
    叹息通鸡鸣。反侧不能寐。逍遥於前庭。踟蹰（玉台作<止寺><止屠>。）还入房。肃肃帷幕声。搴帷更摄带。抚节（玉台作弦。）弹鸣（玉台作素。）筝。慷慨有馀音。要妙悲且清。收泪长叹息。何以负神灵。招摇待霜露。何必春夏成。晚获为良实。愿君且安宁。（○玉台新咏二。诗纪十三。又御览九百七十作弃妻诗。引青、鸣二韵。）
    【游仙诗】
    人生不满百。戚戚（本集作岁岁。广文选同。诗纪云。一作岁岁。）少欢娱。意欲奋（本集误作旧。）六翮。排雾陵紫虚。蝉蜕同松乔。翻迹登鼎湖。翱翔九天上。骋辔远行游。东观扶桑曜。西临弱水流。北极登玄（诗纪作玄天。注云。一作登玄。）渚。南翔陟丹邱。（○类聚七十八。本集六。广文选九。诗纪十四。）
    【杂诗七首】
    高台多悲风。朝日照北林。之子在万里。江湖回（本集作回。）且深。方舟安可极。离思故难任。孤雁飞南游。过庭长哀吟。翘思慕远人。愿欲托遗音。形影忽不见。翩翩伤我心。（○文选二十九。本集五。诗纪十四。）
    转蓬离本根。飘遥（草堂诗笺作飘飘。合璧事类同。）随长（本集作长随。）风。何意回（六臣本文文选注云。五臣作回。）飚举。吹我入云中。高高上（御览作高上高。）无极。天路安可（六臣本文选注云。善作何字。）穷。类此游客（类聚作流宕。御览同。合璧事类误作流严。文选注作客游。）子。捐（诗纪误作损。）躯远从戎。毛褐不掩形。薇藿常不充。去去莫复道。沈忧令人老。（○文选二十九。类聚八十二。本集五。文章正宗二十九。合璧事类别集五十六。诗纪十四。又文选三十一效古诗注引风、戎二韵。草堂诗笺五赠
    李诗注引风一韵。十五遣兴诗注引风一韵。御览九百九十七作曹植诗。引风、中、穷、戎四韵。）
    西北有织妇。绮缟何缤纷。明晨秉机杼。日昃（类聚作晏。御览作暮。）不成文。太息终长夜。悲啸入青云。妾身守（本集作入。）空闺。（玉台作房。类聚同。）良人行从（类聚作从行。）军。自期三年归。今已历九春。飞（玉台作孤。类聚同。）鸟绕树翔。敫敫鸣索群。愿为南流景。驰光见我君。（○文选二十九。玉台新咏二。类聚三十二。本集五。文章正宗二十九。诗纪十四。又御览八百十六引纷、文二韵。）
    南国（白帖作北方。）有佳人。容华若桃李。朝游江北（类聚作海。）岸。夕宿潇湘（玉台作湘川。）俊＃李善本文选作日夕宿湘俊６源惨褂锿。）时俗（本集误作宿。）薄朱颜。谁为发皓齿。亻免仰岁将暮。荣曜难（类聚作宁。）久恃。（○文选二十九。玉台新咏二。类聚十八。本集五。文章正宗二十九。又类聚二十六作阮籍咏怀诗。引李、俊⒊萑韵。白帖七引李一韵。范唏文对床夜事一引恳辉稀＃┢头蛟缪霞荨Ｎ峤远行（六臣本文选注云。五臣作行远。）游。（本集作吾行将远游。）远游欲河之。吴国为我仇。将骋万里涂。东路安足由。江介多悲风。淮泗驰急流。愿欲一轻济。惜哉无方舟。闲（诗纪作间。）居非吾志。甘心赴国忧。（○文选二十九。本集五。文章正宗二十九。诗经十四。）
    飞观百馀尺。临牖御（本集作仰。六臣本文选注云。五臣作仰。）棂轩。远望周千里。朝夕见平原。烈士多悲心。小人偷（本集作偷。六臣本文选注云。五臣作偷。）自闲。（诗纪作间。）国仇亮不塞。甘心思丧元。拊剑西南望。思欲赴太山。（文选注此句上有我心常怫郁一句。）弦急悲声发。聆我慷慨言。（○文选二十九。本集五。诗纪十四。又文选二十责躬诗注引我心何怫郁。思欲赴太山二句。○逯案。文选注所引二句。辞义贯注。当为一聊。据此拊剑西南望句下至少尚缺一句。文选此诗盖节录也。）
    揽衣出中闺。逍遥步两楹。间房何寂寞。（类聚作寥。本集同。）录草被阶庭。空室（类聚作穴。本集、广文选同。诗纪云。一作穴。）自生风。百鸟翩（玉台作翔。）南征。春思安可忘。忧戚（玉台作{戚心}。）与我（类聚作君。本集、广文选同。）并。佳人在远道。妾身单且茕。（玉台作独单茕。是。）欢会难再遇。（本集作逢。广文选同。并注一作遇。）芝兰（玉台作兰芝。广文选同。）不重荣。人皆弃旧爱。君岂若平生。寄松为女萝。依水如浮萍。赍（玉台作束。）身奉衿带。朝夕不堕（本集误作愤。）倾。倘终顾ツ恩。（玉台作倘愿终ツ眄。诗纪云。一作倘能终顾ツ。）永副我中情。（○玉台新咏二。类聚三十二。本集五。广文选十五。诗纪十四。）
    【杂诗】
    悠悠远行客。去家千馀里。出亦无所之。入亦无所止。浮云医日光。悲风动地起。（本集作起动地。○类聚二十七。本集五。诗纪十四。）
    【杂诗】
    美玉生盘石。宝剑出龙渊。帝王临朝服。秉此威百蛮。历刀不见贵。杂糅刀刃间。（○书钞百二十二。）
    【七哀诗】〖诗纪云。玉台作杂诗。乐府作怨歌行本辞。〗
    明月照高楼。流光正徘徊。上有愁思妇。悲欢有馀哀。借问叹者谁。言（类聚作云。）是宕（文选作客。玉台、类聚、乐府、本集、文章正宗同。）子妻。君行逾十年。孤妾常独栖。君若（白帖作为。御览同。）清路尘。妾若（白帖作作。又作为。御览作为。）浊水泥。浮沈各异势。会合何时谐。愿为西南风。长逝（类聚作游。）入君怀。君怀良（玉台作时。类聚、乐府同。）不
    开。贱妾（玉台作妾心。类聚、乐府同。）当（类聚作将。）何依。（○文选三十三。玉台新咏二作杂诗。类聚三十二作曹植诗。乐府诗集四十一作怨诗行本辞。文章正宗二十九。本集五。诗纪十四。又白帖一、六、御览三十七并作古诗。引泥一韵。）
    【怨诗行】
    〖诗纪云。即七哀诗。中间略有异同耳。〗
    明月照高楼。流光正徘徊。（宋书作裴回。同。）上有愁思妇。悲叹有馀哀。（一解）借问叹者谁。自云宕（宋书作客。乐府、本集同。）子妻。夫行逾十载。贱妾常独栖。（二解）念君过於渴。思君剧於饥。君作（宋书作为李山柏。妾为浊水泥。（三解）北风行萧萧，烈烈入吾耳。心中念故人。泔堕不能止。（四解）湾沈（宋书作沉浮）各异路。会合当何谐。愿作东北风。吹我入君怀。（五解）君怀常不开。贱妾当何依。恩情中道绝。流止任东西。（六解）我欲竟此曲。此曲悲且长。今日乐相乐。别後莫相忘。（七解乐府云。右一曲晋乐所奏。○宋书二十一作楚调怨诗。乐府诗集四十一。本集六。诗纪十三。○逯案。诗纪此诗篇在乐府部分。又在诗後注云。七哀诗是此篇本辞云。然分在两处。不易见二者异同。今以本辞为主。列奏曲于此。以示我府奏曲不增删原诗章节。即词句间亦有所更动也。）
    【情诗】
    微阴医阳景。清风飘我衣。游鱼潜绿（李善本文选作渌。类聚同。）水。翔鸟（类聚或作鸾。）薄天飞。眇眇客行士。遥（类聚作徭。本集同。）役不得归。始出严霜结。今来白露凇＃类聚或作稀。）游子叹黍离。处（玉台作行。）者歌式微。慷慨对嘉宾。凄怆内伤悲。（○文选二十九。玉台新咏二作杂诗。类聚二十九作曹植诗。本集五。诗纪十四。又类聚二十七作杂诗。引飞、稀二韵。）
    【喜雨诗】
    太和二年。大旱。三麦不收。百姓分为饥饿。（○书钞百五十六。）
    天覆何弥广。苞育此群生。弃之必憔悴。惠这则滋荣。庆云从北来。郁述西南征。时雨中夜降。长雷周我庭。嘉种盈（类聚作获。）膏壤。登秋毕（本集作必。）有成。（○类聚二。本集五。诗纪十四。）
    【诗】
    双鹤俱遨游。相失（初学记作候。）东海傍。雄飞窜北朔。（初学记作翔。）雌惊（初学记作逝。）赴南湘。弃我交颈欢。离别各异（初学记作一。）方。不惜万里道。但恐天纲张。（○类聚九十。初学记十八。诗纪十四。）
    【七步诗】〖诗纪云。本集不载。〗
    煮豆持作羹。漉豉（草堂诗笺作菽。又世说新语作叔。误。）以为汁。萁在釜下（诗纪作中。）然。豆在釜中泣。本自（鸣沙类书作是。诗纪同。）同根生。相煎何太（鸣沙类书作乃。）急。（诗纪云。一作煮豆燃豆萁。豆在釜中泣。本是同根生。相煎何太急。○世说新语文学篇。草堂诗笺三十四别李诗注。诗纪十四。又鸣沙石室古籍业残类书残卷引泣、急二韵。）
    【离友诗三首】〖并序〗
    乡人有夏侯威者。少有成人之风。余尚其为人。与之昵好。王师振旅。送余於魏邦。心有眷然。为之陨涕。乃作离友之诗。其辞曰。
    王旅旋（类聚作游。本集、诗纪同。）兮背故乡。彼君子兮笃人纲。（本集误作刚。）媵余（御览作腾驾。）行兮归朔方。驰原隰兮寻旧疆。车载（本集作载车。）奔兮以繁骧。涉浮济兮泛轻航。迄魏都兮息兰房。展宴好兮惟乐康。（○类聚二十一。本集二。诗纪十四。又御览四百十引乡、纲、方、疆四韵。）
    凉风肃兮白露滋。木感气兮条叶辞。临渌水兮登崇（类聚作里。）基。折秋华兮采灵芝。寻永归兮赠所思。感离隔兮会无期。伊郁悒兮情不怡。（诗纪云。本集止载前一首。今考艺文附入。○类聚二十九。诗纪十四。）
    日匿影兮天微阴。经回路兮造北林。（诗纪云。初学记载二句云云。当别有一首也。○初学记十八。诗纪十四。）
    【妒诗】
    嗟尔同衾。曾不（类聚作弗。）是志。宁彼冶容。安此妒忌。（○类聚三十五。本集五。诗纪十四。）
    【四言诗】
    华屏列曜。藻帐垂阴。（○书钞百三十二。）
    【同前】
    高谈虚论。问彼道原。（○文选三十拟魏太子邺中集诗注。）
    【离友诗】
    灵鉴无私。（○文选二十一张子房诗注。二十七郊祀歌注。）
    【诗】
    身被轻爰。（○白帖四。）
    【诗】
    皇考建世业。余从征四方。栉风而沐雨。万里蒙露霜。剑戟不离手。铠甲为衣裳。（○御览三百三十九。）
    【芙蓉池诗】
    逍遥芙蓉池。翩翩戏轻舟。南阳（诗纪作杨。）栖双（本集误作双西。）鹄。北柳有鸣鸠。（○类聚九。本集五。诗纪十四。）
    【言志诗】
    庆云未时兴。云龙潜作鱼。神鸾失其俦。还从燕雀居。（○类聚二十六作魏陈王曹植诗。本集五。诗纪十四。）
    【诗】
    游鸟翔故巢。狐死反邱穴。我信归故乡。安得惮离别。（○书钞百五十八。）
    【诗】
    君王礼英贤。不吝千金璧。从容冰井台。清池映华薄。（○吴或韵补五。）
    【七哀诗】
    南方有障气。晨鸟不得飞。（○文选二十八苦热行注。）
    膏沐谁为容。明镜暗不治。（○文选三十一拟行行重行行注。）
    【离别诗】
    人远精魂近。寤寐梦容光。（○文选二十九张茂先情诗注。）
    【诗】
    一顾千金重。何必珠玉钱。（○文选三十和王主簿怨情诗注。）
    【诗】
    弹筝奋逸响。新专用好入神。（○书钞百十。）
    【述仙诗】
    游将升云烟。（○文选二十六入华子岗诗注。）
    【诗】
    长铗鸣鞘中。（○御览三百四十六。）
    【寡妇诗】
    高坟郁兮巍巍。松柏森兮成行。（○文选二十三庐陵王墓下作注。）
    【诗】
    秋商气转微凉。（○书钞百五十四。）
    ※楚王曹彪
    〈彪。字朱虎。武帝子。初封白马王。後徙封楚。〉
    【答东阿王诗】
    盘径难怀抱。停驾与君诀。即车登北路。永欢寻先辙。（○初学记十八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
