    ●魏诗卷五
    ※邯郸淳
    〈淳。字子叔。一名竺。颍川人。初平中。客荆州。荆州内附。武帝素闻其名。召见。甚敬异之。时五官将博延英儒。因启淳欲使在文学。会临淄侯植亦求淳。琥帝遣淳诣植。黄初初为博士给事中。有集二卷。〉
    【赠吴处玄诗】〖诗纪依类聚作答赠诗〗
    我受上命。来随临辍Ｓ刖子处。曾未盈期。（诗纪作期。）见召本朝。驾言趣期。群子重离。首命于时。饯我路隅。赠我嘉辞。既受德音。敢不答之。余惟薄德。既局且鄙。见养贤侯。於今四祀。既庇西伯。永誓没齿。今也被命。义（类聚误作我。）在不俟。瞻恋我侯。又慕君子。行道迟迟。体逝情止。岂无好爵。惧不我与。圣主受命。千载一遇。攀龙附（类聚字缺。）凤。必在初举。行矣去矣。（文选注作言。）别易会难。自强不息。人谁获安。愿子大夫。勉篑（类聚作匮。）成山。天休方至。万福尔臻。（○类聚三十一、广文选十、诗纪十七并作答赠诗。又文选二十七晚登三山还望京邑诗注注引难韵。唯淳误湛。）
    ※左延年
    黄初中。以新声被宠。见晋书乐志。
    【秦女休行】
    始（诗纪作步。）出上西门。遥望秦氏庐。（御览或作楼。或作家。）秦氏（书钞作家。）有好女。自名为（书钞作云。御览作曰。）女休。休年十四五。（御览作女休年十五。）为宗行报仇。左执白杨刃。（书钞作刀。御览同。）右据（御览或作援。）宛鲁（书钞、御览皆作景。）矛。仇家便东南。仆（乐府阙此字。）僵秦女休。（上十字御览作仇家东南僵五字。）女休西上山。上山四五里。关吏呵问女休。（御览或作问吏得女休。或作关吏呵不得休。）女休前置（诗纪云。一作致。）辞。平（御览无平字。）生为燕王妇。於（御览无於此。）今为诏狱囚。平生衣参差。当今无领襦。明知杀人当死。兄言怏怏。弟言无道忧。女休坚词（乐府作辞。）为宗报仇。死不疑。杀人都市中。徼我都巷西。丞卿罗（诗纪云。一有列字。）东向坐。女休凄凄曳梏前。两徒夹我持刀。刀五尺馀。刀未下。（刀未下。御览作刀矛未及下。）ㄔ胧（御览或作拢童。或作忄龙ㄅ。）击鼓赦书下。（○乐府诗集六十一。诗纪十七。又书钞百二十三引休、仇、矛三韵。御览三百四十六作乐府歌。引休、仇、矛三韵。三百五十三引庐、休、仇、矛四韵。四百八十一引家、休、仇、矛、休、囚、下七韵。六百五十二作古乐府歌辞。引楼、休、仇、矛、休、囚、下七韵。）
    【从军行】
    苦哉边地人。一岁三从军。三子到敦煌。二子诣陇西。五子远斗去。五妇皆怀身。（○乐府诗集三十六。诗纪十七。）
    【同上】
    从军何等乐。一驱乘双驳。鞍马照人目。（初学记作白。诗纪同。）龙骧自动作。（○初学记二十二。御览三百五十八。诗纪十七。）
    ※焦先
    〈先。字孝然。河东人。或曰弘农人。魏受祥。结庵湄河之滨。独止其中。太守董经往视之。不肯语。或忽老忽少。後与人别去。不知所适。〉
    【祝衄歌】
    〖高士传曰。魏伐吴。有窍问隐士焦先。先不应。谬歌。後魏军败。人推其意。羊指吴。冼肜指魏也。〗
    祝衄祝衄。非鱼非肉。更相追逐。本为杀羊。更杀冼肜。（魏志注作本心为当杀羊。更杀其冼肜耶。○三国志管宁传注。诗纪十七。）
    ※吴质。
    〈质。字季重。济阴人。建安中为朝歌长。迁元城令。魏文帝受禅。拜北中郎将。进振威将军。封列侯。太和四年。入为侍中。卒。〉
    【思慕诗】
    〖文章叙录曰。文帝崩。吴质思慕。作诗云。〗
    怆怆怀殷忧。殷忧不可居。徙倚不能坐。出入步踟蹰。念蒙圣主恩。荣爵与众殊。自谓永终身。志气甫当舒。何意中见弃。弃我就（魏志注作之。）黄垆。茕茕靡所恃。泪下如连珠。随没无所益。身死名不书。慷慨自俯仰。（魏志注作亻黾俯。）庶几烈丈夫。（○三国志本传注。广文选九。诗纪十七。）
    ※麋元
    〈元为散骑常侍。有集五卷。〉
    【诗】
    青雀东飞。别鹄东翔。（○御览九百二十二。）
    【诗】
    苍苍陵上柏。参差列成行。童童安石榴。列生神道傍。（○御览九百七十。）
    ※魏明帝曹睿
    〈睿。字元仲。魏文帝太子。黄初七年五月即位。在位十三年。景初三年卒。年三十六。谥曰明皇帝。有集七卷。〉
    【乐府】
    【短歌行】
    翩翩春燕。端集余堂。阴匿阳显。节运自常。厥貌淑美。玄衣素裳。归仁服德。此雄颉颃。执志精专。吉行驯良。衔士缮巢。有式宫房。不规自圆。（乐府作圜。）无矩而方。（○类聚九十二。乐府诗集三十。广文选十三。诗纪十二。）
    【善载行】
    我徂（御览误作祖。）我征。伐彼（御览误作被。）蛮虏。练师简卒。爰正（御览作整。）其旅。轻舟竟川。初鸿（御览作傍江。是。应据正。）依浦。桓桓猛毅。如罴。（御览作熊。诗纪云。一作貅。）如虎。（上二句书钞作赳赳桓桓。猛毅如虎。）发舭（宋书误作袍。书钞作桴。御览同。乐府、广文选作χ。）若雷。吐气如（各书作成。广文选作如。）雨。旄旌（乐府作ユ。御览作旌旄。）指麾。进退应矩。（书钞作指麾进退。迭应长矩。）百马齐辔。御由造父。休休六军。咸同斯武。兼涂得迈。亮（宋书作{山亮}。）兹行阻。行行日远。西背後京许。游弗淹旬。遂届扬土。奔寇震惧。莫敢当御。权实竖（文选作坚。）子。备则亡虏。假气游魂。鱼鸟（文选注作鸟鱼。）为伍。虎臣列将。怫郁充（宋书作免。怒。淮泗肃清。奋扬微所。运德耀威。惟镇惟抚。反旆言归。旆（宋书作告。诗纪云。一作告。）入皇祖。（诗纪云。宋书乐志分为八解。无权实竖子以下四句。乐府云。右一曲魏晋乐所奏。○宋书乐志、乐府诗集三十六、广文选十三、诗纪十二所引并少权实竖子四句。又书钞百十四引虏、旅、虎、雨、矩五韵。文选四十三为石仲容与孙皓书注引虏、伍二韵。五十七马径节匙⒁伍一韵。又御览三百六引虏、旅、浦、虎、雨、矩六韵。○逯案。权实竖子以下四句。盖诗纪据文选注以意补入。未必符原诗旧貌。）
    【同前四解】
    赫赫大魏。王师徂征。冒暑讨乱。振耀威灵。（一解）泛舟黄河。随波潺印Ｍㄇ回越。行路绵绵。（二解）彩旄蔽日。旗（乐府作旌。）旒医天。淫鱼氵蹄呔簟Ｓ蜗罚乐府作嬉。）深渊。（三解）唯塘泊。（乐府作洎。）从如流。不为单。握扬楚。心惆怅。歌采薇。心绵绵。在淮淝。愿君速节（宋书作捷。乐府同。）早旋归。（四解乐府云。右一曲魏晋乐所奏。○宋书乐志。乐府诗集三十六。诗纪十二。）
    【步出夏门行】〖诗纪云。一曰陇西行。○逯案。宋书有此一曰注。〗
    步出夏门。东登首阳山。嗟哉夷叔。仲尼称贤。君子退让。小人争先。惟斯二子。于今称传。林钟受谢。节改时迁。日月不居。谁得久存。善哉殊复善。弦歌乐（乐府注。乐下有我字。应据补。）情。（一解）商风夕起。悲彼和蝉。变形易色。随风东西。乃眷西顾。云雾相连。丹霞蔽日。彩虹带天。弱水潺潺。叶落翩翩。孤禽失群。悲鸣其间。
    善哉殊复善。悲鸣在（宋书在下衍鸣字。乐府同。）其间。（二解）朝游清冷。日暮嗟归。（朝游止此为艳。）戚迫日暮。鸟鹊南飞。绕树三匝。何枝可依。卒逢风雨。树折枝摧。雄来惊雌。雌独愁栖。夜失群侣。悲鸣徘徊。升删＜。葛生绵绵。感彼风人。惆怅自怜。月盈则冲。华不再繁。古来之说。嗟载一言。（戚迫下为趋。乐府云。右一曲魏晋乐所奏。○宋书乐志。乐府诗集三十七。广文选十三。又乐府诗集三十六瑟调曲善哉行题注引情一韵。○逯案。诗纪於此篇後。曾据选诗外编补出本辞一篇。并注云。右一曲疑是前篇本辞。见选诗外编。今按乐府增六句云云。诗纪此说非是。选诗外编本不足据。又诗纪所附本辞。其中夹杂魏武、魏文之作。何得称为本辞。今删去该篇。并说明於此。）
    【月重轮行】
    天地无穷。人命有终。立功扬名。行之在躬。圣贤度量。得为道中。（○类聚四十二。乐府诗集四十。诗纪十二。）
    【长歌行】
    静夜不能寐。耳听（类聚作聆。）众禽鸣。大（类聚作入。文选注作久。）城育狐兔。高墉多鸟声。坏琮何寥廓。宿屋邪草生。中心感时物。抚剑下前庭。（类聚作揽剑下间庭。）翔佯於阶际。景星一何明。仰首观灵宿。北辰奋休荣。哀彼失群燕。丧偶独茕茕。单心谁与侣。造房孰与成。徒然喟有和。悲惨伤人情。余情偏易感。怀往（乐府误作罔。）增愤盈。吐吟音不彻。泣涕沾罗缨。（○乐府诗集三十。广文选十三。诗纪十二。又类聚四十二引鸣、声、庭、明四韵。文选十一芜城赋注引声一韵。）
    【苦寒行】
    悠悠发洛都。荆我征东行。征行弥二旬。屯吹龙（宋书作陇。）陂城。（一解）顾观故垒处。皇祖之所营。屋室若平昔。栋宇无邪倾。（二解）奈何我皇祖。潜德隐圣形。虽没而不朽。书贵垂伐（宋书作休。乐府同。）名。（三解）光光我皇祖。轩耀同其荣。遗化布四海。八表以肃清。（四解）虽有吴蜀<完女>。春秋足耀兵。徒悲我皇祖。不永享百龄。赋诗以写怀。伏轼泪沾缨。（五解乐府云。右一曲晋乐所奏。○宋书乐志。乐府诗集三十三。诗纪十二。○宋书此曲第一解叠首二句。第二至第五解叠第三字至第十字。乐府同。）
    【棹歌行】
    王者布大化。配乾稽後只。（宋书误作祗。广文选同。）阳育则阴杀。晷景应度移。（一解）文德以时振。武功伐不随。重华舞干戚。有苗服从妫。（二解）蠢尔吴中（宋书作蜀。乐府同。）虏。凭江栖山阻。哀哉王士民。瞻仰靡依怙。（三解）皇上悼愍斯。宿昔奋天怒。发我许昌宫。列舟于长浦。（四解）翌日乘波扬。棹歌悲且凉。太（宋书作大。乐府同。）常拂白日。旗帜纷设张。（五解）将抗旄与钺。耀威於彼方。伐罪以吊民。清我东南疆。（将抗下为趋。乐府云。右一曲晋乐所奏。○宋书乐志。乐府诗集四十。广文选十三。诗纪十二。）
    【种瓜篇】〖诗纪云。即春游曲。玉台题云乐府。○逯案。乐府诗集此歌在古乐府行胡从何来後。题曰同前。而不在春游曲内。诗纪误。〗
    种瓜东井上。冉冉自逾垣。与君新为婚。瓜葛相结连。寄托不肖躯。有如倚太（广文选作泰。）山。兔丝无根株。蔓延自登缘。萍藻托清流。常恐身不全。被蒙丘山惠。贱妾执拳拳。天日照知这。想君亦俱然。（○玉台新咏二作乐府诗。乐府诗集七十七。广文选十三。诗纪十二。）
    【燕歌行】
    白日δδ忽西倾。霜露惨凄涂阶庭。秋草卷叶摧枝茎。翩翩飞蓬常独征。有似游子不安（广文选作遑。）宁。（○类聚四十二。乐府诗集三十二。广文选十三。诗纪十二。）
    【猛虎行】
    双（事文类聚作梧。）桐生空井。枝叶自相（御览或作交。事文类聚同。）加。（御览或误作如。）通泉浸（御览或作溉。事类赋同。）其根。玄雨（初学记作云。御览或同。）润其柯。绿叶何■■。青条视曲阿。上有双栖鸟。交颈鸣相和。何意行路者。秉丸弹是窠。（○类聚八十八作魏明帝诗。引加、柯二韵。初学记七、御览百八十九、事类赋桐赋注、事文类聚後集二十三并引加、柯二韵。御览三百五十引加、柯、和、窠四韵。九百五十六引如、柯、阿三韵。）
    【堂上行】
    武夫怀勇毅。勒马於中原。干戈森若林。长剑奋无前。（○御览三百五十一。）
    【清调歌】
    飞舟沈（当作汛。）洪波。旌旗蔽白日精。楫人荷轻棹。腾飞造波庭。（○书钞百三十七。）
    【自惜身薄祜行】
    出身秦川。爰居伊洛。（○文选三十拟魏太子邺中集注。六十吊魏武帝文注。）
    【野田黄雀行】
    四夷重译贡。百姓讴吟咏太康。（○文选二十一张子房诗注。）
    【豫章行】
    於斯诚微物。能不怀伤悴。（○文选二十五还旧园诗注。）
    【乐府诗】
    昭昭素明月。（李善本文选作月明。）晖光烛我床。忧人不能寐。耿耿夜何长。微风冲（文选作吹。乐府同。）闺闼。罗帷自飘堋＠恳乱烦ご。屣（玉台作纵。戏鸿堂帖、广文选同。）履下高堂。东西安所之。徘徊以彷徨。春鸟向（文选作翻。乐府、诗纪同。乐府注云。一作向。广文选作何。）南飞。翩翩独翱翔。悲声命俦匹。哀鸣伤我肠。感物怀所思。泣涕忽沾裳。伫立吐高吟。舒愤诉穹苍。（○文选二十七。乐府诗集六十二、诗纪七并作古辞伤歌行。玉台新咏二所引缺末一韵。类聚十二作古长歌行。引床、长、堋⑻盟脑稀Ｏ泛杼锰八作古辞。乐府诗集所引缺末一韵。广文选十三所引缺末一韵。）
    【乐府诗】
    昼作不辍手。猛烛继望舒。（○御览八百七十。）
    ※杜挚
    〈挚。字德鲁。河东人。明帝时历任郎中令、校书郎。有集二卷。〉
    【赠毋丘俭诗】
    〖文章叙录曰。挚与毋丘俭乡里相亲。故为诗与俭。求仙人药一丸。欲以感切俭求助也。俭答以诗。然挚竟不得迁。卒於秘书。〗
    骐骥马不试。婆娑槽枥间。壮士志未伸。坎轲多辛酸。伊挚为媵臣。吕望身操竿。夷吾困商贩。甯戚对牛叹。食其处监门。淮阴饥不餐。卖臣老负薪。妻畔（广文选作叛。诗纪同。）呼不还。释之宦十年。位不增故官。才非八子伦。而与齐其患。无知不在此。袁盎未有言。被此笃（广文选作属。诗纪作万。并误。）病久。荣卫动不安。闻
    有韩众药。信来给一丸。（○三国志刘劭传注。广文选十。诗纪十七。）
    【赠毋丘荆州诗】
    鹄飞举万里。一飞瘢ǔ跹Ъ亲鳗穹伞＃╆徊浴Ｏ韪咧灸训谩＠牒枋所望。（○初学记十八。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
