    ●陈诗卷一
    ※沈炯
    〈炯。字初明。一作礼明。吴兴吴康人。仕梁为王国常侍、尚书左民侍郎、尚书左丞。出补吴令。为侯景将宋子仙所获。子仙败。归王僧辩。元帝徵为给事黄门侍郎。江陵陷。入西魏。绍泰中。归国。除司农卿。迁御史中丞。陈受禅。加通直散骑常侍。文帝即位。解中丞。加明威将军。天嘉二年。遣归收兵吴中。卒。年五十九。有前集七卷。後集十三卷。〉
    【长安少年行】
    长安好（文苑作妙。御览作美。）少年。骢马铁连钱。陈王装脑勒。（文苑作马脑。）晋後（御览作帝。）铸金鞭。步摇如飞燕。宝剑（初学记作剑锷。御览同。文苑云。一作剑锷。）似舒莲。去来新市侧。（初学记作北。文苑、御览同。）遨游大道边。道边一（初学记三。）老翁。颜鬓如（初学记作似。文苑同。）衰蓬。自言居（初学记作生。文苑同。）汉世。少小见豪雄。五侯俱拜爵。（初学记作曰拜。文苑作日。注。一作拜爵。又作曰拜。）七贵各论功。建章通（初学记、文苑作连。）北阙。复道度（初学记作应。文苑同。又注。一作度。）南宫。太後居长乐。天子出回（初学记作禁。）中。（文苑作回中。）玉辇迎飞燕。金山赏邓通。一朝复
    一日。忽见朝市（初学记作市朝。文苑同。）空。扶桑无复海。昆山倒向东。少年何假（初学记作暇。）问。ち渲担ǔ跹Ъ亲饔觥Ｎ脑吠。又注。一作值。）福终。子孙冥灭尽。乡闾（文苑作里。注云。一作闾。）复不（文苑作不复。）同。（初学记作不复通。）泪尽眼方暗。髀伤耳自聋。杖策寻遗老。歌啸（文苑作笑。）咏悲翁。遭随各（初学记作今。）有遇。非敢访童蒙。（○初学记十九。文苑英华百九十四作少年行。乐府诗集六十六。诗纪百一。又类聚三十三作长安少年诗。引钱、鞭、莲、边四韵。御览三百八十引钱、鞭、莲、边四韵。）
    【独酌谣】
    独酌谣。（乐府叠此句。是。）独酌独长谣。智者不我顾。愚夫余未（文苑作不。乐府同。）要。不愚复不智。谁当余见招。所以成独酌。一酌倾一（文苑作一倾。乐府同。）瓢。生涯本漫漫。神理暂超超。再（类聚作一。）酌矜许史。三（类聚作再。）酌傲松乔。频烦四五酌。不觉凌丹霄。倏尔（文苑作忽。注云。一作尔。）厌五鼎。俄然贱九韶。鼓殇无异葬。夷跖可用朝。龙蠖非不屈。鹏宓（乐府作本。）逍遥。寄语号呶侣。无乃太（类聚作大。）尘嚣。（○类聚十九。文苑英华三百三十六。乐府诗集八十七。诗纪百一。）
    【从驾送军诗】
    惟尧称乃武。轩後号神兵。吊民资智勇。治乱属师贞。我群膺宝业。历驾视前英。蒲海方无浪。夷山未有（文苑作有未。）平。星光下结旆。剑气上舒精。云开万里（文苑作岭。）彻。日丽晨川明。抚鼓山灵应。诏跸水祗惊。（○类聚五十九。文苑英华二百九十九。诗纪百一。）
    【望郢州城诗】
    魂兮何处返。非死复非仙。坐柯如昨日。石合（诗纪云。一作合石。）未淹年。历阳顿成浦。东海果为田。空忆扶风咏。谁（文苑作惟。）见岘山传。世变才良改。时移民物迁。悲哉孙骠骑。悠悠哭彼天。（○类聚三十四。文苑英华三百九。诗纪百一。）
    【长安还至方山怆然自伤诗】
    秦军坑赵卒。遂有一人生。虽还旧乡里。危心曾未平。淮源比桐柏。方山似削成。犹疑屯虏骑。尚畏值胡兵。空村馀拱木。废邑有颓城。旧识既已（类聚作莫不。）尽。新知皆异名。百年三万日。处处此伤情。（○类聚三十四。诗纪百一。）
    【离合诗赠江藻】
    开门枕芳野。井上发红桃。林中藤茑（类聚作{艹马}。冯校作茑。）秀。木末风云高。屋室何寥廓。至（类聚作志。）士隐蓬蒿。故知人外赏。文酒易陶陶。友朋足谐晤。又此盛诗骚。朗月同携手。良景共含毫。栾巴有妙术。言是神仙曹。百年肆偃仰。一理讵相劳。（闲居有乐。○类聚五十六。诗纪百一。）
    【建除诗】
    建章连凤阙。蔼蔼入云烟。除庭发槐柳。冠剑似神仙。满衢飞玉醮蟆＜械涝窘鸨蕖Ｆ矫鞒疚砗稀１∧悍缭棋埂＃类聚作褰。）定交太（类聚作大。）学里。射策云台边。执事一朝谬。朝市忽崩迁。破家徒犭旬（类聚作徇。）国。力弱不扶颠。危机空履虎。击恶岂如浴３墒υ涿湃ァ０芗ü尸旋。收魂不入斗。抱景问穹玄。开颜何所说。空忆平生前。闭门穷巷里（类聚作里。）静扫咏归田。（○类聚五十六。诗纪百一。）
    【六府诗】
    水广南山暗。杖策出蓬门。火炬村前发。林烟树下昏。金花散黄蕊。蕙草杂芳荪。木兰露渐落。山芝风屡翻。土高行已冒。抱瓮忆中园。谷城定若近。当终黄石言。（○类聚五十六。诗纪百一。）
    【八音诗】
    金屋贮阿娇。楼阁起迢迢。石头足年少。大道跨河桥。丝桐无缓节。罗绮自飘飘。竹烟生薄晚。花色乱春朝。匏瓜讵无匹。神女嫁苏韶。土地多妍冶。乡里足尘嚣。革年未相识。声论动风飚。木桃堪底用。寄以答琼瑶。（○类聚五十六。诗纪百一。）
    【六甲诗】
    甲拆开众果。万物具敷荣。乙飞上危幕。雀乳出空城。丙魏旧勋业。申韩事刑名。丁翼陈诗罢。公绥作赋成。戊巢花已秀。满塘草自生。已乃忘怀客。荣乐尚关（类聚作开。）情。庚庚闻鸟啭。肃肃望凫征。辛酸多悯恻。寂寞少逢迎。壬蒸怀太古。覆妙伫无名。癸巳空施位。讵以召幽贞。（○古诗类苑八十一。诗纪百一。类聚五十六引荣、城、成、生、情、征、迎、名、贞九韵。）
    【十二属诗】
    鼠迹生尘案。牛羊暮下来。虎啸坐（诗纪作生。注云。当作坐。）空谷。兔月向窗开。龙隰远青翠。蛇柳近徘徊。马兰方远摘。羊负始春栽。（诗纪作裁。）猴栗羞芳果。鸡跖（诗纪误作砧。）引清杯。狗其怀物外。猪蠡悠哉。（○类聚五十六。诗纪百一。）
    【从游天中寺应令诗】
    福界新开划。名僧共下筵。（广弘明集作延。注云。明本作筵。）杨枝生拱树。锡杖兄飞泉。石座应朝讲。山龛拟夜禅。当非舍卫国。卖地取金钱。（○广弘明集三十。诗纪百一。）
    【同庾中庶肩吾周处士弘让游明庆寺诗】
    鹫岭三层塔。庵园一讲堂。驯乌逐饭磬。狎兽绕禅床。レ菊山无酒。燃松夜有香。幸得同高胜。於此莹心王。（○广弘明集三十。诗纪百一。）
    【名都一何绮诗】
    〖诗纪云。陆士衡拟古诗云。名都一何绮。城阙郁盘桓。〗
    名都一何绮。春日吐光辉。高楼云母扇。复殿琉璃扉。昭仪同辇出。高安连骑归。欲知天子贵。千门应紫微。（○类聚六十一。诗纪百一。）
    【为我弹鸣琴诗】
    为我弹鸣（初学记作清。文苑、万花谷同。）琴。琴鸣伤我襟。半死无人见。（类聚作觉。初学记、文苑、万花谷同。）入灶始知音。空为贞女引。谁达楚妃心。（文苑作吟。）雍门何假说。落泪自淫淫。（○类聚四十四。初学记十六及文苑英华二百十二作赋得为我弹鸣琴。万花谷後三十二作沈炯诗。诗纪百一。）
    【赋得边马有归心诗】
    〖诗纪云。王瓒诗。朔风动秋草。边马有归心。〗
    穷秋边马肥。（万花谷作生。）向塞甚思归。连镳渡蒲海。束舌下金微。（类聚作徽。）已却鱼丽阵。将摧鹤翼围。弥忆长楸道。金鞭（初学记作鞍。文苑、万花谷同。）背落晖。（○类聚九十三。初学记二十九。文苑英华三百三十。万花谷後三十九作沈炯诗。诗纪百一。）
    【咏老马诗】
    昔日从戎阵。流汗几东西。一日驰千里。三丈拔深泥。渡水频伤骨。翻霜屡损蹄。勿言年齿暮。寻途尚不迷。（○文苑英华三百三十。诗纪百一。）
    【和蔡黄门口字咏绝句诗】
    嚣嚣宫阁路。灵灵谷口闾。谁知名器品。语哩各崎岖。（○类聚五十六。诗纪百一。）
    【谣】〖幽庭赋系此谣。〗
    故年花落今复新。新年一故成故人。那得长绳系白日。年年月月但如春。（○类聚六十四。）
    ※阴铿
    〈铿。字子坚。武威人。仕梁为湘东王法曹行参军。陈天嘉中为始兴王中录事参军。累迁晋陵太守、员
    外散骑常侍。顷之。卒。有集三卷。〉
    【新成安乐宫】
    〖诗纪云。历代吟谱曰。铿赋新成安乐宫。援笔便就。〗
    新宫实壮哉。云里望楼台。迢递翔匮觥Ａ（乐府作联。文苑同。又注。一作连。）翩贺燕（类聚、初学记、万花谷作雀。文苑作燕。注云。一作雀。）来。重阎（类聚作檐。文苑同。初学记作栏。）寒雾（本集作露。类聚作露。乐府作重寒露檐。）宿。丹（万花谷作反。）井（乐府作返景。文苑同。又注。一作返井。一作丹井。）夏（本集作夜。诗纪云。一作夜。）莲开。砌石披新锦。梁花（文苑、乐府并作花梁。）画早梅。欲知安乐盛。歌管杂尘埃。（○本集。类聚六十二。初学记二十四作新成长安宫。文苑英华百九十二。乐府诗集三十八。万花谷二十三作阴铿诗。诗纪九十九。）
    【班婕妤怨】
    柏梁新宠盛。长信昔恩倾。谁谓（乐府作为。）诗书巧。（文苑作为诸人巧。注云。一作诗书重。）翻为歌舞轻。花月分窗进。（本集作近。）苔草共阶生。接（类聚作忆。文苑作捷。又注。一作妾。乐府作妾。）泪衫前满。单瞑（各书作眠。）梦（文苑作魂。注云。一作梦。）里惊。可惜逢秋扇。何用合欢名。（本集作班亻髫橛琛！鹄嗑鄱十八。文苑英华二百四。乐府诗集四十三。诗纪九十九。）
    【蜀道难】
    王尊奉汉朝。灵关不惮遥。高岷长有雪。阴栈屡经烧。轮摧九折路。骑阻七星桥。蜀道难如此。功名讵可要。（○本集。文苑英华二百。乐府诗集四十。诗纪九十九。）
    【和登百花亭怀荆楚诗】
    江陵一柱观。浔（类聚作寻。文苑同。）阳千里潮。（文苑作湖。）风烟望似（本集作相。）接。川路恨（本集作限。）成遥。落花轻未下。飞（文苑云。石本作浮。）丝断易（文苑作亦。）飘。藤长还依格。（本集作格树。文苑云。石本作格岭。）荷生不避桥。阳台可忆处。唯有暮将朝。（○本集。类聚二十八。文苑英华三百二五作追和登百花亭怀荆楚。诗纪九十九。）
    【奉送始兴王诗】
    良守别承明。枉道暂逢迎。去帆收锦纟乍。归骑指兰城。纷纟连山暗。潺优伤清。桂晚花方白。莲秋叶始轻。背飞伤客念。临歧悯圣情。分风不得远。何由送上征。（○本集。类聚二十九。诗纪九十九。）
    【广陵岸送北使诗】
    行人引去节。送客舣归舻。即是观涛处。仍为郊赠衢。汀（文苑作贵。注云。类聚作汉。又作河。）洲浪已息。邗（类聚作
    邦。）江路不纡。亭嘶背枥（文苑作枥。）马。樯啭向风乌。海上春云杂。天际晚帆孤。离舟对零雨。别渚望飞凫。定知能下泪。非但一杨朱。（○本集。类聚二十九。文苑英华二百六十六作广陵岸送远使。文苑英华二百九十六。诗纪九十九。）
    【江津送刘光禄不及诗】
    依然临送渚。长望倚河津。鼓声随听绝。帆势与云邻。泊处空馀鸟。离亭已散人。林寒正下叶。钓（类聚作钩。）晚欲收纶。如何相背远。江汉与城贰＃ā鸨炯。类聚二十九。文苑英华二百六十六。诗纪九十九。）
    【和傅郎岁暮还湘州诗】
    苍茫岁欲晚。辛（文苑作愁。注云。一作辛。）苦客方行。大江静犹浪。扁舟独且征。棠枯绛叶尽。（文苑作落。注云。一作尽。）芦冻白花轻。戍人寒不望。沙禽迥（文苑作回。注云。一作回。）未惊。湘波各深（文苑作若空。注云。一作各深。）浅。空轸（文苑作轻棹。注云。一作空轸。）念归情。（○本集。类聚二十七。文苑英华二百八十九。诗纪九十九。）
    【渡青草湖诗】
    洞庭春溜满。（万花谷作薄。）平湖锦帆张。沅（类聚作源。初学记、文苑同。）水（万花谷作源泛。）桃花色。湘流杜若香。穴（万花谷作地。）去茅山近。（文苑作远。事文类聚同。）江连巫峡长。带（万花谷作布。）天澄迥（万花谷作远。）碧。映日动浮光。行舟逗远树。度鸟息（本集作宿。）危樯。（初学记作墙。）滔滔不可测。一苇讵能航。（○本集。类聚九。初学记七。文苑英华百六十三。万花谷五。事文类聚前集十七。诗纪九十九。）
    【渡岸桥诗】
    画桥长且曲。傍险（类聚作荨＃└雌玖鳌Ｐ春缜缟幸。图星昼不收。跨波连断岸。接路上危楼。栏高荷不及。池清影自浮。何必横南渡。方复似牵牛。（○本集。类聚九。诗纪九十九。）
    【游始兴道馆诗】
    紫台高不（本集作下。）极。清（类聚作溪。初学记、文苑、万花谷同。）千仞馀。坛边逢药铫。洞里阅仙书。庭舞经乘鹤。池游被控（文苑作擢。注云。一作控。）鱼。稍昏蕙（文苑、万花谷作薤。初学记作薤。明本同。）叶敛。（本集误作剑。）欲暝槿花疏。徒教（艺文作交。）斧柯烂。会自不凌虚。（○本集。艺文类聚七十八。初学记二十三。文苑英华二百二十六。万花谷二十七作阴铿诗。诗纪九十九。）
    【开善寺诗】
    鹫岭春光遍。王城野望通。登临情不极。萧散趣无穷。莺（本集误作鹫。）随入户树。花逐下山风。栋里归云白。窗外落晖红。古石何年卧。枯树几春空。淹留惜（本集作昔。诗纪同。）未及。幽桂在（类聚作有。）芳丛。（○本集。类聚七十六。诗纪九十九。）
    【罢故章县诗】
    秩满三秋暮。舟虚一水滨。漫漫遵归道。（本集作路。）凄凄（类聚作凄凄。）对别津。晨风下散叶。歧路起飞尘。长岑旧知远。莱芜本自贫。被里（本集作服。）恒容（本集作恒客。类聚同。）吏。正朝不系民。惟当有一犊。留持赠後人。（○本集。类聚五十。诗纪九十九。）
    【闲居对雨诗】
    四溟（初学记作冥。文苑同。）飞旦（初学记作早。文苑同。又注。一作旦。）雨。三径绝来游。（本集作由。）震位雷声发。离宫电影浮。山云遥似带。庭叶（初学记字缺。文苑作芥。注云。一作叶。）近成舟。茅檐下乱滴。石窦引环（初学记作ぺ。文苑同。）流。寄言一高士。如何麦不收。（○本集。类聚二。初学记二。文苑英华百五十三。诗纪九十九。）
    【又】
    苹藻降灵祗。聪明谅在斯。触石朝云起。从星夜月离。八川奔巨壑。万顷溢澄陂。绿野含膏润。青山带濯枝。嘉禾言合颖。秀麦已分歧。寄语纷纶学。持笔讵必知。（○本集。类聚二。诗纪九十九。）
    【行经古墓诗】
    偃松将古墓。年代理当深。表（初学记作哀。）柱应堪烛。碑书欲有金。迥（类聚作回。初学记、文苑同。）坟由路毁。荒隧受田侵。霏霏野雾（初学记作田。文苑作露。）合。昏昏陇（类聚、初学记作垄。）日沈。悬剑今何在。风杨空自吟。（○本集。类聚四十。初学记十四。文苑英华三百六。事文类聚前集五十八。诗纪九十九。）
    【和樊晋陵伤妾诗】
    画梁朝日尽。芳树落（文苑作晚。）花辞。忽以千金笑。长作九泉（本集作原。）悲。镜前尘剧粉。机上网多丝。户馀双入燕。（类聚作燕。）床有一空帷。（文苑作惟。）名香不可得。何（文苑作讵。）见返魂时。（○本集。类聚三十四。文苑英华三百二作和悼亡。诗纪九十九。）
    【和侯司空登楼望乡诗】
    怀土临霞观。思归想石门。瞻云望鸟道。对柳忆家园。寒田获（文苑作渊。）里静。（文苑作净。）野日烧（文苑作晓。）中昏。信美今何益。伤心自有源。（○类聚二十八。文苑英华三百十一。诗纪九十九。）
    【登武昌岸望诗】
    游人试历览。旧迹已（类聚作但。）丘墟。巴水索非字。楚山断类书。荒城高仞落。古柳细条疏。烟芜遂若此。当不为能居。（○本集。类聚二十八。诗纪九十九。）
    【晚出新亭诗】
    大江一浩荡。离悲足几重。潮落犹（本集作长。注云。一作犹。）如盖。云鞑蛔鞣濉Ｔ妒唯闻鼓。寒山但见松。九十方称半。归途讵有踪。（○本集。类聚八。文苑英华百六十四。诗纪九十九。）
    【晚泊五洲诗】
    客行逢日暮。结缆晚洲（本集作舟。）中。戍楼因甚（类聚作羯酢Ｎ脑吠。）险。村路入江穷。水随云度（类聚作渡。）黑。山带日归红。遥怜（类聚、文苑作然。）一柱观。欲轻千里风。（○本集。类聚二十七。文苑英华二百八十九。诗纪九十九。）
    【赋咏得神仙诗】
    罗浮银是殿。瀛洲玉作堂。朝游云暂起。夕饵菊恒香。聊持履成燕。戏以石为羊。洪危类聚作崖。）与松子。乘羽就周王。（○本集作咏得神仙。类聚七十八。诗纪九十九。）
    【游巴陵空寺诗】
    日宫朝绝磬。月殿夕无扉。网交双树叶。轮断七灯辉。香尽奁犹馥。幡尘画渐微。借问将保见。风气动天衣（○本集。类聚七十六。诗纪九十九。）
    【秋闺怨诗】
    独眠虽已惯。秋来只自愁。火笼恒爰（类聚作暖。）脚。行障镇床头。眉含黛俱（本集作欲。）敛。啼将粉共流。谁能无别恨。（类聚作限别。）唯（本集作虽。）守一空楼。（○本集。类聚三十二。诗纪九十九。）
    【南征闺怨诗】
    湘水旧言深。征客理难寻。独愁无处道。长悲（本集作啼。）不自禁。逢（本集作作。）人憎解佩。从来懒听音。唯当有夜鹊。南飞似妾心。（○本集。类聚三十二。诗纪九十九。）
    【侯司空宅咏妓诗】〖诗纪云。刘删同赋。〗
    佳人遍（类聚作遍。）绮席。妙曲动叵摇Ｂニ蒲籼ㄉ稀３厝缏逅（初学记作浦。文苑、万花谷同。）边。莺啼歌扇後。花落舞衫前。翠柳将斜日。俱照（初学记作偏是。文苑、万花谷是同。）晚妆鲜。（○本集。类聚四十二。初学记十五。文苑英华二百十三。万花谷三十二作阴铿诗。诗纪九十九。）
    【经丰城剑池诗】
    清池自湛澹。（类聚作淡。）神剑久迁移。无复连星气。空馀似月池。夹筱澄深渌。（文苑作谷。）含风结细漪。唯有莲
    花（类聚作华。）萼。还想匣中雌。（○本集。类聚九。文苑曲华百六十五。诗纪九十九。）
    【西游咸阳中诗】
    〖诗纪云。阮籍咏怀诗曰。西游咸阳中。赵李相经过。〗
    上林春色满。咸阳游侠多。城斗疑连汉。桥星象（类聚作像。文苑同。）跨河。影里看（文苑作着。）飞毂。尘前听远珂。还家何意晚。无处不经过。（○本集。类聚三十三。文苑英华百九十六。诗纪九十九。）
    【观钓诗】
    澄江（初学记作空。）息晚浪。钓侣停ǔ跹Ъ亲髯А＃┣嶂邸Ｋ看梗类聚作垂丝。）遥（初学记作解。案宋本作鲜。）溅水。饵下暗通流。歌声时断续。（本集作听。）楫（初学记作楫。）影乍横（本集作下空。）浮。寄言濯缨者。沧浪终滞游。（○本集。类聚六十六。初学记二十二。诗纪九十九。）
    【咏石诗】
    天汉（万花谷作潢。）支机罢。仙岭博棋馀。零陵旧是燕。昆池本学鱼。云移莲（本集作连。）势出。苔苯跷疲类聚作文。初学记、万花谷同。）疏。（初学记作疏。文苑同。）还当谷城下。别自（万花谷作月。）解兵书。（○本集。类聚六。初学记五。文苑英华百六十一。万花谷五作阴铿诗。诗纪九十九。）
    【侍宴赋得夹池竹诗】
    夹池一丛竹。垂（初学记作青。文苑、万花谷同。）翠不惊寒。叶酝宜城酒。皮裁（本集作治。类聚同。）薛县冠。湘川染（万花谷作留。）别泪。衡（本集误作冲。）岭拂仙坛。欲见葳蕤色。当来（万花谷作为。）菟（初学记作兔。文苑同。）苑看。（本集作欲见凌见凌冬质。当为雪中看。类聚同。○本集作夹池竹。类聚八十九。初学记二十八作侍宴赋得竹诗。文苑英华三百二十五。万花谷後三十八作阴铿诗。诗纪九十九。）
    【雪里梅花诗】
    春近寒虽转。（本集作犹薄。）梅舒雪尚飘。从风还共落。昭日不俱销。叶开随足影。花多助重条。今来渐异昨。向晚判胜朝。（○本集。类聚八十六作咏雪里梅诗。诗纪九十九。）
    【五洲夜发诗】
    夜江雾里阔。新月迥中明。溜船（本集作痕。类聚作雯　＃┪┦痘稹＞凫但听声。劳者时歌榜。愁人数问更。（○本集。类聚二十七作夜发诗次晚泊五洲诗後。诗纪九十九。）
    【咏鹤】
    依池屡独舞。对影或孤鸣。乍动轩墀（初学记作迟。万花谷同。）步。时转入琴声。（○初学记三十。万花谷四十作阴铿诗。诗纪九十九。）
    ※陆山才
    〈山才。字孔章。吴郡人。历散骑常侍。迁西阳、武昌二郡太守。天康元年卒。年五十八。〉
    【刻吴阊门诗】
    〖南史曰。张彪为东阳州刺史。征剡。遣沈泰等助谢岐居守。泰反与岐迎陈文帝入城。彪因其未定。逾城而入。陈文帝遂走。彪复城守。沈泰复说陈文帝遣章昭达领兵购之。彪被劫杀。彪友吴中陆山才嗟泰等翻背。刻吴阊门为诗一绝云。〗
    田横感义士。韩王报主臣。若为留意气。持寄禹川人。（○南史张彪传。诗纪九十二。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
