    ●陈诗卷二
    ※周弘正
    〈弘正。字思行。汝南安成人。仕梁历太学博士、国子博士、黄门侍郎、太常卿、都官尚书。陈受禅。授太子詹事。迁侍中、国子祭酒。进尚书右仆射。太建六年卒。年七十九。有周易义疏十六卷、孝经私记二卷、庄子内篇讲疏八卷、集二十卷。〉
    【答林法师诗】
    客行七十岁。岁暮远徂征。寒（初学记作塞。）云结（初学记作凝。）不解。陇（初学记作隐。）水冻无声。君看日近远。（初学记作远近。）为忖长安城。（○类聚二十九。初学记十八作江总同庾信答林法师诗。诗纪百一。）
    【学中早起听讲诗】
    诘朝参下座。闲步出重闱。北堂月稍隐。南枝鹤已飞。早霜垂霭霭。初雾上霏霏。严唱虽罢柝。高门尚掩扉。既伤年绪促。复嗟心事违。平生爱山海。宿昔特精微。未解轻身去。唯应下第归。（○初学记二十一。诗纪百一。）
    【还草堂寻处士弟诗】
    四（文苑作岁。）时易荏苒。百龄倏将半。故老多零落。山僧尽凋（文苑作离。）散。宿树倒为查。旧水侵成岸。（文苑误作崖。）幽寻属令弟。依然归旧馆。感物自多伤。况乃春莺乱。（○类聚三十六。文苑英华二百三十。诗纪百一。）
    【入武关诗】
    武关设地险。游客好幕亍＝军天上落。童子弃（类聚作弃。）吕础；雍钩稍朴辍３德睃埽类聚作漾。）尘埃。鸡鸣不可信。未（○初学记作天。）晓莫先开。（○类聚六。初学记七。诗纪百一。）
    【和庾肩吾入道馆诗】
    石桥有旧路。（文苑作看旧迹。注云。一作有旧路。）灵室（文苑作虚空。注云。一作灵石。）俨众仙。菊潭溜馀水。丹灶起残（文苑作寒。注云。一作残。）烟。桃花经作实。海水屡成田。逆愁（文苑作送还。注云。一作逆愁。）归旧里。（文苑作里印Ｗ⒃啤；蜃骶衫铩＃┳肺矢柯年。（○类聚七十八作和庾肩吾诗。次庾肩吾道馆诗下。文苑英华二百二十六作和庾肩吾入道士馆。诗纪百一。）
    【看新婚诗】
    莫愁年十五。（初学记三。）来聘子都家。婿颜如美玉。妇色胜桃花。带啼疑（初学记作凝。）暮雨。含笑似朝霞。暂
    却轻纨扉。倾城判不赊。（○类聚四十。初学记十四。诗纪百一。）
    【名都一何绮诗】
    名都宫观绮。金璧藻华稀４堤ㄍ鹊。舞殿接披香。绣毂游丹水。凋辇出平阳。陆离徒照眼。何解忧人伤。（○类聚六十一。诗纪百一。）
    【咏石鲸应诏诗】
    石鲸何壮丽。独在天池阴。骞鳍类横海。半出似浮深。吞航本无日。吐浪亦难寻，圣帝游灵沼。能怀跃藻心。（○类聚六。诗纪百一。）
    【咏老败斗鸡诗】
    少壮摧雄敌。眄视生猜忌。一随年月衰。摧颓落毛驶。闲观（初学记作看。）春光满。东郊草色异。无复先鸣力。空馀擅场意。（○类聚九十一。初学记三十。诗纪百一。）
    【陇头送征客诗】
    朝霜侵汉（类聚作漠。）草。流沙度陇飞。一闻流水曲。行住两沾衣。（○类聚二十九。诗纪百一。）
    【咏歌人偏得日照诗】
    斜光入丹扇。的的最分明。欲持照凋ㄆ。（初学记作拱。）仍作绕梁声。（○初学记十五。诗纪百一。）
    【咏班竹掩团扇诗】
    齐纨（万花谷作纯。误。）将楚竹。从来本相远。将申湘女悲。宜并班姬怨。（○初学记二十五。万花谷续七作周弘正诗。诗纪百一。）
    【於长安咏雁诗】
    南思洞庭水。北想雁门关。稻梁俱可恋。飞去复飞还。（○类聚九十一作周庾信咏雁诗。初学记三十。诗纪百一。）
    【赠韦笆】
    德星犹未动。真车讵肯来。（○御览四百八引後周书。）
    ※周弘让
    〈弘让。弘正弟。隐居茅山。晚仕侯景。为中书侍郎。获讥于世。承圣初为国子祭酒。陈天嘉中。领太
    常卿。〉
    【留赠山中隐士诗】
    行行访名岳。处处必留连。遂至一岩里。灌木上参天。忽见茅茨屋。暧暧（文苑作暖暖。误。）有人烟。一士开门出。一士呼我前。相看不道姓。焉（文苑作谁。）知隐与仙。（○类聚三十六作无名诗。文苑英华二百三十二。诗纪百一。）
    【春夜醮五岳图文诗】
    夜静琼筵谧。月出杏坛明。香烟百和吐。灯色九微清。五岳移龙驾。十洲回（初学记作回。）凤笙。目想灵人格。心属羽衣轻。蕙肴荐神享。（初学记作飨。）桂醑达遥诚。熙然聊自得。挹酒念浮生。（○初学记十三。诗纪百一。）
    【赋得长笛吐清气诗】
    〖诗纪云。魏文帝善哉行。悲弦激清声。长笛吐清气。〗
    商声传後出。龙吟郁前吐。情断山阳舍。气咽（文苑云。一作吐。）平阳坞。（文苑误作瞿瘛＃┖骑争北归。偏知别（文苑作引。注云。一作别。）乡苦。羁旅情易伤。零泪如交雨。（○初学记十六、文苑英华二百十二并作赋长笛吐清气诗。诗纪百一。）
    【立秋诗】
    兹辰戒流火。商飚早已惊。云天改夏色。木叶动秋声。（○初学记三。诗纪百一。）
    ※周弘直
    〈弘直。字思方。弘让弟。仕梁历太学博士、湘东王记室、长沙内史、零陵太守。陈天嘉中。累迁太常卿、光禄大夫。〉
    【赋得荆轲诗】
    荆卿欲报燕。衔恩弃百年。市中倾别酒。水上击离弦。匕首光凌日。长虹气烛天。留言与宋意。悲歌非自怜。（○类聚五十五。诗纪百一。）
    ※陆
    〈巍Ｗ秩笥瘛ｈご痈感帧＞傩悴拧６圆吒叩凇Ｊ诤庋敉跷难АＬ建初。迁长沙王友。太子徵为管记。除中舍人。八年卒。年三十七。有集十卷。〉
    【赋得杂言咏栗诗】
    货见珍於有汉。木取贵於隆周。英肇萌於朱夏。实方落於素秋。委玉盘。杂椒糈。将象席。（文苑作腐。注云。初学记作席。）糅珍羞。（○初学记二十八作梁陆玢。文苑英华三百二十六作陈陆玢。诗纪百一。○逯按。玢乃沃讹。大正藏高僧传支遁
    传卫巍９本巫麋恪Ｊ瞧浔取＃
    ※顾野王
    〈野王。字希冯。吴郡吴人。仕梁历太学博士、记室参军、谘议参军。陈天嘉初。补撰史学士。宣帝时。迁国子博士。兼东宫管记。除太子率更令。迁黄门侍郎、光禄卿、太建十三年卒。年六十三。有玉篇三十卷、集十九卷。〉
    ※罗敷行
    东隅丽春日。南陌采桑时。楼中结梳罢。提筐候早期。风轻莺韵缓。露重（乐府作霜洒。）落花迟。五马光长陌。千骑络青丝。使君徒遣信。贱妾畏蚕饥。（○乐府诗集二十八。诗纪百六。）
    【芳树】
    上林通建章。杂树遍林芳。日影桃蹊色。风吹梅迳香。幽山桂叶落。驰道柳条长。折荣疑路远。用表莫相忘。（○乐府诗集十七。诗纪百六。）
    【有所思】
    贱妾有所思。良人久征戍。笳鸣塞城表。（乐府作笳鸣塞表城。注。一作笳鸣胡塞表。）花开落芳树。白登澄月色。黄龙
    起烟雾。还闻雉子斑。非复长征赋。（○乐府诗集十七。诗纪百六。）
    【陇头水】
    陇底（文苑作头。）望秦川。迢递隔风烟。肃条落野树。幽咽响流泉。瀚海波难（文苑作将。）息。交河冰未坚。宁知盖山水。逐节赴危弦。（○文苑英华百九十八。乐府诗集二十一。诗纪百六。）
    【长安道】
    凤楼临广路。仙掌入烟霞。章台京兆马。逸陌富平车。东门疏广饯。北阙董贤家。渭桥纵观罢。安能访狭斜。（○文苑英华百九十二。乐府诗集二十三。诗纪百六。）
    【阳春歌】
    春草正芳菲。重楼启曙扉。银鞍侠客至。柘弹宛（诗尼云。一作婉。）童归。池前竹叶满。井上桃花飞。蓟门寒未歇。为断流黄机。（○文苑英华百九十三。乐府诗集五十一。诗纪百六。）
    【艳歌行三首】
    夕台行雨度。朝梁照日辉。东城采桑返。南市数钱归。长歌挑碧玉。罢尘笑洛妃。欲知欢未尽。栖乌已夜
    飞。（乐府作栖夜已乌飞。○乐府诗集三十九。诗纪百六。）
    齐倡赵女尽妖妍。珠帘玉砌并神仙。莫笑人来最落後。能使君恩得度前。岂知洛渚罗尘步。讵减天河（乐府误作河天。）秋夕渡。妖姿巧笑能倾城。那思他人不憎妒。莲花藻井推芰荷。采菱妙曲胜阳阿。（○同上）
    燕姬妍。赵女丽。出入王宫公主第。倚鸣瑟。歌未央。调弦八九弄。度曲两三章。唯欣春日永。讵愁秋夜长。歌未央。倚鸣瑟。轻风飘落蕊。乳燕（乐府脱乳燕二字。）巢兰室。结罗帷。玩朝日。窗开翠幔卷。收罢金星出。争攀四照花。竞戏三条术。（○同上）
    【饯友之绥安诗】
    谷风扬暖律。扶旭开馀霭。兰芽被平皋。冰澌泮微濑。悟彼芳岁新。惬此赏心会。丝竹邯郸倡。朋游邺中盖。贡橘伟含滋。仙鲻妙飞蠡?
    テ眺广岳。浩氵羔穷溟海。众宾悦礼遇。远俗怀仙爱。操输本非工。无讥比曹郐。（○松风馀韵。诗纪百六。?
    ※徐伯阳
    〈伯阳。字隐忍。东海人。梁大同中为侯官令。陈天嘉中为侯安都记室参军。累迁镇右新安王府谘议参军。太建十三年卒。年六十六。〉
    【日出东南隅行】
    朱城璧（类聚作壁。乐府同。）日启朱扉。（诗纪云。玉台云。丹城璧日映朱扉。）青楼含照本晖晖。远映陌上春桑叶。斜入秦家缃绮衣。罗敷妆粉能佳丽。镜前新梳倭堕髻。圆（乐府作圜。）笼袅袅挂青丝。铁钩冉冉胜丹桂。蚕饥日晚暂生愁。忽逢使君南陌头。五马停珂遣借问。双脸含娇特好羞。妾婿府中轻小吏。即今来往专城里。欲识东方千骑归。蔼蔼（乐府作霭霭。）日暮红尘起。（○类聚八十八作赋得日出东南隅诗。乐府诗集二十八。诗纪百六。）
    【游钟山开善寺诗】
    聊追邺城友。ε步出兰宫。法侣殊人世。天花异俗中。鸟声不测处。松吟未觉风。此时超爱网。还复洗尘蒙。（○文苑英华二百三十三。诗纪百六。）
    ※张正见
    〈正见。字见赜。清河东武城人。仕梁历邵陵王国左常侍、通直散骑侍郎、彭泽令。陈受禅。除镇东鄱阳王墨曹。历宜都王限外记室、撰史著士。带寻阳郡丞。累迁尚书度支部郎、通直散骑侍郎。太建中卒。年四十九。有集十四卷。〉
    【乐府】
    【钓竿篇】
    结宇长江侧。垂钓广（文苑作渡。注云。一作钩广。）川浔。竹竿横翡翠。桂髓掷黄金。人来水鸟（初学记作身。）没。楫度（文苑作渡。乐府同。）岸（初学记作杏。）花沈。莲摇见鱼近。纶尽觉潭深。渭水（文苑作戏。注云。一作水。）终须卜。沧浪徒自吟。空嗟（文苑云。一作明。）芳饵下。独见有贪心。（○初学记二十二。文苑英华二百十。乐府诗集十八。诗纪百二。）
    【度关山】
    关山度晓月。剑客远（文苑作还。注云。一作远。）从征。云中出迥（文苑作回。）阵。天外落奇兵。轮摧偃去节。树倒碍悬旌。沙扬（文苑作场。）折（文苑云。一作杨。）坂暗。云积（文苑作碛。）榆溪明。马倦时衔草。人疲屡看城。寒（文苑云。一作塞。）陇胡笳沁。空（文苑作寒。）林汉鼓鸣。还听呜（文苑作嗟幽。注云。一作听呜。）咽水。并切断肠声。（○文苑英华百九十八。乐府诗集二十七。诗纪百二。）
    【晨鸡高树鸣】
    〖诗纪云。阮籍咏怀诗曰。晨鸡鸣高树。命驾起旋归。然则此非乐府也。〗
    晨鸡振翮鸣。出迥（文苑作回。升庵诗话作洞。）擅奇声。蜀郡（升庵诗话作道。）随金马。天津应玉衡。摧冠验远石。（文苑作古。）系（乐府作击）火出连营。（用江<卤辶>事。）争栖斜揭暮。解翼横飞度。试饮淮南药。翻上仙都树。枝低且候潮。叶浅还承露。承露（升庵诗话作低枝。）触严霜。叶浅伺朝阳。猜群怯宝剑。（乐府猜上有不见两字。）勇战出花场。当损黄金距。谁论白玉稀３っ逢晋帝。（乐府长上有岂知二字。）恃气遇周王。流名说鲁国。分影入陈仓。不复愁苻朗。犹能感孟尝。（○文苑英华二百六。乐府诗集二十八。升庵诗话。诗纪百二。）
    【采桑】
    春楼曙鸟惊。蚕妾候初晴。迎风金珥落。向日玉钗明。徙顾移笼影。攀钩动钏声。叶高知手弱。枝软觉身轻。人多羞借问。年少怯逢迎。恐疑夫婿远。聊复答专城。（○文苑英华二百八。乐府诗集二十八。诗纪百二。）
    【艳歌行】
    城隅上朝日。斜晖照杏梁。并卷茱萸帐。争殉翡翠床。萦环（乐府作鬟。）聊向牖。拂镜且调妆。裁金作小靥。散麝起微黄。二八秦楼妇。三十侍中郎。执戟超丹地。丰貂入建章。未安文史阁。独结少年场。弯弧贯叶（诗纪云。一作月。）影。学剑动星芒。翠盖飞城曲。金鞍横道傍。调鹰向新市。弹雀往睢阳。行行稍有极。暮暮归兰房。前瞻富罗绮。左顾足鸳鸯。莲舒千叶气。灯吐百枝光。满酌胡姬酒。多烧荀令香。不学幽闺妾。生离怨采桑。（○乐府诗集二十八。诗纪百二。）
    【从军行】
    胡兵屯蓟北。汉将起山西。故人轻百战。聊欲定三齐。风前喷画角。云上舞飞梯。雁塞秋声远。龙沙云路迷。燕然自可勒。函谷讵须泥。（○类聚五十九。文苑英华百九十九。诗纪百二。）
    【三妇艳诗】
    大妇织残丝。中妇妒蛾眉。小妇独无事。歌罢咏新诗。上客何须起。为待绝缨时。（○乐府诗集三十五。诗纪百二。）
    【置酒高殿上】
    〖诗纪云。曹子建箜篌引曰。置酒高殿上。亲友从我游。〗
    陈王开甲第。粉壁丽椒涂。高窗侍玉女。飞闼敞金铺。名香散绮幕。石砚（乐府作墨。）凋金炉。清醪称玉馈。浮蚁擅苍梧。邹严恒接武。申白日相趋。容与升阶玉。差池曳履珠。千金一巧笑。百万两鬟姝。赵姬未鼓瑟。齐客罢吹竽。歌喧桃与李。琴挑凤将雏。魏君惭举白。晋主愧投壶。风云更代序。人事有荣枯。长卿病消渴。壁立还成都。（○乐府诗集三十九。诗纪百二。）
    【门有车马客行】
    飞观霞光启。（文苑作起。）重门平旦（文苑作戒在。注云。一作平旦。）开。北阙高箱过。（文苑作侵痢Ｗ⒃啤Ｒ蛔飨涔。）东方连（文
    苑作远。注云。一作连。）骑来。红尘扬翠毂。赭汗染龙媒。桃花夹迳（文苑作扶岸。注云。一作夹院。一作夹径。）聚。流水傍池回。投（文苑、乐府作捎。诗纪云。集作挥。）鞭聊静（诗纪云。集作接。）电。捐（乐府作接。）轸暂（文苑作接眼渐。注云。一作珍暂。）停雷。（回、雷二韵。文苑颠倒。）非关万里客。自有（文苑作是。注云。一作有。）六奇才。琴和朝雉（文苑作翟。注云。一作雉。）操。酒泛夜光杯。舞袖飘金谷。歌声绕凤台。良时不可再。（文苑作不再遇。注云。一作可再。）驺驭（文苑作御。）郁相催。安知太行道。失路车轮摧。（○文苑英华百九十五。乐府诗集四十。诗纪百二。）
    【白头吟】
    平生怀直道。（文苑云。一作白首。）松桂比真（文苑云。一作贞。）风。语默妍媸际。沈浮毁誉中。谗新恩易尽。情去宠难终。弹珠金市侧。抵玉舂（文苑误作泰。诗纪云。一作昆。）山东。含香老颜驷。执戟异扬雄。惆怅崔亭伯。幽忧冯敬通。王嫱没胡（乐府作故。文苑同。又注。一作胡。）塞。班女弃深宫。春苔封履迹。秋叶夺妆红。颜如花落槿。鬓似雪飘逢。此时积（文苑、乐府并云。一作即。）长叹。伤年谁复同。（○文苑英华二百七。乐府诗集四十一。诗纪百二。）
    【怨诗】〖诗纪云。集作情诗。〗
    新丰妖冶地。游侠竞娇奢。池台间罗绮。桃李杂烟霞。盖影分连骑。衣香合并车。艳粉惊飞蝶。红妆映落花。舞衫飘冶袖。歌扇掩团（文苑云。一作圆。）纱。玉床（文苑作帐。注云。一作床。）珠帐（文苑作帘。）卷。金楼镜月斜。还疑箫史凤。不及季伦家。（○文苑英华二百十一。乐府诗集四十一。诗纪百二。）
    【应龙篇】
    应龙未起时。乃在渊底藏。非云足不蹈。举则冲天翔。譬彼野兰草。幽居常独香。清风播四远。万里望芬芳。隐居可颐志。自见焉得彰。（○乐府诗集六十四。诗纪百二。）
    【轻薄篇】
    洛阳美年少。（文苑作少年。）朝日正开霞。细蹀（文苑作踏。）连钱马。傍趋苜蓿花。扬鞭还却（文苑作却还。）望。春色满东家。井桃映水落。门柳杂风斜。绵蛮弄清绮。蛱蝶绕承华。欲往飞廉馆。遥驻季伦车。石榴传马脑。兰肴奠象牙。聊持自（文苑云。一作自持。）娱乐。未是斗豪奢。莫嫌龙驭晚。（文苑作晓。注云。一作晚。）扶桑复浴亚。（○文苑英华百九十四。乐府诗集六十七。诗纪百二。）
    【帝王所居篇】〖乐府不载。见文苑英华。〗
    崤函惟（文苑作雄。）帝宅。宛雒壮皇居。紫微临复道。丹水亘通渠。沈沈飞雨殿。蔼蔼承明卢。两宫分概日。双阙并凌虚。休气充青琐。荣光入绮疏。霞明仁寿镜。日照陵云书。鸣鸾背鹊。诏跸幸储胥。长杨飞玉辇。御宿徙（文苑作陟。）金舆。柳叶飘缇（文苑作缇飘。）骑。槐花影属车。薄暮归平乐。歌钟满玉除。（○文苑英华百九十二。诗纪百二。）
    【朱鹭】
    金堤有朱鹭。刷羽望沧瀛。周诗振雅曲。汉鼓发奇声。时将赤雁并。乍逐彩鸾行。别有翻潮处。异色不相惊。（（○文苑英华二百六。乐府诗集六。诗纪百二。）
    【上之回】
    林光称避暑。回中乃吉行。龙媒蹑影驶。玉辇御云轻。风乌绕鹊。彩嗾绽ッ鳌Ｓ知钟箭远。遥听宝鸡声。（○乐府诗集十六。诗纪百二。）
    【战城南】
    蓟北驰胡骑。城南接短兵。云屯（文苑作起。注云。一作屯。）两阵合。剑聚七星明。（文苑作横。注云。一作明。）旗交无复（文苑作後。）影。角愤有馀声。战罢披军策。还嗟李少卿。（○文苑英华百九十六。乐府诗集十六。诗纪百二。）
    【君马黄二首】
    幽并重骑射。征马正（文苑云。一作自。）盘桓。风去嘶声（乐府作长嘶。文苑、诗纪并云。一作长嘶。）远。冰坚度足寒。出关聊（文苑云。一作徒。）变色。上坂屡停鞍。即今随御史。非复在楼兰。（○文苑英华二百九。乐府诗集十七。诗纪百二。）
    五色乘马黄。追风时灭没。血汗染龙花。胡鞍抱秋月。唯腾渥洼水。不饮长城窟。讵待燕昭王。千金市骏骨。（○同上）
    【芳树】
    奇树舒春苑。流芳入绮钱。合欢分四照。同心影（乐府作彰。文苑同。又注。一作影。诗纪云。一作彰。）万年。香浮佳气里。叶映彩云前。欲识扬雄赋。金（文苑云。一作含。）玉满甘泉。（○文苑英华二百八。乐府诗集十七。诗纪百二。）
    【有所思】
    深闺久离别。积怨转生愁。徒思裂帛雁。空上望归楼。看花忆塞草。对月想边秋。（文苑误作愁。）相思日日度。（文苑作夜。注云。一作度。诗纪云。玉台作暮。）泪脸年年流。（○文苑英华二百二。乐府诗集十七。诗纪百二。）
    【雉子斑】
    陈仓雉未飞。敛翮依芳甸。朱冠色尚浅。锦臆毛初变?
    郝笄易ǔ　Ｅ呕聊勇战。唯当渡弱水。不怯如皋箭。（○文苑英华二百六。乐府诗集十七。诗纪百二。?
    【临高台】
    层台迩清汉。出迥（文苑误作回。）驾重棼。飞栋临黄鹤。高窗度白云。风前朱幌（文苑、乐府作幔。注云。一作幌。诗纪云。
    一作幔。）色。霞处绮疏分。此中多怨曲。地远讵能闻。（○文苑英华二百十。乐府诗集十八。诗纪百二。）
    【陇头水二首】
    陇头鸣四注。征人逐贰师。羌笛含（文苑作合。注云。一作含。）流咽。胡笳杂水悲。湍高飞转驶。涧浅荡还迟。前旌（文苑作旗。）去不见。上路杳无期。（○文苑英华百九十八。乐府诗集二十一。诗纪百二。）
    陇头流水急。流急行难渡。远（文镜秘府作伴。）入隗嚣营。傍侵酒泉路。心交赐（文镜秘府作赠。）宝刀。小妇成纨隆＃ㄎ木得馗作裁纫素。）欲知别家久。戎衣今已故。（○文镜秘府论西作徐陵。文苑英华百九十八。乐府诗集二十一。诗纪百二。）
    【折杨柳】
    杨柳半垂空。袅袅上春中。枝疏董泽箭。叶碎楚臣弓。色映长河水。花飞高树风。莫言限宫掖。不闭长杨宫。（○乐府诗集二十二。诗纪百二。）
    【关山月】
    岩间（文苑作间。）度月华。流彩映山斜。晕逐连城璧。轮随出塞车。唐胍：嫌啊Ｇ毓鹪斗只āＳ验盈虚理。（文苑作驶。注云。一作理。诗纪云。一作驶。）方知道路赊。（○文苑英华百九十八。乐府诗集二十三。诗纪百二。）
    【洛阳道】
    曾城启旦扉。上路落（文苑作洛。乐府同。）春晖。柳影缘（文苑作绿。）沟合。槐花夹岸（文苑作路。乐府同。又注。一作岸。）飞。苏合弹珠罢。黄间负翳归。红尘暮不息。相看连骑稀。（○文苑英华百九十二。乐府诗集二十三。诗纪百二。）
    【梅花落】
    芳树（文苑作梅。诗纪同。）映雪（文苑作云。注云。一作红。乐府作红。注云。一作云。）野。发早觉寒侵。落远香风急。飞多花迳深。周人叹初В。魏帝指前林。边城少灌木。折此自悲吟。（○文苑英华二百八。乐府诗集二十四。诗纪百二。）
    【紫骝马】
    将军入大宛。善马出从戎。影绝乾河上。声流水（诗纪作入。注云。一作水。）窟中。似鹿犹依草。如龙欲向空。须还十（文苑作千。乐府同。）万里。试为一追风。（○文苑英华二百九。乐府诗集二十四。诗纪百二。）
    【雨雪曲】
    胡关辛苦地。雪路远漫漫。含冰踏马足。杂雨冻旗竿。沙漠飞恒暗。天山积转寒。无因辞日逐。团扇掩齐纨。（○文苑英华百九十三。乐府诗集二十四。诗纪百二。）
    【刘生】
    刘生绝名价。豪侠恣游陪。金门四姓聚。绣毂（文苑作箫鼓。注云。一作绣毂。诗纪云。一作箫鼓。）五香（文苑云。集作五侯。诗纪云。一作侯。）来。尘飞玛瑙（乐府作马脑。通。）勒。酒映砗磲（文苑作车渠。古通。）杯。别有追游夜。秋（文苑作愁。）窗向月开。（○文苑英华百九十六。乐府诗集二十四。诗纪百二。）
    【公无渡河】
    金堤分（文苑云。一作红。）锦缆。白马渡莲舟。风严歌响绝。浪涌（文苑作急。注云。一作涌。诗纪云。一作急。）榜人愁。棹（文苑作棹。乐府同。）折桃花水。
    风（文苑、乐府作帆。古通。）横竹箭流。何言沈璧处。千载偶阳侯。（○初学记六。文苑英华二百十。乐府诗集二十六。诗纪百二。）
    【对酒】
    当歌对玉酒。匡坐酌金琛Ｖ褚度清泛。蒲萄百味开。风移兰气入。月逐桂香来。独有刘将阮。忘情寄羽杯。（○文苑英华百九二五。乐府诗集二十七。诗纪百二。）
    【铜雀台】〖一曰铜雀妓。〗
    凄（类聚作荒。文苑同。）凉铜雀（类聚作爵。）晚。摇落墓田通。云惨当歌日。松吟欲舞风。人疏瑶席冷。曲罢む帷空。
    可惜年将（文苑作年。注云。一作将。）泪。俱尽望陵中。（○类聚三十四。文苑英华二百四。乐府诗集三十一。诗纪百二。）
    【长安有狭斜行】
    少年重游侠。长安有狭斜。路窄时容马。枝高易度车。檐高同落照。巷小共飞花。相逢夹绣毂。借问是谁家。（○乐府诗集三十五。诗纪百二）
    【饮马长城窟行】
    秋草朔风惊。饮马出长城。群惊还怯饮。地险更宜（文苑作疑。）行。伤冰（文苑云。一作水。）敛（文苑云。一作惊。）冻足。畏冷急寒声。无因度吴坂。方复入羌城。（○文苑英华二百九作拟饮马长城窟。乐府诗集三十八。诗纪百二。）
    【泛舟横大江】
    〖诗纪云。魏文帝饮马长城窟行曰。泛舟横大江。讨彼犯荆虏。〗
    大江修且阔。扬ぎ度回矶。波（文苑作渡。）中画嘤俊７上锦花飞。舟移历浦（文苑作停。注云。集作历。）月。棹（文苑作棹。）举湿春衣。王孙定（乐府作客。）若（文苑作若定。注云。一作客若。一作定若。）远。讵待（文苑作谁得。注云。一作讵得。）送将归。（○文苑英华百九十三。乐府诗集三十八。诗纪百二。）
    【煌煌京洛行】
    千门俨西汉。万户擅东京。凌云霞上起。鹊月中生。风尘暮不息。萧夜恒鸣。唯（文苑云。一作谁。）当卖药处。（文苑作树。）不入长安城。（○文苑英华百九十二。乐府诗集三十九。诗纪百二。）
    【明君词】〖诗纪云。集作王明君。〗
    寒（文苑作塞。）树暗胡尘。霜楼明汉月。泪染上春衣。忧变华年发。（○文苑英华二百四。乐府诗集二十九。诗纪百二。）
    【神仙篇】〖以下杂言。〗
    瀛洲（乐府作州。）分渤铩ｃ显犯艉缒蕖Ｓ识三山路。须寻千仞溪。石梁云外立。蓬丘雾里迷。年深毁丹灶。学久弃青泥。葛水留还杖。天衢鸣去鸡。六龙骧首起云阁。万里一别何寥廓。玄都府内驾青牛。紫盖山中乘白鹤。浔阳杏花终难朽。武陵桃花未曾落。已见玉女笑投壶。复睹仙童欣六博。同甘玉文枣。俱饮流霞药。鸾歌凤舞集天台。金阙银宫相向开。西王已令青鸟去。东海还驭赤虬来。魏武还车逢汉女。荆王因梦识阳台。凤盖随云聊蔽日。霓裳杂雨复乘雷。神岳吹笙遥谢手。当知福地有神才。（○乐府诗集六十四。诗纪百二。）
    【又】〖诗纪云。见文苑英华。乐府作沈约。题云乐未央。〗
    亿舜日。万尧年。咏湛露。歌采莲。愿杂百和气。宛转金炉前。（○文苑英华百九十三。乐府诗集七十四作沈约乐未央。
    诗纪百二。）
    【前有一樽酒行】
    前有一樽酒。主人行寿。今日合来。坐者当令。（乐府作今。）皆富且寿。欲令主人三万岁。终岁不知老。为吏当高迁。贾市得万倍。桑蚕当大得。主人宜子孙。（○文苑英华百九十五。乐府诗集六十五。诗纪百二。）
    【采桑】
    倡狂不胜愁。结束下清楼。（○草堂诗笺三十九清明诗注。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
