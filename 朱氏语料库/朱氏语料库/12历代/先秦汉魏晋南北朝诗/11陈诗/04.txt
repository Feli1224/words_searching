    ●陈诗卷四
    ※陈後主叔宝
    〈叔宝。字元秀。天嘉三年为安成王世子。太建元年。立为皇太子。十四年正月即位。在位七年。灭於隋。仁寿四年卒於洛阳。年五十二。有集三十九卷。〉
    【乐府】
    【采桑】
    春楼髻梳罢。南陌竞相随。去後花丛散。风来香处移。广袖承朝日。长鬟碍聚枝。柯新攀易断。叶嫩摘前萎。采蘩（乐府作繁。）钩手弱。微汗杂妆垂。不应归独早。堪为使君知。（○乐府诗集二十八。诗纪九十八。）
    【日出东南隅行】
    重轮上瑞晖。西北照南威。南威年二八。开牖敞重闱。当垆送客去。上宛逐春归。鬓下珠胜月。窗前云带衣。红裙结未解。绿绮自（乐府作白。误。）难徽。（○乐府诗集二十八。诗纪九十八。）
    【三妇艳词十一首】
    大妇避秋风。中妇夜床空。小妇初两髻。含娇新脸红。得意非霰日。可怜那可同。（○乐府诗集三十五。诗纪九十八。）
    大妇西北楼。中妇南陌头。小妇初妆点。回眉对月钩。可怜还自觉。人看反更羞。（○同上）
    大妇主（乐府作弄。）缣机。中妇裁春衣。小妇新妆冶。拂匣动琴徽。长夜理清曲。馀娇且未归。（○同上）
    大妇妒蛾眉。中妇逐春时。小妇最年少。相望卷罗帏。罗帏夜寒卷。相望人来迟。（○同上）
    大妇上高楼。中妇荡莲舟。小妇独无事。拨帐掩娇羞。丈夫应自解。更深难道留。（○同上）
    大妇初调筝。中妇饮歌声。小妇春妆罢。弄月当宵楹。季子时将意。相看不用争。（○同上）
    大妇爱恒偏。中妇意常（乐府作长。）坚。小妇独娇笑。新来华烛前。新来诚可惑。为许得新怜。（○同上）
    大妇酌金杯。中妇照妆台。小妇偏妖冶。下砌折新梅。众中何假问。人今最後来。（○同上）
    大妇怨空闺。中妇夜偷啼。小妇独含笑。正柱作乌栖。河低帐未掩。夜夜画眉齐。（○同上）
    大妇正当垆。中妇裁罗襦。小妇独无事。淇上待吴姝。鸟归花复落。欲去却踟蹰。（○同上）
    大妇年十五。中妇当春户。小妇正横陈。含娇情未吐。所愁晓漏促。不恨灯销炷。（○同上）
    【飞来双白鹤】
    朔吹已萧瑟。愁云屡合开。玄冬辛苦地。白鹤从风催。音响已清切。毛羽复残摧。飞来（乐府作未。）进□□。但为失双回。傥逢□哙德。当共衔珠来。（○乐府诗集三十九。诗纪九十八。）
    【采莲曲】
    相催暗中起。妆前日已光。随宜巧注口。薄落点花黄。风住疑衫密。船小畏裾长。波文散动楫。茭花拂度航。抵荷乱翠影。采袖新莲香。归时会被唤。且试入兰房。（○乐府诗集五十。诗纪九十八。）
    【昭君】〖怨文苑云。一作明君词。〗
    图形汉宫里。遥聘单于庭。狼山聚云暗。龙沙飞雪轻。笳吟度陇咽。笛转出关鸣。啼妆寒（文苑作塞。）叶下。愁眉塞月（文苑作初月愁眉。注云。一作愁眉初生月。案当作愁眉初月生。）生。只馀马上曲。犹作别时声。（○文苑英华二百四。乐府诗集五十九。诗纪九十八。）
    【朱鹭】
    参差蒲未齐。沈漾若（乐府作苦。）浮绿。朱鹭戏苹藻。徘徊流（乐府作留。注。一作流。）涧曲。涧曲多岩树。逶迤复断续。振振虽以明。汤汤今又瞩。（○乐府诗集十六。诗纪九十八。）
    【巫山高】
    巫山巫峡深。峭壁耸春林。风岩朝蕊落。雾岭晚犭爰吟。云来足荐枕。雨过非感琴。仙姬将夜月。度影自浮沈。（○乐府诗集十七。诗纪九十八。）
    【有所思】〖选诗拾遗作望远。〗三首
    荡子好兰期。留人独自思。落花同泪脸。初月似愁眉。阶前看草蔓。（乐府作蔓。）窗中对网丝。不言千里别。（乐府作望。诗纪云。一作望。）复是三春时。（○乐府诗集十七。诗纪九十八。）
    杳杳与人期。遥遥有所思。山川千里间。风月两边时。相对（乐府作待。）春那剧。相望景（乐府作近。）偏迟。当由分别久。梦来还自疑。（○同上）
    佳人在北燕。相望渭桥边。团团落日树。耿耿曙河天。愁多明月下。泪尽雁行前。别心不可寄。惟馀琴上弦。（○文苑英华二百二。乐府诗集十七。）
    【雉子斑】
    四野秋原暗。十步啄方前?
    荷风处远。翅影云间连。箭射妖姬笑。裘值盛明然。已足南皮赏。复会北宫篇。（○乐府诗集十八。诗纪九十八。?
    【临高台】
    晚景登高台。回（乐府作迥。）望春光来。雾浓山後暗。日落云傍开。烟里看鸿小。风来望叶回。临窗已响吹。极眺且倾杯。（○乐府诗集十八。诗纪九十八。）
    【陇头】
    陇头征戍客。寒多不识春。惊风起嘶马。苦雾杂飞尘。投钱积石水。敛辔交河津。四面夕冰合。万里望佳人。（○乐府诗集二十一。诗纪九十八。）
    【陇头水二首】
    塞外飞蓬征。陇头流水鸣。汉处扬沙暗。波中燥叶轻。地风冰易厚。寒深溜转清。登山一回顾。幽咽动边情。（○乐府诗集二十一。诗纪九十八。）
    高陇多悲风。寒声起夜丛。禽飞暗识路。鸟转逐征蓬。落叶时惊氵未。移沙屡拥空。回头不见望。流水玉门东。（○同上）
    【折杨柳二首】
    杨柳动春情。倡园妾屡惊。入楼含粉色。依风杂管声。武昌识新种。官渡有残生。还将出塞曲。仍共（诗纪
    云。玉台作仍作。不知何据。）胡笳鸣。（○乐府诗集二十二。诗纪九十八。）
    长条黄复绿。垂丝密且繁。花落幽人径。步隐将军屯。谷暗宵钲响。风高夜笛喧。聊持暂攀折。空足忆中园。（○同上）
    【关山月二首】
    秋月上中天。迥（诗纪云。一作回。）照关城前。晕缺随来减。光满应珠圆。带树还添桂。衔峰乍似弦。复教征戍客。长怨久连翩。（○乐府诗集二十三。诗纪九十八。）
    戍边岁月久。恒悲望舒耀。城遥接晕高。涧风连影摇。寒光带岫徙。冷色含山峭。看时使人忆。为似娇娥照。（○同上）
    【洛阳道五首】
    喧哗照邑里。遨游（乐府云。一作游游。）出洛京。霜枝嫩（乐府作懒。）柳发。水堑薄苔生。停鞭回去影。驻轴敞前甍。台上经相识。城下屡逢迎。踟蹰还借问。只重未知名。（○乐府诗集二十三。诗纪九十八。）
    日光朝杲杲。照耀东京道。雾带城楼开。啼侵曙色早。佳丽娇南陌。香气含风好。自怜钗上缨。不叹河边草。（○同上）
    建都开洛馈Ｖ械啬顺茄簟Ｗ莺崴涟舜铩Ｗ笥冶倏底薄Ｍ沟飞柳絮。金谷落花光。忘情伊水侧。税驾河桥
    傍。（○同上）
    百尺瞰金埒。九衢通玉堂。柳化尘里暗。槐色露中光。游侠幽并客。当垆京兆妆。向夕风烟晚。金羁满洛阳。（○同上）
    青槐夹驰道。御（乐府作绿。）水映铜沟。远望凌霄阙。遥看井干楼。黄金弹侠少。朱轮盛彻侯。桃花杂（乐府作离。）渡马。纷披聚陌头。（○乐府诗集二十三。诗纪九十八。○逯案。乐府此篇次唐人郑渥诗後。与前四篇不为一组。）
    【长安道】
    建章通未央。长乐属明光。大道移甲第。甲第玉为堂。游荡新丰里。戏马渭桥傍。当垆晚留客。夜夜苦红妆。（○乐府诗集二十三。诗纪九十八。）
    【梅花落二首】
    春（乐府作金。文苑云。一作金。）砌落芳梅。飘零（乐府作遥。文苑同。又云。一作零。）上凤台。拂妆疑粉散。逐溜似萍开。映日花光动。迎风香气来。佳人早插髻。试立且裴徊。（○文苑英华二百八。乐府诗集二十四。诗纪九十八。）
    杨柳春楼边。车马飞风烟。连娉乌孙伎。属客单于毡。雁声不见书。蚕丝欲断弦。欲持塞上蕊。试立（乐府作落。）将军前。（○乐府诗集二十四。诗纪九十八。）
    【紫骝马二首】
    嫖姚紫塞归。蹀躞红尘飞。玉珂鸣广路。金络耀晨辉。（文苑作晖。）盖转时移影。香动屡惊衣。禁门犹未闭。连骑恣（文苑作莫。注。一作恣。乐府云。一作莫。）相追。（○文苑英华二百九。乐府诗集二十四。诗纪九十八。）
    蹀躞紫骝马。照耀白银鞍。直去黄龙外。斜趋玄菟端。垂交瓜噶。杨尘归上兰。红脸桃花色。客别重羞看。（○乐府诗集二十四。诗纪九十八。）
    【雨雪曲】〖乐府无曲字。〗
    长城飞雪下。边关地籁吟。望途盘彀怠ｖ霏千里深。树冷月恒少。山雾日偏沈。况听南归雁。切思胡笳音。（○乐府诗集二十四。诗纪九十八。）
    【刘生】
    游侠长安中。置驿过新丰。系钟（乐府作钟。）蒲璧磬。鸣弦杨叶弓。孟公正惊客。朱家始卖僮。羞作荆卿笑。捧剑出辽东。（○乐府诗集二十四。诗纪九十八。）
    【饮马长城窟行】
    征马入他乡。山花此夜光。离群嘶向影。因风屡动香。月色含城暗。秋声杂塞（文苑作色。）长。何以酬天（乐府作君。）子。马革报疆场。（○文苑英华二百九。乐府诗集三十八。诗纪九十八。）
    【舞媚娘三首】
    楼上多娇艳。当窗并三五。争弄游春陌。相邀开绣户。转态结红裙。含娇拾翠羽。留宾乍拂弦。托意时移柱。（○乐府诗集七十三。诗纪九十八。）
    淇水变新台。春垆当夏开。玉面含羞出。金鞍排夜（乐府云。一作暗。）来。（○同上）
    春日好（诗纪云。一作多。乐府作多。注。一作好。）风光。寻观向（乐府、诗纪并云。一作戏。）市傍。转身移佩响。牵袖起衣香。（○同上○乐府与上淇水篇合为一首。）
    【估客乐】
    三江结俦侣。万里不辞遥。恒随嗍佐场Ｂ胖鸺γ潮。（○乐府诗集四十八。诗纪九十八。）
    【三洲歌】
    春江聊一望。细草遍长洲。沙汀时起伏。画舸屡淹留。（○乐府诗集四十八。诗纪九十八。）
    【前有一樽酒行】
    殿高丝吹满。日落绮罗鲜。莫论朝漏促。倾卮待夕筵。（○乐府诗集六十五。诗纪九十八。）
    【自君之出矣六首】
    自君之出矣。霜晖当夜明。思君若风影。来去不曾停。（○乐府诗集六十九。诗纪九十八。）
    自君之出矣。房空帷帐轻。思君如昼烛。怀心不见明。（○同上）
    自君之出矣。不分道无情。思君若寒草。零落故心生。（○同上）
    自君之出矣。尘网暗罗帷。思君如落日。无有暂还时。（○同上）
    自君之出矣。绿草遍阶生。思君如夜烛。垂泪著鸡鸣。（○同上）
    自君之出矣。愁颜难复睹。思君如蘖条。夜夜只交苦。（○同上）
    【歌】
    〖隋书曰。祯明初。後主作新歌词。甚哀怨。令後宫美人习而歌之。其辞曰。〗
    王树後庭花。花开不复久。（○隋书五行志。御览五百九十一。诗纪九十八。）
    【歌】
    〖南史曰。後主每引宾客。对贵妃等游宴。则使诸贵人及女学士与狎客共赋新诗。选宫女有容色者。令习而歌之。其曲有玉树後庭、临春乐等。其略云。〗
    璧月夜夜满。琼树朝朝新。（○南史张丽华传。）
    【玉树後庭花】〖以下七言。〗
    〖隋书乐志曰。陈後主於清乐中造黄骊留及玉树後庭花、金钗两鬓垂等曲。与幸臣等制其歌词。绮艳相高。极於轻荡。男女唱和。其音甚哀。〗
    丽宇芳林对高阁。新妆艳质本倾城。映户凝娇乍不进。出帷含态笑相迎。妖姬脸似花含露。玉树流光照後庭。（○乐府诗集七十四。诗纪九十八。）
    【乌栖曲三首】
    陌头新花历乱生。叶里啼（乐府作春。）鸟送春情。长安游侠无数伴。白马骊珂路中满。（○乐府诗集四十八。诗纪九十八。）
    金鞍向暝欲相连。玉面俱要来帐前。含态眼语悬相解。翠带罗裙入为解。（○同上）
    合欢襦薰百和香。床中被织两鸳鸯。乌啼汉没天应曙。只持怀抱送郎去。（○同上）
    【东飞伯劳歌】
    池侧鸳鸯春日莺。绿珠绛树相逢迎。谁家佳丽过淇上。翠钗绮袖波中漾。雕轩绣户花恒发。珠帘玉砌移明月。年时二七犹未笄。转顾流ツ（乐府作眄。）鬟{髟丐}低。风飞蕊落将（文苑作时。注云。一作将。诗纪云。一作时。）何故。可惜可怜空掷度。（○文苑英华二百三。乐府诗集六十八。诗纪九十八。）
    【长相思二首】〖以下杂言。〗
    长相思。久相忆。关山征戍何时极。望风云。绝音息。上林书不归。回纹徒自织。羞将别後面。还似初相识。（○乐府诗集六十九。诗纪九十八。）
    长相思。怨成悲。蝶萦草。树连丝。庭花飘散飞入帷。帷中看只影。对镜敛双眉。两见同见（诗纪云。玉台作望。）月。两别共春时。（○同上）
    【古曲】
    桂钩影。桂枝开。紫绮袖。逐风回。日明珠。色偏亮。叶尽衫。香更来。（○乐府诗集七十七。诗纪九十八。）
    【独酌谣四首】
    齐人淳于髡。善为十酒。偶效之。作独酌谣。
    独酌谣。独酌且独谣。一酌岂陶暑。二酌断风飙。三酌意不畅。四酌情无聊。五酌盂易覆。六酌欢欲调。七酌累心去。八酌高志（乐府云。一作德。）超。九酌忘物我。十酌忽凌霄。凌霄异羽翼。任致得飘飘。宁学世人醉。扬波去我遥。尔非浮丘伯。安见王子乔。（○乐府诗集八十七。诗纪九十八。）
    独酌谣。独酌起中宵。中宵照春月。初花发春朝。春花春月正徘徊。一尊一弦当夜开。聊奏孙登曲。仍斟毕卓杯。罗绮徒纷乱。金翠转迟回。中心本（乐府作更。）如水。凝志更（乐府作本。）同灰。逍遥自可乐。世语世情哉。（○同上）
    独酌谣。独酌酒难消。独酌三两碗。弄曲两三调。调弦忽未毕。忽值出房朝。更似游春苑。还如逢丽谯。衣香逐娇去。眼语送杯娇。馀樽尽复益。自得是逍遥。（○同上）
    独酌谣。独酌一尊酒。尊酒倾未酌。明月正当牖。是牖非圆瓮。吾乐非击缶。自任物外欢。更齐椿菌久。卷舒乃一卷。忘情且十斗。宁复语绮罗。因情即山薮。（○同上）
    【诗】
    【同江仆射游摄山栖霞寺诗】
    时宰嫦心。非关狎竹林。鹫岳青松绕。鸡峰白日沈。天迥（文苑作回。）浮云细。山空明月深。摧残枯树影。
    零落古藤阴。霜村（文苑作月。诗纪云。一作月。）夜乌（广弘明集作马。）去。风路（文苑作露。诗纪云。一作露。）寒猿吟。自悲堪出俗。讵是欲（文苑作愿。诗纪云。一作愿。）抽簪。（○广弘明集三十。文苑英华二百三十三。诗纪九十八。）
    【同平南弟元日思归诗】
    至德掩羲黄。成功迈禹汤。仪刑元四海。来庭盛万方。鸣玉观升降。击石乃铿锵。三春气色早。九疑烟雾长。浮云断更续。轻花落复香。北宫瞻远岫。南服阻遥江。尔言想伊洛。我思属潇湘。（○古今岁时杂咏一。诗纪九十八。）
    【立春日泛舟玄圃各赋一字六韵成篇】〖座有张式、陆琼、顾野王、谢伸、褚巍⑼蹑奚、傅纟宰、陆瑜，姚察等九人上。〗
    春光反禁苑。爰（诗纪作暧。）日暧（诗纪作暖。）源桃。霄烟近漠漠。暗浪远滔滔。石苔侵绿藓。岸草发青袍。回歌逐转楫。浮水随度（岁时杂咏作渡。）刀。遥看柳色嫩。回望鸟飞高。自得欣为乐。忘意若临濠。（○古今岁时杂咏三。诗纪九十八。）
    献岁立春光风具美泛舟玄圃各赋六韵诗（座有张式、陆琼、顾野王、殷谋、陆琢、岑之敬等六人上。）
    寒轻条已翠。春初未转（岁时杂咏作啭。）禽。野雪明岩曲。山花照迥林。苔色随水溜。树影带风沈。沙长见水
    落。歌遥觉浦深。馀辉斜四户。流风馨艘簟＜却肆袅席。道欣放旷（岁时杂咏作广。）心。（○古今岁时杂咏三。诗纪九十八。）
    【上巳宴丽晖殿各赋一字十韵诗】
    芳景满辟窗。暄光生远阜。更以登临趣。还胜祓禊酒。日（岁时杂咏作叶。）照源上桃。风摇城外柳。断云仍合雾。轻霞时映（岁时杂咏作照。）牖。远（岁时杂咏作野。）树带山高。娇莺含响偶。一峰遥落日。数花飞映绶。度鸟或遛檐。飘丝屡薄薮。言志递为乐。置觞方荐寿。文学且（岁时杂咏作具。）筵。罗绮令陈後。干戈幸勿用。宁须劳马首。（○古今岁时杂咏十六。诗纪九十八。）
    【上巳玄圃宣猷堂禊饮同共八韵诗】
    绮殿三春晚。玉烛四时平。藤交近浦暗。花照远林明。百戏阶庭满。八音弦调清。莺喧杂管韵。钟响带风（岁时杂咏作花。）生。山高云气积。水急溜杯轻。簪缨今盛此。俊卤径嗝。带（岁时杂咏作大。）才尽壮思。文采发雕英。乐是西园日。欢兹南馆情。（○古今岁时杂咏十六。诗纪九十八。）
    【春色禊辰尽当曲宴各赋十韵诗】
    馀春尚芳菲。中园飞桃李。是时乃季月。兹日叶（岁时杂咏作协。）上巳。既有游伊洛。可以祓溱洧。得性足为
    娱。高堂聊复拟。高堂亦有趣。图缋此芳轨。栖遁称式骖。善政日驯雉。兰桂观往辙。（岁时杂咏误作彻。）簪裾蹑前趾。啼禽静或喧。花落低还起。水（岁时杂咏作冰。）雾遥混杂。山云远相似。坐客听一言。随吾祛（岁时杂咏误作祛。）俗鄙。（○古今岁时杂咏十六。诗纪九十八。）
    【祓禊泛舟春日玄圃各赋七韵诗】
    园林多趣赏。祓禊乐还寻。春池已渺漫。高枝自だ森。日里丝光动。水中花色沉。安流浅易榜。（岁时杂咏作傍。）峭壁迥难临。野莺添管响。深岫接铙音。山远风烟丽。苔轻激浪侵。置酒来英雅。嘉贤良所钦。（○古今岁时杂咏十六。诗纪九十八。）
    【上巳玄圃宣猷嘉辰禊酌各赋六韵以次成篇诗】〖座有张式、陆琼、顾野王、陆琢、岑之敬等五人上。〗
    园开簪带合。亭迥春芳过。莺度游丝断。风驶落花多。峰幽来鸣啭。洲横拥浪波。歌声初（岁时杂咏作时。）出牖。舞影乍侵柯。面玉同钗玉。衣罗异草萝。既悦弦筒畅。复欢文酒和。（○古今岁时杂咏十六。诗纪九十八。）
    【七夕宴宣猷堂各赋一韵咏五物自足为十并牛女一首五韵物次第用得帐屏】风案唾壶履〖座有陆琼、傅纬、陆瑜、姚察等四人。〗
    锦作明玳床。黼垂光粉壁。带日芙蓉照。因吹芳芬拆。（岁时杂咏拆作折。帐）
    织成如缋采。琉璃畏风击。秦宫得绝超。汉座殊斑敌。（屏风）
    已罗七俎满。兼逢百品易。张陈答赠言。梁室齐眉席。（案）
    蕴仙此还异。掌漏翻非役。侍臣乃执捧。良宾乃投掷。（唾壶）
    贤舍观穴踵。瓜田睹蹑迹。矩步今有仪。用此前嘉客。（履○古今岁时杂咏二十五。诗纪九十八。）
    【七夕宴重咏牛女各为五韵诗】〖座有刘丸、安远侯方华、张式、陆琼、顾野王、褚巍⑿簧臁⒅苒啤⒏滴场⒙借ぁ⒘庄、王差等十三人上。〗
    明月照高台。仙驾忽徘徊。雷徙闻车度。霞上见妆开。房移看动马。斗转望斟杯。靥色随星去。髻影杂云来。更觉今宵短。只（岁时杂咏作莫。是。）遽日轮催。（○古今岁时杂咏二十五。诗纪九十八。）
    【同管记陆琛七夕五韵诗】
    亭亭秋月明。团团夕露轻。凤驾今时度。霓骑此宵迎。疏上采霞动。粉外白云生。故娇隔分别。新欢起旧情。含笑不终夜。香风空自停。（○古今岁时杂咏二十五。诗纪九十八。）
    【同管记陆瑜七夕四韵诗】〖陆瑜、王琼等二人上和。〗
    河汉言清浅。相望恨烟宵。云生剑气没。槎还客宿遥。月上仍为镜。星连可作桥。唯当有今夕。一夜不迢
    迢。（○古今岁时杂咏二十五。诗纪九十八。）
    【七夕宴乐修殿各赋六韵座有】〖张式、陆琼、褚巍⑼跚怼⒏滴场⒙借ぁ⒁Σ炱呷松稀！
    秋初芰荷殿。宝帐芙蓉开。玉笛随弦上。金钿逐照回。钗光摇玳瑁。柱色轻玫瑰。笑靥人前敛。衣香动处来。非同七襄驾。讵隔一春梅。神仙定不及。宁用流霞杯。（○古今岁时杂咏二十五。诗纪九十八。）
    【七夕宴玄圃各赋五韵诗座】〖有顾野王、陆琢、姚察等四人上。〗
    殿深炎气少。日落夜风清。月小看针暗。云开见缕明。丝调听鱼出。吹响间蝉声。度更银烛尽。陶暑玉卮盈。星津虽可望。讵得似人情。（○古今岁时杂咏二十五。诗纪九十八。）
    【五言同管记陆瑜九日观马射诗】
    晴朝丽早霜。秋景照堂皇。干惨风威切。荷雕池望荒。楼高看雁下。叶散觉山凉。歇雾含空翠。新花湿露黄。飞禽接旆影。度日转铍光。连翻北（岁时杂咏误作比。）幽绮。驰射西园傍。勒移码瑙色。鞭起珊瑚扬。已同过隙远。更异良弓藏。且观千里汗。（岁时杂咏误作污。）仍瞻百步杨。非为从逸赏。方追塞外羌。（○古今岁时杂咏三十三。诗纪九十八。）
    【五言画堂良夜履长在节歌管赋诗筵命酒十韵成篇】
    〖得沓、合、答、杂、纳、飒、匝、合、拉、ト。〗
    季冬初阳始。寒气尚萧（岁时杂咏误作箫。）飒。原叶或委低。岫云时吐合。雕树乍疏回。远峰自重沓。云兴四山霾。风动万籁（岁时杂咏误作赖。）答。肃肃凝霜下。峨峨层冰合。复殿可以娱。於兹多延纳。迢迢百尺观。杳杳三休ト。前後训导屏。左右文卫匝。进退簪缨移。纵横壮思杂。幸矣天地泰。当无范雎拉。（○古今岁时杂咏三十三。诗纪九十八。）
    【初伏七夕已觉微凉既引应徐且命燕赵清风朗月以望七襄之驾置酒陈乐】各赋四韵之篇〖座有张式、陆琼、顾野王、傅纬、陆蔚任迦松稀！
    广席多才俊。重合引珠妍。管弦檐外响。罗绮树中鲜。举针还向月。上亻舞（岁时杂咏作舞。）复依筵。度河将□（岁时杂咏作□将。）殿。相看并是仙。（○古今岁时杂咏二十五。诗纪九十八。）
    【晚宴文思殿诗】
    晚日落馀晖。宵园翠盖飞。荷影侵池浪。云色入山扉。萤光息复起。暗鸟去翻归。乐极未言醉。杯深犹恨稀。（○初学记十四。诗纪九十八。）
    【宴光璧殿咏遥山灯诗】
    照耀浮辉明。飘遥落烬轻。枝多含树影。烟上带佩生。杂桂还如月。依柳更疑星。园中鹤采丽。池上凫飞惊。（○古今岁时杂咏七。诗纪九十八。）
    【三善殿夕望山灯诗】
    重岫多风烟。华灯此岫边。涸浦如珠露。凋树似花钿。依楼杂度月。带石影开莲。既有常满照。羞与晓星连。（○古今岁时杂咏七。诗纪九十八。）
    【入隋侍宴应诏诗】
    〖南史曰。後主从隋文帝东巡。登芒山。赋诗。〗
    日月光天德。山河壮帝居。太平无（御览作何。）以服。愿上东（初学记作登。）封（文苑作方。御览作封禅。诗纪云。一作万年。）书。（○南史陈後主本纪。初学记十四。文苑英华百六十九。御览百三十四。诗纪九十八。）
    【幸玄武湖饯吴光太守任惠诗】
    寒云轻重色。秋水去来波。待我戎衣定。然送大风歌。（○文苑英华二百六十六。诗纪九十八。）
    【宴詹事陆缮省诗】
    禁闼九重中。宴赏三春日。云收山（诗纪作上。）树隐。叶长宫槐密。水（诗纪作冰。）绿已浮苔。花舒正含实。（○初学记十四。诗纪九十八。）
    【听筝诗】〖杂言〗
    文窗玳瑁影婵娟。香帷翡翠出神仙。促柱点唇莺欲语。调弦系爪雁相连。秦声本自杨家解。吴俞那知谢傅怜。髫党罘家勾佟＠几辔弈羌濉＃ā鹗纪九十八。）
    附（诗纪云。按小说家所载後主炀帝诸诗。辞多不类。其为後人依托无疑。今别附於此。以备省览云尔。）
    【戏赠沈後】
    〖平陈录曰。沈後者。望蔡侯君理女也。以张贵妃权宠。动经半年不得御。陈主尝御沈後处。暂入即还。谓後曰。何不见留。赠诗云云。後答云云。○亦见朝野佥载。〗
    留人不留人。不留人也去。此处不留人。自有留人处。（○平陈录。诗纪九十八。）
    ※沈後
    【答後主附】
    谁言不相忆。见罢倒（诗纪云。一作便。）成羞。情知不肯住。教遣（诗纪云。一作我。）若为留。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
