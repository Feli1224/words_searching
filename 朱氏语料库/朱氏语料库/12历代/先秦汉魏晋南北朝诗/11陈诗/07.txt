    ●陈诗卷七
    ※江总
    〈总。字总持。济阳考城人。仕梁历丹阳佐史、尚书殿中郎、太子洗马、临安令、太子中舍人。侯景寇京师。往仍广州。陈天嘉中为中书侍郎。太建中。迁司徒右长史。授太子中庶子、通直散骑常侍。转太子詹事。迁太常卿。後主即位。历祠部尚书、尚书仆射。授尚书令。不持政务。随宴後庭。陈亡入隋。开皇十四年卒於江都。年七十六。有集三十卷、後集二卷。〉
    【乐府】
    【雉子斑】〖以下五言。〗
    麦垄新秋来。泽雉屡徘徊。依花似协妒。拂草乍惊媒。三春桃照李。二月柳争梅。暂住（文苑作往。乐府同。）如皋路。当令巧笑开。（○文苑英华二百六。乐府诗集十八。诗纪百四。）
    【陇头水二首】
    陇头万里外。天崖四面绝。人将蓬共转。水与啼俱咽。惊湍自涌沸。古树多摧折。传闻博望侯。苦辛提（文苑作辛苦持。注云。一作题。）汉节。（○文苑英华百九十八。乐府诗集二十一。诗纪百四。）
    雾暗山（文苑作川。）中日。风惊陇上秋。徒伤幽咽响。不见东西流。无期从此别。更度几年幽。遥闻玉关道。望入杳悠悠。（○同上）
    【折杨柳】
    万里音尘（文苑作书。）绝。千条杨柳结。不悟（文苑作误。注云。一作忄吴。）倡园花。遥同羌岭（文苑作故里。注云。一作天岭。乐府作天岭。诗纪云。一作天岭。）雪。春心自浩荡。春树聊攀折。共此依依情。无奈年年别。（○文苑英华二百八。乐府诗集二十二。诗纪百四。）
    【关山月】
    兔月半轮明。狐关一路平。无期从此别。复欲几年行。饔⒐馐楹鹤唷７钟罢彰鞅。流落今如此。长戍受降城。（○乐府诗二十三。诗纪百四。）
    【洛阳道二首】
    德阳穿洛水。伊阙迩河桥。仙舟李膺棹。小马王戎镳。杏堂歌吹合。槐路风尘饶。绿珠含泪舞。孙秀强相邀。（○文苑英华百九十二。乐府诗集二十三。诗纪百四。）
    小平路（诗纪云。一作临。）四达。（文苑作临四达。注云。一作路四达。）长楸（乐府作秋。）听五钟。（乐府作钟。诗纪同。）玉节迎司隶。锦车归濯龙。弦歌声不息。环佩响相从。花障荡舟笑。日饔⑾律椒辍＃ā鹜上）
    【长安道】
    翠盖承轻雾。（乐府作露。文苑云。一作露。）金羁照落晖。五侯新拜罢。七贵早朝归。轰轰紫陌上。蔼蔼红尘飞。日暮延平（文苑作年。注云。一作平。）客。风花拂舞衣。（○文苑英华百九十二。乐府诗集二十三。诗纪百四。）
    【梅花落二首】
    缥（文苑作В。注云。一作缥。）色动风香。罗生枝已长。妖姬坠马髻。（文苑作堕马鬓。）未插江南稀Ｗ袖花纷落。春衣共有芳。（文苑云。一作光。）羞作秋胡妇。独采城（文苑作江。注云。一作城。）南桑。（○文苑英华二百八。乐府诗集二十四。诗纪百四。）
    胡地少春来。三年惊落梅。偏疑粉蝶散。乍似雪花开。可怜香气歇。可惜风相摧。金饶（文苑作镜。）且莫韵。（文苑作顾。）玉笛幸徘徊。（○同上）
    【紫骝马】
    春草正萋萋。荡妇出空（文苑作金。乐府云。一作金。）闺。识是东方骑。犹带北风嘶。扬鞭向柳市。细蹀上（文苑作下。）金堤。愿君怜织素。残妆尚有啼。（○文苑英华二百九。乐府诗集二十四。诗纪百四。）
    【骢马驱】
    长城兵气寒。饮马讵为难。暂解青丝辔。（文苑作系。）行歇镂衢鞍。白登围转急。黄河冻不乾。万里朝飞电。论功易走丸。（○文苑英华二百九。乐府诗集二十四。诗纪百四。）
    【雨雪曲】
    雨雪隔（文苑作阻。）榆溪。从军度陇西。绕阵看狐迹。依山见马蹄。天寒旗彩坏。地暗鼓声低。漫漫愁云（乐府作寒。）起。苍苍别路迷。（○文苑英华百九十三。乐府诗集二十四。诗纪百四。）
    【刘生】〖诗纪云。外编作王由礼。题云赠侠侣。〗
    刘生负意气。长肃且（文苑作共。）徘徊。高（诗纪云。一作辩。）论明秋水。命赏陟春台。干戈倜傥用。笔砚纵横才。置驿无年限。游（文苑作流。）侠四方来。（○文苑英华百九十六。乐府诗集二十四。诗纪百四。）
    【妇病行】
    窈窕怀贞室。风流挟琴妇。唯将角枕卧。自影啼妆久。羞开翡翠帷。懒对蒲萄酒。深悲在缣素。托意忘箕帚。夫婿府中趋。谁能大垂手。（○乐府诗集三十八。诗纪百四。）
    【置酒高殿上】
    三清传旨酒。柏梁奉欢宴。霜云动玉叶。冻水疏金箭。羽龠响钟石。流泉灌金殿。盛时不再得。光景驰知电。（○类聚三十九作赋得置酒高殿上。乐府诗集三十九。诗纪百四。）
    【今日乐相乐】
    绮殿文雅遒。玳筵欢趣密。郑态逶迤舞。齐弦窈窕瑟。金杷顽熙。玉井沈朱实。愿此（光府作以。）北堂宴。长奉南山日。（○乐府诗集三十九。诗纪百四。）
    【箫史曲】
    弄玉秦家女。箫史仙处童。来时兔月满。（乐府作照。）去後凤楼空。密笑开还敛。浮声咽更通。相期红粉色。飞向紫烟中。（○乐府诗集五十一。诗纪百四。）
    【燕燕于飞】
    二月春晖晖。双燕理毛衣。衔花弄藿蘼。拂叶隐芳菲。或在堂间戏。多从幕上飞。若作仙人履。终（文苑作应。）向（类聚作往。）日南归。（○类聚九十二作咏燕燕于飞应诏。文苑英华二百六。乐府诗集七十七。诗纪百四。）
    【济黄河】〖诗纪云。六朝声偶作柳顾言者非。〗
    葱山沦外域。（乐府作城。）盐泽隐遐方。两源（文苑作京。乐府同。）分际远。九道派流长。未殚所闻见。无待验词章。留连嗟太史。惆怅践黎阳。导波萦地节。（诗纪云。一作脉。）疏气耿天潢。阙周沈（乐府缺此字。）用宝。嘉晋肇为梁。（○初学记六、文苑英华百六十三并作渡黄河。乐府诗集七十四。诗纪百四。）
    【横吹曲】
    箫声凤台曲。洞吹龙钟管。镗钅答渔阳掺。怨抑胡笳断。（○乐府诗集二十五。诗纪百四。）
    【怨诗二首】〖以下七言。〗
    采桑归路河流深。忆昔相期柏树林。奈许新缣伤妾意。无由故剑动君心。（○乐府诗集四十一。诗纪百四。）
    新梅嫩柳未障羞。情去恩（乐府作思。）移那可留。团扇箧中言不分。（诗纪云。拾遗作尽。）纤腰掌上讵胜愁。（○同上）
    【乌栖曲】
    桃花春水木兰桡。金羁翠盖聚河桥。陇西上计应行去。城南美人啼著曙。（○乐府诗集四十八。诗纪百四。）
    【芳树】
    朝霞映日殊未妍。珊瑚照水定非鲜。千叶芙蓉讵相似。百枝灯花复羞然。暂欲寄根对沧海。大愿移华侧绮钱。井上桃虫谁可杂。庭中桂蠹岂见怜。（○古诗类苑百二十五。诗纪百四。）
    【东飞伯劳歌】
    南飞乌鹊北飞鸿。弄玉兰香时会同。谁家可怜出窗牖。春心百（文苑作万。）媚胜杨柳。银床金屋挂流苏。宝镜玉钗横珊瑚。年时（文苑作今年。注云。一作年时。）二八新红脸。宜笑宜歌羞更敛。风花一去杳（文苑作春。）不归。髫担ㄎ脑纷髦弧＃┪无双（文苑云。一作双双。）惜舞衣。（○文苑英华二百三。乐府诗集六十八。诗纪百四。）
    【杂曲三首】
    行行春迳蘼芜绿。织素那复解琴心。乍惬南阶悲绿草。谁堪东陌怨黄金。红颜素月俱三五。夫婿何在今追（诗纪云。集作征。）虏。关山陇月春雪冰。（文苑作深。注云。一作冰。诗纪云。一作深。）谁见人啼花照户。（○文苑英华二百十一。乐府诗集七十七。诗纪百四。）
    殿内一处起金房。并（诗纪云。玉台作便。）胜馀人白玉堂。珊瑚挂镜临网户。芙蓉作帐照雕梁。记栊宛转垂翠幕。佳丽逶迤隐珠箔。风前花管苣蚜簟Ｎ璐花钿低不落。阳台通梦太非真。洛浦凌波复不新。曲中唯闻张女调。（诗纪云。一作曲。）定有同姓可怜人。但愿私情赐斜领。不愿傍人相比并。妾门逢春自可荣。君面未（乐府误作朱。）秋何意冷。（○乐府诗集七十七。诗纪百四。）
    泰山言应可转移。新宠不信更参差。合欢锦带鸳鸯鸟。同心绮袖连理枝。皎皎新秋明月开。早露飞萤暗里来。鲸灯落花殊未尽。虬水银箭莫相催。非是神女期河汉。别有仙姬入吹台。未眠解著同心结。欲醉那堪连理杯。後宫不惬茱萸芳。夜夜争开苏合房。宝钗翠鬓还相似。朱唇玉面非一行。新人未语言如涩。新宠无前判不臧。愿奉更衣兰麝气。恐君马到自惊香。（○同上）
    【梅花落】
    腊月正月早惊春。众花未发梅花新。可怜（类聚作梅花。）芬芳临玉台。朝攀晚折还复开。长安少（徐集作年少。文苑同。又注一作少年。）年多轻薄。两两共（徐集作常。文苑、乐府同。）唱梅花落。满酌金卮（徐集作杯。文苑同。又注。一作卮。）催玉柱。落梅树下宜歌舞。金谷万株连绮甍。梅花密（类聚作隐。）处藏（类聚作隐。）娇莺。桃李佳人欲相照。摘叶（类聚作蕊。诗纪云。一作蕊。）牵花来并笑。杨柳条青楼上轻。梅花色白雪中明。横笛短箫凄复切。（类聚作咽。文苑云。一作噎。）谁知柏（文苑误作陌。）梁声不绝。（○徐孝穆集一。文苑英华二百八作徐陵。乐府诗集二十四。诗纪百四。又类聚八十六引春、新、台、开、柱、舞、甍、莺、照、笑、轻、明、咽、绝十四韵。）
    【宛转歌】
    七（乐府作九。）夕天河白露明。八月涛水秋（文苑云。一作清。）风惊。楼中恒闻哀响曲。（徐集作曲响。文苑同。）塘上复有辛苦（文苑作苦辛。乐府同。）行。不解何意悲秋气。直置（文苑云。一作致。）无秋悲自生。不怨前阶促织鸣。偏愁别（徐集作便。文苑、乐府同。）路捣鬼衣声。别燕差池自有返。离蝉寂寞讵含（文苑云。一作怀。）情。云聚怀情四望台。月冷相思九重观。欲题芍药诗不成。来采芙蓉花已散。金樽送曲韩娥起。玉柱调弦楚妃叹。（徐集作劝。文苑同。又注。一作叹。）翠眉结恨不复开。宝鬓迎秋度（文苑云。一作风。）前乱。湘妃拭泪洒贞筠。暌╀揭拢ㄐ旒作行乐玩花。文苑同。又注。一作暌╀揭隆＃┖未θ恕２讲较惴山鸨。ㄐ旒作箔。）履。盈盈扇掩珊瑚唇。已言采桑期陌上。复能解佩就江滨。竞入华堂要花枕。争开羽帐奉华茵。不惜独眠（乐府作眼。）前下钓。（徐集作钩。文苑同。又注。一作钓。）欲许便作後来薪。（徐集作新。文苑、乐府同。）後来瞑瞑同玉（徐集作匡。文苑云。又注。一作玉。）床。可怜颜色无比方。谁能巧笑特（徐集作时。文苑同。又注。一作特。）窥井。乍取新声学（徐集作举。）绕梁。宿处留娇堕黄珥。镜前含笑弄明稀{艹卷}（乐府作采。）ご摘心心不尽。茱萸折叶叶更芳。已闻能歌洞箫赋。讵是故爱邯郸倡。（○徐孝穆集一。文苑英华二百七作徐陵。乐府诗集六。诗纪百四。）
    【长相思二首】〖杂言〗
    长相思。久离别。征夫去远芳音（诗纪云。一作幽芳。）灭。（文苑作幽芳灭。注云。一作芳音灭。又作幽芳歇。）湘水深。陇头咽。
    红罗斗帐里。绿绮清弦绝。逶迤百尺楼。愁思三秋结。（○文苑英华二百二。乐府诗集六十九。诗纪百四。）
    长相思。久别离。春风送燕入檐窥。暗开脂粉弄花枝。红楼千愁色。玉箸两行垂。心心不相照。望望何由知。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
