    ●陈诗卷十
    【郊庙歌辞】
    【陈太庙舞辞七首】
    〖隋书乐志曰。陈初。武帝诏求宋齐故事。太常卿周弘让奏曰。齐氏承宋。咸用元徽旧式。宗祀朝飨奏乐俱同。惟北郊之礼颇有增益。皇帝入槊抛嘤乐痢Ｒ福酒奏嘉胙。太尉亚献奏凯容。埋牲奏隶幽。帝还便殿奏休成。众官并出奏肃成。此乃元徽所阙。永明六年之所加也。唯送神之乐。宋孝建二年秋起居注云奏肆夏。永明中改奏昭夏。帝遂依之。是时并用梁乐。唯改七室舞辞。〗
    【凯容舞】〖皇祖步兵府君室〗
    於赫皇祖。宫墙高嶷。迈彼厥初。成兹峻机。缦乐简简。寝翼翼。裸飨若存。惟灵靡测。（○隋书音乐志。乐府诗集九。诗纪百七。）
    【凯容舞】〖正员府君室〗
    昭哉上德。浚彼洪源。道光前训。庆流後昆。神猷绵（乐府作缅。）邈。清庙斯存。以享以祀。惟祖惟尊。（○同上）
    【凯容舞】〖怀安府府室〗
    选辰崇飨。饰礼严敬。靡爱牲牢。兼馨粢盛。明明烈（隋志作列。乐府同。）祖。龙光远映。肇我王风。形斯舞咏。（○同上）
    【凯容舞】〖皇高祖成安府君室〗
    道遥积庆。德远昌基。永言祖武。致享从思。九章停列。八舞回墀。灵其降止。百福来绥。（○同上）
    【凯容舞】〖皇曾祖太常府君室〗
    肇迹缔基。义标鸿篆。恭惟载德。琼源方阐。享荐三清。筵陈四琏。增我堂构。式敷帝典。（○同上）
    【景德凯容舞】〖皇祖景皇帝室〗
    皇祖执德。长发其祥。显仁藏用。怀道韬光。宁斯寝。合此萧芗。永昭贻厥。还符翦商。（○同上）
    【武德舞】〖皇考高祖武皇帝室〗
    圃帐プ妗８г松离。道周经纬。功格玄只。（隋志误作祗。）方轩迈扈。比舜陵妫。缉熙是咏。钦明在斯。云雷遘屯。图南共举。大定扬越。震威衡楚。四奥宅心。九畴不叙。景星出翼。非云入吕。德畅容辞。庆昭羽缀。
    於穆清庙。载扬徽烈。鼓玉既陈。丰盛斯洁。是将是享。鸿猷无绝。（○同上）
    ◎释氏
    ※释惠标
    〈惠标。涉猎有才思。陈宝应反。以预谋坐诛。〉
    【咏山诗三首】
    灵山蕴丽名。秀出写蓬瀛。香炉带烟上。紫盖入霞生。雾卷莲峰出。岩开石镜明。定知丘壑里。并伫白云情。（○初学记五。文苑英华百五十九作山。诗纪百七。）
    蛾眉信重险。天目本仙居。金华抱丹灶。玉笥蕴神书。幽人披薜荔。怨妾采蘼芜。紫岩无暮雨。何时送故夫。（○同上）
    丹霞拂层阁。碧水泛蓬莱。鳌岫含烟耸。莲崖照日开。松门夹细叶。石磴染新苔。能令平子见。淹留未肯回。（○同上）
    【咏水诗三首】
    曾添疏勒井。经涌贰师营。玉津花色亮。银溪锦碛明。舟如空里泛。人似镜中行。持将符上善。利得动高
    情。（○初学记六。文苑英华百六十三。诗纪百七。）
    骊泉（类聚作龙川。）紫阙映。珠浦碧沙沉。岸阔（文苑作隔。）莲香远。流清云影深。风潭如拂镜。山溜似调琴。请君看皎洁。知有澹（类聚作淡。初学记同。）然心。（○类聚八作祖孙登。初学记六作祖孙登。文苑英华百六十三。诗纪百七。○逯按。宋本初学记作释惠标。）
    长川落日照（初学记作照日。）深。浦漾清风。弱柳垂江翠。新莲夹岸红。船行疑泛迥。目映似沈空。愿逐琴高戏。乘鱼入浪中。（○初学记六作祖孙登莲调诗。文苑英华百六十三。诗纪百七。）
    【咏孤石】
    中原一孤（文苑作派。）石。地理不知年。根含彭泽浪。顶入香炉烟。崖成二鸟翼。峰作一芙莲。何时发东武。今来镇（初学记作练。）蠡川。（○初学记五。文苑英华百六十一作标法师。诗纪百七。）
    【赠陈宝应】
    〖梁书曰。宝应据闽中。与镏异潜有异谋。遂起兵反。沙门慧标作五言诗以送之。宝应甚悦。慧标赍以示虞寄。寄谓所亲曰。标公既以此始。必以此终。後宝应败。标从坐伏诛。〗
    送马犹临水。离旗稍引风。好看今夜月。当照紫微宫。（○陈书虞荔传附寄传。南史虞寄传。诗纪百七。）
    ※昙瑗
    〈昙暖。金陵人。陈宣帝以为僧正。有集六卷。〉
    【游故苑诗】
    〖续高僧传曰。瑗每上钟阜诸寺。修造道贤。触兴赋诗。览物怀古。洪偃法师傲寄泉石。偏见朋从。把臂郊摇Ｍ游故苑。瑗题树为诗曰。〗
    丹阳松叶少。白水黍苗多。浸淫下客泪。哀怨动民歌。春溪度短葛。秋浦没长莎。麋鹿自腾倚。车骑绝经过。萧条四野望。惆怅将如何。（○续高僧传昙传。诗纪百七。）
    ※释洪偃
    〈释洪偃。俗姓谢氏。会稽山阴人。在梁为梁武帝所优礼。梁乱。避地缙云。陈武受禅。乃复出都。天嘉五年卒。有集八卷。〉
    【游故苑诗】〖诗纪云。禅藻集误作何偃。〗
    龙田留故苑。汾水结馀波。怅望伤游目。辛酸思绪多。凉飚（续高僧传作烟。初学记作寒烟。万花谷同。）惨高树。浓（初
    学记作浓。万花谷同。）露变轻萝。泽葵犹带井。（初学记作荇。万花谷作草。）池竹尚（续高僧传作下。诗纪云。一作下。）侵荷。秋风徒自急。无复白云歌。（○初学记二十四。续高僧传昙瑗传。万花谷後二十五作释洪偃诗。诗纪百七。）
    【登吴钇酵ぁ俊际纪云。一作游若邪云门精舍。〗
    萧萧物候晚。肃肃天望清。旅人聊策杖。登高荡客情。川原（续高僧传作源。注云。明本作原。）多旧迹。墟里或新名。宿烟浮始旦。朝日照初晴。独游乏徒侣。徐步寡逢迎。信矣非吾托。赏心何易并。（○续高僧传本传。诗纪百七。）
    【游钟山之开善定林息心宴坐引笔赋诗】
    杖策步前岭。褰裳出外扉。轻萝转蒙密。幽迳复纡威。树高枝影细。山尽（续高僧传作昼。）鸟声稀。石苔时滑屣。虫网乍粘（续高僧传云。明本作沾。）衣。涧傍紫芝晔。岩上白云霏。松子排烟去。堂（续高僧传作常。注云。元、明本作堂。）生寂不归。穷谷无还往。攀桂独依依。（○续高僧传本传。诗纪百七。）
    ※释智恺
    〈释智恺。俗姓曹氏。住杨都寺。与法泰同往岭表。卒於陈光大二年。〉
    【临终诗】〖诗纪云。视野藻集作法泰诗。题云遘疾。并误。〗
    千月（广弘明集云。明本一作秋。诗纪云。一作秋。）本难满。三时理易倾。石火无恒焰。电光非（广弘明集作宁。注云。三本、宫本作非。）久明。遗文空满笥。徒然昧後生。泉路方幽噎。（广弘明集云。明本作а。）寒陇向凄清。一随朝露尽。唯有夜松声。（○广弘明集三十。诗纪百七。）
    ※高丽定法师
    【咏孤石】
    迥（文苑作回。）石直生空。平湖四望通。岩根（初学记作限。）恒洒浪。树杪（初学记作桫。）镇摇风。偃流还渍影。侵霞更上红。独拔群峰外。孤秀白云中。（○初学记五。文苑英华百六十一。诗纪百七。）
    ◎鬼神
    【鸟妖诗】
    〖南史曰。陈之将亡。有鸟一足。集其殿庭。以觜画地成文曰云云。解才以为独足盖指後主独行无众。茂草言荒秽也。隋承火运。草得火而後灰。及後主至长安。馆於都水台。所谓上高台当水开者。其言皆验。〗
    独足上高台。茂（诗话作腐。）草变为灰。欲知我家处。朱门当（诗话作临。）水开。（○南史陈後主纪。诗话总龟四十七。诗纪外集四。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
