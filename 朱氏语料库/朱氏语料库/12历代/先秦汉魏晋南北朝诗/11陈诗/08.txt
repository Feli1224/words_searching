    ●陈诗卷八
    ※江总
    【诗】
    【释奠诗应令】〖八章〗
    敬逊三德。厥修六艺。师圣发蒙。尊儒启滞。若括资羽。如金待砺。雅道聿兴。教学无替。
    希代明王。应期圣主。裁成品物。奄有区宇。篇籍芬场。诗书照府。笼樊七十。驱驭三五。
    於赫上嗣。毓德元良。崇贤既辟。驰道飞芳。仪刑震象。问望离方。夏戈秋龠。日就月将。
    肆礼虞痒。弘风阙里。降心下问。劳谦让齿。五方耸听。百辟倾耳。济济耆生。莘莘胄子。
    间歌有节。合舞惟恭。阶陈樽篚。庭列笙镛。誉宣四学。业阐三雍。森沉灵宇。依稀神纵。
    奠馀币久。辰良景暮。黍稷非馨。苹蘩式昨。崇敬台保。昭彰审谕。翠盖移阴。斑轮徐渡。
    年灰迭起。星踊分堋４旱蚴魃。日藻川流。雪花迟舞。云叶双抽。雾开金鲫隆１销石沟。
    肃仰鸿化。恭闻盛典。人握悬藜。家藏瑚琏。顾惟朽谢。暮识肤浅。恩谬爵浮。心惭貌忄典。（○文馆词林百六十作
    隋江总。）
    【秋日侍宴娄苑湖应诏诗】
    翠渚还銮（文苑作鸾。）辂。瑶池命羽觞。千门响云跸。四泽动荣光。玉轴昆池浪。金舟太液张。虹旗照凫屿。凤盖绕林塘。野静重阴阔。（文苑作阁。）淮秋水气凉。雾开楼阙近。日迥烟波长。洛宴谅斯在。镐饮讵能方。朽劣叨荣遇。簪笏奉周（文苑作同。）行。（○初学记十四。文苑英华百六十九。诗纪百五。）
    【侍宴玄武观诗】
    诘晓三春暮。新雨百花朝。星宫移渡罕。（类聚作汉。）天驷动行镳。旆转苍龙阙。尘飞饮马桥。翠观迎斜照。丹楼望落潮。鸟声云里出。树影（类聚作彩。）浪中摇。歌吟奉天咏。未必待闻韶。（○类聚六十三。文苑英华百六十九。诗纪百五。）
    【宴乐修堂应令诗】
    肃城通甲观。承华启画堂。北宫降恩赏。西园度羽觞。殊私（文苑作思。）奉玉裕。终宴在金房。庭晖连树彩。檐影接云光。仙如伊水驾。乐似洞庭张。弹丝命琴瑟。吹竹动笙簧。庸疏滥应阮。衰（诗纪误作哀。）朽恧（文苑误作恶。）连章。（○初学记十。文苑英华百七十九。诗纪百五。）
    【三日侍宴宣猷堂曲水诗】
    上巳娱春禊。芳辰喜月离。北宫命箫鼓。南馆列旌麾。绣柱擎（岁时杂咏作惊。）飞阁。雕轩傍曲池。醉鱼沈远岫。浮枣漾清漪。落花悬度影。飞丝不（当作下。）碍枝。树动丹楼出。山斜翠磴危。礼周羽爵遍。乐阕光阴移。（○古今岁时杂咏十六。初学记四。文苑英华百七十二。诗纪百四。）
    【秋日游】〖类聚、初学记无游字。〗昆明池诗】〖诗纪云。元行恭、薛道衡有此诗。〗
    灵（类聚作玄。诗纪云。一作玄。）沼萧条望。游人意绪多。终南云影落。渭北雨声过。蝉噪金堤柳。鹭饮石鲸（初学记作鳞。文苑同。）波。珠来照（初学记作昭。）似月。织处写成河。此时（类聚作讵知。诗纪云。一作讵知。）临水叹。非复采莲歌。（○类聚九。初学记七。文苑英华百六十四。诗纪百四。）
    【秋日登广州城南楼诗】
    秋城韵晚笛。危榭引清（文苑作凄。诗纪云。一作凄。）风。远气疑埋剑。惊禽似避弓。海树一边出。山云四面通。野火初烟细。新月半轮空。塞外离群客。（类聚作鸟。）颜鬓早如蓬。徒怀建邺（文苑作业。）水。复想洛阳宫。不及孤飞雁。独在上林中。（○类聚二十八。文苑英华三百十一。诗纪百五。）
    【赠洗马袁朗别诗】
    贾谊登朝日。终军对奏年。校文升广内。抚剑入崇贤。奇才殊艳逸。（文苑作与殊逸。）将别更留连。（类聚作联。文苑作爱留联。注云。集作更留联。一作爱攀联。）驱车命铙（文苑作饶。注云。一作弦。）管。拱坐面林泉。池寒稍下雁。木落久无蝉。露浸（类聚作侵。）山扉（类聚作上。文苑云。一作上。）月。霜开石路烟。高谈无与（文苑作以。注云。一作兴。）慰。迟尔报华篇。（○类聚二十九。文苑英华二百六十六作赠别洗马袁朗。诗纪百五。）
    【诒孔中丞奂诗】
    我行五岭表。辞乡（初学记作卿。文苑同。）二十年。闻莺欲动咏。披雾即依然。畴昔同寮き。今（文苑作亟。）随年代改。借问藏书处。唯君故人在。故人名宦（初学记作官。）同。霜（初学记作清。文苑同。）简肃权豪。谁知怀九叹。徒然泣二毛。步出东郊望。心游江海上。遇物便今古。何为不惆怅。初晴原野开。宿雨润条枚。丛花曙後发。一鸟雾中来。淹留兰蕙苑。吟啸芳菲晚。忘怀静躁间。自觉风尘远。白社聊可依。青山乍采薇。钟牙（文苑作茅。注云。集作芋。）乃得性。语默岂同归。（○文苑英华二百四十七。诗纪百五。又初学记十二引年、然、き、在、高、毫、毛八韵。御览二百二十六作孔中丞诗。引年、然、き、在、高、毫、毛八韵。）
    【赠贺左丞萧舍人诗】
    切通八表。旌节骛三秦。听歌酬（文苑作犹。）敏对。继好伫行人。贺生思沈郁。萧弟学纷纶。共有笔端誉。皆为席上珍。离群徒悄悄。征旅日先先。黄河分太史。一曲悲千里。海内平生亲。中朝流寓士。痛哉悯梁祚。于焉三十祀。钟仪絷不归。盛宪非何已。陇头心断绝。尔为参生死。回首望长安。犹如（百三家作知。疑刊误。）蜀道难。函关分地轴。华岳接天坛。行■方境逝。（文苑云。集作近。）去棹舣江干。芦花霜外白。枫叶水前丹。翔鸥方怯（文苑云。一作下怯。）冻。落雁（文苑云。集作洛雁。）不胜弹。辉辉盛王道。时务婴疲老。九流倦耳目。十（文苑作千。注云。一作十。）年变（文苑云。集作变年。）怀抱。何以敦歧路。凄然缀辞藻。江南有桂枝。塞北无萱草。斗酒未为别。垂堂深自保。（○文苑英华二百四十七。诗纪百四。）
    【遇长安使寄裴尚书诗】
    传闻合（类聚误作令。）浦叶。远向洛阳飞。北风尚嘶马。南冠独不归。去云（文苑作人。注云。集作去云。）目徒送。离琴手自挥。秋蓬失处所。春草屡芳菲。太（诗纪云。集作叹。）息关山月。风尘客子衣。（○类聚三十一。文苑英华二百四十七。诗纪百五。）
    【别南海宾化侯诗】
    石关通城井。蒲涧迩灵洲。此地何辽啊Ｈ河⒅鹪队巍８卟旁彦伯。令誉许文休。悠焉值君子。复此映芳猷。崤函多险沁。星幼郴分堋７制缙世道。念别伤边秋。断山时结雾。平海若无流。惊鹭一群起。哀猿数
    处愁。是日送归客。为情自可求。终谢能鸣雁。还同不系舟。其如江海泣。惆怅徒离忧。（○文苑英华二百六十六。诗纪百五。又类聚二十九作别宾化侯诗。引秋、流、愁、求四韵。）
    【庾寅年二月十二日游虎丘山精舍诗】
    纵棹怜回曲。寻山静见闻。每从芳杜性。须与俗人分。贝塔涵流动。花台偏领（广弘明集作编岭。注云。宋、宫本作偏岭。元、明本作偏领。）芬。蒙茏出檐桂。散漫（广弘明集作缦。注云。三本、宫本作漫。）绕窗云。情幽岂犭旬物。志远易惊群。何由狎鱼鸟。不愿屈玄纟熏。（○广弘明集三十。诗纪百五。）
    【入龙丘岩精舍诗】
    法堂犹集雁。仙竹几成龙。聊承丹桂馥。远视（文苑云。一作睨。）白云峰。风窗穿石窦。月牖拂霜松。暗谷留征鸟。空床彻夜钟。阴崖（文苑作峰。）未辩色。叠树岂知重。溘此哀时命。吁嗟世不容。无由访檐尹。何去复何从。（○文苑英华二百三十三。诗纪百五。）
    【明庆寺诗】
    十五诗书日。六十轩冕年。名山极历览。胜地殊留连。幽嗡示壁。（文苑作壑。）洞穴泻飞泉。金河知证果。石室乃安禅。夜梵闻三界。朝香彻九天。山阶步皎月。涧户听（初学记作惠。）凉蝉。市朝沾草露。淮海作桑田。
    （以上二句文苑在夜梵闻三界句上。）何（文苑作永。）言望钟岭。更复切秦川。（○初学记二十三。文苑英华二百三十三。诗纪百五。）
    【入摄山栖霞寺诗】（并序）
    壬寅年十月十八日。入摄山栖霞寺。登岸（广弘明集作崖。注云。明本作岸。）极峭。颇畅怀抱。至德元年癸卯十月二十六日。又再游此寺。布法司施菩萨戒。甲辰年十月二十五日。奉送金像还山。限以时务。不得恣情淹留。乙巳年十一月十六日。更获拜礼。仍停山中宿。永夜留连。栖神悚听。但交臂不停。薪指俄谢。率制此篇。以记即目。俾後来赏者。知余山志。（广弘明集作此志焉。注云。三本、宫本无焉字。）
    净心抱冰雪。暮齿逼（广弘明集作迫。注云。明本一作逼。诗纪云。一作迫。文苑作通。）桑榆。太息波川迅。悲哉人世拘。岁华（广弘明集作聿。注云。明本作华。文苑云。一作聿。）皆采获。冬晚共（广弘明集作具。注云。明本作共。）严枯。濯流济八水。开襟入四衢。兹山灵妙合。当与天地俱。石濑乍深浅。（广弘明集云三本、宫本作浅深。）崖烟（文苑作烟岸。注云。一作崖。）递有无。缺碑横古隧。盘木卧荒涂。行行备履历。步步辚（文苑作怜。广弘明集云。明本一作怜。诗纪云。一作怜。）威（广弘明集作崴。注云。明本作威。宫本作葳。）纡。高僧迹共远。胜地心相符。樵隐各有得。丹青独不渝。（寺犹有朗诠二师、居士明僧绍、治中萧饕嗨芟裢肌＃┮欧缲芳桂。比德喻生刍。寄言长往客。凄然伤鄙夫。（○广弘明集三十。文苑英华二百三十三作再游栖霞寺言志。诗纪百五。）
    【游摄山栖霞寺诗】（并序）
    祯明元年太岁丁未四月十九日癸亥。入摄山展慧布法师。忆谢灵运集还故山入石壁中寻昙隆道人有诗一首十一韵。今此拙作。仍学康乐之（广经明集无之字。注云。三本、宫本有之字。）体。
    愈时（文苑作新。）雨霁。清和孟夏肇。栖宿绿野中。登顿丹霞杪。敬仰高人德。抗志尘物（广弘明集云。宋本作由。）表。三空豁已悟。万有一何小。始从情所寄。冥期谅不少。荷衣步林泉。麦气凉昏晓。乘风面泠泠。候月临皎皎。烟崖憩古石。云路排征鸟。披迳怜森沈。攀条惜杳袅。平生忘是非。朽谢岂矜矫。五净自此涉。（文苑作生。注云。一作涉。）六尘庶无扰。（○广弘明集三十。文苑英华二百三十三作游栖霞寺新雨。又新雨下注云。集作时雨。诗纪百五。）
    【摄山栖霞寺山房夜坐简徐祭酒周尚书并同】（并同。文苑作共。）游群彦诗
    澡身事珠成。非是学金丹。月磴时横枕。云崖宿解鞍。梵宇调心易。禅庭数息难。石涧水流静。山窗叶去寒。君思北阙驾。我惜东都冠。翻愁夜钟尽。同志不盘桓。（广弘明集注云。元、明本作恒。宋本作衤亘。○广弘明集三十。文苑英华二百三十三。诗纪百五。）
    【静卧栖霞寺房望徐祭酒诗】
    绝俗俗无侣。修心心自斋。连崖夕气合。虚宇宿云霾。卧藤新接户。欹石久成阶。树声非有意。禽戏似忘
    怀。故人市朝狎。心期林壑乖。唯怜对芳杜。可以为吾侪。（○广弘明集三十。诗纪百五。）
    【营涅麾慊雇孔魇】（并序）
    祯明二年仲冬。摄山栖霞寺布法师。只（广弘明集作某。注云。三本作只。）尔待（广弘明集作时。注云。三本、宫本作待。）终。余以此月十七日宿昔入山。仰为师氏营涅麾恪；雇居写俗鳌
    可否（广弘明集作不。注云。三本、宫本作否。）同一贵。生死亦一条。况期（广弘明集作斯。注云。明本作期。）灭尽者。岂是俗中要。人道离九怆。冥期出世遥。留连入涧曲。宿昔陟（广弘明集作步。注云。明本作陟。）岩椒。石溜冰（广弘明集云。宫本作水。）便断。松霜日自销。向崖云А３龉任砥住Ｎ鹧晕薮笠。归来即市朝。（○广弘明集三十。诗纪百五。）
    【至德二年十一月十二日升】（广弘明集作界。注云。元、明本作升。）德施山斋三宿决定罪福忏悔诗
    四知无矫志。二（广弘明集作三。注云。三本、宫本作二。）施启幽心。简通（广弘明休作通简。注云。三本、宫本作简通。）避人物。偃息还山林。曲涧停驺响。交枝落幔（广弘明集作簟Ｗ⒃啤Ｋ伪咀髀。明本作漫。明本作幔。）阴。池台聚冻雪。阑牖噪归禽。石彩无新故。峰形讵古今。大车何杳杳。奔马遂鸣谩：我孕蘖念。虔诚在一音。未泛慈舟远。徒令愿海深。（○广弘明集三十。诗纪百五。）
    【咏采甘露应诏诗】
    祥露晓氛氲。上林朝晃郎。千行珠树出。万叶琼枝长。徐轮动仙驾。清晏留神赏。丹水波涛泛。黄山烟雾上。风亭翠旆开。云殿朱弦响。徒知恩礼洽。自怜名实爽。（○初学记二。诗纪百五。）
    【借刘太常说文诗】
    刘┠阶釉啤Ｐ砩餮景伯。硕学该虫篆。奇文秀鸟迹。曰余徒下帷。待问垂重席。不诣王充市。聊投班玩籍。三写遍赞研。六书多补益。幽居服药饵。山宇生虚白。留连嗣芳杜。旷荡依泉石。夫君爱满堂。愿言驰下泽。（○初学记二十一。诗纪百五。）
    【赋得一日成三赋应令诗】
    副君睿赏遒。清夜北园游。下笔成三赋。传觞对九秋。飞文绮悴伞Ｂ渲讲ㄌ瘟鳌Ｊ髅芎蝉响。檐暗雀声愁。绿溆明层殿。青山照近楼。此时盛礼物。顾省良若抽。（○初学记三十一。诗纪百五。）
    【摄官梁小庙诗】
    〖诗纪云。梁有小庙。太祖太夫人庙也。非嫡故别立庙。南史曰。侯景寇建邺。诏以总权兼太常卿守小庙。〗
    畴昔游依（类聚作衣。）所。今日荐樱时。宪章诚有革。岁月遂难思。故人独之子。官联更在兹。虚檐静暮雀。
    洞户映光丝。平生复能几。语事必伤悲。（○类聚三十八。文苑英华三百二十。诗纪百五。）
    【卞山楚庙诗】
    苹藻祈明德。倚棹息岩阿。忽听晨鸡（类聚作鸟鸣。）曙。非复（文苑作是。）楚宫歌。闲阶炙捃。古木断悬萝。帷（文苑作帏。）堂寂易晚。桴（文苑作抱。）鼓自相和。盛祀流百世。英威定几可。（○类聚三十八。文苑英华三百二十。诗纪百五。）
    【山庭春日诗】
    洗沐惟（类聚作唯。文苑同。）五日。栖迟在（初学记作对。诗纪云。一作对。）一丘。古楂（初学记作槎。文苑同。）横近涧。危（初学记作巴。）石耸前洲。岸（类聚误作峰。）绿开河柳。池红照海榴。野花宁待（初学记作辨。）晦。山虫讵识秋。人生复能几。夜烛非长游。（○类聚三作山庭春诗。初学记二十作休沐山庭诗。文苑英华百五十七。诗纪百五。）
    【七夕诗】〖诗纪云。六朝声偶作柳顾言者非。〗
    汉曲天榆冷。河边月桂秋。婉娈期今夕。（初学记作夜。）飘锥汕沉鳌Ｂ炙媪校ㄋ晔痹佑阶髁酢＃┧薅。（类聚作月宿转。诗纪云。一作转。）路逐彩云浮。横波翻泻泪。束素反缄愁。此时机杼息。独向红妆羞。（○类聚四。初学记四。古今岁时杂咏二十五。文苑英华百五十八。诗纪百五。）
    【南还寻草市宅诗】
    红颜辞巩洛。白首入に辕。乘春行（类聚作还。文苑云。一作还。）故里。徐步采芳荪。（初学记作莲。）迳毁悲求（类聚作嵇。初学记作仇。）仲。林残忆巨源。（类聚误作原。）见桐犹识井。看柳尚知门。花落空难遍。莺啼静易喧。无人访语默。何处叙寒温。百年独（文苑作共。）如此。伤心岂（文苑作谁。注云。一作岂。）复论。（○类聚六十四。初学记二十四。文苑英华三百七。诗纪百五。）
    【和张记室源伤往诗】〖诗纪云。集作伤佳人。〗
    小（文苑作少。）妇当垆夜。夫婿凯归（类聚作师。文苑同。又注。集作归。）年。正歌千里曲。翻入九重泉。机中未断素。瑟上本留弦。空帐临窗掩。孤灯向壁燃。还悲寒陇（类聚作塞垄。）曙。（文苑云。集作树。诗纪云。一作树。）松短未生烟。（○类聚三十四作和张源伤往诗。文苑英华三百二题下注。集作伤佳人。诗纪百五。）
    【在陈旦解酲共哭顾舍人诗】
    独酌一樽酒。高咏七哀诗。何言蒿里别。非复竹林期。阶荒郑公草。户阒董生帷。人随暮（诗纪云。一作朝。）槿落。客共晚莺悲。年发（文苑作鬓。）两如此。伤心讵（类聚作独。诗纪云。一作独。）几时。（○类聚三十四作伤顾野王诗。文苑英华三百二。诗纪百五。）
    【侍宴临芳殿诗】〖诗纪云。六朝声偶作柳顾言者非。〗
    钟（文苑作钟。）箭自（文苑作且。诗纪云。一作且。）徘徊。皇堂荐羽杯。桥平疑水落。石迥见山开。林前暝色静。花处近香来。西嵫伤抚夕。北阁滥游陪。（○初学记二十四。文苑英华百七十五作临芳殿侍宴。万花谷後二十三作江总诗。诗纪百五。）
    【侍宴瑶泉殿诗】
    水亭通兮诣。石路接堂皇。（文苑误作皇堂。）野花不识采。旅竹本无行。雀惊疑欲曙。蝉噪似含凉。何言金殿侧。亟奉瑶池觞。（○初学记二十四。文苑英华百七十五作宴琼泉殿。诗纪百五。）
    【别袁昌州诗二首】
    河梁（初学记作阳。）望陇头。分手路悠悠。徂（文苑误作狙。）年惊若（诗纪作若惊。）电。别日欲成秋。黄鹄飞飞远。青山去去愁。不言云雨散。更似东西流。（○类聚二十九。初学记十八。文苑英华二百六十六。诗纪百五。）
    客子叹途穷。此别异西东。关山嗟坠叶。歧路悯征蓬。别鹤声声远。愁云处处同。（○类聚二十九。）
    【经始兴广果寺题恺法师山房诗】
    息舟候香埠。怅别在寒林。竹近交枝乱。山长绝迳深。轻飞入定影。落照有疏阴。不见投云状。空留折桂心。（○初学记二十三。诗纪百五。）
    【和衡阳殿下高楼看妓诗】
    起（文苑作绮。）楼侵碧汉。初日照红妆。弦心艳卓女。曲误（文苑作调。）动周郎。并歌时转黛。息舞暂分香。挂缨银
    烛下。莫笑玉钗长。（○初学记十五。文苑英华二百十三。诗纪百五。）
    【赋得空闺怨诗】
    荡妻怨独守。卢姬伤独居。瑟上调弦落。机中织素馀。自羞泪无燥。翻觉梦成虚。复嗟长信阁。寂寂往来疏。（○类聚三十二。诗纪百五。）
    【并州羊肠坂诗】
    三春别帝乡。五月度羊肠。本畏车轮折。翻嗟马骨伤。惊风起朔雁。落照尽胡桑。关山定何许。徒御惨悲凉。（○文苑英华二百八十九。）
    【岁暮还宅诗】
    悒然想泉石。驱驾出城（初学记作楼。）台。玩竹春前笋。惊花雪後梅。青山殊可对。黄卷复时开。长绳岂系日。浊酒倾一杯。（○类聚六十四。初学记二十四。诗纪百五。）
    【春夜山庭诗】
    春夜芳时晚。幽庭野气深。山疑刻削意。树接纵横阴。户对忘忧草。池惊旅浴禽。樽中良得性。物外知余
    心。（○类聚三十六。广文选十五。诗纪百五。）
    【夏日还山庭诗】
    独於幽栖地。山庭暗女萝。涧渍长低筱。池开半卷荷。野花朝暝落。盘根岁月多。停樽无赏慰。狎鸟自经过。（○类聚三十六。诗纪百五。）
    【赋得谒帝承明庐诗】
    雾开仁寿殿。云绕承明庐。轮停绀粢。马度红尘馀。香貂（初学记作豹。）拜黻衮。花绶拂玄除。谒帝升清汉。何殊入紫虚。（○初学记十四。文苑英华百九十。诗纪百五。）
    【赋得携手上河梁应诏诗】
    早秋天气凉。分手关山长。云愁数处黑。木落几枝黄。鸟归犹识路。流去不知乡。秦川心断绝。何悟是河梁。（○类聚二十九。诗纪百五。）
    【赋得泛泛水中凫诗】
    归凫沸卉同。乱下芳（类聚作方。文苑同。）塘中。出没时衔藻。飞鸣忽芊纭８∩罨虿幌。戏广若乘空。春鹦徒有
    赋。还笑在金笼。（○类聚九十一。文苑英华三百二十九。诗纪百五。）
    【赋得三五明月满诗】
    三五兔辉成。浮阴（类聚作云。）冷复轻。支轮非（文苑作悲。）战反。团扇少歌声。云前来往色。水上动摇明。况复高楼照。何嗟揽不盈。（○类聚一。文苑英华百五十二。诗纪百五。）
    【衡州九日诗】
    秋日正凄凄。茅茨复萧瑟。姬人荐初（御览作秋。）酝。幼子问残疾。园菊抱（文苑作把。）黄华。庭榴（岁时杂咏误作度栏。）剖珠（岁时杂咏作朱。）实。聊（岁时杂咏作昨。）以著书怀。暂遣他乡日。（○初学记四。古今岁时杂咏三十三。文苑英华百五十八。御览三十二。诗纪百五。）
    【赋咏得琴诗】
    可怜峄阳木。雕为绿绮琴。田文垂睫泪。卓女弄弦心。戏鹤闻应舞。游鱼听不沈。楚妃幸勿叹。此丘异丘中吟。（类聚作音。诗纪云。一作音。○类聚四十四。初学记十六作赋得咏琴诗。文苑英华二百十二作赋得咏琴。诗纪百五。）
    【咏双阙诗】
    象阙连驰道。天（类聚作反。诗纪云。一作月。）宇照方疏。刻凤栖清汉。图龙入紫虚。屡逢膏露洒。几遇祥烟初。竞
    言百尺丽。宁方万丈馀。（○类聚六十二。诗纪百五。）
    【三善殿夜望山灯诗】〖诗纪云。六朝声偶作柳顾言者非。〗
    百花疑吐夜。四照似含春。的的连星出。亭亭向月（万花谷作花。）新。采珠非合浦。赠佩异江滨。若任（万花谷作在。）扶桑路。堪言并日轮。（○初学记二十五。万花谷续八作江总诗。诗纪百五。）
    【奉和东宫经故妃旧殿诗】
    故殿看看冷。空阶步步悲。犹忆窥窗处。还如解佩时。苔生无意早。燕入有言迟。若令归就月。照见不须疑。（○类聚三十四。文苑英华三百七。诗纪百五。）
    【同庾信答林法师诗】
    客行七十岁。岁暮远徂征。塞（类聚作寒。）云凝不解。陇水冻无声。君看日远近。（类聚作近远。）为忖长安城。（○类聚二十九作周弘正。初学记十八。诗纪百五。）
    【咏李诗】
    嘉树春风早。春风花落新。但见成蹊处。几得正冠人。当知露井侧。复与夭桃邻。（○类聚八十六。诗纪百五。）
    【咏蝉诗】
    白露凉风吹。朱明落照移。鸣条噪林柳。流响遍台池。忖声如易得。寻忽却难知。（○类九七十七。诗纪百五。）
    【答王筠早朝守建阳门开诗】
    金兔犹悬魄。铜龙欲启扉。三条息行火。百雉照初晖。御沟槐影出。仙掌露光凇＃ā鹄嗑廴十九。文苑英华百九十。诗纪百五。）
    【侍宴赋得起坐弹鸣琴诗】
    丝传园客意。曲奏楚妃情。罕有知音者。空劳流水声。（○初学记十六。万花谷後三十二作江总诗。诗纪百五。）
    【别永新侯】〖诗纪云。诗汇作张正见者非。〗
    送君张掖郡。分悲函谷关。欲知肠断绝。浮云去不还。（○类聚二十九。诗纪百五。）
    【春日诗】
    水苔宜溜色。山樱助落晖。浴鸟沈还戏。飘花度不归。（○初学记三。诗纪百五。）
    【於长安归还扬州九月九日行薇山亭赋韵诗】
    心逐南云逝。形随北雁来。故乡篱下菊。今日几花开。（诗纪云。一作长安九日诗。曰。心逐南云去。身随北雁来。故园篱下菊。今日为谁开。○初学记四作九月九日至微山亭诗。诗纪百五。○逯按。诗纪所注见升庵诗话。）
    御览三十二作九日至微山亭诗
    【哭鲁广达诗】
    〖南史曰。广达。陈之良将也。至德二年为侍中中领军。贺若弼进军钟山。广达力战。及韩擒虎乘胜破宫城。广达被执。入隋。以愤慨卒。江总抚柩恸哭。题其棺曰。〗
    黄泉虽抱恨。白日自留名。悲君感义死。不作负恩生。（○陈史鲁广达传。南史鲁广达传。诗纪百五。）
    【秋日新宠美人应令诗】（以下七言。）
    後宫唯闻莫琼树。绝世复有宋容华。皆自争名进女弟。定觉双飞胜荡家。愿并迎春比翼燕。常作照日同心花。闻道艳歌时易调。忖许新恩那久要。翠眉未画自生愁。玉脸含啼带似笑。角枕千娇荐芬香。若使琴心一曲奏。幽兰度曲不可终。阳台梦里自应通。秋树相思一枝绿。为插贱妾两鬟中。（○类聚十八。诗纪百五。）
    【新入姬人应令诗】
    洛浦流风漾淇水。秦楼初日度阳台。玉轶轻轮五香散。金灯夜火百花（类聚作光。）开。非是妖姬渡江日。定言
    神女隔河来。来时向月别级稹１鹗鼻宕当箫史。数钱拾翠争佳丽。拂红点黛何相似。本持纤腰惑楚宫。暂回舞（诗纪云。玉台作鸾。）神惊吴市。新人羽帐挂流苏。故人网户织蜘蛛。梅花柳色春难遍。情来春去在须臾。不用庭中赋绿草。但愿思著弄明珠。（○类聚十八。诗纪百五。）
    【闺怨篇】
    寂寂青楼大道边。纷纷白雪绮窗前。池上鸳鸯不独自。帐中苏合还空然。屏风有意障明月。灯火无情照独眠。辽西水冻春应少。蓟北鸿来路几千。愿君关山及早度。念妾桃李片时妍。（○类聚三十二作闺怨诗。文苑英华三百四十六。诗纪百五。）
    【又】
    蜘蛛作丝满帐中。芳草结叶当行路。红脸脉脉一生啼。黄鸟飞飞有时度。故人虽故昔经新。新人虽新复应故。（○玉台新咏九作梁简文帝和萧侍中子显春别。类聚三十二。诗纪百五。）
    【内殿赋新诗】
    兔影脉脉照金铺。虬水滴滴泻玉壶。绮翼雕甍迩清汉。虹梁紫（乐府、诗纪并云。一作桂。）柱丽黄图。风高暗绿凋残柳。雨驶芳红湿晚芙。三五二八佳年少。百万千金买歌笑。偏著故人织素诗。愿奏秦声采莲（乐府云。一作
    菱。）调。织女今夕渡银河。当见新（乐府作清。注云。一作新。）秋停玉梭。（○乐府诗集七十四。诗纪百五。）
    【姬人怨】
    天寒海水惯相知。空床明月不相宜。庭中芳桂憔悴叶。井上疏桐零落枝。寒灯作花羞夜短。霜雁多情恒结伴。非为陇水望秦川。直置思君肠自断。（○类聚三十二作为姬人怨服散诗。文苑英华三百四十六。诗纪百五。）
    【姬人怨服散篇】
    薄命夫婿好神仙。逆愁高飞向紫烟。金丹欲成犹百练。玉酒新熟几千年。妾家邯郸好轻薄。特忿仙童一丸药。自悲行处绿苔生。何悟啼多红粉落。莫轻小妇狎春风。罗袜也得步河宫。云车欲驾应相待。羽衣未去幸须同。不学箫史还楼上。会逐级鹣吩轮小＃ā鹄嗑廴十二接上篇为一首。文苑英华三百四十六。诗纪百五。）
    【赠李余】
    上林开宴留连。（○太平寰宇记九十。）
    【应诏诗】
    绿桷朱帘金刻凤。凋梁绣柱玉蟠螭。（○草堂诗笺三十二秋兴诗注。）
    【诗】
    恼杀朱归客。桃花鲅眼醉。（○万花谷七。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
