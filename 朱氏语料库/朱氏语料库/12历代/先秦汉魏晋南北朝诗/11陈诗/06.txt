    ●陈诗卷六
    ※陈昭
    〈昭。义兴国山人。庆之子。庆之在梁以军功封永兴侯。卒。昭嗣位。〉
    【明君词】〖诗纪云。阴铿集亦载此诗。今从乐府作陈昭。艺文又作陈明。疑即昭也。〗
    跨鞍今永诀。垂泪（阴集作涕。类聚同。）别亲宾。汉地随行尽。（乐府作行将远。）胡关逐望新。交河拥塞（阴集作寒。文苑同。）雾。（文苑云。一作露。乐府作路。）陇日（阴集作首。乐府同。文苑云。一作首。）暗沙尘。唯有孤明月。犹能远送（阴集作送远。文苑同。又注。一作远送。）人。（○阴常侍集作昭君怨。类聚三十作陈明昭君词。文苑英华二百四作阴铿昭君怨。注云。一作东昭。乐府诗集二十九。诗纪百六。）
    【聘齐经孟尝君墓诗】
    薛城观旧迹。征马屡徘徊。盛德今何在。唯馀长夜台。苍茫空垄路。憔悴古松栽。悲随白杨起。泪想雍门来。泉产无关走。鸡鸣谁为开。（○文苑英华三百六。诗纪百方。）
    ※陈暄
    〈暄。昭弟。後主在东宫。引为学士。及即位。任为通直散骑常侍。为後主侮虐悸死。〉
    【洛阳道】
    洛阳九逵（乐府作达。注云。一作逵。诗纪云。一作衢。）上。（文苑云。一作衢止。）罗绮四时春。路傍避骢马。车中看玉人。镇西歌艳曲。临淄逢丽神。欲知双璧价。潘夏正连茵。（○文苑英华百九十二。乐府诗集二十三。诗纪百六。）
    【长安道】
    长安开绣陌。三条向绮门。张敞车单马。韩嫣乘副轩。宠深来借殿。功多竞置（文苑、乐府作买。）园。将军夜夜返。弦歌著曙喧。（○文苑英华百九十三。乐府诗集二十三。诗纪百六。）
    【紫骝马】
    天马汗如红。鸣鞭（文苑作鞍。）度九稀８枭顺窍露场Ｋ灰辣钡胤纭ｓ眨ㄎ脑纷鬏纭Ｗ⒃啤Ｒ蛔黧铡０大铡⑤绻磐ā＃┖芳树歇。笛怨柳枝空。横行意未已。羞住（乐府作往。注云。一作住。文苑云。一作在。）毂车中。（○文苑英华二百九。乐府诗集二十四。诗纪百六。）
    【雨雪曲】
    都尉出祁连。雨雪满鸡田。雕陵持抵鹊。属国用和毡。冰合军应渡。（文苑作度。）楼寒烽未然。（文苑作燔。注云。一作燃。）花迷差（文苑作槎。）未著。疏勒复经年。（○文苑英华百九十三。乐府诗集二十四。诗纪百六。）
    ※祖孙登
    〈登。仕陈为记室。侯安都引以为客。〉
    【紫骝马】
    候骑指（类聚作柏。乐府作陌。俱误。）楼兰。长城迥（文苑作向。注云。一作迥。）路难。嘶从风处断。骨住水中寒。飞尘暗金勒。落泪洒银鞍。抽鞭上关路。谁念客衣单（○类聚九十三作赋得紫骝马诗。文苑英华二百九作苏子卿。乐府诗集二十四。诗纪百六。）
    【宫殿名登高台诗】
    独有相思意。聊敞凤皇台。莲披（文苑云。集作枝。）香稍上。月（类聚作日。）明光正来。离鹄（文苑作鹤。诗纪云。一作鹤。）将云散。飞花似雪回。遥思竹（初学记误作休。）林友。前窗夜夜开。（○类聚六十二。初学记二十四。文苑英华三百十三作宫殿石
    登台。诗纪百六。）
    【赋得司马相如诗】
    雍容文雅深。王吉共追寻。当垆应酤酒。托意且弹琴。上林能作赋。长门得赐金。唯当有汉主。知怀封禅心。（○类聚五十五。诗纪百六。）
    【咏风诗】
    遥埽ㄍ蚧ü赛苎。）楚王宫。徘徊绕竹丛。带叶俱吟树。将花共亻舞空。飘香双袖里。乱曲五弦中。试上同台（万花谷作楼。）听。悲响定无穷。（○类聚一。初学记一。文苑英华百五十六。万花谷二作祖孙登诗。诗纪百六。）
    【咏水诗】
    骊泉（类聚作龙川。）紫阙映。（诗纪云。一作龙川紫阁映。）珠浦碧沙沈。（文苑作连。）岸阔莲香远。流清云影深。风潭如拂镜。山溜似调琴。请君看皎洁。知有淡然心。（○类聚八。初学记六。文苑英华百六十三作释惠标。诗纪百六。）
    【咏柳诗】
    驰道藏乌日。郁郁正翻风。抽翠争连影。飞绵乱上空。高叶临胡塞。长枝拂汉宫。欲验伤攀折。三春横笛
    中。（○类聚八十九。诗纪百六。）
    【赋得涉江采芙蓉诗】
    〖诗纪云。古诗。涉江采芙蓉。兰泽多芳草。〗
    浮照满川涨。芙蓉承落光。人来间花影。衣渡得荷香。桂舟轻不定。菱歌引更长。采采嗟离别。无暇缉为裳。（○类聚八十二。诗纪百六。）
    【莲调诗】
    长川落照日。深浦漾清风。弱柳垂江翠。新莲夹岸红。船行疑泛迥。月映似沈空。愿逐琴高戏。乘鱼入浪中。（○初学记六。文苑英华百六十三作释蕙标咏水。诗纪百六。）
    【咏城暂中荷诗】
    白水丽金扉。（类聚误作肩。）青荷承日晖。叶似环城盖。香乱上桥衣。岸高知水落。影合见菱稀。犹疑涉江处。空望采莲归。（○类聚八十二。诗纪百六。）
    ※刘删
    〈删。仕陈为长史。侯安都为侍中大将军。引以为客。〉
    【泛宫亭湖诗】
    〖荆州记云。宫亭湖庙神能使湖中分。风而帆南北。〗
    回舻（寰宇记作流。）乘（初学记作承。）派水。举帆（永乐大典作棹。）逐分风。摄哐疑无际。飘埽类聚作扬。永乐大典同。初学记作住Ｎ脑吠。）似度（永乐大典作渡。）空。樯乌排鸟路。船影没河宫。孤石沧波里。匡（永乐大典作岸。误。）山苦（初学记作若。永乐大典作古。）雾中。寄谢（类聚作言。永乐大典同。）千金子。安知万里蓬。（永乐大典作逢。○类聚九。初学记七。文苑英华百六十三。永乐大典六千七百。诗纪百六。）
    【赋得苏武诗】
    奉使穷沙漠。扌文（诗纪作收。）泪上河梁。食雪天山近。思归海路长。系书秋待雁。握节暮看羊。因思李都尉。还汉不相忘。（○类聚五十五。诗纪百六。）
    【采药游名山诗】
    〖诗纪云。郭璞游仙诗。采药游名山。将以救年颓。〗
    名山本郁盘。道士贵黄冠。独驭千年鹤。来寻五色丸。石床新溜乳。金灶欲成丹。定知无二价。非复在长安。（○类聚作十一。诗纪百六。）
    【侯司空宅咏妓诗】〖诗纪云。阴铿同赋。〗
    石家金谷妓。妆罢出兰闺。看花只（类聚作争。）欲笑。闻瑟不胜（类聚作似能。）啼。山边歌落日。池上舞前溪。将人当桃李。何（类聚作无。）处不成蹊。（○类聚四十二作侯司空第山园妓诗。初学记十五。文苑英华二百十三。诗纪百六。）
    【赋松上轻萝诗】
    叶绕千年盖。条依百尺枝。属与松风动。时将薜影垂。学带非难结。为衣或易披。山阿（类聚作河。）若近远。独有（类聚作自。）楚人知。（○类聚八十一。诗纪百六。）
    【赋得马诗】
    独饮临寒窟。离群思北风。陈王欲观舞。御史自随骢。边声陨客泪。果下益桃红。恒持沛艾影。解向平陵东。（○类聚九十三。文苑英华三百三十。诗纪百六。）
    【赋得独鹤凌云去诗】
    孤鸣思沧海。矫翮避虞机。怨别凄琴曲。凌风散舞衣。五里虽回顾。千年会欲归。寄语雷门鼓。无复一双飞。（○类聚九十作刘那。诗纪百六。）
    【咏青草诗】
    雨沐（诗纪作淋。）三春叶。风传十步香。映袍怜色重。临书喜带长。（○类聚八十一。诗纪百六。）
    【咏蝉诗】
    声流上林苑。影入守（类聚作侍。）臣冠。得饮玄天露。何辞高柳寒。（○类聚九十七。诗纪百六。）
    【登庐山诗】
    野烟出炉上。山花落镜前。危梁取（或作耿。）大壑。瀑布桂（当作挂。又或作曳。）中天。秦始眺宇宙。汉武上旌旃。结庐分往籍。留め映遐年。（原注。未见全篇。○庐山记四。又卷二作刘删诗。引天一韵。）
    ※岑之敬
    〈之敬。字思礼。南阳人。梁时对策擢高第。累迁晋安王中记室。陈太建初。授东宫学士。转南台侍御史、征南府谘议参军。太建十一年卒。年六十一。〉
    【折杨柳】
    将军始见知。细柳绕营垂。悬丝拂城转。飞絮上宫吹。塞门交度叶。谷口暗横（乐府作还。）枝。曲成（文苑作城。乐府同。）攀折处。唯言怨别离。（○文苑英华二百八、乐府诗集二十二并作岑敬之。诗纪百六。）
    【洛阳道】
    喧喧洛水（文苑作川。注云。一作水。）滨。郁郁小平津。路傍桃李节。陌上采桑春。聚车看卫巍Ａ手望安仁。复有能留客。莫愁娇态新。（○文苑英华百九十二、乐府诗集二十三并作岑敬之。诗纪百六。）
    【对酒】
    色映临池竹。香浮满砌兰。舒文泛玉碗。漾蚁溢金盘。箫曲随鸾易。笳声出塞难。唯有将军酒。川上可除寒。（○文苑英华百九十二、乐府诗集二十三并作岑敬之。诗纪百产。）
    【对酒】
    色映临池竹。香浮满砌兰。舒文泛玉碗。漾蚁溢金盘。箫曲随鸾易。笳声出塞难。唯有将军酒。川上可除寒。（○文苑英华百九十五作岑敬之。乐府诗集二十七。诗纪百六。）
    【乌栖曲】
    骢马直去没浮云。河渡冰开两岸分。鸟（乐府作乌。）藏日暗行人息。空栖只影长相忆。明月二八照花新。当垆
    十五晚留宾。（○乐府诗集四十八。诗纪百六。）
    ※褚
    〈巍Ｗ治吕怼：幽涎舻匀恕Ｆ鸺彝醺法曹。为山阴令。太建十二年。迁御史中丞。卒于官。年五十二。有集十卷。〉
    【斗鸡东郊道诗】
    〖诗纪云。曹子建名都篇曰。斗鸡东郊道。走马长楸间。〗
    春郊斗鸡侣。捧敌两逢迎。妒（初学记作诡。文苑、诗纪云。一作诡。）群排袖出。带勇向场惊。锦毛侵距散。芥羽杂尘生。还同战胜罢。耿介寄前鸣。（○初学记三十。文苑英华二百六作褚珍。苑诗类选十四。诗纪百六。）
    ※谢燮
    〈燮。太建十二年所司荐为吏部侍郎。〉
    【陇头水】
    陇坂望咸阳。征人惨思肠。咽流喧断岸。游沫聚飞梁。凫分敛冰彩。虹饮照旗光。试听铙歌曲。唯吟君马
    黄。（○文苑英华百九十八。乐府诗集二十一。诗纪百六。）
    【雨雪曲】
    朔边昔离别。寒风复凄切。峨峨六尺冰。飘飘千里雪。未塞（文苑作深闭。注云。一作未塞。）袁安户。行封苏武节。应（文苑作用。注云。一作应。）随陇水流。几过（文苑作回。注云。一作过。）空（文苑作疑。乐府云。一作疑。）呜咽。（○文苑英华百九十三。乐府诗集二十四。诗纪百六。）
    【明月子】
    秋秋之遥夜。明月照高楼。登楼一回望。望见东（乐府、诗纪并云。一作南。）陌头。故人眇千里。言别历九秋。相思不相见。望望空离忧。（○乐府诗集六十五。诗纪百六。）
    【方诸曲】
    望仙室。仰云光。绳河里。扇月傍。井公能六著。玉女善投壶。琼醴和金液。还将天地俱。（○乐府诗集五十一。诗纪百六。）
    【早梅诗】
    迎春故早发。独自不疑寒。畏落众花後。无人别意看。（○类聚八十六。诗纪百六。）
    ※萧诠
    〈诠。仕陈为黄门郎。〉
    【巫山高】
    巫山映巫峡。高高殊未穷。猿声不辨处。雨色讵分空。悬崖下桂月。（文苑作影。注云。一作月。）深涧响松风。别有仙云起。时向楚王宫。（○文苑英华二百一。乐府诗集十七。诗纪百六。）
    【赋得往往孤山映诗】
    青山照落晖。映远望连飞。仙峰看玉笥。关路视金微。鼓吹声疑尽。香炉烟觉稀。共君临水别。劳此送将归。（○初学记五。文苑英华百六十。诗纪百六。）
    【咏衡泥双燕诗】
    衔泥金屋外。表瑞玉筐中。学飞疑汉妾。巢幕惮吴宫。爪截还犹短。窠成新尚空。讵并零陵石。飞舞逐春风。（○类聚九十二。文苑英华三百二十九作衔泥双燕。诗纪百六。）
    【赋得夜猿啼诗】
    桂月影才通。猿啼迥（类聚作鸣回。）入风。隔岩还啸侣。临潭自响空。挂（类聚作桂。）藤疑欲（初学记作取。）饮。吟枝似避弓。别有三声泪。沾裳竟不穷。（○类聚九十五。初学记二十九作夜犭爰啼。文苑英华三百三十作萧全咏夜猿啼。诗纪百六。）
    【赋得婀娜当轩织诗】
    东南初日照秦楼。西北织妇正娇羞。绮窗犹垂悲翠幌。珠帘半上珊瑚钩。新妆入机映春牖。弄杼鸣梭挑纤手。何曾织素让新人。不掩流推中妇。三日五匹未言迟。衫长腕弱绕轻丝。绫中转蹑成离鹄。锦上回文作别诗。不惜纨（诗纪作才。）素同霜雪。更伤秋扇箧中辞。（○类聚六十五。诗纪百六。）
    ※贺彻
    〈彻。仕陈为左民郎。〉
    【采桑】
    蚕妾出房栊。结伴类花丛。度水春衫绿。映日晚妆红。钏声时动树。衣香自入风。钩长嫩（乐府作从。）枝曲。叶尽细条空。竞采须盈手。争归欲满笼。自怜公府步。谁与少年同。（○乐府诗集二十八。诗纪百六。）
    【赋得长笛吐清气诗】
    〖诗纪云。魏文帝善哉行。悲弦激清声。长笛吐清气。〗
    胡关氛雾侵。羌笛吐清音。韵切山阳曲。声悲陇上吟。柳折（文苑误作拆。）城边树。梅舒岭外林。方知出塞虏。不惮武溪深。（○初学记十六。文苑英华二百十二。诗纪百六。）
    要赋得为我弹鸣琴诗
    薄暮高堂上。调琴召美人。伯喈声未尽。相如曲复新。点徽还转弄。乱爪更留宾。聊持一弦响。杂起艳歌尘。（○类聚四十四作贺澈。诗纪百六。）
    ※贺循
    〈循。仕陈为比部郎。〉
    【赋得夹池修竹诗】
    绿竹影参差。葳蕤（文苑作癖憔辍＃┐曲池。逢秋叶不落。经寒色讵移。来风韵（初学记误作颠。）晚迳。集凤动春枝。所欣高蹈（初学记作节。文苑同。）客。未（文苑作来。）待伶伦吹。（○类聚八十九。初学记二十八及文苑英华三百二十三作贺修赋得夹池
    竹。诗纪百六。）
    【赋得庭中有奇树诗】
    〖诗纪云。古诗。庭中有奇树。绿叶发华滋。〗
    三春节物始芳菲。游丝细草动春晖。香风飘舞花间度。好鸟和鸣枝上飞。临池间竹偏增绿。依阶映雪纷（类聚作远。）如玉。温室庭前竟不言。鼓吹楼中能作曲。曾闻远别旧难思。攀折会取赠佳期。长条本自堪为带。密叶由来好作帷。星稀汉转月轮明。徘徊夜鹊屡相惊。欲识幽人兰杜迳。山窗芳桂复丛生。（○类聚八十八。诗纪百六。）
    ※李爽
    〈爽。仕陈为中记室。〉
    【赋得芳树诗】
    芳树千株发。摇荡三阳时。气软来风易。枝繁度鸟迟。春至花如锦。夏近叶成帷。欲寄边城客。路远讵。（乐府作谁。）能持。（乐府云。一作路远讵难持。○类聚八十八。乐府诗集十七作芳树。诗纪百六。）
    【山家闺怨诗】
    山中多早梅。荆扉达曙开。竹巾君自折。荷衣谁为裁。行云无处所。人住在阳台。（○类聚三十三。诗纪百六。）
    ※萧贲
    〈贲。字文奂。齐竟陵王子良之孙。起家梁湘东王法曹参军。仕陈。官职不明。〉
    【长安道】
    前登灞陵涎。（类聚作岸。文苑同。）还瞻渭水流。城形类北（类聚作南。）斗。桥势似牵牛。飞轩驾（类聚作与。）良驷。宝剑杂轻裘。经过狭斜里。（类聚、乐府作里。文苑、诗纪云。一作里。）日暮与（类聚作且。诗纪云。一作且。）淹留。（○类聚四十二作梁元帝长安路。文苑英华百九十二。乐府诗集二十三。诗纪百六。）
    ※何胥
    〈胥。後主时为太常令。采宫中艳诗被之管弦。以为新曲。〉
    【被使出关诗】〖诗纪云。诗汇作庾肩吾者非。〗
    出关登陇坂。回首望（文苑作问。）秦川。绛水通西晋。机桥指北燕。奔流下激石。古木上参天。莺啼落春後。雁
    度在秋前。平生（文苑作生平。）屡此别。肠断自催年。（○文苑英华二百九十六。诗纪百六。）
    【赋得待诏金马门诗】
    汉家一统轨。济济万国朝。飞缨拂晓雾。轻辇逐晨飚。槐衢映绿绂。（初学记作纟戾。）日彩丽金貂。此时参待诏。谁复想渔樵。（○初学记二十四。诗纪百六。）
    【伤章】〖诗纪云。章字上疑有阙文。〗公大将军诗
    百（文苑误作日。）万横行罢。三千白日新。短箫应出塞。长笛反惊邻。槐庭惨芳树。舞阁思阳春。所悲金谷妓。坐望玉关人。（○文苑英华三百二。诗纪百六。）
    【哭陈昭诗】
    思人适旧馆。寂寞非一源。（文苑作原。）无复酣歌乐。空馀燕雀喧。落晖隐穷巷。秋风生故园。抚孤空对此。零泪欲奚言。（○文苑英华三百二。诗纪百六。）
    ※阳缙
    〈缙。陈中书舍人。以辞学知名。陈亡。自江左徙关中。〉
    【赋得荆轲诗】
    函关使（乐府作路。）不通。燕将重深功。长虹贯白日。易水急寒风。壮发危冠下。匕首地图中。琴声不可识。遗恨没秦宫。（○类聚五十五。乐府诗集五十八作阳缙荆轲歌。诗纪百七。）
    【照帙秋萤诗】
    秋窗馀照尽。入暗早萤来。忽聚还同色。恒然（类聚作燃。）讵落灰。飞影黄金散。依帷缥帙开。含明终（类聚作自。诗纪云。律祖作自。）不息。夜月空徘徊。（○类聚九十七。文苑英华三百二十九。诗纪百七。）
    【侠客控绝影诗】
    〖诗纪云。陆士衡拟古诗曰。侠客控绝影。都人骖玉轩。〗
    青门小苑物华新。花开鸟弄会芳春。仙掌层台浮丽日。长楸广（文苑作横。）路起红尘。园中追寻桃李径。陌上逢迎游侠人。游侠英名驰上国。人马意气俱相得。白玉鹿卢（文苑作辘轳。）秋水剑。青丝宛转黄金勒。复有鱼目并龙文。蹑影追风本绝群。影入吴门疑曳练。形来西北似浮云。寄语幽并驰射客。未肯推门（类聚作名。文苑同。诗纪云。一作名。）持借君。（○类聚三十三。文苑英华百九十六。诗纪百七。）
    ※阳慎
    【从驾祀麓山庙诗】
    圣德忧民暇。麾旆谒山灵。画航泛北渚。文马侍东平。春浦戈照。寒林铙吹鸣。依稀长安驿。（文苑作舞。）萧条都尉城。井泉能共动。江帆得分行。窗幽细网合。阶静（文苑作净。）落花明。阎（类聚作檐。古通。）巢始入燕。轩树已迁莺。菲菲兰俎馥。淡淡桂樽清。银塘（类聚作堂。）日影尽。（文苑误作昼。）玉座舞衣轻。（○类聚三十八。文苑英华三百二十作杨慎。诗纪百七。）
    ※蔡凝
    〈凝。字子居。济阳考城人。天嘉中。尚主拜驸马都尉、给事黄门侍郎。後主时。迁晋熙王长史。祯明三年。陈亡。入隋。道病卒。年四十七。〉
    【赋得处处春云生诗】
    〖诗纪云。谢液土跷鞑芡海台诗曰。往往孤山映。处处春云生。〗
    春色遍空明。春云处处生。入风衣暂敛。随车盖转轻。作叶还依树。为楼欲近城。含愁上对影。似有别离
    情。（○初学记一。诗纪百六。）
    ※蔡君知
    〈君知。凝子。颇知名。〉
    【君马黄】
    君马经（乐府作径。文苑云。一作径。）西极。臣马出东方。策举（乐府作足策。文苑云。一作足策。）浮云影。珂连明月光。水冻恒伤骨。蹄寒为践霜。踌躇嗟伏枥。空想欲从良。（○文苑英华二百九。乐府诗集十七作蔡知君。诗纪百六。）
    ※阮卓
    〈卓。陈留尉氏人。仕陈为新安王府记室。累迁德教殿学士。聘隋还。除南海王府谘议参军。祯明三年入隋。行至江州卒。年五十九。〉
    【关山月】
    关山陵汉开。霜月正（文苑云。一作自。）徘徊。映林如璧碎。侵塞似轮摧。楚师随晦尽。胡兵逐暖来。寒笳将夜鹊。相乱晚声哀。（○文苑英华百九十八。乐府诗集二十三。诗纪百六。）
    【长安道】
    长安驰道上。钟鸣（文苑作鼓。注云。一作鸣。）宫寺开。残云销凤阙。宿雾敛章台。骑转金吾度。车鸣丞相来。蔼蔼东都晚。群公驺御回。（○文苑英华百九十二。乐府诗集二十三。诗纪百六。）
    【咏鲁仲连诗】
    鲁连有高趣。意气本相求。笑罢秦军却。书成燕将愁。聊弃南金赏。方从沧海游。寄言人世客。非君能见留。（○类聚五十五。诗纪百六。）
    【赋得咏风诗】
    高风应爽节。摇落渐疏林。吹云（初学记作霜。万花谷同。）旅雁断。临谷晓松吟。屡惜（初学记作弃。万花谷同。）凉秋扇。常（初学记作恒。万花谷同。）飘清夜琴。泠泠随列子。弥谐逸豫心。（○初学记一。文苑英华百五十六作咏风。万花谷後二作阮卓诗。诗纪百六。）
    【赋得莲下游鱼诗】
    春色映澄陂。涵泳（文苑作咏。）且相随。未上龙门路。聊戏芙蓉池。触浪莲香（类聚作看。）动。乘流叶影披。相忘自
    有乐。庄惠岂能知。（○类聚九十六作莲下游鱼诗。文苑英华三百三十。诗纪百六。）
    【赋得黄鹄一远别诗】
    〖诗纪云。苏武寺。黄鹄一远别。千里顾徘徊。〗
    霜风秋月映楼明。寡鹤偏栖中夜惊。月下徘徊顾别影。风前凄断送离声。离声一去断还续。别响时来疏复促。聊看远客赠绫纹。弥怨闲宵雅琴曲。恒思昔日稻梁恩。理翮整翰上君轩。独舞轻飞向吴市。孤鸣清唳出雷门。王子吹笙忽相值。自觉飘飘云里驶。一举千里未能归。惟有田饶解深意。（○类聚九十。诗纪百六。）
    ※徐孝克
    〈孝克。陵弟。宣帝时为国子祭酒。陈亡入隋。为国子博士。〉
    【仰同令君摄山栖霞寺山房夜坐六韵诗】
    戒坛（广弘明集作檀。注云。三本作坛。）青石路。灵相紫金峰。影尽（广弘明集作进。注云。明本一作尽。）皈依鸽。餐迎守护龙。晨朝宣宝偈。寒夜敛疏钟。鸡兰静含握。仁智独从容。五禅清虑表。七觉荡心封。愿言於此处。携手屡相逢。（○广弘明集三十。诗纪百五。）
    【仰和令君诗】
    上宰明四空。回车八道中。洞凉容麦气。岩光对月宫。香来讵经火。花散不随风。涧松无异聒。禅桂两分丛。虚薄诚为累。何因偶会同。暂此乖山北。犹可向墙东。（○广弘明集三十。诗纪百五。）
    ※潘徽
    〈徽。字伯彦。吴郡人。为客馆令。陈亡入隋。累迁京兆郡博士。杨玄感甚重之。玄感败。出为威定县主簿。发病卒。〉
    【赠北使诗】〖诗纪云。徽虽入隋。此诗盖作於陈。故次于此。〗
    业定三边静。时和四海敦。行人仍礼籍。使者接切。宾荣君享燕。（文苑作客。）客（文苑作闲。）踞我司存。既美齐婴学。欣逢郑产言。琴酒时欢会。篇章极讨论。回旌逗陇左。（文苑误作去。）返轴指河源。塞榆行隐路。津柳稍垂门。日沈山气合。潮落水花翻。离情欲寄鸟。别泪不（文苑误作下。）因猿。所可缄怀袖。方以代兰萱。（○文苑英华二百九十六。诗纪百六。）
    ※韦鼎
    〈鼎。杜陵人。仕梁累迁中书侍郎。陈受禅。拜黄门郎。聘周还。为太府卿。陈亡入隋。授仪同。除光州刺史。〉
    【长安听百舌诗】
    万里风烟异。一鸟忽相惊。那能对远客。还作故乡声。（○类聚九十二。文苑英华三百二十九并作陈聘使韦鼎在长安听百舌诗。诗纪百六。）
    ※徐德言
    【破镜诗】
    〖古今诗话曰。陈太子舍人徐德言。尚叔宝妹乐昌公主。陈政衰。谓妻曰。国破必入权豪家。傥情缘未断。尚冀相见。乃破一照人。分其半。约他日以正月望日卖於都市。及陈亡。其妻果为杨越公得之。德言流离辛苦。仅能至京。遂以正月望日访於都市。有苍头卖半照者。大高其价。人皆笑之。德言直引至其居。出半照以合之。仍题诗云云。公主得诗。悲泣不食。素因诘之。公主以实对。於是召德言至。还其妻。後归江南终老云。〗
    镜（诗纪云。一作照。下同。）与人俱去。镜归人未（本事诗作不。御览同。）归。无复迹ū炯诗作肌＃┒鹩啊？樟簦ㄓ览作馀。）明月辉（○本事诗一。御览三十。万花谷後十五引古今诗话。诗纪百六。）
    ※乐昌公主
    【饯别自解诗】
    今日何迁次。新官对旧官。笑啼俱不敢。方信（本事诗作念。）作人难。（○同上）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
