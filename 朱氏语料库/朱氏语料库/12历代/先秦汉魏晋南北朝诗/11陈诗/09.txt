    ●陈诗卷九
    ※何处士
    〈处士。仕陈为从事。〉
    【春日从将军游山寺诗】
    兰庭厌俗赏。柰苑瞩年华。始入香山路。仍逢火宅车。慈门数片叶。道树一林花。（广弘明集作华。）虽悟危藤鼠。终悲在箧蛇。（○广弘明集三十。诗纪百七。）
    【别才法师於湘还郢北诗】
    乘杯事将远。捧袂忽无聊。南楚长沙狭。西浮郢路遥。离庭花（广弘明集作华。）已散。别戍马（广弘明集作鸟。注云。三本、宫本作马。）新骄。（广弘明集作娇。注云。三本、宫本作骄。）明日分千里。（广弘明集云。宋本、宫本作思。）相思非一条。（○广弘明集三十。诗纪百七。）
    【敬酬解法师所赠诗】
    道林（广弘明集云。宫本作琳。）俗之表。（广弘明集云。明本作长。注。一作表。）慧远庐之阿。买山即（广弘明集作节。注云。元本、明本、宫本作即。）高世。乘杯且渡（广弘明集作度。注云。三本、宫本作渡。）河。法雨时时落。香云片片多。若为将羽化。来济在尘罗。（○广弘明集三十。诗纪百七。）
    【通士人篇】
    龙宫既入道。凤阙且辞荣。禅龛八想净。义窟四尘轻。香盖法云起。花灯慧火明。自然忘有著。非止悟无生。（○广弘明集三十。诗纪百三。）
    ※苏子卿
    【朱鹭】
    玉（类聚作王。）山一朱鹭。容与（诗纪作万里。注云。一作容与。）入王畿。欲向天池饮。还绕（类聚作过绕。）上林飞。金堤晒（类聚作丽。）羽翮。央水浴毛衣。非贪葭（乐府作茄。）下食。怀思（类聚作恩。文苑、乐府同。）自远归。（○类聚九十二作朱鹭诗。文苑英华二百六。乐府诗集十六。诗纪百七。）
    【艾如张】
    谁在闲门外。罗家诸少年。张机蓬艾侧。结网槿篱边。若能飞自勉。岂为绘所缠。黄雀傥为诫。朱丝犹可延。（○乐府诗集十六。诗纪百七。）
    【梅花落】
    中庭一树海。寒多叶未开。髫笛曰ㄊ茄。（乐府云。一作似雪。）不悟有香来。上郡春恒晚。高楼年易催。织书偏有意。教逐锦文回。（○乐府诗集二十四。诗纪百七。）
    【紫骝马】
    候骑指（类聚作柏。乐府作陌。俱误。）楼兰。长城迥（文苑作向。注云。一作迥。）路难。嘶从风处断。骨住水中寒。飞尘暗金勒。落泪洒银鞍。抽鞭上关路。谁念客衣单。（○类聚九十三作祖孙登赋得紫骝马诗。文苑英华二百九。乐府诗集二十四作祖孙登。诗纪百七。）
    【南征诗】
    一朝游桂水。万里别长安。故乡梦中近。边愁酒上宽。剑锋但须利。戎衣不畏单。南中地气（文苑云。一作气多。）
    暖。少妇莫（类聚作早。）愁寒。（○类聚五十九。文苑英华二百九十九。诗纪百七。）
    ※贺力牧
    【关山月】
    重关敛暮烟。明月下秋前。照石疑分镜。临弓似引（文苑作共。注云。一作引。）弦。雾（文苑作云。注云。一作雾。乐府云。一作云。）暗迷旗影。霜浓湿剑莲。此处离乡客。遥心万里悬。（○文苑英华百九十八。乐府诗集二十三。诗纪百七。）
    【乱後别苏州人诗】
    徘徊睇阊阖。怅望机姑苏。慨矣嗟荒运。悲哉惜霸图。子常终覆郢。宰馑焱鑫狻Ｊ陨星方暗。山崩川自枯。周京摧或朴。汉社落加堋９毁无巢燕。城空馀堞乌。兹邦号端委。多士自相趋。照庑同燕石。光车等魏珠。言离已惆怅。念别更踟蹰。若访任公子。求余东海隅。（○文苑英华二百八十六。诗纪百七。）
    ※伏知道
    〈知道。昌平人。陈镇北长史。〉
    【从军五更转五首】
    一更刁斗鸣。校尉恿城。遥闻射雕骑。悬惮将军名。（○类聚五十九。乐府诗集三十三。诗纪百七。）
    二更愁未央。高城寒夜长。试将弓学月。聊持剑比霜。（○同上）
    三更夜警（类聚作惊。乐府同。）新。横吹独吟春。强听梅花落。（类聚作落花。）误忆柳园人。（○同上）
    四更星汉低。落月与云齐。依稀北风里。胡笳杂马（类聚误作鸟。）嘶。（○同上）
    五更催送筹。晓色映山头。城乌初起堞。更人悄（乐府云。一作笑。）下楼。（○同上）
    【咏人聘妾仍逐琴心诗】
    春色转相催。佳人心自回。长卿琴已弄。秦嘉书未来。挂冠易分绶。荐枕缺因媒。染香风即度。登垣花正开。贞楼若高下。如何上阳台。（○类聚十八。诗纪百七。）
    【赋得招隐】
    招隐访仙楹。丘中琴正鸣。桂丛侵石路。桃花隔世情。薄暮安车近。林喧山鸟惊。（○类聚三十六。诗纪百七。）
    ※毛处约
    【雉子斑】
    春物始芳菲。春雉正相追。涧响连朝ず。花光带锦衣。窜迹时移影。惊媒或乱飞。能使如皋路。相逢（文苑作
    追。）巧笑归。（○文苑英华二百六。乐府诗集十八。诗纪百七。）
    ※陆系
    【有所思】
    别念限（文苑作恨。乐府同。）城贰；顾悸ド先恕＠嵯肜耄ㄎ脑纷鞒睢Ｗ⒃啤Ｒ蛔骼搿＃┣奥洹３钗牛ㄎ脑纷骺。注云。一作闻。）别後新。月来疑舞扇。花度忆歌尘。只看今夜（文苑作月彩。注云。一作今度。）里。那似隔河津。（○文苑英华二百二作陵系。乐府诗集十七。诗纪百七。）
    ※独孤嗣宗
    【紫骝马】
    倡楼望早春。宝马度城贰Ｕ贞滋一径。蹀躞（文苑作躞蹀。）采桑津。金羁丽初景。玉勒染轻尘。远听珂惊急。犹（文苑作知。注云。一作犹。诗纪云。一作知。）是画眉人。（○文苑英华二百九。乐府诗集二十四。诗纪百七。）
    ※李燮
    【紫骝马】
    紫燕忽踟蹰。红尘起路隅。圉人移苜蓿。骑士逐蘼芜。三边追黠虏。一鼓定强胡。安用珂为玉。自有汗成珠。（○文苑英华二百九。乐府诗集二十四。诗纪百七。）
    ※江晖
    【刘生】
    五陵多美选。六郡尽良家。刘生代豪荡。标举（文苑作矩。注云。一作举。）独荣华。宝剑长三尺。金樽满百花。唯当重意气。何处有骄奢。（○文苑英华百九十六。乐府诗集二十四。诗纪百七。）
    【雨雪曲】
    边城风雪至。游（乐府作客。文苑同。又注。一作游。）子自心悲。风哀笳弄断。雪暗马行迟。轻生本为国。重气不关私。恐君犹不信。抚剑一扬眉。（○文苑英华百九十三作王筠。乐府诗集二十四。诗纪百七。）
    ※何楫
    【班婕妤怨】
    齐纨既逐箧。（乐府作筐。误。）赵舞即凌人。履迹随恩故。阶苔逐恨新。独卧销香炷。长啼费锦（乐府作手。）巾。庭草
    何聊赖。也持秋（乐府作春。）当春。（○乐府诗集四十四。诗纪百七。）
    ※萧淳〈按陈书徐伯阳传。有谒者萧淳风。〉
    【长相思】
    长相思。久离别。新燕参差条可结。壶关远。雁书绝。对云恒忆阵。看花复愁雪。犹有望归心。流黄未剪截。（○乐府诗集六十九。诗纪百七。）
    ※孔仲智
    【羁谣】
    芳杜觞春酒。仿佛伤山时。徒歌不成乐。空以羁自悲。羁悲（乐府作伤。）怀土心。遽复还山路。迨及春复时。无使春光暮。（○乐府诗集八十七。诗纪百七。）
    ※萧有
    【射雉诗】
    二月春疃。曹王挟（类聚作侠。）妒媒。插翳依花合。芟场向野开。隔田闻雉近。横溪见影来。弦明青压（类聚作
    压。）碎。箭落锦衣摧。今日如皋路。能将巧笑回。（○类聚九十。诗纪百七。）
    ※徐湛
    【赋得班去赵姬升诗】
    〖诗纪云。鲍明远白头吟曰。申黜褒女进。班去赵姬升。〗
    班姬与飞燕。俱侍汉王宫。不意恩情歇。偏将衰草同。香飞金辇外。苔上玉阶中。今日悲团扇。非是为秋风。（○类聚三十二。诗纪百七。）
    ※吴尚野
    【咏邻女楼上弹琴诗】
    青楼谁家女。开窗弄碧弦。貌同朝日丽。装竞午花然。一弹哀塞雁。再抚哭春鹃。此情人不会。东风千里传。（○古诗类苑四十八。苑诗类选十五。诗纪百七。）
    ※吴思玄
    【闺怨诗】
    金风响洞房。佳人心自伤。泪随明月下。愁逐漏声长。灯前羞独鹄。枕上怨孤凰。自觉鸳帷冷。谁怜珠被
    凉。（○古诗类苑九十七。诗纪百七。）
    ※殷谋
    【日出东南隅行】
    秦楼出佳丽。正值朝日光。陌头能驻马。花处复添香。（○文苑英华百九十三作李白。乐府诗集二十八。诗纪百七。）
    ※贾冯吉
    【自君之出矣】
    自君之出矣。红颜转憔悴。思君如明烛。煎心且衔泪。（○文苑英华二百三作陈叔逵。注云。一作贾冯吉。乐府诗集六十九。诗纪百七。）
    ※何曼才
    【为徐陵伤妾】
    迟迟衫掩泪。悯悯恨萦胸。无复专房日。犹望下山逢。（○玉台新咏十。诗纪百七。）
    ※许倪
    【破扇】
    蔽日无全影。摇（诗纪云。玉台作迎。）风有半凉。不堪鄣巧笑。犹足动衣香。（○类聚六十九。诗纪百七。）
    ※萧ら
    【咏衤白复诗】
    〖诗纪云。疑即衤白服。女有胁衣也。又云。丹铅馀录作衤录复裙。○逯安。初学记二十六服食部裙下引此诗。题作咏裙复。又玉台引此。题作咏衤日复。衤日与衤白异。冯氏以衤白复为衤日服。非也。此寺应作咏衤白复。衤白复即虬透础；蚺粮础Ｊ兔。帕复。横其腹也。又酉阳杂俎云。鬼以绫虬透丛辛秘。带有一结。皆即此衤白复。似玉台、初学记皆误也。
    的的（初学记作羹浮Ｊ纪云。一作羹浮＃┙鹕矗ㄓ裉ㄗ飨摇＃┚弧＠肜氡Υ椋ㄓ裉ㄗ黢伦睢Ｊ纪云。一作缝。）分。（初学记缺以上二字。）纤（初学记作缝。）腰非学楚。宽带为思君。（○玉台新咏十作咏衤日复。初学记二十六作萧邻咏裙复诗。诗纪百七。）
    ※萧琳
    【隔壁听妓诗】
    徒闻弦管切。不见舞腰回。唯有歌梁共。尘飞一半来。（○类聚四十二。诗纪百七。）
    ※孔范
    〈范。字法言。会嵇山阴人。後主时为都官尚书。与江总等并为狎客。陈亡入隋。隋文帝暴其过恶。与王差、王仪、沈厦为四罪。流之远裔。〉
    【赋得白云抱幽石诗】
    白云浮远盖。飘飘绕石飞。带莲萦锦色。拂镜下仙衣。阵结香炉隐。罗成玉女微。能感荆王梦。阳台杂雨归。（○初学记一。诗纪百六。）
    【和陈主咏镜诗】
    虎贲愁兴日。龙镜览颜时。怀恩未得报。空叹发如丝。（○初学记二十五。万花谷续七作咏镜诗。诗纪百六。）
    ※王差
    〈差。与孔范等并为後主狎客。刻薄贪鄙。忌害才能。陈亡入隋。被流远裔。〉
    【折杨柳】
    塞外无春色。上林柳已黄。枝影侵云（文苑作宫。乐府同。）暗。叶彩乱星光。陌头藏戏鸟。楼上掩新妆。攀折思为赠。心期别路长。（○文苑英华二百八。乐府诗集二十二。诗纪百六。）
    【洛阳道】
    洛阳夜漏尽。九重平旦开。日照苍龙阙。烟绕凤凰台。浮云翻似盖。流水倒（文苑作到。乐府同。）成雷。曹王斗鸡返。潘仁载果来。（○文苑英华百九十二。乐府诗集二十三。诗纪百六。）
    【长相思】
    长相思。久离别。两心同（文苑作同心。注云。一作心同。）忆不相彻。悲风凄。（文苑作凄。乐府云。一作凄。）愁云结。柳叶眉上销。菱花镜中灭。雁封归飞断。鲤素还流绝。（○文苑英华二百二作王磋。乐府诗集六十九。诗纪百六。）
    ※陈少女
    【寄夫诗】
    自君上河梁。蓬首卧兰房。安得一樽酒。慰妾九回肠。（○古诗类苑五十四。诗纪百七。）
    【杂歌谣辞】
    【陈人为齐云观歌】
    〖隋书曰。陈後主造齐云观。国人歌之。功毕而为隋师所虏。〗
    齐云观。寇来无际畔。（○南史陈後主纪。隋书五行志。御览百七十九引陈书。诗纪百七作齐云观歌。）
    【陈初童谣】
    〖隋书五行志。陈初有童谣。其後陈主果为韩擒所败。擒本名擒虎。黄斑之谓也。破建康之始。复乘青骢马往返。时节皆应。〗
    黄斑青骢马。发自寿阳恪＠词倍气末。去日春风始。（○隋书五行志。又隋书韩擒虎传。北史韩擒虎传作江东谣。御览八百九十五引陈书。诗纪百七作江东谣。）
    【陈初童谣】
    御路种竹筱。萧萧已复起。合盘贮蓬块。无复扬尘已。（○乐府诗集八十九。诗纪百七。）
    【又】
    日西夜乌飞。拔剑倚梁柱。归去来。归山下。（○同上）
    【陈宣帝时谣】
    〖陈书宣帝纪曰。太建十一年秋七月辛卯。初用大货六诛钱。隋书食货志曰。以一当五铢之十。与五铢并行。後还当一。人皆不便。乃相与讹言曰。六铢钱有不利县官之象。未几而宣帝崩。道废。徐氏曰。当时谣言云云。盖篆书六字类人之叉腰耳。〗
    大货六铢钱。叉腰哭天子。（○泉志二。）
    【时人为张氏语】
    〖陈书曰。张种少恬静。居处雅正。不妄交游。傍无造请。时人为之语曰。〗
    宋称敷演。梁则卷充。清虚学尚。种有其风。（○陈书张种传。南史张种传。御览四百九十五引陈书。诗纪百七作张种歌。）
    【时人为贺氏兄弟语】
    〖唐书曰。贺德仁。越州山阴人。在陈与兄德基师事周弘正。以文辞称。人为语曰。〗
    学行可师贺德基。文质彬彬贺德仁。（○唐书贺德仁传。诗纪百七作二贺歌。）
    【徐陵引谚】
    图官在乱世。觅富在荒年。（○文苑英华六百七十七徐陵答诸求官人书。）
    【舆地志引谚】
    〖舆地志曰。丹徒界内。士坚紧如蜡。谚云云。言吴多产出。可以摄生自奉。丹徒地可以葬。〗
    生东吴。死丹徒。（○御览百七十。）
    【时人为释贞观语】
    〖续高僧传曰。释贞观学士傅纟宰曰。三千称首。七十当初。是人上者。当为酬对。时人语曰。〗
    钱塘有贞观。当天下一半。（○续高僧传本传。）
    【清商曲辞】
    【西曲歌】〖以下诸歌。诗纪原列於晋。今编入陈诗。〗
    【夜黄】
    〖古今乐录曰。夜黄。倚歌也。自此以下。至拔蒲。并同。〗
    湖中百种鸟。半雌半是雄。鸳鸯逐野鸭。恐畏不成双。（○乐府诗集四十九。诗纪四十二。）
    【夜度娘】
    夜来冒霜雪。晨去履风波。虽得叙微情。奈侬身苦何。（○乐府诗集四十九。诗纪四十二。）
    【长松标】
    落落千丈松。昼夜对长风。岁暮霜雪时。寒苦与谁双。（○乐府诗集四十九。诗纪四十二。）
    【双行缠】（二曲）
    朱丝系腕绳。真如白雪凝。非但我言好。众情共所称。
    新罗绣行缠。足趺如春妍。他人不言好。独我知可怜。（○乐府诗集四十九。诗纪四十二。）
    【黄督】（二曲）
    乔客他乡人。三春不得归。愿看杨柳树。已复藏班隹。
    笼车度蹋衍。故人求寄载。催牛闭後户。无预故人事。（○乐府诗集四十九。诗纪四十二。）
    【西平乐】
    我情与欢情。二情感苍天。形虽胡越隔。神交中夜间。（○乐府诗集四十九。诗纪四十二。）
    【寻阳乐】
    鸡（玉台作稽。）亭故侬（玉台作人下同。）去。九里新侬还。送一却（玉台作便。）迎两。无有暂时闲。（○玉台新咏十。乐府诗集四十九。诗纪四十二。）
    【白附鸠】
    石头龙尾弯。新亭送客渚。（乐府作者。）酤酒不取钱。郎能饮几许。（○乐府诗集四十九。诗纪四十二。）
    【拔蒲】（二曲）
    青蒲衔紫茸。长叶复从风。与君同舟去。拔蒲五尖中。
    朝发桂兰渚。昼息桑榆下。与君同拔蒲。竟日不成把。（○乐府诗集四十九。诗纪四十二。）
    【作蚕丝】（四曲）
    柔桑感阳风。阿娜婴兰妇。垂条付绿叶。委体看女手。
    春蚕不应老。昼夜常怀丝。（玉台作思。）何惜微躯尽。缠绵自有时。
    绩蚕初成茧。相思条女密。投身汤水中。贵得共成匹。
    素丝非常质。屈折成绮罗。敢辞机杼劳。但恐花色多。（○乐府诗集四十九。又玉台新咏十引第二曲作蚕丝歌。诗纪四十二。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
