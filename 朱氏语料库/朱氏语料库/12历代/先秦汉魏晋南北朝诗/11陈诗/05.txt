    ●陈诗卷五
    ※徐陵
    〈陵。字孝穆。东海郯人。仕梁历尚书度支郎、上处令、通直散骑侍郎、镇西记室参军、尚书左丞秘书监。陈受禅。为太府卿、五兵尚书、御史中丞。天康中。迁吏部尚书。宣帝即位。封建昌县侯。後主即位。迁太子少傅。至德元年卒。年七十七。有集三十卷。〉
    【乐府】
    【骢马驱】
    白马号（文苑云。一作字。）龙驹。雕鞍名镂渠。（本集作衢。文苑、乐府同。乐府又云。一作渠。）诸兄二千石。小妇字罗敷。倚端轻扫史。（文苑作吏。）召募击（本集作系。）休屠。塞餐多风雪。城中绝诏书。空忆长楸下。连蹀复连甫。（○本集一。文苑英华二百九。乐府诗集二十四。诗纪一百。）
    【中妇织流黄】
    落花还（诗民云。一作飞。）井上。春机当户前。带衫行障口。觅钏枕檀（诗纪云。一作入坛。）边。数镊经无乱。新浆纬易
    牵。踟蛛夜伴织。百舌晓惊眠。封用黎阳土。书因计吏船。欲知夫婿处。今督水衡钱。（○本集一。乐府诗集三十五。诗纪一百。）
    【出自蓟北门行】
    蓟北聊长望。黄昏心独愁。燕山（本集作然。文苑同。又注。一作山。）对古刹。代郡隐（类聚作倚。文苑云。一作倚。）城楼。屡战桥恒断。长冰堑（文苑作{渐土}。）不流。天云如地（乐府作蛞病＃┱蟆：涸麓胡秋。（乐府作愁。）渍（类聚作请。文苑作乞。注。一作请。一作渍。）土泥函谷。ソ（类聚作按。本集作接。）绳缚凉州。平生燕颔相。会自得（本集作去。文苑同。又注。一作得。）封侯。（○本集一。类聚四十一。文苑英华百九十八。乐府诗集六十一。诗纪一百。）
    【陇头水】
    别涂耸千仞。离川悬百丈。攒荆夏（文苑云。一作下。）不通。积雪冬（文苑云。一作终。）难上。枝交陇底暗。石碍波（乐府作坡。）前响。回首咸阳中。唯言梦时往。（本集作往时梦。文苑同。○本集一。文苑英华百九十八。乐府诗集二十一。诗纪一百。）
    【陇头水】
    〖文镜秘府云。刘氏云。吴人徐陵。东南之秀。所作文笔。未曾犯声。唯横吹云云。亦是通人之弊。案此诗文苑英华作张正见。今两存之。〗
    陇头流水急。（合璧事类作急水流。）水急行（合璧事类作流水急。）难度。半入隗嚣营。傍侵酒泉路。心交赠宝刀。小妇裁纨素。欲知别家久。戎衣今已故。（○文镜秘府论西卷。又合璧事类别集三作横笛曲。引首二句。）
    【折杨柳】
    袅袅河堤树。（乐府作柳。）依依魏主营。江陵有旧曲。洛下作新声。妾对长杨苑。君登高柳城。春还应共见。荡子太无情。（○本集一。文苑英华二百八。乐府诗集二十二。诗纪一百。）
    【关山月二首】
    关山三五月。客子忆秦川。思妇高楼上。当窗应未眠。星旗映疏勒。云阵上祁连。战气今如此。从军复几年。（○本集一。文苑英华百九十八。乐府诗集二十三。诗纪一百。）
    月出柳城东。微云掩复通。苍茫萦白晕。萧瑟带长风。羌兵烧上郡。胡骑猎云中。将军拥节起。战士夜鸣弓。（○同上）
    【洛阳道二首】
    绿柳三春暗。红尘百戏多。车门向金马。南陌接铜驼。华（文苑作叶。）轩翼葆吹。飞盖响鸣珂。潘郎车欲满。无奈掷花（文苑作如。）何。（○本集一。文苑英华百九十二。乐府诗集二十三。诗纪一百。）
    洛阳驰道上。春日起尘埃。濯龙望如雾。（本集作水。文苑同。又注。一作雾。乐府云。一作水。）河桥渡似雷。闻珂知马蹀。傍簦ū炯作幔。）见甍开。相看不得语。密意眼中来。（○同上）
    【长安道】
    辇道乘双阙。豪雄被五都。横桥象天汉。法驾应坤图。韩康卖良药。董偃鬻明珠。喧喧拥车骑。非但执金吾。（○本集一。文苑英华百九十二。乐府诗集二十三。诗纪一百。）
    【梅花落】
    对户一株梅。新花落故栽。（本集作屡发材。文苑同。又注。一作落故栽。）燕拾还莲井。风吹上镜台。娼家怨（文苑作愁。乐府云。一作愁。）思妾。楼上独徘徊。啼看（本集作和。文苑同。）竹叶锦。簪（本集作笑。文苑同。又注。一作帧＠指作帧＃┌瘴茨埽ㄎ脑吩啤Ｒ蛔鞒伞＃┎谩＃ā鸨炯一。文苑英华二百八。乐府诗集二十四。诗纪一百。）
    【紫骝马】
    玉镫绣缠鬃。金鞍锦覆肌７缇尘未起。草浅埒犹空。角弓连（乐府作穿。文苑云。一作穿。）两兔。珠弹落双鸿。日斜驰逐罢。连翩还上东。（○本集一。文苑英华二百九。乐府诗集二十四。诗纪一百。）
    【刘生】
    刘生殊倜傥。任侠遍京华。戚里惊鸣筑。平阳吹怨笳。欲儒排左（本集作右。）氏。新室忌汉（本集作是谁。文苑同。）家。高才被摈压。自古共怜嗟。（○本集一。文苑英华一百九十六。乐府诗集二十四。诗纪一百。）
    【乌栖曲二首】〖七言〗
    卓女红妆（乐府作粉。注云。一作妆。）期此夜。胡姬沽酒谁论价。风流荀令好儿郎。偏能傅粉复薰香。（○本集一。乐府诗集四十八。诗纪一百。）
    绣帐罗帷隐灯烛。一夜千年犹不足。唯憎无赖汝南鸡。天河未落犹争啼（○同上）
    【杂曲】
    倾城得意已无俦。洞房连阁未消愁。宫中本造鸳鸯殿。为谁新起（文苑云。一作为起新妆。）凤凰楼。绿黛红颜两相发。千娇百念（本集作态。文苑同。）情无歇。舞衫回袖胜春风。歌扇当窗似秋月。碧玉宫妓自翩妍。绛树新声最（乐府作自。注云。一作最。）可怜。张星旧在天河上。从（乐府作犹。）来张姓本连天。二八年时不忧度。旁边得宠谁相（乐府作应。注云。一作相。）妒。立春历（乐府作历。）日自当新。正月春幡底须（本集作旧。文苑同。乐府作头。）故。流苏锦帐挂（文苑作桂。）香囊。织成罗幌隐灯光。只应私将琥（本集作虎。）碧枕。暝暝来上珊瑚床。（○本集一。文苑二百十一。
    乐府诗集七十七。诗纪一百。）
    【长相思二首】
    长相思。望归难。传闻奉诏戍皋兰。（本集作更始戍楼兰。文苑同。又注。一作奉诏戍皋兰。乐府云。一作传制戍皋兰。）龙城远。雁门寒。愁来瘦转剧。衣带自然宽。念君今不见。（文苑、乐府并云。一作君今念不见。）谁为抱腰看。（○本集一。文苑英华二百二。乐府诗集六十九。诗纪一百。）
    长盯思。好春（乐府作奉。）节。梦里恒啼悲不泄。帐中起。窗前髻。（乐府作咽。）柳絮飞还聚。游丝断复结。欲见洛阳花。如君陇头雪。（○乐府诗集六十九。诗纪一百。）
    【诗】
    【同江詹事登宫城南楼诗】
    元良属（本集作居。初学记字缺。）上德。率土被中孚。汉幄朝无（初学记作无。）怠。周门夕复趋。桓经既受业。贺拜且尊儒。壮志谐风雅。高文会斗枢。铿锵叶舞蹈。照烂等琨瑜。沟水惭雄伯。漳川仰大巫。鲍鱼宁入俎。钓鳖匪充厨。叔誉恒词屈。防年岂滥诛。（○本集一。初学记十。诗纪一百。）
    【走笔戏书应令诗】
    此日乍殷勤。相嫌不如春。今宵花烛泪。非是夜迎人。舞席秋来卷。歌筵无数尘。曾经新代故。那恶故迎新。片日窥花簟。轻寒入锦（玉台新咏作帔。）巾。秋来应瘦尽。偏自著腰身。（○玉台新咏八。诗纪一百。）
    【春情诗】
    风光今旦动。雪色故年残。薄夜（类聚作衣。）迎新节。当垆却晚寒。奇（本集作故。类聚同。）香分细雾。（类聚作烟。）石炭捣轻纨。竹叶裁衣带。梅花奠酒盘。年芳袖里出。春色黛中安。欲知迷下蔡。先将过上兰。（○本集一。类聚十八。诗纪一百。）
    【奉和咏舞诗】〖诗纪云。简文有咏舞诗。〗
    十五属平阳。因来入建章。主家能教舞。城中巧画（玉台作旦。类聚同。）妆。低鬟向绮席。举袖拂花黄。烛送空回（本集作边。初学记、文苑同。玉台作窗边。）影。衫传箧（初学记作合。文苑作钅含。注云。集作铃。）里香。当由（初学记作延。文苑作筵。）好留客。故作舞衣长。（○玉台新咏八。本集一。类聚四十三、初学记十五俱作咏舞诗。文苑英华二百十三作舞应令。诗纪一百。）
    好留客。故作舞衣长。（○玉台新咏八。本集一。类聚四十三、初学记十五俱作咏舞诗。文苑英华二百十三作舞尖令。诗纪一百。）
    【和简文帝赛汉高帝庙寺】〖诗纪云。声偶作徐ゼ。诗汇作庾肩吾。并误。〗
    山宫类牛首。汉寝若龙川。玉碗无秋酎。金灯灭夜烟。丹帷迫灵岳。绀席下群仙。堂虚（类聚作空。）沛筑响。钗低戚舞妍。何殊後庙里。子建作华篇。（○本集一作和赛汉高帝庙。类聚七十九。诗纪一百。）
    【山斋诗】
    桃源惊往客。鹤峤（本集作崔蚯恰＃┒侠幢觥８从蟹缭拼ΑＯ籼跷匏兹恕Ｉ胶（本集作寒山。文苑同。）微有雪。石路本无尘。竹径蒙笼（本集作朦胧。文苑同。）巧。茅斋结构新。烧香披道记。悬镜厌（本集作压。文苑同。）山神。砌水何年溜。檐桐几度春。云霞一已绝。宁辨汉将秦。（○本集一。文苑英华三百十七。诗纪一百。）
    【咏柑诗】〖诗纪云。艺文、初学记并作徐陵诗。刘孝绰集载此。或误收也。〗
    朱实挺江（类聚作荆。初学记同。）南。苞品擅珍淑。上林杂嘉树。江潭（类聚作浦。）间修竹。万室拟封侯。（本集作家。类聚、初学记、文苑、韵补同。）千株挺荆国。绿叶萋以布。素荣（类聚作萦。）芬且郁。得陈终宴欢。良垂云雨育。（○本集一作咏甘子。初学记二十八。文苑英华三百二十六作咏甘子。诗纪一百。又类聚八十六引淑、竹、国、郁四韵。韵补五作甘诗。引竹、国二韵。）
    【侍宴诗】
    园林才有热。夏浅更胜春。嫩竹犹含粉。初荷未聚尘。承恩豫下席。应阮独何人。（○本集一。类聚三十九。诗纪一百。）
    【奉和山池诗】〖诗纪云。梁简文有山池诗。〗
    罗浮无定所。郁岛（本集作鸟。文苑同。）屡迁移。不觉因风雨。何时入後池。楼台非一势。临玩自多奇。云生对户石。犭爰挂入阎（本集作栏。文苑同。）枝。（○本集一。类聚九。文苑英华百六十五。诗纪一百。）
    【山池应令诗】
    画舸图仙兽。飞サ挂采ヵ。榜人事金（本集作轻。文苑同。）桨。（本集误作浆。）钓女饰（本集作理。文苑同。）银钩。细萍时带楫。低荷乍入舟。猿啼知谷晚。蝉咽（本集、文苑作思。类聚作噎。古通。）觉山秋（○本集一。类聚九。文苑英华百六十五。诗纪一百。）
    【别毛永嘉诗】
    愿子厉风（类聚作清。永嘉悬志同。）规。归来振羽仪。嗟余今老病。此别空长离。白马君来哭。黄泉我讵知。徒劳脱宝剑。空（类聚作恐。永嘉县志同。本集作畏。文苑同。又注。一作恐。）挂陇头枝。（○本集一作别毛尚书。类聚二十九。文苑英华二百六十六作别毛尚书。又注。尚书一作永嘉。永嘉县志三十三。诗纪一百。）
    【秋日别庾正员诗】
    征途愁转旆。连骑惨停镳。朔气凌疏木。江风送上潮。青雀离帆远。朱鸢别路遥。唯有当秋月。夜夜上（本
    集作止。）河桥。（○本集一。类聚二十九作张正见。文苑英华二百六十六。诗纪一百。）
    【征虏亭送新安王应令诗】
    凤吹临南浦。神驾饯东平。亭回漳水乘。旆转洛滨笙。地冻斑轮响。风严羽盖轻。烧田云色暗。古树雪花明。歧路一回首。流襟动睿情。（○本集一。类聚二十九。诗纪一百。）
    【新亭送别应令诗】
    凤（文苑作风。）吹临伊水。时驾出河梁。野燎（文苑作老。）村田黑。江秋岸荻黄。隔城（文苑作矶。注云。一作城。）闻上鼓。回舟隐去樯。神襟爱远别。流睇极清漳。（○本集一。类聚二十九。文苑英华二百六十六。诗纪一百。）
    【和王舍人送客未还闺中有望诗】
    倡人歌吹罢。对镜览红颜。拭粉留花称。除钗作小鬟。绮灯停不灭。高扉掩未关。良人在何处。光唯见月还。（○玉台新咏八。诗纪一百。）
    【为羊充州家人答饷镜诗】
    信来赠宝镜。亭亭似团（玉台作圆。）月。镜久自逾明。人久情愈歇。取镜挂空台。於今莫复开。不见孤鸾鸟。
    香（玉台作亡。）魂何处来。（○玉台新咏八。诗纪一百。）
    【咏织妇诗】
    纤纤运玉指。脉脉正蛾眉。振蹑（本集作镊。）开交缕。停梭续断丝。檐前初月照。洞户朱朱帷垂。（本集作未垂帷。类聚同。诗纪云。一作未垂帷。）弄机行掩泪。弥令织素迟。（○本集一。类聚六十五。诗纪一百。）
    【内园逐凉】
    昔有北山北。今余（诗纪云。一作来。）东海东。纳凉高树下。直坐落花中。狭径长无迹。茅斋本自空。提琴就竹筱。酌酒劝梧桐。（○类聚五。诗纪一百。）
    【斗鸡诗】
    季子聊为戏。陈王欲骋才。花冠已冲力。芥爪复惊媒。斗凤羞衣锦。双鸾耻镜台。陈仓若有信。为觅宝鸡来。（○本集一。类聚九十一。诗纪一百。）
    【咏日华诗】
    朝晖烂曲池。夕照满西陂。复有当昼景。江上铄光仪。时从高浪歇。乍逐细波移。一在雕梁上。讵比扶桑
    枝。（○本集一作日华。初学记一作日华诗。文苑英华百五十一作日华。诗纪一百。）
    【咏雪诗】
    琼林玄圃叶。桂树日南华。岂若天庭瑞。轻雪带风斜。三晨（本集作农。）喜盈尺。六出亻舞崇花。（本集作华。文苑同。）明朝阙门外。应见海神车。（○本集一。类聚二。文苑英华百五十四。诗纪一百。）
    【春日诗】
    岸烟起暮色。岸水带斜晖。迳狭横枝度。帘摇惊燕飞。落花承步履。流涧写行衣。何殊九枝盖。（本集作尽。）薄暮洞庭归。（○本集一。类聚三。诗纪一百。）
    【奉和简文帝山斋诗】
    架岭承金阙。飞桥对石梁。竹密山斋冷。荷开水殿香。山花临舞席。冰影照歌床。（○本集一。类聚六十四。诗纪一百。）
    ※傅纟宰
    〈纟宰。字宜事。北地灵州人。仕陈历撰史学士、记室参军。後主即位。迁秘书监、右卫将军、兼中书通事
    舍人。後死狱中。有集十卷。〉
    【采桑】
    罗敷试采桑。出入城南傍。绮裙（文苑作裙裾。注云。一作绮裙。）映珠珥。丝绳（文苑作笼。注云。一作绳。）提玉筐。度身攀叶聚。耸腕及枝长。空劳使君问。自有侍中郎。（○文苑英华二百八。乐府诗集二十八。诗纪百六。）
    【走马引】〖诗纪作天马引。〗
    骢色（文苑作马。）表连钱。出冀复来燕。取用偏开地。为歌乃号天。权奇意欲远。躞蹀势难前。本珍白玉镫。因饰黄金鞭。愿酬刍秣宠。千里得千年。（○文苑英华二百九。乐府诗集五十八。诗纪百六。）
    【杂曲】〖诗纪云。江总、徐陵同赋。〗
    新人新宠住兰堂。翠帐金屏玳瑁床（诗纪云。玉台作梁。）丛星不似（文苑作如。乐府同。）珠帘色。度月还如（乐府云。一作似。文苑作同。诗纪云。一作同。）粉壁光。从来著名推赵子。复有丹唇发皓齿。一娇一态本难逢。如画如花定相似。楼台宛转曲皆通。弦管逶迤彻下风。此殿笑语长相共。（文苑、乐府作恒长共。诗纪云。一作恒长共。）傍省欢娱不复同。讶许人情太厚薄。分恩赋念能斟酌。多作绣被为鸳鸯。（文苑作双鸳。注云。一作鸳鸯。诗纪云。一作双鸳。）长弄绮琴憎别鹤。人今投宠要须坚。会使岁寒恒度前。共取辰星作心抱。无转无移千万年。（○文苑英华二百十
    一。乐府诗集七十七。）
    ※孔奂
    〈奂。字休文。会稽山阴人。初仕梁。为尚书仪曹侍郎。陈受禅。累迁晋陵太守。文帝即位。徵为御史中丞。至德元年卒。年七十。有集十五卷。〉
    【赋得名都一何绮诗】
    京洛信名都。佳丽拟蓬壶。九华凋玳瑁。百福上椒涂。黄金络〓。莲花装鹿卢。咸言仪服盛。无（初学记作全。）胜执金吾。（○类聚二十一。初学记二十四。诗纪百一。）
    ※孔鱼
    〈鱼。字伯鱼。陈太子舍人。〉
    【和六府诗】
    金门朱轨躅。吾子盛簪裾。木舌无时用。萍流复在余。水乡访松石。兰泽侣樵渔。火洲方可至。地肺即为居。土牛自知止。贞心达毁誉。谷稼有时巢。乘植望白榆。（○类聚五十六。诗纪百一。）
    ※陆琼
    〈琼。字伯一。吴郡吴人。梁给黄门侍郎云公子。永定中。州举秀才。历尚书外兵郎、殿中郎、新安王文学、太子庶子、通事舍人、给事黄门侍郎。转太子中庶子。後主即位。为度支尚书。迁吏部尚书。至德四年卒。有集二十卷。〉
    【关山月】
    边城与明月。俱在关山头。焚烽望别垒。击斗宿危楼。团团婕妤扇。纤纤秦女钩。乡园谁共此。愁人屡益愁。（○文苑英华百九十八。乐府诗集二十三。诗纪百一。）
    【梁南吟】
    临淄佳丽地。年少（文苑作少小。）习名倡。似笑唇朱动。非愁眉翠扬。（文苑误作杨。）掩抑（文苑误作柳。）随竽（文苑作竿。乐府同。）转。和柔会瑟张。轻扇屡回指。飞尘亟绕梁。寄言诸葛相。此曲作难忘。（○文苑英华二百七。乐府诗集四十一。诗纪百一。）
    【还台乐】〖诗纪云。一作陆机。题云饮酒乐。〗
    蒲萄四时方醇。琉璃千钟旧宾。夜饮舞忱销烛。朝醒弦促催人。春风秋月恒好。茸砣赵卵孕隆＃ā鹄指诗集七十七。诗纪百一。）
    【长相思】
    长相思。久（文苑作远。）离别。一罢鸳文绮荐（文苑作鸯矢绝。注云。一作一罢鸳文绮荐绝。）绝。鸿已（文苑作始。注云。一作已。）去。柳堪结。室冷镜疑（文苑作凝。）不。庭幽花似雪。容貌朝朝改。（文苑作春春减。注云。一作朝朝改。）书字看看（文苑作朝朝。注云。一作看看。）灭。（○文苑英华二百二。乐府诗集六十九。诗纪百一。）
    【和张湖熟雹诗】
    惟徵（初学记作微。误。）动羽。惟阴胁阳。雨水（初学记。御览作冰。）作。（御览作冷。）凝气为祥。（○初学记二。御览十四。诗纪百一。）
    【玄圃宴各咏一物须筝诗】
    三五（初学记作五玉。）并时年。二八共来前。今逢泗滨树。定减琴中弦。鹤别霜初紧。乌（文苑作鸟。注云。一作乌。）啼
    月正悬。（○初学记十六。文苑英华二百十二。诗纪百一。）
    ※陆瑜
    〈瑜。字干玉。琼之从父弟。仕陈累官太子洗马、中舍人。与兄琰并以才学仕东宫。时人比之二应。有集二卷。〉
    【仙人揽六著篇】
    〖诗纪云。曹子建仙人篇。仙人揽六箸。对博泰山隅。〗
    九仙会欢赏。六著（升庵诗话作博。）且娱神。戏谷闻馀地。铭山忆旧秦。避敌情思巧。论兵势重新。问取南皮夕。还笑拂棋人。（○乐府诗集六十四作齐陆瑜。升庵诗话。诗纪百一。）
    【东飞伯劳歌】
    西王青鸟秦女鸾。级疰呐惯相看。谁家玉颜窥上路。粉色衣香杂风度。九重楼槛芙蓉华。四邻照镜菱茭花。新妆年几才三五。隐幔藏羞临网户。然香气歇不飞烟。空留可怜年一年。（○乐府诗集六十八。诗纪百一。）
    【独酌谣】
    独酌谣。芳气饶。一倾荡神虑。再酌动神飚。忽逢凤楼下。非待鸾弦招。窗明影乘入。人来香逆飘。杯随转态尽。钏逐画杯摇。桂宫非蜀郡。当垆也至宵。（○乐府诗集八十六。诗纪百一。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
