    ●陈诗卷三
    ※张正见
    【诗】
    【御幸乐游苑侍宴】〖以下五言。〗
    大君临四表。荣光普八埏。区中文化洽。海外武功宣。凤下书丹篆。龟符著绿编。昆明不习战。云梦岂游畋。轨文通万国。旌节靖三边。高秋藐姑射。睿想属汾川。两宫明合璧。双阙带非烟。扬銮出城观。诏跸指郊坜。禁苑回雕辇。离宫建翠旃。流水奔雷毂。追风赴电鞭。画熊飘析羽。金埒响胶弦。鸣玉升文砌。称觞溢绮筵。兽舞依钟石。鸾歌应管弦。霞明黄鹄路。风爽白云天。潦收荷盖折。露重菊花鲜。上林宾早雁。长杨唱晚蝉。小臣惭艺业。击壤慕怀铅。康衢飞驶羽。大海滴微涓。咏歌还集木。舞蹈遂临泉。愿荐南山寿。明明奉万年。（○文苑英华百六十九。诗纪百三。）
    【重阳殿成金石会竟上诗】
    周王兴路寝。汉後成（文苑作式。按应作戒。）甘泉。共知崇壮丽。迢居朐屏。抗殿疏龙首。峻陛（文苑作阶。注云。一
    作陛。）激天泉。东西跨函谷。左右瞩伊沥。百常飞观竦。三休复道悬。拱乌遥造日。扌举虬远架烟。云栋疑飞雨。风窗似望仙。玉女临芳（文苑作方。）镜。金嫌巢蚀。梅梁横发蕊。（文苑作玉。）藻井倒披莲。云（文苑作荣。诗纪云。一作荣。）光开御宿。佳气属祈年。霜雁排空断。寒花映日鲜。负掌鞠黾。台司列象躔。登台喧大厦。御气响钧天。北斗承三献。南风入五弦。鸾歌鹊右。兽舞射熊前。翔军仰不逮。燕雀徒联翩。（○文苑英华三百十一。诗纪百三。）
    【征虏亭送新安王应令诗】
    凤吹临南浦。神驾饯东平。亭回漳水乘。旆转洛滨笙。地冻班轮响。风严羽盖轻。烧田云色暗。古树雪花明。歧路一回首。流襟动睿情。（○类聚二十九。文苑英华百七十九作徐陵。诗纪百三。）
    【从籍田应衡阳王教作诗】〖五章〗
    帝京惟赤县。（文苑误作悬。）神（文苑作宸。）居应紫微。涂山万国仰。沧海百川归。东郊事平（文苑作归平事。）秩。仲月祀灵威。含光开早扇。阊阖启朝扉。（文苑误作户。）
    洛城（文苑作阳。）钟漏息。灵台云雾卷。森森虎戟前。蔼蔼銮旗（文苑作旗。）转。属车游（文苑作犹。）绛阙。风乌（文苑作马。注云。类聚作鸟。）度丹凇Ｕ实钚医鹩摺ｌ好庞涤耖。
    玉辇带非（初学记作飞。）烟。金舆映绿川。雨师清（文苑作青。）远路。风伯静遥天。分渠通沃野。激水入（初学记作绕。文
    苑云。类聚作绕。）公田。草发（诗纪云。律祖作幕接。）青坛外。花飞苍玉前。（文苑作边。）
    苍玉临（初学记作陈。文苑云。初学记作陈。）圭璧。青坛躬帝籍。（初学记作籍。）冒橛（初学记作撅。文苑同。）乃三推。（文苑误作吹。）齐衡均百辟。兰场俨芝驾。桂圃芳瑶席。山禽韵管弦。野兽和钟石。
    钟石既相和。江海复无波。梁客簪裾盛。陈王文雅多。修途参弱骀。乔木间轻萝。（文苑作闭轻罗。）幸承滥（类聚误作温。）吹（文苑误作吹温。）末。击壤自为歌。（○类聚三十九。文苑英华百七十九。又初学记十四作藉田诗。引三四两章。诗纪百三。）
    【从永阳王游虎丘山诗】
    沧波壮郁岛。洛邑镇崇芒。未若兹山丽。啭┥盟乡。地灵侔少室。涂艰象太行。重严В虎据。九曲峻羊肠。溜深涧无底。风幽谷自凉。宝沈馀玉气。剑隐绝星光。白云多异影。丹桂有┫恪Ｔ犊匆台竦。洞塔耀山庄。瑞草生金地。天花照石梁。（○类聚八。诗纪百三。）
    【陪衡阳王游耆账率】
    甘棠听讼罢。福宇试登临。兔苍移飞盖。王城列玳簪。阶荒犹累玉。地古尚填金。龙桥丹桂偃。鹫岭白云深。秋窗被旅葛。夏户响山禽。清风吹麦陇。细雨濯梅林。（○类聚七十六。诗纪百二。）
    【湓城诗】
    匡山暧远壑。灌垒属中流。城花飞照水。江月上明楼。（○庐山记一。○逯按。暧原作暖。今以意改。）
    【与钱玄智泛舟诗】
    高门事休沐。朝野恣逢迎。还乘（诗纪云。一作寻。）金谷水。俱望洛阳城。舟移津（御览作洛。）女渡。（御览作度。）楫动渭桥横。风高雁已落。雨霁水还清。叶尽桐门净。花秋菊岸明。欲奏江南曲。聊习棹歌行。（○类聚七十一。御览七百七十。诗纪百三。）
    【游匡山简寂馆诗】
    三（庐山记误作二。）梁艏洌庐山记作涧。庐山纪事作石。）本绝。千仞路犹（庐山记作难。）通。即此神仙（庐山记作仙。）内。银（庐山记作眼。误。）榜映仙宫。镜似临峰（庐山纪事误作风。）月。流如饮涧虹。幽桂无斜影。深松有劲风。惟当远人望。知在白云中。（○类聚七十八。庐山记四。庐山纪事三。诗纪百三。）
    【和诸葛览从军游猎诗】
    治（初学记作持。）兵耀武节。纵猎骇畿封。迅骑（类聚作唷＃┏矍Ю铩８啐髌鸢僦亍Ｌ诃郾新碜恪＜Ⅶ落剑锋。云根
    飞（初学记作连。）烧火。鸟道绝（初学记作识。）禽踪。方罗四海（诗纪作流。）俊。聊以习军戎。（类聚作容。○类聚六十六作和诸葛从军游诗。初学记二十二。诗纪百三。）
    【山家闺怨诗】
    王孙春好游。云鬓不胜愁。离鸿暂罢曲。别路已经秋。山中桂花晚。勿为俗为留。（○类聚三十二。诗纪百三。）
    【和阳】〖诗纪云。一作杨。〗侯送袁金紫葬诗
    玄泉开隧道。白日照佳城。一朝嗟此路。千载几伤情。秋气（初学记作雨。诗纪云。一作雨。）悲松色。凄风咽挽（初学记作晚。文苑同。）声。归云向谷晚。（文苑作回谷散。注云。初学记作向谷晚。）还柳背山轻。唯当三五夜。垅月暂时明。（○初学记十四。文苑英华三百五作和杨侯送袁金紫葬。诗纪百三。）
    【伤韦侍读诗】
    怀经传（文传作侍。）北海。蕴义盛西河。高峰落回照。逝水没（文苑作役。）惊波。柳下悲风急。山阳秋气多。宿草摧书带。寒松脆女萝。无复华阴市。空馀蒿里歌。（○文苑英华三百二。诗纪百三。）
    【後湖泛舟诗】
    上苑奢行乐。沧池聊薄游。泛荷分兰棹。沈槎触桂舟。残虹收度雨。缺岸上新（御览作乘。）流。欲知有高趣。长
    杨送麦秋。（○类聚七十一。御览七百七十。诗纪百三。）
    【游龙首城诗】
    关外山川阔。城隅尘雾浮。白云凝绝岭。沧波间断洲。四面观长薄。千里眺平丘。河津无桂树。樽酒自淹留。（○类聚二十八。诗纪百三。）
    【别韦谅赋得江湖泛别舟诗】
    千里浔阳岸。三翼木兰船。喾呵噘灬帷＜γ白鹭前。涵花没浅缆。带叶动深船。不言朝夕水。独自限神仙。（○类聚七十一。御鉴七百七十。诗纪百三。）
    【星名从军诗】
    将军定朔边。刁斗出祁连。高柳横遥（文苑作绝。乐府作长。）塞。长榆（类聚作榆关。）接远（乐府作榆关接连。）天。井泉含冻（类聚作阵。乐府同。）竭。（文苑作碣。）烽（乐府作风。）火照（类聚作映。乐府同。）山燃。（乐府作燕然。）欲知客心断。危（类聚作旄。乐府同。）旌万里悬。（○类聚五十九作从军诗。初学记一。文苑英华百九十九有乐府诗集三十二作从军行。诗纪百三。）
    【赋得韩信诗】
    淮阴总汉兵。燕齐擅远声。沈沙拥急水。拔帜上危城。野有千金报。朝称三杰名。所悲云梦泽。空伤狡兔情。（○类聚五十五。诗纪百三。）
    【行经季子庙诗】
    延州高让远。传芳世祀移。地绝遗金路。松悲悬剑枝。野藤侵沸（文苑作藻。）井。山雨湿苔碑。别有观风处。乐奏无人知。（○类聚三十八。文苑英华三百二十。诗纪百三。）
    【赋得落落穷巷士诗】
    〖诗纪云。左思咏史诗。落落穷巷士。抱影守空庐。〗
    扬云不邀名。原宪本遗荣。草长三径合。花发四邻明。尘随幽巷静。啸逐远风清。门外无车辙。自可绝公卿。（○类聚三十六。诗纪百三。）
    【赋得日中市朝满诗】
    〖诗纪云。鲍照结客少年场行。日中市朝满。车马若川流。〗
    云阁绮霞生。旗亭丽日明。尘飞三市路。盖入九重城。竹叶当垆（初学作杯。）满。桃花带绶轻。唯见争名利。安知大隐情。（○类聚六十五。初学记二十四作日中市朝满诗。诗纪百三。）
    【赋得题新云诗】
    西北春云起。遥临偃盖松。根危才吐叶。气浅未成峰。风前飞未断。日处影疑重。体轻无五色。讵是得从龙。（○初学记一。诗纪百三。）
    【赋得白云临酒诗】
    白云盖濡水。流彩入渑川。疏叶临嵇竹。轻鳞入郑船。菊泛金枝下。峰断玉山前。一朝开五色。飘飘映十千。（○初学记一。诗纪百三。）
    【咏雪应衡阳王教诗】
    九冬飘远雪。六出表丰年。唯阳生玉树。云梦起琼田。入窗轻落粉。拂柳驶飞绵。欲动淮南赋。乱下桂花前。（○初学记一作应衡王教咏雪诗。文苑英华百七十九。诗纪百三。）
    【赋得雪映夜舟诗】
    黄云迷鸟路。白雪下凫舟。分沙映冰（万花谷作水。）浦。照鹤聚寒流。樯风吹影落，缆锦（草堂诗笺作锦浪。）杂花浮。船梁若是桂。翻如月照秋。（○初学记二十五。万花谷续七作张正见诗。诗纪百三。又草堂诗笺八城西诗注作赋夜舟得雪歌。引浮
    一韵。）
    【薄帷俊鉴明月诗
    〖诗纪云。阮籍咏怀诗。薄帷鉴明月。清风吹我衿。〗
    长河上桂月。（初学记作月桂。文苑同。）澄彩照高楼。分帘疑（文苑作凝。）碎璧。隔幔似垂（初学记作重。）钩。窗外光恒满。惧（诗记云。一作闺。）中影暂流。岂及西园夜。长随飞盖游。（○初学记一。文苑英华百五十二。诗纪百三。）
    【玄圃观春雪诗】
    同云遥映岭。瑞雪近浮空。拂鹤伊川上。飘花桂苑中。影丽重轮月。飞随团扇风。还取长歌处。带曲舞春风。（○初学记二。文苑英华百五十四。诗纪百三。）
    【秋河曙耿耿诗】
    〖诗纪云。谢沂。秋河曙耿耿。寒渚郁苍苍。〗
    耿耿长河曙。滥滥宿云浮。天路横秋水。星衡（诗纪云。一作桥。）转夜流。月下级鹇洹７缇织女秋。德星犹可见。仙槎不复留。（○初学记二十五。万花谷续八。诗纪百三。）
    【浦狭村烟度诗】
    〖诗纪云。梁简文龙丘引。浦狭村烟度。洲长归鸟息。〗
    茅兰夹两岸。野燎烛中川。村长合夜影。水狭度浮烟。收光暗鸟弋。分火照渔船。山人不炊桂。樵华幸共然。（○初学记二十五。万花谷续八。诗纪百三。）
    【和衡阳王秋夜诗】
    睢苑凉风举。（文苑作入。）章台云气收。萤光连烛动。月影带河流。绿绮朱弦泛。黄花素蚁浮。高轩扬丽藻。即是赋新秋。（○初学记三。文苑英华百七十九作衡阳王秋夜应制。诗纪百三。）
    【赋得山卦名诗】
    蓬莱遁羽客。岩穴转蒙笼。云归仙井暗。雾解石桥通。影带临峰鹤。形随杂雨风。寻师（文苑作思。）不失路。咸欲驭飞鸿。（○类聚七。文苑英华百六十。诗纪百三。）
    【初春赋得池应教诗】
    遥天收密雨。高阁映奔曦。雪尽青山路。冰销绿水池。春光落云叶。花影发晴枝。琴樽奉终宴。风月岂云
    疲。（○初学记三。文苑英华百七十九作春初赋德池应教。诗纪百三。）
    【赋得垂柳映斜诗】
    千仞清溪险。三阳弱柳垂。叶细临湍合。根空带石危。风翻夹浦絮。雨濯倚（文苑作向。）流枝。不分梅花落。还同横笛（诗纪云。一作笛里。）吹。（○初学记二十八。文苑英华三百二十三作垂柳饔⑿毕。诗纪百三。）
    【赋得岸花临水发诗】
    〖诗纪云。何逊赠诸游旧诗。岸花临水发。江燕绕樯飞。〗
    奇树满春洲。落蕊映江浮。影间莲花石。光涵濯锦流。漾色随桃水。飘香入桂舟。别有仙潭菊。含芳独向秋。（○类聚八十八。诗纪百三。）
    【赋得风生翠竹里应教诗】
    金风起燕观。翠竹夹梁（文苑作凉。）池。翻花疑凤下。芩似（文苑作觉。）龙移。带露依深叶。飘寒入劲枝。聊因万籁响。讵待伶伦吹。（○初学记一。文苑英华百五十六。诗纪百三。）
    【赋得山中翠竹诗】
    修竹映岩垂。（文苑作隈。注云。类诗作垂。）来（文苑作乘。）风异夹池。复涧（初学记误作润。）茂高节。重林隐劲枝。云生龙未
    上。（文苑作止。）花落凤将移。莫言栖ㄍ谷。伶伦不复吹。（○初学记二十八。文苑英华三百二十五佚作者名。万花谷後三十八作张正见诗。诗纪百三。）
    【赋得梅林轻雨应教诗】
    梅树耿长虹。芳林散轻雨。蜀郡随仙去。阳台带云聚。飘花更濯枝。润石还侵柱。讵（文苑作谁。）得零陵燕。随风时共舞。（○初学记二作赋新题梅林轻雨应雨应教诗。文苑英华百七十九作赋得新题梅林新雨应教。万花谷一作张正见诗。诗纪百三。）
    【赋新题得兰生野径诗】
    披襟出兰畹。命酌动幽心。锄罢还开路。歌喧自动琴。华灯共影落。芳杜杂花深。莫言闲迳里。遂不断黄金。（○初学记二十七。文苑英华三百二十七。诗纪百三。）
    【赋得威凤栖梧诗】〖诗纪云。初学云赋得栖梧桐威凤。〗
    丹山下威凤。来集帝梧中。欲舞春花落。将飞秋叶空。影照龙门水。声入洞庭风。别有将雏（初学记误作离。）曲。翻更合丝桐。（○类聚九十。初学记三十作赋得威凤栖梧桐。文苑英华三百二十八作赋得栖梧桐威凤。万花谷後四十作张正见诗。诗纪百三。）
    【赋得鱼跃水花生诗】
    漾色桃花水。相望濯锦流。跃浦疑珠出。依池似镜浮。凌波衔落蕊。触饵避沈钩。方游莲叶外。讵（文苑云。初学记作恒。）入武王舟。（○类聚九十六。文苑英华三百三十。诗纪百三。）
    【赋新题得寒树晚蝉疏诗】
    寒蝉噪杨柳。朔吹犯梧桐。叶迥飞难住。枝残影共空。声疏饮露後。唱绝断弦中。还因摇落处。寂寞尽秋风。（○类聚九十七作寒树晚蝉疏诗。文苑英华三百三十作赋新题寒树晚蝉疏。诗纪百三。）
    【赋得秋蝉喝】〖诗纪云。一作咽。〗柳应衡阳王教诗
    秋雁写（文苑作气爽。诗纪云。一作气爽。）遥天。园柳集（文苑云。集作袅。）惊蝉。竞噪长枝里。争飞落（万花谷作繁。）木（文苑作叶。）前。风高知响急。树近（文苑作近树。）觉声连。长杨流喝尽。讵识蔡邕弦。（○文苑英华三百三十。万花谷後四十作张正见诗。诗纪百三。）
    【秋日别庾正员诗】
    征途愁转旆。连骑惨停镳。朔气凌疏木。江风送上潮。青雀离帆远。朱鸢别路遥。唯有当秋月。夜夜上（徐孝
    穆集作止。）河桥。（○徐孝穆集一。文苑英华二百六十六作徐陵。类聚二十九。诗纪百三。）
    【秋晚还彭泽诗】
    游人及丘壑。秋气满平皋。路积康成带。门疏仲蔚蒿。山明云气画。天静鸟飞高。自有东篱菊。还持泛浊醪。（庐山记四。）
    【还彭泽山中早发诗】
    摇落山中曙。秋气满林隈。萤光映草头。鸟影出枝来。残暑避日尽。断霞逐风开。空返陶潜县。终无宋玉才。（○庐山记四。）
    【雪诗】
    九冬飘远雪。六出表丰年。雎阳生玉树。云梦起琼田。（○岁华纪丽四。）
    【赋得佳期竟不归诗】〖七言〗
    〖诗纪云。庾肩吾有所思曰。佳期竟不归。春物坐芳菲。〗
    良人万里向河源。娼妇三秋思柳园。路远寄诗空织锦。宵长梦返欲惊魂。飞蛾屡绕帷前烛。衰草还侵阶
    上玉。衔啼拂镜不成妆。促柱繁弦还乱曲。时分（类聚作忿。）年移竟不归。偏憎寒（类聚作信。）急夜缝衣。流萤映月明空帐。疏叶从风入断机。自对孤鸾向影绝。终无一雁带书回。（类聚作飞。○类聚三十二。诗纪百三。）
    【赋得阶前嫩竹】
    翠竹梢云自结丛。轻花嫩荀欲凌空。砌曲横枝屡解箨。阶前疏叶强来风。欲知抱节成龙处。当於山路葛陂中。（○类聚八十九。诗纪百三。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
