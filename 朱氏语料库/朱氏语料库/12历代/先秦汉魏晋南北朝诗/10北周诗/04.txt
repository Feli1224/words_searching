    ●北周诗卷四
    ※庾信
    【和人日晚景宴昆明池诗】
    春馀（岁时杂咏、文苑作馀春。诗集同。诗纪云。）一作馀春。）足光景。赵李旧经过。上林柳（类聚作枣。诗集、文苑同。）腰细。新丰酒径（类聚、岁时杂咏、诗集作泛。诗纪云。一作泛。）多。小船行钓鲤。新盘待摘（文苑作滴。）荷。兰皋徒税驾。何处有凌波。（○本集五。类聚九作晚燕昆明池。古今岁时杂咏五。文苑英华百六十四。庾开府诗集上。诗纪百十七。）
    【对宴齐使诗】
    归轩下宾馆。送盖出河堤。酒正离杯促。歌工别曲凄。林寒木皮厚。沙迥（诗集作回。）雁飞低。故人傥相访。知余已执圭。（○本集五。文苑英华二百九十六。庾开府诗集上。诗纪百十七。）
    【聘齐秋晚馆中饮酒诗】
    欣兹河朔饮。对此洛阳才。残秋欲屏扇。馀菊尚浮杯。涧流鸣二水。日色下三台。无因侍清夜。同此月徘
    徊。（○本集五。文苑英华二百九十七。庾开府诗集下。诗纪百十七。）
    【奉和浚池初成清晨临泛诗】
    千金高堰合。百顷浚（诗集作凌。）源开。翻逢积翠（类聚、文苑、诗集并作草。诗纪云。一作草。）浪。更识昆（文苑作{山昆}。）明灰。猿（类聚作虎。）啸风还急。鸡鸣潮即来。时看青雀舫。遥逐桂（类聚作贵。）舟（诗纪云。一作洲。文苑、诗集作贵洲。）回。（○本集五。类聚九作奉和初浚池成清晨临泛诗。文苑英华百六十五。庾开府诗集下。诗纪百十七。）
    【和炅法师游昆明池诗二首】
    游客重相欢。连镳出上兰。值泉倾盖饮。逢花驻（文苑作住。）马看。平湖泛玉舳。高堰歇金鞍。半道闻荷气。中流觉水寒。（○本集五。文苑英华百六十四。庾开府诗集上。）
    秋光丽晚（初学记作晓。）天。圄捶褐写āＣ芰庹显∧瘛８吆擅唬ㄊ集作浸。文苑作投。）钓船。碎珠（文苑作糁臁＃┹佣暇铡２兴咳普哿。落花催斗（本集作十。诗集、文苑同。诗纪云。一作十。）酒。栖乌（文苑作鸟。）送一弦。（○本集五。初学记七。文苑英华百六十四。庾开府诗集上。诗纪百十七。）
    【见游春人诗】
    长安有狭斜。金穴盛豪华。连杯劝上马。乱果掷行车。深红莲子艳。细锦凤凰花。那能学吃酒。无处似栾
    巴。（○本集五。庾开府诗集上。诗纪百十七。）
    【别周尚书弘正诗】
    扶风石桥（文苑作天柱。注云。一作石桥。）北。函谷故关前。此中一分手。相逢知几年。黄鹄一（本集、诗集作遂。文苑同。）反顾。徘徊（文苑云。一作恋。）应（类聚作恋。）怆然。自知悲不已。徒劳减瑟弦。（○本集五作别周处士弘正。类聚二十九作别周弘王诗。文苑英华二百三十作别周处士弘正。注云。处士一作尚书。庾开府诗集上。诗纪百十七。）
    【别张洗马枢诗】
    别席惨无言。离悲两相顾。君登苏武桥。我见杨朱路。关山负雪行。河水乘冰渡。愿子著朱鸢。知余在玄菟。（○本集五。文苑英华二百六十六。庾开府诗集上。诗纪百十七。）
    【别庾七入蜀诗】
    峻岭拂阳乌。长城连蜀都。石铭悬剑壁。沙洲聚阵图。山长半股断。树古半心枯。由来兄弟别。共念一荆株。（○本集五。庾开府诗集五。）
    【将命使北始渡瓜步江诗】
    校尉始辞国。楼船欲渡河。醵苄临碛岸。旌节映江沱。观涛想帷盖。争长忆干戈。虽同燕市泣。犹听赵津
    歌。（○本集五。类聚二十七。诗纪百十七。）
    【反命河朔始入武州诗】
    轻车初逐李。定远未随班。受诏祈连返。申威疏勒还。飞蓬损腰带。秋鬓落容颜。寄言旧相识。知余生入关。（○本集五。类聚二十七。诗纪百十七。）
    【冬狩行四韵连句应诏诗】
    三川羽檄驰。六郡良家选。观兵细柳城。校猎长杨苑。惊雉逐鹰飞。腾猿看箭转。鸣笳河曲还。犹忆南皮返。（○本集五。庾开府诗集七。诗纪百十七。）
    【和王内史从驾狩诗】
    冬狩出离宫。还过猎武功。涧横偏碍马。山虚绝响弓。更嬴承落雁。韩卢斗蛰熊。犹开三面网。谁肯一山重。（○本集五。庾开府诗集上。诗纪百十七。）
    【入道士馆诗】
    金华开八景。玉洞上三危。云袍白鹤度。风管凤凰吹。野衣缝蕙叶。山巾炙衿ぁ：伪鼗茨瞎荨Ｑ土襞使
    枝。（○本集五。文苑英华二百二十六。庾开府诗集上。诗纪百十七。）
    【奉和永丰殿下言志诗十首】
    立德齐今古。资仁一毁誉。无机抱瓮汲。有道带经锄。处下唯名惠。能言本姓蘧。未论惊宠辱。安知系惨舒。（○本集五。庾开府诗集上。诗纪百十七。）
    王子从边服。临邛惜第如。屋桥拥冠盖。锦水照簪裾。论文报潘岳。咏史答应琚。帐幕参三顾。风流盛七舆。（○同上）
    茫茫实宇宙。与善定冯虚。大夫伤鲁道。君子念殷墟。程卿既开国。安平遂徙居。讵能从小隐。终然（诗集作能。）游太初。（○同上）
    直城风日美。平陵云雾除。来往金张馆。弦歌许史闾。凤台迎弄玉。河阳送婕妤。五马遥相问。双童来夹车。（○同上）
    托情忻六学。游目爱三馀。覆局能悬记。看碑解暗疏。讵尝游魏冉。冉阝时说范睢。池水朝含墨。流萤夜聚书。（○同上）
    兴云榆荚晚。烧中踊ǔ酢ｃ弑氤厍质蝠。谷水播觐础Ａ月蝉鸣稻。千金龙骨渠。含风摇古度。防露动林於。（诗纪云。古度。树名。见吴都赋。林於。竹名。越女试剑竹也。见戴庆豫竹谱。又曰。上密防露。下疏来风。○同上）
    自怜循短绠。方欲问长沮。茂陵体犹瘠。淮阳疾未祛。翻疑承毒水。忽似遇昌菹。汉阳嗟欲尽。咎繇惧忽
    诸。（○同上）
    弱龄参顾问。畴昔滥吹嘘。绿槐垂学市。长杨映直庐。连盟翻灭郑。仁义反亡徐。还思建邺水。终忆武昌鱼。（○同上）
    崩堤压故柳。衰社卧塞樗。野鹤能自猎。江鸥解独渔。汉阴逢葆筱。缁（诗集作压。）林见杖洹＃ㄊ集作藜。）阮籍长思酒。嵇康懒著书。（○同上）
    披林求木实。拂雪就园蔬。浊醑非鹤髓。兰肴异蟹蛆。（本集作胥。诗纪云。一作胥。）野情风月旷。山心人事疏。徒知守瓴甓。（诗集作甓瓴。）空欲报淫稀＃ā鹜上）
    【率尔成咏诗】
    昔日（诗集作为。）谢安石。求为淮海人。彷佛新亭岸。犹言洛水滨。南冠今别楚。荆玉遂游秦。倘使如杨仆。宁为关外人。（○本集五。庾开府诗集上。诗纪百十七。）
    【慨然成咏诗】
    新春光景丽。游子离别情。交让未全死。梧桐唯半生。值热花无气。逢风水不平。实鸡虽有祀。何时能更鸣。（○本集五。庾开府诗集上。诗纪百十七。）
    【奉和赐曹美人诗】
    月光如粉白。秋露似珠圆。络纬无机织。流萤带火寒。何年迎弄（诗集作美。）玉。今朝得梦兰。讶许能含笑。芙蓉宜熟看。（○本集五。庾开府诗集上。诗纪百十七。）
    【和赵王看伎诗】
    绿珠歌扇薄。飞燕舞衫（类聚作袖。）长。琴曲随流水。箫声逐凤凰。细缕（类聚作ぇ。诗集作苣。）缠钟格。（类聚作板。）圆花钉鼓床。（诗纪云。一作膺风蝉鬓乱。映日凤钗光。）悬知曲不误。无事畏（类聚作顾。诗纪云。一作顾。）周郎。（○本集五。类聚四十二作看妓诗。初学记十五。文苑英华二百十三。庾开府诗集上作奉和赵王看伎。万花谷後三十二作庾信诗。诗纪百十七。）
    【奉答赐酒诗】
    仙童（诗集作章。）下赤城。仙酒饷王平。野人相就饮。山鸟一群惊。细雪翻沙下。寒风战鼓鸣。此时逢一醉。应枯反（诗纪误作及。）更荣。（○本集五。庾开府诗集下。诗纪百十七。）
    【奉答赐酒鹅诗】
    云光偏乱眼。风声特噤心。冷猿披雪啸。寒鱼抱冻沈。今朝一壶酒。实是胜千金。负恩无以谢。惟知就行
    林。（○本集五。庾开府诗集上。诗纪百十七。）
    【正旦蒙赵王赉酒诗】
    正旦辟恶酒。新年长命杯。柏叶随铭至。椒花逐颂来。流星向宛落。浮蚁对春开。成都已救火。蜀使何时回。（诗集作来。○本集五。类聚七十二。古今岁时杂咏一。庾开府诗集上作正旦蒙赉酒。诗纪百十七。）
    【卫王赠桑落酒奉答诗】
    愁（诗集作稔。）人坐狭斜。喜得送流霞。泶按呔剖臁Ｍ１待菊花。霜风乱飘叶。寒水细澄少。高阳今日晚。应有接苄薄＃ā鸨炯五。庾开府诗集上。诗纪百十七。）
    【就蒲州使君乞酒诗】
    萧瑟风声惨。（类聚作掺。）苍茫雪貌愁。鸟寒栖不定。池凝聚未流。蒲城桑叶落。（草堂诗笺作酒。）灞岸菊花秋。愿持河朔（诗集作北。）饮。分劝东陵侯。（○本集五。类聚七十二。庾开府诗集上。诗纪百十七。又草堂诗笺八九日诗注作就蒲州刺史乞酒诗。引秋、候二韵。）
    【蒲州刺史中山公许乞酒一车未送诗】
    细柳望蒲台。长河始一回。秋桑几过落。春蚁未曾开。莹角非难驭。扌追轮稍可催。只言千日饮。旧逐中山
    来。（○本集五。类聚七十二。庾开府诗集下。诗纪百十七。）
    【答王司空饷酒诗】
    今日小园中。桃花数树红。开君一壶酒。细酌对（诗集作雨三。）春风。未能扶（诗集作浮。）毕卓。犹足舞王戎。仙人一捧露。判不及杯中。（○本集五。类聚七十二。庾开府诗集下。诗纪百十七。）
    【舟中望月诗】
    舟子夜离家。开ぎ（初学记作船。）望月华。山明疑有雪。岸白不关沙。天汉看珠蚌。星桥视桂花。灰飞重晕阙。肼涠缆中薄＃ā鸨炯五。初学记一。文苑英华百五十二。万花谷一作庾信诗。庾开府诗集下。诗纪百十七。）
    【望月诗】
    夜光流未曙。金波影尚（文苑作上。注云。疑作尚。）赊。照人非七子。含风异九华。胄掳氡冢ㄎ脑纷麒怠Ｗ⒃啤Ｒ勺鞅凇＃┥稀９鹇独轮斜。乘舟聊可望。无假逐仙（文苑作灵。诗纪云。一作灵。）槎。（○本集五。文苑英华百五十二。庾开府诗集上。诗纪百十七。）
    【对雨诗】
    繁云犹暗岭。积雨未开庭。阶含侵角路。镬满溜疏萍。湿杨生细椹。烂草变初萤。徒劳看蚁对。无事祀灵
    星。（○本集五。类聚二。）
    【喜晴诗】
    比日思光景。今朝始暂逢。雨住（诗集作注。）便生热。云晴（诗集作暗。）即作峰。（文苑误作风。）水白澄还浅。花红燥（初学记作曝。）更浓。已欢无石燕。弥欲弃泥（文苑作土。诗集作二。）龙。（○本集五。初学记二。文苑英华五十五。庾开府诗集下。诗纪百十七。）
    【咏春近馀雪应诏诗】
    送寒开小苑。迎春入上林。丝条变柳色。香气动兰心。待花将（诗集作留。诗纪云。一作思。）对酒。留雪拟弹琴。陪游愧并作。空见奉恩深。（○本集五。文苑英华百七十三。庾开府诗集上。诗纪百十七。）
    【奉和初秋诗】
    落星初伏火。秋霜正动钟。北阁连横汉。南宫（初学记作空。）应（初学记、诗集作映。文苑同。）凿龙。祥鸾栖竹实。灵蔡上（文苑作止。）芙蓉。自有南风曲。还来吹九重。（○本集五。初学记三。文苑英华百五十八。庾开府诗集上。诗纪百十七。）
    【晚秋诗】
    凄清临晚景。疏索望寒阶。湿庭（文苑作庭湿。诗纪云。初学作温庭。）凝坠露。抟风卷落槐。日（文苑作白。）乞斜还冷。
    云峰晚更霾。可怜数行雁。点点远空排。（○本集五。初学记三。文苑英华百五十八。庾开府诗集上。诗纪百十七。）
    【和颍川公秋夜诗】
    沉瓤丈远。叶黄凄序变。洞浦落遵鸿。长飚送巢燕。千秋流夕景。百籁含宵（诗集作霄。）啭。峻雉聆金柝。曾台切银箭。（○本集五。文苑英华百五十八。庾开府诗集下作晚秋和颍川公秋夜。诗纪百十七。）
    【咏画屏风诗二十五首】
    侠客重连镳。金鞍被佳条。细尘鄣路起。惊花乱眼飘。酒醺（诗纪作薰。）人半醉。汗湿马全骄。归鞍畏日晚。争路上河桥。（○本集二作侠客行。类聚三十三作庾信诗。文苑英华百九十六作侠客行。庾开府诗集下。诗纪百十七。）
    浮桥翠盖拥。平旦雍门开。石崇迎客至。山涛载妓来。水纹恒独转。风花直乱回。谁能惜红袖。宁（诗纪云。一作迎。）用捧金杯。（○本集五。庾开府诗集下。诗纪百十七。）
    停车小苑外。下渚（诗集云。一作杯酒。）长桥前。苛庥拥楫。平荷直盖船。残丝绕折藕。芰叶映低莲。遥望芙蓉影。只言水底燃。（○同上）
    昨夜鸟声春。惊鸣动四邻。今朝梅树下。定有咏（初学记作折。）花人。流星浮酒泛。粟（类聚作钿。）绕杯唇。何劳一片雨。唤作阳台神。（○本集五。类聚六十九作咏屏风诗。庾开府诗集下。诗纪百十七。又初学记三作咏春诗。引邻、人二韵。）
    逍遥游桂苑。寂绝到（类聚作想。）桃源。狭石分花迳。长桥映水门。管声惊百鸟。人衣香一园。定知欢未足。
    横琴坐石（类聚作树。）根。（○本集五。类聚六十九。文苑英华百五十七作咏春。庾开府诗集下。诗纪百十七。）
    三春冠盖聚。八节管弦游。石险松横植。严悬涧竖流。小桥飞断岸。高花出迥楼。定须催十酒。将来宴五侯。（○本集五。庾开府诗集下。诗纪百十七。）
    高阁千寻起。长廊四注连。歌声上扇月。舞影入琴（类聚作闻。）弦。涧水才（类聚作绕。）窗外。山花即眼前。但愿（类聚作顾。）长欢乐。从今尽（类聚作一。）百年。（○本集五。类聚六十九。庾开府诗集下。诗纪百十七。）
    日晚金槌络。（本集作路。诗纪云。一作路。）朱轩流水车。跸芊髟担ū炯误作绿。）堤柳。甍飘夹路花。定迎刘碧玉。将过阴丽华。非是高阳呼。莫畏接苄薄＃ā鸨炯五。庾开府诗集下。诗纪百十七。）
    徘徊出桂苑。徙倚就花林。下桥先劝酒。硎始调琴。蒲低犹抱节。竹短未空心。绝爱猿声近。唯怜花径深。（○同上）
    千寻木兰馆。百尺芙蓉堂。落日低莲（诗纪作连。）井。行云碍芰（诗集作女。诗纪云。集作女。）梁。流水桃花色。春洲杜若香。就阶犹不进。催来上伎床。（○同上）
    捣（类聚作捣。）衣明月下。静夜秋风飘。锦石平砧面。莲（类聚或作连。）房接杵腰。急节迎秋韵。新声入手调。寒衣须及早。将寄霍嫖姚。（○本集五。类聚六十七作捣衣诗。类聚六十九。庾开府诗集上。诗纪百十七。）
    出没看楼殿。间关望绮罗。翔禽逐节舞。流水赴弦歌。细管吹┲瘛Ｐ卤卷半荷。南宫冠盖下。日暮风尘多。（○本集五。庾开府诗集下。诗纪百十七。）
    玉柙珠帘卷。金钩翠幔悬。荷香薰水殿。阁影入池莲。平沙临浦口。高柳对楼前。上桥还倚望。遥看采菱
    船。（○同上）
    高阁千寻跨。重檐百丈（初学记作尺。）齐。云度三分近。花飞一倍低。吹箫迎（初学记作近。）白鹤。照镜舞山鸡。何劳愁日暮。未有夜乌啼。（○本集五。初学记二十五作咏屏风诗。庾开府诗集下。诗纪百十七。）
    河流值浅岸。敛辔暂经过。弓衣湿溅水。马足乱横波。半城斜出树。长林直枕河。今朝游侠客。不畏风尘多。（○本集五。庾开府诗集下。诗纪百十七。）
    度桥犹徙倚。坐石未倾壶。浅草开长埒。行营绕细厨。沙洲两鹤迥。石路一松孤。自可寻丹灶。何劳忆酒垆。（○同上）
    上林春迳密。浮桥柳路长。龙媒逐细草。鹤氅映垂杨。水似桃花色。山如甲煎香。白石春（本集作青。诗纪云。一作青。）泉上。谁能待月光。（○同上）
    白石春泉满。黄金新埒开。戚里车先度。兰池马即来。落花承舞席。春衫拭酒杯。行厨半路待。载妓一双回。（○同上）
    将军息边务。校尉罢从戎。池台临戚里。弦管入新丰。浮云随走马。明月逐弯弓。比来多射猎。唯有上林中。（○同上）
    三危上（初学记作出。）凤翼。九坂度龙鳞。路高山里树。云低马上人。悬岩泉溜响。深谷鸟声春。住（初学记误作生。）马来相问。应知有姓秦。（○本集五。初学记二十五。庾开府诗集上。诗纪百十七。）
    聊开郁金屋。暂对芙蓉池。水光连岸动。花风合树吹。春杯犹杂泛。细果尚连枝。不畏歌声尽。先看筝柱
    欹。（○本集五。庾开府诗集下。诗纪百十七。）
    洞灵开静室。云气满山斋。古松裁数树。盘根无半埋。爱静鱼争乐。依人鸟入怀。仲春徵隐（诗集字缺。）士。蒲轮上计偕。（○同上）
    今朝好风日。园苑足芳菲。竹（诗纪作行。）动蝉争散。莲摇鱼暂飞。面红新著酒。风晚细吹衣。硎多时望。莲船始复归。（○本集五。类聚六十九。庾开府诗集下。诗纪百十七。）
    金鞍聚碛岸。玉舳泛中流。画嘞确浪。媒龙即负舟。沙城疑海气。石岸似江楼。崩槎时半没。坏舸或空浮。定是汾河上。戈船聊试游。（○本集五。庾开府诗集下。诗纪百十七。）
    竟日会春台。芙蓉承酒杯。水流平涧下。山花满谷开。行云数番过。白鹤一双来。水影摇┲瘛Ａ窒愣落梅。直上山头路。羊肠能几回。（○同上）
    【镜诗】
    玉匣聊开（万花谷作玉。）镜。轻灰暂拭（万花谷作燕。）尘。光如一片水。影照两边人。月生无有桂。花闻不逐春。试挂（万花谷作取。）淮南竹。堪能见四邻。（○本集五。初学记二十五。万花谷续七作庾信诗。诗纪百十七。）
    【梅花诗】
    常（本集作当。初学记四。）年腊月半。已觉梅花阑。不信今春晚。俱来雪里看。树动悬冰落。枝高出手寒。早知觅
    不见。真悔著衣单。（○本集五。初学记二十八。文苑英华三百二十二。万花谷後三十八作庾信诗。庾开府诗集下。诗纪百十七。）
    【咏树诗】
    交柯乍（文苑作将。注云。一作乍。）百顷。（类聚作倾。）擢本或千寻。枫子留为式。桐孙待（诗纪云。一作持。）作琴。残核移桃种。空花植枣林。幽居对蒙密。（文苑误作蜜。）蹊径转深沈。（○本集五。类聚八十八。文苑英华三百二十六。庾开府诗集上。诗纪百十七。）
    【斗鸡诗】
    开轩望平子。骤马看陈王。狸膏熏斗敌。芥粉龈谴撼　＝獬崃花动。猜群锦臆张。（○本集五。类聚九十一。诗纪百十七。）
    【应令诗】
    望别非新馆。开舟即旧湾。浦喧征棹发。亭空送客还。路尘犹向水。征帆独背关。（○本集五。类聚二十九。诗纪百十七。）
    【杏花诗】
    春色方盈野。枝枝绽翠英。依稀饔⑹魑搿＠渺卓山城。好折待宾客。（类聚作旅。）金盘衬红琼。（○本集五。类聚八
    十七。诗纪百十七。）
    【赠周处士诗】
    九丹开石室。三径没荒林。仙人翻可见。隐士更难寻。篱下黄花菊。丘中白雪琴。方欣松叶酒。自和游仙吟。（○本集五。类聚三十六及文苑英华二百三十作庾肩吾。）
    【寻周处士弘让诗】
    试逐（类聚诗作遂。）赤松游。披林对一丘。黎（类聚、文苑作梨。是。）红大谷晚。桂白小山秋。石镜菱花发。桐门琴曲愁。（文苑云。集作曲道。诗纪云。一作遒。）泉飞疑度雨。云积似重楼。王孙若不去。山中定可留。（○本集五。类聚三十六作庾肩吾。文苑英华二百三十。）
    【集周公处连句诗】
    市朝一朝变。兰艾本同焚。故人相借问。平生如所闻。（○本集六。庾开府诗集上。诗纪百十八。）
    【寄徐陵诗】
    故人倘思我。及此平生时。莫待山阳路。空闻吹笛悲。（○本集六。庾开府诗集下。诗纪百十八。）
    【寄王琳诗】
    玉关道路远。金陵信使疏。独下千行泪。开君万里书。（○本集六。类聚二十九。庾开府诗集下。诗纪百十八。）
    【奉和赵王诗】
    花迳日相携。（诗集误作隽。）花林鸟未栖。比看中郎醉。堪闻乌夜啼。（○本集六。庾开府诗集上。诗纪百十八。）
    【和刘仪同臻诗】
    南登广陵岸。回首落星城。不言临旧浦。烽火照江明。（○本集六。庾开府诗集下。诗纪百十八。）
    【和庾四诗】
    离关一长望。别恨几重愁。无妨对春日。怀抱只言秋。（○本集六。庾开府诗集下。诗纪百十八。）
    【和侃法师三绝诗】〖诗纪云。一作和侃法师别诗。〗
    秦关望楚路。灞岸想江潭。几人应落泪。（诗集作发。）看君马向南。（○本集六。类聚二十九。庾开府诗集下作和侃法师前後三绝。诗纪百十八。）
    客游经岁月。羁旅故情多。近学衡阳雁。秋分俱渡河。（○同上）
    回首河堤望。眷眷嗟离绝。谁言旧国人。到在他乡别。（○同上）
    【送周尚书弘正诗】
    交河望合浦。玄菟想（诗集作憩。）朱鸢。共此无期别。知应复几年。（○本集六。庾开府诗集下。诗纪百十八。）
    离期定已促。别泪转无从。惟愁郭门外。应足数株松。（○同上）
    【重别周尚书诗二首】
    阳关万里道。（诗集或作路。）不见一人归。唯有河边雁。秋来南向飞。（○本集六。文苑英华二百六十六。庾开府诗集下作别周尚书弘正。又作重别周尚书。诗纪百十八。）
    河桥两岸（诗集作堤。）绝。横歧数路分。山川遥不见。怀袖远相闻。（○本集六。文苑英华二百六十六。庾开府诗集下作重别周尚书。诗纪百十八。）
    【赠别诗】
    藏啼留送别。拭泪强相参。谁言畜衫袖。长代手中氵含。（○本集六。庾开府诗集上。诗纪百十八。）
    【徐报使来止得一相见诗】
    一面还千里。相思那得论。更寻终不见。无异桃花源。（○本集六。庾开府诗集下。诗纪百十八。）
    【行途赋得四更应诏诗】
    四更天欲曙。落月重关下。深谷暗藏人。欹松横碍马。（○本集六。庾开府诗集上。诗纪百十八。）
    【和江中贾客诗】
    五两开船头。长桥（乐府作樯。）发新浦。悬知岸上人。遥振江中鼓。（○本集六。乐府诗集四十八作贾客词。庾开府诗集上。诗纪百十八。）
    【奉和平邺应诏诗】
    天策引神兵。风飞扫邺城。陈云千里散。黄河一代清。（○本集六。类聚五十九。庾开府诗集上。诗纪百十八。）
    【送卫王南征诗】
    望水初横阵。移营寇未降。风尘马足起。先暗广陵江。（○本集六。庾开府诗集上。诗纪百十八。）
    【仙山诗二首】
    金灶新和药。银台旧聚神。相看但莫怯。先师应识人。（○本集六。庾开府诗集下。诗纪百十八。）
    石软如香饣卞。铅销似熟银。蓬莱暂近别。海水遂成尘。（○同上）
    【山斋诗】
    石影横临水。山云半绕峰。遥想山中店。悬知春酒浓。（○本集六。庾开府诗集下。诗纪百十八。）
    【野步诗】
    值泉仍饮马。逢花即举杯。稍看城阙远。转见风云来。（○本集六。庾开府诗集上。诗纪百十八。）
    【山中诗】
    涧暗泉偏冷。岩深桂绝香。住中能不去。非独淮南王。（○本集六。庾开府诗集上。诗纪百十八。）
    【闺怨诗】
    明镜圆花发。空房故怨多。几年留织女。还应听渡河。（○本集六。庾开府诗集上。诗纪百十八。）
    【和赵王看妓诗】
    长思浣纱（初学记作沙。文苑同。）石。空想（初学记作忆。文苑作定忆。诗纪云。一作定忆。）捣衣砧。临邛若有便。（初学记作使。诗集同。文苑、诗纪云。一作使。）为说解琴心。（○本集六。初学记十五作看妓诗。文苑英华二百十三。庾开府诗集下作看妓。诗纪百十八。）
    【看舞诗】
    鸾回不假学。凤举自相关。到嫌衫袖广。恒长碍举鬟。（○本集六。庾开府诗集下。诗纪百十八。）
    【听歌一绝寺】
    协律新教罢。河阳始学归。但令闻一曲。馀声三日飞。（○本集五。初学记十五作听歌诗。万花谷三十二作庾信诗。庾开府诗集下。诗纪百十八。）
    【暮秋野兴赋得倾壶酒诗】
    刘伶正捉酒。中散欲弹琴。但使逢秋菊。何须就竹林。（○本集六。庾开府诗集下。诗纪百十八。）
    【对酒诗】
    数杯还已醉。风云（文苑作春风。注云。一作风云。诗纪云。一作春风。）不复知。唯有龙吟笛。桓伊能独吹。（○本集六。文苑英华百九十五。庾开府诗集上。诗纪百十八。）
    【春日极饮诗】
    槛前闻鸟啭。园里对花开。就中言不醉。红袖捧金杯。（○本集六。庾开府诗集上。诗纪百十八。）
    【春望诗】
    春望上春台。春窗四面开。落花何假拂。风吹会并来。（○本集六。庾开府诗集上。诗纪百十八。）
    【新月诗】
    郑环唯半出。秦钩本独悬。若交临酒影。堪言照弩弦。（○本集六。庾开府诗集下。诗纪百十八。）
    【秋日诗】
    苍茫望落景。羁旅对穷秋。赖有南园菊。残花足解愁。（○本集六。庾开府诗集上。诗纪百十八。）
    【望渭水诗】
    树似新亭岸。沙如龙尾湾。犹言吟（初学记作今。）暝浦。应有落帆还。（○本集六。初学记六。文苑英华百六十三。庾开府诗集下。诗纪百十八。）
    【尘镜诗】
    明镜如明（草堂诗笺作晓。）月。恒常置匣中。何须照两鬓。终是一秋蓬。（○本集六。庾开府诗集下。诗纪百十八。草堂诗笺三十一八月诗注作磨镜诗。引一句。）
    【和淮南公听琴闻弦断诗】
    嗣宗看月夜。中散对行云。一弦虽（诗集作终。）独韵。犹足动文君。（○本集六。庾开府诗集下。诗纪百十八。）
    【弄琴诗二首】
    雉飞催晚别。乌啼惊夜眠。若交新曲变。惟须促一弦。（○本集六。庾开府诗集上。诗纪百十八。）
    不见石城乐。惟闻乌（诗集作鸟。）噪林。新声逐弦转。应得动春心。（○同上）
    【咏羽扇诗】
    摇风碎朝翮。拂汗落毛衣。定似回路。将军垂翅归。（○本集六。诗纪百十八。）
    【题结线袋子诗】
    交丝结龙凤。镂彩织云霞。一寸同心缕。千年长命花。（○本集六。庾开府诗集上。诗纪百十八。）
    【赋得鸾台诗】
    九成吹玉印０俪呱涎台。能将秦女去。终是凤凰来。（○本集六。庾开府诗集下。诗纪百十八。）
    【赋得集池雁诗】
    逢风时迥度。逐侣乍争飞。犹忆方塘水。今秋已复归。（○本集六。类聚九十一。诗纪百十八。）
    【咏雁诗】
    南思洞庭水。北想雁门关。稻梁俱可恋。飞去复飞还。（○本集六。类聚九十一。诗纪百十八。）
    【忽见槟榔诗】
    绿房千子熟。紫穗（诗集作オ。诗纪云。集作オ。）百花开。莫言行万里。曾经相识来。（○本集六。类聚八十七作咏槟榔诗。庾开府诗集下。诗纪百十八。）
    【赋得荷诗】
    秋衣行欲制。风盖渐应欹。若有千年蔡。须巢但见随。（○本集六。庾开府诗集下。诗纪百十八。）
    【移树诗】
    酒泉移赤柰。（诗集作石柰。）河阳徙石榴。虽言有千树。何处似封侯。（○本集六。庾开府诗集下。诗纪百十八。）
    【奉梨诗】
    接枝秋转脆。（诗集或作晚。）含情（诗集作销。诗纪云。一作销。）落更香。擎置仙人掌。应添（诗集或作甜。）瑞（诗集或作甘。）露浆。（○本集六。庾开府诗集上。庾开府诗集下。诗纪百十八。）
    【伤往诗二首】
    见月长垂泪。看花定敛眉。从今一别後。知作几年悲。（○本集六。庾开府诗集下。诗纪百十八。）
    镜尘言苦厚。虫丝定几重。还是临窗月。今秋迥照松。（○同上）
    【春日离合诗二首】
    秦青初变曲。未（诗集作来。）有逐琴心。明年花树下。月月来相寻。（春字○本集六。庾开府诗集下。诗纪百十八。）
    田家足闲暇。士友暂流（诗集作留。）连。三春竹叶酒。一曲丶ο摇＃ㄈ兆帧鹜上）
    【和回文诗】〖诗纪云。和湘东王後园。〗
    旱莲生竭镬。嫩菊养秋邻。满池留浴鸟。分桥上戏人。（○本集六。类聚五十六。诗纪百十八。）
    【问疾封中录诗】
    形骸违（诗集作为。）学宦。狭巷幸为闲。虹回或有雨。云合又含寒。横湖韵鹤下。回溪狭（诗纪云。一作挟。）猿还。怀贤为荣卫。和缓惠绮纨。（诗纪云。疑是何丸。○本集六。庾开府诗集上。诗纪百十八。）
    【示封中录诗二首】〖诗集连为一首。又後四句在冀君句上。〗
    贵馆居金谷。关扃隔藁街。冀君见果顾。郊间光景佳。（○本集六。庾开府诗集上。诗纪百十八。）
    高阶既激涧。广阁更交柯。葛巾久乖角。菊迳简经过。（○同上）
    【秋夜望单飞雁诗】〖以下七言。〗
    失群寒雁声可怜。夜半单飞在月边。无奈人心复有忆。今暝将渠俱不眠。（○本集六。初学记三十。诗纪百十八。）
    【代人伤往诗二首】
    青田松上一黄鹤。相思树下两鸳鸯。无事交渠更相失。不及从来莫作双。（○本集六。庾开府诗集上。诗纪百十八。）
    杂树本唯金谷苑。诸花旧满洛阳城。正是古来歌舞处。今日看时无地行。（○同上）
    ※孟康〈诗纪云。初学记云隋康孟。然隋无赵王。故列於此。〉
    【咏日应赵王教诗】
    金乌升晓气。玉槛漾晨曦。先泛扶桑海。返照若华池。洛浦全开镜。衡山半隐规。相欢承爱景。共惜（初学记作情。）寸阴移。（○初学记一。文苑英华百五十一。诗纪百十二作康孟。）
    ※徐谦
    【短歌行二首】〖乐府作一首。〗
    穷通皆是运。荣辱岂关身。不愿（文苑云。一作顾。）门前客。看时逢故人。（○文苑英华二百三。乐府诗集三十。诗纪百十二。）意气青云里。爽朗烟霞（草堂诗笺作雾。）外。不羡一囊钱。（草堂诗笺作金。）惟重心襟会。（○文苑英华二百三。乐府诗集三十。草堂诗笺九晦日诗注作短歌。诗纪百十二。）
    【杂歌谣辞】
    【周初童谣】
    〖隋书曰。周初有童谣。按静帝隋氏甥。既逊位而崩。诸舅强盛。〗
    白杨树头金鸡鸣。髫担ㄊ纪作裁。）有阿舅无外甥。（○隋书五行志。御览九百五十七。乐府诗集八十九。诗纪百十九。）
    【玉浆泉谣】
    〖隋书曰。豆卢埂Ｖ芪涞凼蔽渭州刺史。有惠政。华夷悦服。大致祥瑞。鸟鼠山俗呼为高武陇。其山绝壁千寻。由来乏水。诸羌苦之。孤碜闼践。忽飞泉涌出。有白乌翔止厅前。乳子而後去。民为之谣。後因号其泉曰玉浆泉。〗
    我有丹阳。山出（御览或作飞。）玉浆。济我民（北史、乐府作人。诗纪同。）夷。（御览或作戎夷人。）神乌（御览或作鸟。）来翔。（○隋书豆卢勾。北史豆卢勾。御览七十二、二百五十七、九百十四。乐府诗集八十七。诗纪百十九。）
    【蜀中为于仲文语】
    〖隋书曰。于仲文。字次武。北周时。迁安固太守。有任、杜两家。各失牛。後得一牛。两家俱认。州郡久不能决。仲文令二家各驱牛群至。乃放所认者。遂向任氏群中。又阴使人微伤其牛。任氏嗟惋。杜家自若。仲文於是诃诘杜氏。杜氏服罪而去。始州刺史屈突尚、宇文护之党先坐事下狱。无敢绳者。仲文至郡穷治。遂竟其狱。蜀中为之语曰。〗
    明断无双有于公。不避强御有次武。（○隋书于仲文传。北史于仲文传。诗纪百十九作于公歌。）
    【时人为裴诹柳虬语】
    〖周书曰。独孤信镇洛阳。旧京荒废。人物罕极。唯有柳虬在阳城。裴诹在颍川。信等俱徵之。以虬为行台郎中。诹为都督府属。并掌文翰。时人为之语曰。〗
    经府裴诹。南省（北史作府。）柳虬。（○周书柳虬传。北史柳虬传。）
    【诸生为吕思礼语】
    〖周书曰。吕思礼。东平寿张人。性温雅。不杂交游。年十四。受学於徐遵明。长於论难。诸生为之语曰。〗
    讲书论易。其（北史无其字。御览同。）锋难敌。（○周书吕思礼传。北史吕思礼传。御览六百十五引後周书。）
    【周地图记引语】
    〖周地图记曰。太白山上恒积雪。无草木。半山有横云。如瀑布则澍雨。人常以为候。验之如离毕焉。故语曰。〗
    南山瀑布。非朝即暮。（○御览四十。寰宇记三十。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
