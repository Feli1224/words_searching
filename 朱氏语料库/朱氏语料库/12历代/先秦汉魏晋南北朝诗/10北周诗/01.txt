    ●北周诗卷一
    ※周明帝宇文毓
    〈毓。文帝长子。西魏大统中。封宁都郡公。周闵帝受禅。进柱国、岐州刺史。及闵帝废。朝廷迎立之。在位四年。武成二年卒。年二十七。谥曰明皇帝。有集十卷。〉
    【贻韦居士诗】
    〖北史曰。韦啊Ｗ志丛丁６帕耆恕Ｖ旧屑蝈！Ｖ菘め绫佟２⒉痪汀Ｖ芪牡劬纶王业。侧席礼聘。竟不能屈。时人号为居士。明帝即位。礼敬愈厚。乃为诗以贻之。京答诗愿时朝谒。帝大悦。敕有司日给酒一升。号曰逍遥公。〗
    交爻贞遁世。三辰光少（类聚作少光。）微。颍阳去犹（周书作让逾。北史、文苑同。）远。沧洲（周书作州。文苑同。）遂（周书、北史作去。文苑同。又注。一作遂。诗纪云。一作去。）不归。风（周书作香。北史、文苑同。）动秋兰佩。香（周书作风。北史、文苑同。）飘莲叶衣。（文苑衣韵两句在飞韵下。）坐石窥仙洞。乘槎下钓矶。岭松千仞直。严泉百丈飞。聊登平乐观。遥想首阳薇。傥（周书、北史作讵。文苑同。又注。一作傥。）能同四隐。来参余万机。（○周书韦按。北史韦孝宽传附按。类聚三十六。文苑英华二百三十二作招隐士逍遥公韦啊Ｊ纪百十二。）
    【过旧宫诗】
    〖北周书曰。二年九月丁未。行幸同州故宅。赋诗。〗
    玉烛调秋气。金舆历旧宫。还如过白水。更似入新丰。秋（北周书作霜。）潭渍（初学记或作清。万花谷作清。）晚菊。寒井落疏桐。举杯延故老。今（周书作令。文苑同。初学记或同。）闻歌大风。（○北周书明帝纪。类聚六十二。初学记十三、二十四。文苑英华百七十四。御览五百九十一。万花谷後二十三。诗纪百十二。）
    【和王褒咏摘花】
    玉宛承花落。花落宛中芳。酒浮花不没。花含酒更香。（○类聚八十八。诗纪百十二。）
    ※李昶
    〈昶。小名那。顿丘临黄人。祖彪。魏御史中尉。昶仕西魏。历都官郎中、相州大中正、银青光禄大夫、太祖丞相府记室参军、中书侍郎、御史中尉、大将军仪同三司。赐姓宇文氏。周受禅。天保元年。进骠骑大将军。二年。转御正中大夫。保定五年。出为昌州刺史。遇疾卒。年五十。〉
    【陪驾幸终南山诗】
    尧盖临河颍。汉跸践华嵩。日旗（初学记作旗。诗纪云。一作旌。）回北凤。星（文苑作皇。注云。一作星。）旆转南鸿。青（文苑
    作清。注云。一作青。）云过宣曲。先驱背射熊。金桴拂泉底。玉哟翟浦小９耪蕹颇鸭。新途或易穷。烟生山欲尽。潭净水恒空。交（文苑作文。注云。一作交。）松上连雾。修竹下来风。仙才道无别。灵气法能同。（文苑作通。）东枣羞朝座。西桃献夜宫。诏令王子晋。出对浮丘公。（○初学记五。文苑英华百五十九。诗纪百十二。）
    【奉和重适阳关】
    衔悲向玉关。垂泪上瑶台。舞阁悬新网。歌梁积故埃。紫庭生绿草。丹墀染碧苔金。扉昼常掩珠。帘夜暗开。方池含水思。芳树结风哀。行雨归将绝。朝云去不回。独有西陵上。松声薄暮来。（○文苑英华二百四十作李那。诗纪百十二。○逯按。此诗诗纪署李那。编入隋诗。今改列於此。）
    ※高琳
    〈琳。字季珉。其先高丽人。仕於燕。後发魏。赐姓羽真人。入周。累官江陵副总管。进位柱国。〉
    【宴诗】
    〖北史曰。武成三年。讨平文州氐。师还。帝宴群公卿士。仍赋诗言志。琳诗末章云云。帝大悦曰。獯猃陆梁。未时款塞。卿言有验。国之福也。〗
    寄言窦车骑。为谢霍将军。何以报天子。沙漠静妖氛。（○周书高琳传。北史高琳传。御鉴二百七十七。又五百八十六引三
    国典略。诗纪百十二。）
    ※宗懔
    〈懔。字元懔。南阳★阳人。梁元帝镇江陵。以为记室。及帝即位。累迁吏部尚书。及江陵平。入关。拜车骑大将军、仪同三句。保定中卒。年六十四。有集十二卷。〉
    【和岁首寒望诗】
    旅骑出平原。钲铙遍野喧。接里开都邑。连车驻小门。稻车回故坞。猎马转新村。古碑空戴石。山龛未上幡。所言春不至。未有桃花源。（○类聚二十八。诗纪百十二。）
    【早春诗】
    昨暝春风起。今朝春气来。莺鸣一两啭。花树数重开。散粉成初蝶。剪彩作新梅。游客伤千里。无暇上高台。（○初学记三。文苑英华百五十七。诗纪百十二。）
    【春望诗】〖诗纪云。律祖作陈後主者非。〗
    日暮春台望。（初学记作傍。文苑作倚。）徙倚爱馀光。都尉新移枣。司空始种杨。一枝犹桂馥。十步有兰香。望望
    无萱草。忘忧竟不忘。（○初学记三。文苑英华百五十七。诗纪百十二。）
    【麟趾殿咏新井诗】
    当为醴泉出。先令浪井开。铜新九龙殿。石胜凌云台。（诗纪云。瑞应图曰。王者清净则浪井出。鱼豢魏略曰。明帝九龙殿前为玉井绮栏。○初学记七。诗纪百十二。）
    ※宗羁
    【登渭桥诗】
    仲山朝饮马。还坐渭桥中。南瞻临别馆。北望尽离宫。四面衣裾合。三条冠盖通。兰香想和季。云起忆成公。圯上相知早。鸡鸣幸共同。（圯音夷。楚人谓桥为圯。○类聚九。初学记七。诗纪百十二。）
    ※萧
    〈酢Ｗ种清凇Ａ喊渤赏跸粜阕印７庥婪岷睢＠黄门侍郎。侯景之乱。从武陵王萧纪为征西大将军。守成都。周文帝伐蜀。遂入西魏。授侍中。武帝时为文学博士。历少傅。改封蔡阳郡公。建德二年卒。年五十九。有集十卷。〉
    【孀妇吟】
    寒夜静房栊。孤妾思偏丛。悲生聚绀黛。泪下浸妆红。蓄恨萦心里。含啼归帐中。会须明月落。那忍见床空。（○乐府诗集七十六。诗纪百十二。）
    【日出行】
    昏昏隐远雾。团团乘阵云。正值秦楼女。含娇酬使君。（○文苑英华百九十三。乐府诗集二十八作日出东南隅行。诗纪百十二。）
    【劳歌】
    百年能几许。公事罢平生。寄言任立政。（文苑作正。）谁怜李少卿。（○文苑英华二百三。乐府诗集八十六。诗纪百十二。）
    【和梁武陵王遥望道馆诗】
    神境流精阙。仙居紫翠房。今有寻真地。迤逦（类聚作逦迤。）丽通庄。九柱含虬重。三台饰夜光。金辉碧海桃。玉笈紫书方。拂筵青鸟集。吹萧白凤翔。履归堪是燕。石在讵非羊。烟霞四照蕊。风月五名香。於兹喜临眺。愿得假霓裳。（○类聚七十八。诗纪百十二。）
    【上莲山诗】
    独迈青莲岭。超奇紫盖峰。挂流遥似鹤。插石近如龙。沙崩闻韵鼓。霜落候（初学记作似。文苑同。）鸣钟。飞花满丛桂。轻吹起修筇。石蒲（文苑作浦。注云。一作蒲。）今尚有。采（文苑作深。注云。一作采。）摘更相逢。（○初学记五。文苑英华百五十九。诗纪百十二。）
    ※王褒
    〈褒。字子渊。琅邪临沂人。仕梁。历吏部尚书、右仆射。荆州破。入周。授车骑大将军。明帝即位。笃好文学。褒与庾信才名最高。特被亲待。加开府仪同三司。武帝时为太子少保。迁小司空。出为宣州刺史。建德中卒。年六十四。有集二十一卷。〉
    【乐府】
    【关山篇】〖以下五言。〗
    从军出陇坂。驱马度关山。关山恒掩蔼。高峰白云外。遥望秦川水。千里长如带。好勇自秦中。意气多豪雄。少年便习战。十四已从戎。辽水深难渡。榆关断未通。（○类聚四十二。诗纪百十三。）
    【从军行二首】
    兵书久闲习。征战数曾经。讲戎平乐观。学戏（文苑云。一作览献。诗纪云。一作揽剑。）羽林亭。西征度疏勒。东驱出井陉。牧马滨长渭。营军毒上泾。平云如阵色。半月类城形。羽书封信玺。诏使动流星。对岸流沙白。缘（乐府误作绿。）河柳色青。将幕恒临斗。旌门常背刑。（诗纪作形。）勋封瀚海石。功勒燕然铭。兵势因麾下。军图送掖庭。谁怜下玉箸。向暮掩金屏。（○文苑英华百九十九。乐府诗集三十二。诗纪百十三。）
    黄河流水急。骢马远（文苑作送。乐府同。）征人。谷望河阳县。桥渡小平津。年（乐府云。一作恶。）少多（文苑作恶少年。又年下注云。一作多。）游侠。结客好轻身。代风愁枥马。胡霜宜角筋。羽书劳警急。边鞍倦苦辛。康居因汉使。卢龙称（文苑作有。注云。一作称。）魏臣。荒戍唯看柳。边城不识春。男儿重意气。无为羞贱贫。（○同上）
    【长安有狭邪行】
    威（诗纪云。一作逶。）纡狭邪道。车骑动相喧。博徒称剧孟。游侠王孙。势倾魏侯府。交尽翟公门。路邪劳夹毂。涂艰倦折辕。日斜宣曲观。春还御宿园。涂歌杨柳曲。巷饮榴花樽。独有游梁倦。（诗纪云。一作客。）还守孝文园。（○乐府诗集三十五。诗纪百十三。）
    【饮马长城窟】
    北走长安道。征骑（文苑作施。注云。一作骑。）每经过。战垣临八阵。旌门（文苑作门楼。注云。一作旌门。）对两和。（文苑作河。）屯兵戍陇北。饮马傍城阿。雪深无复道。冰合不生波。尘飞连阵聚。沙平骑迹多。昏昏垅坻月。（文苑作底日。注云。一作月。）耿耿雾中河。羽林犹角抵。将军尚雅歌。临戎常拔剑。蒙险屡提戈。秋风鸣马首。薄暮欲如何。（○文苑英华二百九。乐府诗集三十作。诗纪百十三。）
    【轻举篇】
    天地能长久。神仙寿不穷。白玉东华检。方诸西岳童。俄（乐府作我。）瞻少海北。暂别扶桑东。俯观云似盖。低望月如弓。看棋城邑改。辞家墟巷空。流珠馀旧灶。种杏发新业。酒酿瀛洲玉。剑铸昆吾铜。谁能揽六博。还当访井公。（○乐府诗集六十四。诗纪百十三。）
    【凌云台】
    高台悬百尺。中夕（文苑作歹。）殊未穷。北临酸枣寺。西眺明光宫。城旁抵双府。林里对相风。书题鹿卢榜。观写飞廉铜。窗开神女电。梁映美人虹。虞捐滥天（文苑作失。）宠。郑瞀特怀忠。庄生垂翠钓。昭仪拒（乐府作抵。文苑云。一作抵。）斗熊。驰轮有盈缺。人道亦温　；鼓钗髁晡琛７歉蹿城中。（○文苑英华百九十二。乐府诗集七十五。诗纪百十三。）
    【出塞】〖诗纪云。一作塞下曲。〗
    飞蓬似征客。千里自长驱。塞禽唯有雁。关树但生榆。背山看故垒。系马识馀蒲。还因麾下骑。来送月支图。（诗纪云。三齐略记。秦始皇至东海。蟠蒲繁马。至今其地蒲生皆绯结。○文苑英华百九十七。乐府诗集二十一。诗纪百十三。）
    【入塞】
    戍久风尘色。动多意气豪。建章楼阁（文苑作阙。）迥。（文苑云。一作近。一作回。）长安陵树高。度冰伤马骨。经寒坠节旄。（文苑作毛。）行当见天子。无（文苑作何。）假用钱刀。（○文苑英华百九十七。乐府诗集二十一。诗纪百十三。）
    【关山月】
    关山夜月明。（文苑云。一作今夜月。）秋（初学记、御览作秋。文苑同。又注。一作秋。）色照孤城。影亏（文苑作半。注云。一作影亏。初学记半形。御览同。诗纪云。一作半形。）同汉阵。轮满（初学记作全影。文苑同。又注云。一作轮满。御览作金影。诗纪云。一作全影。）逐胡兵。天（文苑作灰。注云。一作天。）寒光转白。风多晕欲生。寄言亭上吏。游客解鸡鸣。（○初学记一。文苑英华百九十八。御览四。乐府诗集二十三。诗纪百十三。）
    【长安道】
    槐衢回北第。驰道度西宫。树阴连袖色。尘影杂衣风。采桑逢五马。停车对两童。喧喧许史座。钟鸣宾未
    穷。（○乐府诗集二十三。诗纪百十三。）
    【明君词】
    阑殿辞新宠。椒心馀故情。鸿飞渐南陆。马首倦西征。寄书参汉使。衔涕望秦城。唯馀马上曲。犹作出关声。（○乐府诗集二十九。诗纪百十三。）
    【游侠篇】
    京洛出史讴。豪侠竞交游。河南期（类聚作朝。乐府同。文苑云。一作朝。）四姓。关西谒五侯。斗鸡横大道。走马出长楸。桑阴徙（乐府作徒。文苑云。一作徒。）将夕。槐路转淹留。（○类聚三十三。文苑英华百九十六作侠客行。乐府诗集六十七。诗纪百十三。）
    【古曲】〖诗纪云。一作杂曲。〗
    青楼临大道。游侠尽（诗纪云。一作任。）淹留。陈王金被马。秦女桂为钩。驰轮洛城（乐府作阳。）巷。斗鸡南陌头。薄暮风尘起。聊为清夜游。（○文苑英华二百七。乐府诗集七十七。诗纪百十三。）
    【高句丽】〖六言〗
    萧萧易水生波。燕赵佳人自多。倾杯覆碗ㄘㄘ。垂手奋袖婆（乐府作娑。）娑。不惜黄金散尽。只畏白日蹉跎。（○
    乐府诗集七十八。诗纪百十三。）
    【燕歌行】〖七言〗
    〖北史本传曰。褒作燕歌。妙尽塞北苦寒之言。元帝及诸文士和之。而竞为凄切。及江陵为魏师所破。元帝出降。方验焉。〗
    初春丽晃（类聚作日。乐府同。诗纪云。一作日。）莺欲娇。桃花流水没（文苑辨证作绕。）河桥。蔷薇花开（文苑作开花。乐府云。一作开花。）百重叶。杨柳拂（类聚作覆。文苑辨证同。乐府云。一作覆。）地数（乐府作散。文苑作覆池数。注云。一作杨柳拂地散。）千条。陇西将军号都护。楼兰校尉称嫖姚。自从昔别（文苑自昔别如。）春燕分。经年一去不相闻。（文苑作无相亲。注云。一作相闻。）无复（文苑作不。又不下注。一作无。）汉地关山（文苑云。一作长安。）月。（乐府作长安月。文苑辨证同。诗纪云。一作长安月。）唯有漠北蓟城云。淮南桂（文苑作镜。注云。一作桂。）中明月影。流黄机上织成文。充国行军（文苑作军行。文苑辨证同。又注。一作行军。）屡筑营。阳（文苑作杨。）史讨虏陷平城。城下风多能却阵。沙中雪浅讵停兵。属国小（乐府作少。）妇犹年少。羽林轻骑数（乐府作散。）征行。遥闻陌头（文苑作上。）采桑曲。犹胜边地胡笳（类聚作胡笳边地。）声。胡笳（文苑辨证作笳声。）向暮使人泣。长望（乐府作还使。文苑同。又注。一作长望。诗纪云。一作还使。）闺中空伫立。桃花落地（乐府无地字。类聚作桃抽覆地。）杏（类聚作春。）花舒。（文苑云。一作桃花复地杏花舒。）桐生井底寒叶疏。试为来看上林雁。应（乐府作必。文苑云。一作必。）有遥寄陇头书。（○文苑英华百九十六。乐府诗集三十二。文苑英华辨证六。诗纪百十三。又类聚四十二引矫、桥、条、分、闻、云、行、声、泣、立、舒、疏、书十三韵。）
    【日出东南隅行】〖以下杂言。〗
    晓星西北没。朝日东南隅。阳★临玉女。莲帐照金铺。凤楼称独立。绝世良所无。镜悬四龙网。枕画七星图。银镂明光带。金地织成褚。调弦大垂手。歌曲凤将雏。采桑三市路。卖酒七条衢。道逢五马客。夹毂来相趋。将军多事势。夫巩好形模。高箱照云母。壮马饰当颅。单衣火浣布。利剑水精珠。自知心所爱。仕宦执金吾。飞甍凋翡翠。（诗纪云。玉台作翠羽。）绣桷画屠苏。银烛附弹映鸡羽。黄金步摇动榨住Ｐ值芪迦帐崩垂椤８叱稻沟郎光辉。名唱（乐府作倡。）两行堂上起。鸳鸯十七阶前飞。少年任侠轻年月。珠丸出弹遂难追。（○乐府诗集二十八。诗纪百十三。）
    【墙上难为趋】
    昔称梁孟子。兼闻鲁孔丘。记政聊为述。问东岂相酬。末代多侥亻幸。卿相尽经由。台郎百金价。台司千万求。当朝少直笔。趋代皆曲钩。廷尉十年不得调。将军百战未封侯。夜伏拥门作常伯。自有蒲萄得凉州。白璧求善价。明珠难暗投。高墙不可践。井水自难浮。风胡有年岁。祭比吴钩。（○乐府诗集四十。诗纪百十三。）
    【诗】
    【九日从驾诗】〖以下五言。〗
    黄山猎地广。青门官路长。律改三秋节。气应九钟霜。曙影初分地。暗色始成光。高（文苑作交。）旆长楸坂。缇幕杏间堂。射马垂双带。丰貂佩两璜。苑寒梨树紫。山秋菊叶黄。华露霏霏冷。轻飚飒飒凉。（文苑作伤。）终惭属车对。空假侍中郎。（○文苑英华百七二三。又类聚四引长、霜、光、堂、璜、黄、郎七韵。又初学记四、古今岁时杂咏三十三、御览三十二俱引长、霜、璜、黄、凉、郎六韵。诗纪百十三。）
    【入朝守门开诗】〖诗纪云。梁简文有守东华门开诗。〗
    凤池（文苑作直城。诗纪云。一作直城。）通复道。严驾早凌晨。铁符行警曙。银启未开贰Ｇ蛋党俏抻啊Ｇ缧侣凡怀尽Ｍ捅引画剑。骑吹动班轮。徒知仰睿藻。抽辞殊（文苑作惭。）未申。（○类聚三十九。文苑英华百九十。诗纪百十三。）
    【赠周处士诗】
    我行无岁月。征马屡盘桓。崤曲三危ā９刂鼐耪勰选Ｓ坛趾菏菇凇Ｉ蟹楚臣冠。巢禽疑上幕。惊羽畏虚弹。飞蓬（文苑云。一作鸿。）去不已。客思（文苑云。一作念。）渐无端。壮志与时歇。生年随事阑。百龄悲促命。数刻念馀欢。云生陇坻黑。桑疏蓟北寒。鸟道无蹊径。清汉（类聚作溪。文苑作濑。）有波澜。思君化羽翮。要我铸金丹。
    （○类聚三十六。文苑英华二百三十。广文选十五。诗纪百十三。）
    【别陆子云诗】
    解缆出南浦。征棹且凌晨。还看分手（文苑作守。）处。唯馀送别人。中流摇盖影。边江落骑尘。平湖开曙日。细柳发新春。沧波不可望。行云聊共因。（○类聚二十九作别陆才子。文苑英华二百六十六。诗纪百十三。）
    【奉和赵王途中五韵诗】〖诗纪云。庾信集亦载此首。〗
    飘飘映车幕。出没望连旗。度云还翊阵。回风即送师。峡路沙如月。山峰石似眉。村桃拂红粉。岸柳被青丝。锦城遥可望。回鞍念此时。（○类聚二十七作和赵王途中诗。诗纪百十三。）
    【和张侍中看猎诗】
    上林冬狩返。回（初学记作田。）中讲射归。还登宣曲观。更（初学记作重。）猎黄山围。严冬桑柘惨。（初学记作燥。）寒霜马骑肥。绁卢（初学记作犭卢。）随兔起。高鹰接雉（初学记作按翟。）飞。独（初学记作吁。）嗟来远客。辛苦倦边衣。（○类聚六十六。初学记二十二。诗纪百十三。）
    【和庾司水修渭桥诗】
    东流仰天汉。南渡（类聚作度。）似牵牛。长堤通甬道。飞梁跨造舟。使者开金堰。太守拥河流。广陵候涛水。荆
    峡望阳侯。波生从故舶。沙涨涌新洲。天星识辩（初学记作辨。）对。检玉应沈钩。空悦浮云赋。非复采莲讴。（○初学记七。又类聚九作和治渭桥诗。引牛、舟、流、侯、洲、钩六韵。诗纪百十三。）
    【玄圃浚池临泛奉和诗】
    长洲（文苑作沙。）春水满。临泛广川中。石壁如明镜。飞桥类饮虹。垂杨夹浦绿。新桃缘径（文苑作树。）红。对楼还泊岸。迎波暂守风。渔舟钓欲满。莲房采（文苑作珠。）半空。於兹临北阙。（文苑作阁。）非复坐墙（文苑作墟。）东。（○类聚九。文苑英华百六十五。诗纪百十三。）
    【和从弟佑山家诗二首】
    采药名山顶。时节无春冬。散云非一色。连岩异众峰。合沓似无径。间关定有踪。山窗临绝顶。檐溜俯危松。空林鸣暮雨。虚谷应朝钟。仙童时可遇。羽客屡相逢。若值韩众药。当御长房龙。（○文苑英华三百十九。诗纪百十三。）
    结交非俗士。仙（文苑作山。）侣自招携。少华隐日月。太乙（文苑作一。）寻虹（文苑云。一作云。）霓。众林积为籁。围竹（文苑作林。）茂成埤。（文苑作卑。注云。一作ㄆ成开。）幽谷曙无景。荒途昼欲迷。滴沥寒泉溜。斗啸秋猿啼。白云帝乡起。神禽丹穴栖。箭筱（文苑作莜。）时通径。桃李复成蹊。今身得其所。群物可令齐。（○同上）
    【咏雁诗】
    伺潮闻曙响。妒垄有春睢Ｆ袢粼浦醒恪Ｇ锸比外归。河长犹可涉。海阔故难飞。霜多声转急。风疏行屡稀。园池若可至。不复怯虞机。（○苑诗类选三十。诗纪百十三。）
    【送观宁侯葬诗】
    蒙羽高峻极。淮泗导清源。刑茅广裂地。跗萼盛开蕃。纷纶彤ぬ彩。从容琼玉温。冲飚摇柏干。烈火壮曾昆。畴昔同羁旅。辛苦涉凉暄。观风方听乐。垂泪遽伤魂。造舟虚客礼。高友诒鲈。桂树思公子。芳草惜王孙。今晨向郊郭。犹似（文苑作以。）背に辕。丹攀榭瘴弧Ｋ卣噬栊殚住３琴南操绝。韩书旧说存。西靡伤新树。东陵惜故园。自怜悲谷影。弥怆（类聚作念。诗纪云。一作念。）玉关门。馀辉尽天（类聚作天尽。）末。夕雾拥（类聚作起。诗纪云。一作起。）山根。平原看独树。皋亭（文苑作亭皋。）望列村。寂寥（文苑作寞。）还盖静。（类聚作靖。文苑同。）荒茫归路昏。挽铎已流唱。（文苑作歇。按当是喝。）歌童（类聚作童歌。）行自喧。眷（类聚作眷。）言千载後。谁将游九原。（○文苑英华三百五。诗纪百十三。又类聚三十四引樽、存、园、门、根、昏、喧、原九韵。）
    【送刘中书葬诗】
    昔别伤南浦。今归去北邙。书生空托梦。久客每思乡。塞近边云黑。尘昏野日黄。陵谷俄迁变。松柏易荒
    凉。题铭（文苑作名。）无复迹。何处验龟长。（○类聚三十四。文苑英华三百五。诗纪百十三。）
    【别王都官诗】
    连翩（初学记联锦。）悯流客。（类聚作水。文苑云。类聚作落。）凄怆惜离群。东西御沟水。南北会稽云。河桥两堤绝。横歧数路分。山川遥不见。怀袖远相闻。（○类聚二十九。初学记十八。文苑英华二百六十六。诗纪百十三。）
    【送别裴仪同诗】
    河桥望行旅。长宁送故人。沙飞似军幕。蓬卷若车轮。边衣苦霜雪。愁（诗纪云。一作秋。）貌捐风尘。行路皆兄弟。千里念相亲。（○类聚二十九。文苑英华二百六十六。诗纪百十三。）
    【渡河北诗】〖诗纪云。苑诗类选作范云者非。〗
    秋风吹木叶。还似洞庭波。常山临代郡。亭障绕黄河。心悲异方乐。肠断（初学记作绝。文苑同。）陇头歌。薄暮临（文苑云。一作暮驱。）征马。失道北山阿。（文苑作河。○初学记五。文苑英华百六十三。诗纪百十三。）
    【咏月赠人诗】
    月色当秋夜。斜晖映薄帷。上弦如半璧。初魄似蛾眉。渡云光忽驶。中天影更迟。高阳怀许掾。对此益（文
    苑作忆。）相思。（○类聚一。文苑英华百五十二。诗纪百十三。）
    【和殷廷尉岁暮诗】
    岁晚悲穷律。他乡念索居。（御览作除。）寂寞灰心尽。摧（御览作推。）残生意馀。产空交道绝。财殚密亲疏。空悲赵壹（御览作一。）赋。还著虞卿书。（○类聚三。御览二十七作岁暮诗。诗纪百十三。）
    【看斗鸡诗】
    躞蹀始横行。意气欲相倾。妒（初学记作诟。）敌金芒起。猜群芥粉生。入场疑挑战。逐退似追兵。谁知函谷下。人去独开城。（○类聚九十一。初学记三十。文苑英华二百六。诗纪百十三。）
    【弹棋诗】
    投壶生电影。六博值仙人。何如镜奁上。自有拂轻巾。隔涧疑将别。陇头如望秦。握笔徒思赋。辞短竟无陈。（○类聚七十四。诗纪百十三。）
    【从驾北郊诗】
    维皇敬明祀。望拜出河东。地灵开复道。营星发紫宫。衡街响清跸。侦候起相风。森沈羽林骑。肃穆虎贲
    弓。（○初学记十三。万花谷後十七作王褒诗。诗纪百十三。）
    【奉和赵王隐士诗】〖诗纪云。庾信同赋。〗
    凫鹄均长短。鹏（诗纪作雕。）骞插幸！Ｇ褰笤绦闫。虚席满风飚。断弦惟续葛。独酌止（文苑作只。）倾瓢。菖蒲九重节。桑薪七过烧。（○类聚三十六。文苑英华二百三十二。诗纪百十三。）
    【始发宿亭诗】
    送人亭上别。被马枥中嘶。漠漠村烟起。离离岭树齐。落星侵晓没。残月半山低。（○类聚二十七。诗纪百十三。）
    【山池落照诗】
    竹馆掩荆扉。池光晦晚晖。孤舟隐荷出。轻棹染苔归。浴禽时侣窜。惊羽忽单飞。（○类聚九。诗纪百十三。）
    【咏雾应诏诗】
    七条开早陌。五里暗朝氛。带楼疑海气。含盖似浮云。方从河水上。预奉绿图文。（○类聚二。诗纪百十三。）
    【入关故人别诗】
    百年馀古树。千里暗黄尘。关山行就近。相看成远人。（○类聚二十九。诗纪百十三。）
    【过藏矜道馆诗】
    松古无年月。鹄去复来归。石壁藤为路。山窗云作扉。（○类聚七十八。诗纪百十三。）
    【明庆寺石壁诗】
    夏水悬台际。秋泉带雨馀。石生铭字长。山久谷神虚。（○类聚七。诗纪百十三。）
    【云居寺高顶诗】
    中峰云已合。绝顶日犹晴。邑居随望近。风烟对眼生。（○类聚七。诗纪百十三。）
    【咏定林寺桂树】
    岁馀凋晚叶。年至长新围。月轮三五映。乌生八九飞。（○类聚八十九。诗纪百十三。）
    ※杨文佑
    【为周宣帝歌】
    〖隋书曰。周宣帝荒淫日甚。恶闻其过。诛杀无度。既酣饮过度。尝中饮。有下士杨文佑白宫伯长孙览。求歌曰云云。
    郑译奏之。帝怒。命赐杖二百四十而致死。〗
    朝亦醉。暮亦醉。日日恒常醉。政事日无次。（○隋书刑法志。）
    ※周宣帝宇文ど
    〈ど。字乾伯。武帝长子。建德元年。立为皇太子。宣政元年六月即位。明年。改元大成。其二月。传位太子衍。改元大象。自称天元皇帝。在位二年。大象二年卒。年二十二。谥曰宣皇帝。〉
    【歌】
    自知身命促。把烛夜行游。（○隋书五行志。乐府诗集八十七。）
    ※赵王宇文招
    〈招。字豆卢突。文帝第七子。好属文。学庾信体。武成初。封赵国公。历大司马。进爵为王。隋文帝将迁周鼎。招欲图之。大象二年。谋泄见害。有集八卷。〉
    【从军行】
    辽东烽火照甘泉。蓟北亭障接燕然。水冻菖蒲未生节。关寒榆荚（乐府作叶。文苑云。一作叶。）不成钱。（○文苑英华百九十九。乐府诗集三十二。诗纪百十二。）
    ※滕王宇文
    〈小Ｗ侄固突。文帝第十三子。初封滕国公。大象元年。诏以荆州新野郡邑万户为滕国。谐鼍凸。二年。朝京师。为隋文帝所害。国除。有集八卷。〉
    【至渭源诗】
    源渭奔禹（初学记作鸟。）穴。轻澜起客亭。浅浅（平声。）满涧响。荡荡竟川鸣。潘生称运石。冯子听波声。斜去临天半。横来对始平。合流应不杂。方知性本清。（○初学记六。诗纪百十二。）
    ※王
    〈凇Ｗ质迕鳌１逼胩毂３酢Ｐ刑原郡事。昭帝践阼。除散骑常侍。仍领兼吏部郎中。武平初。迁大鸿胪。监修起居注。待诏文林馆。入周为仪同大将军。太子谏议大夫。隋开皇元年卒。年七十一。〉
    【诣晋祠赋诗】
    日落应归去。鱼岛见留连。（○北齐书本传。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
