    ●北周诗卷二
    ※庾信
    〈信。字子山。南阳新野人。梁中书令肩吾子。仕梁。历湘东国常侍、尚书度支郎中、郢州别驾、东宫学士、建康令。侯景之乱。奔江陵。仕元帝为御史中丞。封武康县侯。聘魏。留不遣。江陵陷。仕魏。历右金紫光禄大夫、车骑大将军仪同三司。周受禅。封临清县子。除司水下大夫。出为弘农郡守。迁司宪中大夫。进爵义成县侯。拜洛州刺史。徵为司宗中大夫。大象初。以疾去职。隋开皇元年卒。年六十九。有集二十一卷。〉
    【乐府】
    【对酒歌】〖以下五言。○诗纪云。文苑英华作范云。〗
    春水望桃花。春洲藉芳杜。琴从（诗集作随。文苑同。又注云。一作从。诗纪云。一作随。）绿珠借。酒就文君取。牵马（诗集作牛。文苑同。又注。一作马。诗纪云。一作牛。）向渭桥。日曝（诗纪云。一作落。）山头脯。山简接艿埂Ｍ跞秩缫馕琛ｓ菝金谷园。笛韵平阳坞。人生一（诗集作乙。）百年。欢笑惟（本集作唯。文苑同。）三五。何处觅钱刀。求为洛阳贾。（○本集二。文
    苑英华百九十五作范荣。乐府诗集二十七。庾开府诗集上。诗纪百十四。）
    【王昭君】〖诗纪云。玉台作昭君词。〗
    拭啼辞戚里。回顾望昭阳。镜失菱花影。钗除却月梁。围腰无一尺。垂泪有千行。绿衫（乐府作衫身。诗集同。诗纪云。一作衫身。）承马汗。红袖拂（诗集字缺。）秋霜。别曲真多恨。哀弦须更张。（○本集二。文苑英华二百四作昭君怨。乐府诗集二十九。庾开府诗集上。诗纪百十四。）
    【昭君辞应诏】〖诗纪云。玉台作明君词。〗
    敛眉光禄塞。还望夫人城。片片红颜（文苑作妆。）落。双双泪眼生。冰河牵马渡。（文苑作度。）雪路抱鞍行。胡风入（乐府云。一作作。）骨冷。夜月照心明。方调琴上曲。变入（文苑作作。诗纪云。一作作。）胡（文苑作朔。）笳声。（○本集二。文苑英华二百四作昭君怨。乐府诗集二十九。庚开府诗集上。诗纪百十四。）
    【出自蓟北门行】
    蓟门还（诗集作遂。）北望。役（类聚作徭。）役尽伤情。关山连汉月。陇水向秦城。笳寒芦叶脆。弓冻纟宁弦鸣。梅林能止渴。复姓可防兵。将军朝挑（乐府作连转。诗集同。）战。都护夜巡营。燕山犹有石。须勒几人名。（○本集二。乐府诗集六十一。又类聚四十一引情、鸣、兵、名四韵。庾开府诗集下。诗纪百十四。）
    【结客少年场行】
    结客少年场。春风满路（文苑作路满。）香。歌撩（文苑云。一作嫌。）李都尉。果掷潘河阳。隔（乐府作折。注云。一作隔。文苑、诗纪并云。一作折。）花遥劝酒。就水更（文苑云。一作便。）移床。今年喜夫婿。新拜羽林郎。定知刘碧玉。偷嫁汝南王。（○本集二。文苑英华百九十五。乐府诗集六十六。庾开府诗集上作赋得结客少年场。诗纪百十四。）
    【道士步虚词十首】
    浑成空教立。元始正图（乐府作涂。文苑云。一作涂。）开。赤玉灵文下。朱陵真气来。中天九龙馆。倒景八风台。云度弦歌响。星移空殿回。青衣上少室。童子向蓬莱。逍遥闻四会。倏忽度三灾。（○本集二。文苑英华百九十三。乐府诗集七十八。庾开府诗集上。诗纪百十四。）
    东明九芝盖。北烛（乐府作属。注云。一作烛。文苑云。一作属。）五云车。飘遥入倒景。出没上烟霞。春泉下玉溜。（乐府作溜。注云。一作溜。书画汇考作雷。）青鸟向金华。汉帝看桃核。齐侯问枣花。上元应送酒。来向（文苑云。一作在。）蔡经家。（诗纪云。石刻云。应逐上元酒。同来访蔡家。○陕西藩司有石刻书书此。及北阙临玄水二首。字画奇劲。或出庾公笔也。题云。谢灵运书。乃後人妄拟尔。○本集二。类聚七十八。初学记二十三。文苑英华百九十三。乐府诗集七十八。庾开府诗集上。式古堂书画汇考。诗纪百十四。）
    归心游太极。回向入无名。五香芬紫府。千灯照赤城。凤林采珠（类聚作桐。）实。龙（类聚作春。诗集、乐府同。文作舂。注云。又作龙。按作舂是。）山种玉荣。夏簧三舌响。（文苑、诗集、乐府并作夏笛三山响。诗纪云。一作夏笛三山响。）舂钟九乳鸣。
    绛河应远别。黄鹄来相迎。（○本集二。类聚七十八。文苑英华百九十三。乐府诗集七十八。庾开府诗集上。诗纪百十四。）
    凝真天地表。绝想（诗集作相。文苑同。又注云。一作想。诗纪云。一作相。）寂寥前。有象犹虚豁。忘形本自然。开经壬子世。（乐府作岁。文苑、诗纪并云。一作岁。）值道甲申年。回云随舞曲。流水逐歌弦。石髓香如饭。芝房脆似莲。停鸾燕瑶水。归路上鸿（文苑作鸣。乐府同。）天。（○本集二。文苑英华百九十三。乐府诗集七十八。庾开府诗集上。诗纪百十四。）
    洞灵尊上德。虞石会明真。要妙思玄牝。（类聚作绝。文苑、诗集同。又注。一作纪。乐府作纪。注云。一作绝。）虚无养谷神。丹丘乘翠凤。玄圃御（类聚作驭。）斑麟。（文苑云。一作ら。）移犁（本作作藜。）付苑吏。种杏乞山人。自此逢何世。从今复几春。海无三尺水。山成数寸尘。（○同上）
    无名万物始。有道百灵初。寂绝乘丹气。玄明（乐府作冥。）上玉虚。三元随建节。八景逐回舆。赤凤来衔玺。青乌入献书。坏机（诗集作杌。下同。）仍成机。枯鱼还作鱼。栖心浴日馆。行乐止云墟。（○本集二。乐府诗集七十八。庾开府诗集。诗纪百十四。）
    道生乃太乙。（乐府作一。）守静即玄根。中和炼（乐府作练。书画汇考同。）九气。甲子谢三元。居民受善水。教学重香园。凫留报关吏。鹤去画城门。更以忻无迹。还来寄绝言。（○本集二。乐府诗集七十八。庾开府诗集上。）
    北阙（类聚作阁。初学记、诗集、乐府同。）临玄（书画汇考作丹。）水。南宫生（类聚作坐。初学记、诗集、乐府同。）绛云。龙泥印玉策。（书画汇考作简。）大（类聚作天。初学记、诗集、乐府同。）火炼真文。上元风雨散。中天歌吹分。灵（初学记作虚。书画汇考同。）驾千寻上。空香万里闻。（诗纪云。旧本阙作阁。生作坐。大作天。今从石刻正之。○本集二。类聚七十八。初学记二十三。乐府诗集七十八。庾开府诗集上。式古堂书画汇考。诗纪百十四。）
    地境（类聚作镜。乐府同。）阶基远。天窗影迹深。碧玉成双树。空青为一（类聚作迥。乐府云。一作迥。）林。鹄（类聚作鹊。）巢堪炼石。蜂房得煮金。汉武多骄慢。淮南不小心。蓬莱（类聚作瀛。）入海底。何处可追寻。（○本集二。类聚七十八。乐府诗集七十八。庾开府诗集上。诗纪百十四。）
    麟洲一海阔。玄圃半天高。浮丘迎子晋。若士避卢敖。（类聚作遨。）经餐林虑李。旧食绥山桃。成丹须竹节。刻髓用芦（诗纪作卢。）刀。无妨隐士去。即是贤人逃。（○同上）
    【乌夜啼】
    桂树悬知远。风竿讵肯低。独怜（类聚作来。）明月夜。孤飞（类聚作情。）犹未栖。虎贲谁见惜。御史讵相携。虽言（文苑作然。注云。一作言。）入弦管。终是曲中啼。（○本集二。类聚四十二。文苑英华二百六。乐府诗集四十七。庾开府诗集下。诗纪百十四。）
    【怨歌行】〖以下六言。〗
    家住金陵县前。嫁得长安（乐府作干。诗集同。）少年。回头望乡泪落。不知何处天边。胡尘几日应尽。汉月何时更圆。为君能歌此曲。不觉心随断弦。（○本集二。乐府诗集四十二。庾开府诗集下。诗纪百十四。）
    【舞媚娘】
    朝来户前照镜。含笑盈盈自看。眉心浓黛直点。额角轻黄细（诗集作自。）安。髫狄陕浠慢（诗集作谩。）去。复道春
    风不还。少年唯有欢乐。饮酒那得留残。（○本集二。乐府诗集七十三。庾开府诗集下。诗纪百十四。）
    【乌夜啼】〖以下七言。〗
    促柱繁弦非子夜。歌声舞态异前溪。御史府中何处宿。洛阳城头那得栖。弹琴蜀郡卓家女。织锦秦川窦（文苑作城头刘。注云。一作秦川窦。）氏妻。讵不自惊长泪落。（文苑作渡洛。注云。一作泪落。）到头（类聚作道。文苑作处。注云。一作头。一作道。）啼鸟恒夜（文苑作何处。）啼。（○本集二。类聚四十二。文苑英华二百六。乐府诗集四十七。庾开府诗集下。诗纪百十四。）
    【燕歌行】
    代（类聚作岱。）北云气昼昏昏。千里飞蓬无复根。寒雁惜希类聚作一一。乐府作丁丁。诗集同。文苑云。一作丁丁。一作一一。）渡辽水。桑叶纷纷落蓟门。晋阳山头无箭竹。疏勒城中乏水源。属国征戍久离居。阳关音信绝能疏。（类聚作疏。）愿得鲁连飞一箭。持寄思归燕将书。渡（类聚作度。）辽本自有将军。寒风萧萧生水纹。（类聚作滨。）妾惊甘泉足（类聚作旦。）烽火。君讶渔阳少（类聚作多。文苑、诗纪云。一作多。）阵云。自从将军出细柳。荡子空床难独（类聚作定难。）守。盘龙明镜饷秦嘉。辟恶生香寄韩（文苑作塞。）寿。春分燕来能几日。二月蚕眠不复久。（诗纪云。玉台作不能食。）洛阳游丝百丈连。（诗集误作莲。）黄河春冰千片穿。桃花颜色好如（类聚作如好。文苑云。一作如好。）马。榆荚新开巧似（文苑作细。类聚作似细。）钱。蒲桃一杯千日醉。无事九转学神仙。定取金丹作几服。能令华表得千年。（○本集二。
    文苑英华百九十六。乐府诗集三十二。庾开府诗集下。诗纪百十四。又类聚四十二引根、门、源、居、疏、书、军、滨、云、柳、守、寿、连、穿、钱、仙、年十七韵。）
    【杨柳歌】
    河边杨柳百丈枝。别有长条宛（本集作凇Ｎ脑纷黢骸＃┑卮埂：铀冲激根株危。（文苑作色。注云。疑作危。）倏忽河中风浪吹。可怜巢里凤凰儿。无故当年生（文苑作老。）别离。流槎一去上天池。织女支机当（文苑作应。诗纪云。一作将。）见随。谁言（文苑作信。）从来荫数国。直用东南一小枝。昔日公子出南皮。何处相寻玄武陂。（文苑此句在支韵句下。）骏马翩翩西北（诗集作四牡。）驰。左右弯弧仰月支。连钱障泥渡水骑。白玉手板落盘螭。君言丈夫无意（文苑作志。）气。试（文苑作为。）问燕山那得碑。（文苑作知。又此上二句在璃韵下。）凤凰新管箫（文苑作箫管。）史吹。朱鸟春窗玉女窥。衔云酒杯赤玛瑙。照日食螺紫琉璃。百年霜露奄离披。一旦功名不可为。定是怀王作计误。（文苑作媸。）无事翻复（文苑作覆。）用张仪。不如饮酒高阳池。日暮归时倒接埽ㄊ集作离。）武昌城下（文苑作南城。）谁见（文苑作可。）移。官渡营前那可（文苑作得。诗纪云。一作得。）知。独（文苑作尚。）忆飞（文苑作落。）絮鹅毛下。非（文苑作无。）复青丝马尾垂。欲（文苑作共。）与梅花留一曲。共将（文苑作在。）长笛管中吹。（○本集二。庾开府诗集上。诗纪百十四。又文苑英华三百三十七引枝、垂、危、吹、儿、离、池、随、枝、驰、支、陂、吹、窥、璃、知、披、为、仪、移、知、垂、吹二十三韵。）
    【诗】
    【奉和泛江诗】〖以下五言。〗
    春江下白帝。画舸向黄牛。锦缆回沙碛。兰桡避荻洲。湿花随水泛。空巢逐树流。建平船★（诗集作旆。）下。荆门战（初学记作载。）黾喔　０渡缍嗲悄尽＃ǔ跹Ъ亲魅菏鳌Ｎ脑吠。诗集作长树。）山城足（初学记作是。）迥（本集作回。文苑同。）楼。日落江风静。龙吟回（本集作迥。文苑同。）上游。（○本集三。初学记六。文苑英华百六十二。庾开府诗集下。诗纪百十五。又类聚八作王台卿。引牛、洲、流、楼四韵。）
    【奉和山池诗】〖诗纪云。梁简文有山池诗。〗
    乐官多暇豫。望苑暂回舆。鸣笳陵绝限。（本集作浪。诗集作恨。）飞盖历通渠。桂亭花未落。桐门叶半疏。荷风惊浴鸟。桥影聚行鱼。日落含山气。云归带雨馀。（○本集三。类聚九。文苑英华百六十五。庾开府诗集下。诗纪百下五。）
    【陪驾幸终南山和宇语文内史诗】
    玉山乘四载。瑶池宴八（文苑作行。注云。类聚作八。）龙。鼋桥浮少（文苑作沙。）海。鹄盖上中峰。飞狐横塞路。白马当河冲。水奠三川石。（类聚作後。）山封五树松。长虹双瀑布。圆阙两芙蓉。戍楼鸣夕鼓。山寺响晨钟。新蒲节转促。短荀箨犹重。树宿含樱鸟。花留酿蜜蜂。迎风下列缺。洒（类聚作酾。）酒召昌容。且欣陪北上。（文苑作欣陪北
    山上。注云。类聚作且欣陪此上。）方欲待东封。（文苑作风。○本集三。类聚七。文苑英华百五十九。庾开府诗集上。诗纪百十五。）
    【和宇文内史春日游山诗】
    游客值春辉。（诗集作晖。）金鞍上翠微。风逆（诗集作送。）花迎面。山深云湿衣。雁持一足倚。猿将两臂飞。戍楼侵岭路。山村落猎围。道士封君达。仙人丁令威。煮丹於此地。居然未肯归。（○本集三。文苑英华百六十。庾开府诗集上。诗纪百十五。）
    【游山诗】〖诗纪云。一作游仙。〗
    聊登玄圃殿。更上增城山。不知高几里。低头看世间。唱歌云欲聚。弹琴鹤欲舞。涧底百重花。山根一片雨。婉婉藤倒垂。亭亭松直竖。（○本集三。文苑英华百五十九。庾开府诗集上。诗纪百十五。）
    【和宇文京兆游田诗】〖诗集和上有五言二字。〗
    小苑禁门开。长杨猎客来。悬知画眉罢。走马向章台。涧寒泉反缩。山晴云倒回。熊饥自舐掌。雁惊独衔枚。美酒馀杭醉。（诗纪云。一作至。）芙蓉即奉杯。（○本集三。庾开府诗集上。诗纪百十五。）
    【奉报寄洛州诗】
    舟师会孟津。甲子阵（本集作陈。文苑同。）东邻。雷辕惊战鼓。剑室动（诗集作对。）金神。幕府风云气。军门关塞人。
    长ユ析（文苑作拆。）鸟羽。合甲抱犀鳞。星芒一丈ぱ住Ｔ略纹咧芈帧＠柩羲稍渌。官渡柳应春。无庸奉天眷。驱传牧南秦。繁词劳简牍。杂俗弊风尘。上洛逢都尉。商山见逸民。留滞终南下。唯当一史臣。（○本集三。文苑英华二百四十。庾开府诗集上。诗纪百十五。）
    【奉服穷秋寄隐士诗】〖诗纪云。诗汇作王褒诗。非也。〗
    王倪逢齿缺。桀溺偶（类聚作遇。诗集同。）长沮。藜床负日卧。麦陇带经锄。自然曲木几。无名科斗书。聚花聊饲雀。穿池试养鱼。小村（文苑作径。）治柯贰５吞锊够登。秋水牵沙落。寒藤抱树疏。空枉平原骑。来过仲蔚庐。（○本集三。类聚三十六作穷秋寄隐士诗。文苑英华二百三十二。庾开府诗集上作春殿穷秋寄隐士。诗纪百十五。）
    【上益州上柱国赵王诗二首】
    铜梁影棠树。石镜写（诗集作袅。）褰帷。两江如渍锦。双峰似画眉。穿荷低晚盖。衰柳挂残丝。风流盛儒雅。泉涌富文词。无因同子淑。暂得侍临淄。（○本集三。庾开府诗集下。诗纪百十五。）
    寂寞岁阴穷。苍茫云貌同。鹤毛飘乱雪。车毂转飞蓬。雁归知向暖。鸟巢解背风。寒沙两岸白。猎火一山红。愿想悬鹑弊。时嗟陋巷空。（○同上）
    【谨赠司寇淮南公诗】
    危邦久乱德。天策始乘机。九河闻誓众。千里见连旗。虢亡垂棘返。齐平宝鼎归。久弊风尘俗。殊劳关塞
    衣。绊骥还千里。垂鹏更九飞。犹怜马齿进。应念节旄稀。回轩入故里。园柳始依依。旧竹侵行（文苑云。一作何。）径。新桐益几围。寒谷梨应重。秋林栗更肥。美酒还参圣。雕文本入微。促（诗集缺促字。）歌迎赵瑟。（诗集瑟上衍但字。）游弦召楚妃。小人司刺举。明易攵（诗集作时。诗纪云。集作时。）实滥吹。（文苑作推。）南部治都尉。军谋假建威。商山隐士石。（诗纪云。一作宅。）丹水凤凰矶。野亭长被马。山城早掩扉。传呼拥绛节。交戟映彤闱。遂令忘楚操。何但食周薇。三十六水变。四十九条非。丹灶风烟歇。年龄蒲柳衰。同僚敢不尽。畴日惧难追。（○本集三。文苑英华二百四十七又周书元伟传引归一韵。庾开府诗集上。诗纪百十五。）
    【正旦上司宪府诗】
    诘旦启门栏。繁辞涌笔端。苍鹰下狱吏。獬豸饰刑官。司朝引玉节。盟载捧珠盘。穷纪星移次。归馀律未殚。雪高三尺厚。冰深一丈寒。短笋犹埋竹。香心未起兰。孟门久失路。扶摇忽上抟。栖乌还得府。弃马复归拦。（类聚、本集、诗集并作栏。）荣华名义重。虚薄报恩难。枚乘还起疾。贡禹遂弹冠。方垂莲叶剑。未用竹根丹。一知悬象法。谁思垂钓竿。（○本集三。又类聚五十四引端、官、盘、抟、栏、难、冠、丹、竿九韵。庾开府诗集下作旦上司宪府。诗纪百十五。）
    【任洛州】〖诗集作阳。〗酬薛文学见赠别诗
    子居河之曲。英彦本连踪。盐形或变虎。鼎气乍成龙。若人承载德。宫墙定数重。五衢开辩路。四照起文
    烽。曰余滥推毂。民愿始天从。上洛分都尉。弘农开附庸。羊肠建九阪。熊耳对双峰。白石仙人芋。青林隐士松。北梁送孙楚。西堤别葛龚。故人倘书札。（诗集作礼。）黎阳土足封。（○本集三。庾开府诗集上。诗纪百十五。）
    【将命至邺酬祖正员诗】
    我皇临九有。声教洎无堤。兴文盛礼乐。偃武息（诗集作自。）氓（类聚作民。）黎。承乏驱骐骥。（类聚作马。）旌旗（类聚作旃。）事琬圭。（类聚作鼓な。诗纪云。一作旌旃事鼓鼙。）古碑文字尽。荒城年代迷。被陇文瓜熟。交塍香穗低。投琼实有慰。（类聚作意。）报李更无蹊。（○本集三。类聚五十三。作酬祖正员诗。文苑英华二百九十六。庾开府诗集下。诗纪百十五。）
    【将命至邺诗】
    〖诗纪云。按本传。信在梁为通直散骑常侍。聘於东魏。文章辞令。甚为邺下所称。〗
    大国修聘礼。亲（诗集作新。）邻自此敦。张■（本集作旃。初学记、文苑同。）事原隰。负眨ǔ跹Ъ亲餍颉Ｎ脑纷鞅鲂颉Ｊ集同。）报成言。西过犯风露。北指度に辕。交欢值公子。展（文苑作展。）礼觌（初学记作觌遇。诗纪作觌过。）王孙。何以誉嘉树。徒欣赋采蘩。四牢盈折俎。三献满（初学记作尽。文苑、诗集同。）栝住Ｈ顺嘉蘧惩狻：斡桑ǔ跹Ъ亲魅铡Ｎ脑贰⑹集同。）欣此言。风俗既殊（类聚作险。）阻。山河不复论。无因旅南馆。空欲祭（广文选作际。诗集作登。）西门。眷然惟此别。夙（初学记作风。文苑、诗集同。）期幸共存。（○本集三。类聚五十三。初学记二十。文苑英华二百九十六。庾开府诗集下。广文选十。诗纪百十五。）
    【入彭城馆诗】
    襄君前建国。项氏昔棱威。鞣缮顺战。鸡鸣悲汉围。年（诗集作世。诗纪云。一作世。）代殊氓（诗集作民。）俗。风云更盛衰。水流浮磬动。山喧双翟（诗集字缺。）飞。夏馀花欲尽。秋近燕将稀。槐庭垂绿穗。莲浦落红衣。徒知日云暮。不见舞雩（诗集作云。）归。（○本集三。文苑英华二百九十七。庾开府诗集下。诗纪百十五。又类聚二十七引威、围、衰、飞、稀、衣六韵。）
    【同州还诗】
    赤岸绕新村。青城临绮门。范雎新入相。穰侯始出蕃。上林催猎响。河桥争渡喧。窜（诗集作爨。）雉飞横涧。（文苑误作间。）藏狐（文苑作乌。）入断原。将军高宴晚。来过青竹园。（○本集三。文苑英华二百八十九。庾开府诗集上。诗纪百十五。）
    【从驾观讲】〖诗集误作降。〗武诗
    校战出长杨。兵栏入斗场。置阵横云起。开营雁翼张。门嫌磁石碍。马畏铁菱伤。龙渊触（文苑作出。）牛斗。繁弱骇天狼。落星奔骥簟８≡粕嚣霹啤＜狈绱嫡焦摹８叱居当矗类聚作具。文苑同。）装。骇猿时落木。惊鸿屡断行。树寒条更直。山枯菊转芳。（诗集作香。诗纪云。一作香。）豹（诗集误作伯。）略推全胜。龙图（文苑云。一作韬。）揖所长。小臣欣寓目。还知奉会昌。（○本集三。文苑英华二百九十九。又类聚五十九引场、张、啤⒆啊⑽逍形逶稀ｂ卓府诗集上。诗纪百十五。）
    【奉报赵王出师在道赐诗】
    上将出东平。先定下江兵。弯弓（文苑作弧。诗纪云。一作弧。）伏石动。振鼓沸（文苑作拂。）沙鸣。横海将军号。长风骏（诗集作稀＃┞硎贰Ｓ晷残虹断。云归（文苑作偏。）一雁征。暗严朝石湿。空山夜火明。低桥涧底渡。狭（诗集作便。）路花中行。锦车同建（诗集作达。）节。鱼轩异泊（文苑作伯荣。）营。军中女子气。塞外夫人城。小人乖摄养。歧路阻逢迎。几月芝田熟。何年金灶成。哀笳关塞曲。嘶马别离声。王子身为宝。深思不倚衡。（○本集三。文苑英华二百九十九。庾开府诗集上。诗纪百十五。）
    【和赵王送峡中军诗】
    楼船聊习战。白羽试蹙。山城对却月。岸阵（文苑作陈。）抵平云。赤蛞玻ㄎ脑纷鞯亍＃┬弩影。流星抱剑文。胡笳遥警夜。塞马暗嘶群。客行明月峡。猿声不可闻。（○本集三。文苑英华二百九十九作和赵王从军。庾开府诗集上。诗纪百十五。）
    【奉和赵王途中五韵诗】〖诗纪云。艺文云王褒作。庾集载此。疑误收也。〗
    飘飘映车幕。出没望连旗。度云还翊阵。回风即送师。峡路沙如月。山峰石似眉。村桃拂红粉。岸柳被青丝。锦城遥可望。回鞍念此时。（○本集三。类聚二十七作王褒。庾开府诗集下。诗纪百十五。）
    【侍从徐国公殿下军行诗】
    八风占阵气。六甲候兵韬。置府仍张幕。麾军即秉旄。长旗临广武。烽火照成皋。巡寒重挟纩。酌水胜单醪。阵後云逾直。兵深星转高。电ぱ浊龙马。山精镂宝刀。塞迥翻榆叶。关寒落雁毛。既得从神武。何须念久劳。（○本集三。庾开府诗集上。诗纪百十五。）
    【同卢记室从军诗】
    河图论阵气。金匮辨星文。地中鸣鼓角。天上下将军。函犀恒七属。络（乐府作浴。）铁（诗集作路铁。）本千群。飞梯聊度绛。合弩暂凌汾。寇阵（诗集作狂寇。）先中断。妖营即两发。连烽对岭度。嘶马隔河闻。箭飞如疾雨。城崩似坏云。英王於此战。何用武安君。（○本集二。文苑英华百九十九及乐府诗集三十二并作从军行。庾开府诗集上。诗纪百十五。）
    【伏闻游猎诗】
    虞旗喜旦（诗集作且。）晴。猎马向山横。石关鱼贯上。山梁雁翅（本集误作梁雁翅山。）行。雪平寻兔迹。林┨雉声。马嘶山谷响。弓寒桑柘鸣。闻弦鸟自落。望火兽空惊。无风树即正。不冻水还平。谁知茂陵下。愿入雎阳城。（○本集三。庾开府诗集上。诗纪百十五。）
    【见征客始还遇猎诗】
    贰师新受诏。长平正凯归。犹言乘战马。未得解戎衣。上林遇逐猎。宜春暂合围。汉帝熊犹愤。秦王雉更
    飞。故人迎借问。念旧始依依。河边一片石。不复肯支机。（○本集三。庾开府诗集上。诗纪百十五。）
    【奉和阐弘二教应诏诗】
    五明教已设。三元法复开。鱼山（类聚作出。）将鹤岭。清梵两边来。香烟聚为（类聚作成。）塔。花雨积成（类聚作为。）台。空心论佛性。贞（类聚作真。诗集同。）气辨（类聚作辩。）仙才。露盘高掌滴。风乌平翅回。无劳问（诗纪云。一作访。）待诏。自识昆明灰。（○本集三。庾开府诗集上。诗纪百十五。又类聚七十六咏阐弘二教诗。引开、来、台、才四韵。）
    【至老子庙应诏诗】
    虚无推驭辨。（本集作辩。文苑同。）寥廓本乘霓。三门临苦县。九井对灵（类聚作溪。文苑、诗集同。）盛（本集作成。文苑、诗集同。）丹须竹节。量药用刀圭。石似临邛芋。芝如封禅泥。■毛新鹄小。盘根古树低。野戍孤烟起。春山百鸟啼。路有三千别。途经七圣迷。唯（诗纪云。一作行。）当别关吏。直向流沙西。（○本集三。文苑英华百七十。庾开府诗集上。诗纪百十五。又类聚三十八作至老子庙诗。引溪、圭、西三韵。）
    【奉和赵王游仙诗】
    藏山还采药。有道得从师。京兆陈安世。成都李意期。（类聚作其。）玉京传相鹤。太乙授飞龟。白石香新芋。（诗集误作竿。）青泥美熟芝。山精逢照镜。樵客值围棋。石纹如碎锦。藤苗似乱丝。蓬莱在何处。汉後欲遥祠。（○
    本集三。类聚七十八。初学记二十三。文苑英华二百二十五。庾开府诗集下。诗纪百十五。）
    【奉和同泰寺浮图诗】（诗纪云。和梁简文帝。）
    啕撸ㄎ脑纷鬈孳妗９愫朊骷作{艹迢}々。注云。三本、宫本作迢迢。）凌太（文苑云。一作泰。）清。照殿比（诗集作北。）东京。长影临双阙。高层出九城。ㄆ积行云碍。幡摇度鸟惊。凤（文苑作花。注云。一作凤。）飞如始泊。（文苑作落。注云。一作迩。诗集作落。）莲合（广弘明集云。元本作答。）似初生。轮重对月满。铎韵拟鸾声。画（类聚、诗集误作昼。）水流全住。图云色半轻。（文苑作行。注云。一作轻。诗纪云。一作行。诗集作玉行。又注。一作轻。）露晚盘（广弘明集作泉。注云。明本作全。文苑作烟露晚。注云。一作露晚盘。诗集作烟露晚。）犹滴。珠朝火（文苑作史朝。）更明。虽连博望苑。还接银沙城。天香下桂殿。仙梵入伊笙。庶闻八解（诗集作界。）乐。（文苑作同八界。注云。一作庶闻八解乐。）方遣六尘情。（○本集三。类聚七十六。广弘明集三十。文苑英华二百三十三。庾开府诗集下。诗纪百十五。）
    【奉和法筵应诏诗】
    五城邻北极。百雉壮西昆。（本集作昆。）钩陈横复道。阊阖抵灵轩。千柱莲花塔。由旬紫绀园。佛影胡人记。经文汉语翻。星窥朱鸟牖。云宿凤凰门。新禽解杂啭。春柳卧生根。早雷惊蛰户。流雪长河源。建始移交让。徽音种合昏。风飞扇天辩。（诗纪作辨。）泉涌属丝言。羁臣从散木。无以预中天。□□遥可望。终类仰叵摇＃ā鸨炯三。庾开府诗集上。诗纪百十五。）
    【和从驾登云居寺塔】〖诗集无此字。〗诗
    重峦千仞塔。危磴（类聚作登。）九层台。石关恒（文苑作还。注云。一作常。）逆上。山梁乍（文苑作作。）斗回。阶（类聚作跗。）下云峰出。窗前风洞开。隔（类聚作蹑。）岭钟声度。（文苑作应。）中天梵响来。平时欣侍从。於此暂（文苑作共。）徘徊。（○本集三。文苑英华二百三十三作和周赵王游云居寺。庾开府诗集上。诗纪百十五。又类聚七十六引台、开、来三韵。）
    【和】〖诗集和上有五言二字。〗何仪同讲竟述怀诗
    无名即讲道。有动定论机。（初学记作参微。）安经（诗集作弦。）让礼席。正业理儒衣。似得游焉趣。能同舍讲归。石渠人少（初学记作未。）歇。华阴市暂稀。秋云低（初学记作从。）晚气。短景侧馀辉。萤排乱草出。雁舍断芦飞。别有平陵迳。萧条客（诗集作容。）鬓衰。饥噪空仓雀。寒惊懒妇机。实欣怀谀问。逢君理入微。（○本集三。又初学记二十一引微、衣、归、稀、辉、飞、衰、微八韵。庾开府诗集上。诗纪百十五。）
    【奉和赵王隐士诗】〖诗纪云。王褒同赋。〗
    洛阳徵五隐。东都别二贤。云气浮函谷。星光集颍川。霸陵采樵路（文苑、诗纪并云。一作径。）成都卖卜钱。鹿裘披稍裂。藜床坐欲穿。阮籍唯（文苑作推。）长啸。嵇康讶一（文苑作下。）弦。涧险无平石。山深足细泉。短（类聚作低。文苑同。）松犹百尺。（文苑云。一作丈。）少鹤已千年。野鸟繁弦啭。山花焰火然。洞风吹户里。石乳滴窗前。虽无亭长识。终见野人传。（类聚作船。文苑同。○本集三。庾开府诗集下。诗纪百十五。又类聚三十六、文苑英华二百三十二并引贤、川、
    钱、穿、弦、泉、年、然、船九韵。）
    【经陈思王墓诗】
    公子独忧生。丘垄擅馀名。采樵（文苑作樵采。）枯树尽。犁田荒隧平。宁追宴（文苑误作晏。）平乐。讵想谒承明。旦余来锡命。兼言事结成。飘遥河朔远。缝飓风（文苑作<风立>曳缃肌Ｓ肿。<风立>一作飚。）鸣。雁与云俱阵。沙将蓬共惊。枯桑落古（文苑云。一作故。）社。寒鸟（文苑作鸦。）归（文苑云。一作思。）孤城。陇水哀葭曲。渔阳惨鼓声。离家来远客。安得不伤情。（○文苑英华三百六作庚肩吾。○逯按。此当是子山之作。说见肩吾此诗下。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
