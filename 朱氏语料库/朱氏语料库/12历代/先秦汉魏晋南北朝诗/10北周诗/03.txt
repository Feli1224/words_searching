    ●北周诗卷三
    ※庾信
    【拟咏怀诗二十七首】
    步兵未饮酒。中散未弹琴。索索无真气。昏昏有俗（类聚作欲。）心。涸鲋常思水。惊飞（诗集作羽。诗纪云。一作羽。）每失林。风云能变色。松竹且悲吟。（类聚作喑。）由来不得意。何必往长岑。（○本集三。类聚二十六作咏怀诗。庾开府诗集上。诗纪百十六。）
    赭衣居傅严。垂纶在渭川。乘舟能上月。飞粲扪天。谁知志不就。空有直如弦。洛阳苏季子。连衡遂不连。既无六国印。翻思二顷田。（○本集三。庾开府诗集上。诗纪百十六。）
    俎豆非所习。帷幄复无谋。不言班定远。应为万里侯。燕客思辽水。秦人望陇头。倡家遭强娉。（本集作聘。）质子值仍留。自怜才智尽。空伤年鬓秋。（○同上）
    楚材称晋用。秦臣即赵冠。离宫延子产。羁旅接陈完。寓卫非所寓。安齐独未安。雪泣悲去鲁。凄然忆相韩。唯彼穷途（诗集作达。）恸。知余行路难。（○同上）
    惟忠且惟孝。为子复为臣。一朝人事尽。身名不足亲。吴起常（本集作尝。）辞魏。韩非遂入秦。壮情已消歇。雄
    图不复申。移住华阴下。终为关外人。（○同上）
    畴昔国士遇。生平知已恩。直言珠（本集作殊。）可吐。宁知炭可（类聚作欲。诗纪云。一作欲。）吞。一顾重尺璧。千金轻一言。悲伤刘孺子。凄怆史皇孙。无因同武骑。归守灞陵园。（○本集三。类聚二十六。庾开府诗集上。诗纪百十六。）
    榆关断音信。汉使绝经过。胡笳落泪曲。羌笛断肠歌。纤（诗集诗纪作孀。）腰减束素。别泪损横波。恨心终不歇。红颜无复多。枯木期填海。青山望断河。（○本集三。庾开府诗集上。诗纪百十六。）
    白马向清波。乘冰始渡河。置兵须近水。移营喜灶多。长坂初垂翼。鸿沟遂倒戈。的颅於此去。虞兮奈若何。空营卫青冢。徒听田横歌。（○同上）
    北临玄菟郡。南戍朱鸢城。共此无期别。俱知万里情。昔尝游令尹。今时事客卿。不特贫谢富。安知死羡生。怀秋独悲此。平生何谓平。（○同上）
    悲歌度燕（诗纪云。一作易。）水。弭节出阳关。李陵後此去。荆卿不复还。故人形影灭。音书两俱绝。遥看塞北云。悬想关（诗纪云。一作天。）山雪。游子河梁上。应将苏武别。（○同上）
    摇落秋为气。凄凉多怨情。啼枯湘水竹。哭坏杞梁城。天亡遭愤战。日蹙值愁（诗集作然。）兵。直虹朝映垒。长星夜落营。楚歌饶恨曲。南风多死声。眼前一杯酒。谁论身後名。（○同上）
    周王逢郑忿。楚後值秦冤。梯冲已鹤列。冀马忽云屯。武安檐瓦振。昆阳猛兽奔。流星夕照镜。（类聚作境。诗集同。）烽火夜烧原。古狱饶冤气。空亭多枉魂。天道或可问。微兮（类聚作子。）不忍言。（○本集三。类聚二十六。庾开府诗集上。诗纪百十六。）
    横流遘屯慝。上霾谓嶂胤铡？奘形叛兽。颓山起怪云。绿林多散卒。清波有败军。智士今安用。忠臣且未闻。惜无万金产。东求沧海君。（○本集三。庾开府诗集上。诗纪百十六。）
    吉士长为吉。善人终日善。大道忽云乖。生民随事蹇。有情何可豁。忘怀固难遣。麟穷季氏鳌；⒄裰芡跞ΑＦ缴几种意。一旦冲风卷。（○同上）
    六国始咆哮。纵横未定交。欲竞连城玉。翻徵缩酒茅。折骸犹换子。登爨已悬巢。壮冰（诗纪云。一作水。）初开地。盲风正折胶。轻云飘马足。明月动弓镄ぁ＃ㄊ集作梢。）楚师正围巩。秦兵未下崤。始知千载内。无复有申包。（○同上）
    横石三五片。长松一两栎。对君俗有眼。真兴理当无。野老披荷叶。家童扫栗跗。竹林千户封。甘橘（诗集作树。）万头奴。君见愚公谷。真言此谷愚。（○同上）
    日晚荒城上。苍茫馀落晖。都护楼兰返。将军疏勒归。马有凤尘气。人多关塞衣。阵云平不动。秋蓬卷欲飞。闻道楼船战。今年不解围。（○同上）
    寻思万户侯。中夜忽然（诗集作声。）愁。琴声遍屋里。书卷满床头。虽言梦蝴蝶。定自非庄周。残月如初月。新秋似旧秋。露泣连珠下。萤飘碎火流。乐天乃知命。何时能不忧。（○同上）
    愦愦天公晓。精神殊乏少。一郡催曙鸡。数处惊眠鸟。其觉（诗集、诗纪误作学。）乃于于。其忧惟悄悄。张仪称行薄。管仲称器小。天下有情人。居然性灵夭。（○同上）
    在死犹可忍。为辱岂不宽。古人持此性。遂有不能安。其面虽可热。其心长自寒。匣中取明镜。披图自照
    看。幸无侵饿理。差有（诗集作不。）犯兵栏。拥节时驱传。乘亭不据鞍。代郡蓬初转。辽阳桑欲乾。秋云粉絮结。白露水银团。一思探禹穴。无用鏖皋兰。（○同上）
    倏忽市朝变。苍茫人事非。避谗应采葛。忘情遂食薇。怀愁正摇落。中心怆有违。独怜生意尽。空惊槐树衰。（○同上）
    日色临平乐。风光满上兰。南国美人去。东家枣树完。抱松伤别鹤。向镜绝孤鸾。不言登陇首。唯得望长安。（○同上）
    斗麟能食日。战水定惊龙。鼓な喧七萃。风尘乱九重。鼎湖去无返。苍梧悲不从。徒劳铜誉妓。遥望西陵松。（○同上）
    无闷无不闷。有待何可待。昏昏如坐雾。漫漫疑行海。千年水未清。一代人先改。昔日（类聚作说。）东陵侯。唯见瓜园在。（○本集三。类聚二十六。庾开府诗集上。诗纪百十六。）
    怀抱独忄昏忄昏。平生何所论。由来千种意。并是桃花源。谷皮两书帙。壶卢一酒樽。自知费天下。也复何足言。（○同上）
    萧条亭障远。凄惨（类聚作怆。）风尘多。关门临白狄。（诗集作社。）城影入黄河。秋风别苏武。寒水送荆轲。谁言气盖世。（诗集作梗邑。文镜秘府作代。）晨起帐中歌。（○本集三。类聚二十六。庾开府诗集上。诗纪百十六。又文镜秘府论引歌一韵。）
    被甲阳云台。重云久未闻。鸡鸣楚地尽。鹤唳秦军来。罗梁犹下。杨排久飞灰。出门车轴折。吾王不复回。（○本集三。庾开府诗集上。诗纪百十六。）
    【和张侍中述怀诗】
    阳穷乃悔吝。世季诚屯剥。奔河（诗集作波。）绝地维。折柱倾天角。成群海水飞。如雨天星落。负锸遂移山。藏舟终去壑。生民忽已鱼。君子徒为鹤。畴昔逢知已。生平荷恩渥。故组竟无闻。程婴空寂寞。永嘉独流寓。中原惟（本集作唯。诗集同。）鼎镬。道险卧鹿栌。身危累素彀。漂流从木梗。风卷随秋箨。张翰不归吴。陆机犹在洛。汉阳钱遂尽。长安米空索。时占季主龟。乍贩韩康药。伏辕终入绊。垂翅犹离缴。徒怀琬琰心。空守黄金诺。虢郐终无寄。齐秦晚何托。大夫唯闵（诗集作谁门。）周。君子常思毫。寂寥共羁旅。萧条同负郭。农谈止谷稼。野膳唯藜藿。操乐楚琴悲。（诗纪云。集作俊＃┩（诗集作亡。）忧鲁酒薄。渭滨观坐钓。谷口看秋获。唯有丘明耻。无复荣期乐。夷则火星流。天根秋水涸。冬严日不爰。岁晚风多朔。（诗集误作翔。）杨浮有怪云。细凌闻灾雹。木皮三寸厚。泾泥五斗浊。虽忻曲辕树。犹惧雕陵鹊。生涯实有始。（诗集作殆。）天道终虚橐。且悦善人交。无疑朋友数。何时得云雨。复见翔寥廓。（诗集作郭。○本集三。庾开府诗集上。诗纪百十六。）
    【奉和示内人诗】
    燃香郁金屋。吹管凤凰台。春朝迎雨去。秋夜隔河来。听歌云即断。闻琴鹤倒回。在窗刻凤下。寒壁画花开。定取流霞气。时添承露杯。（○本集三。庾开府诗集上。诗纪百十六。）
    【奉和赵王美人春日诗】
    直将刘碧玉。来过阴丽华。髫笛月屋里。并作一园花。新藤乱上格。春水漫吹沙。步摇钗梁动。红输被（本集、文苑作轮帔。诗集、诗纪并云。一作轮帔。）角斜。今年逐春处。先向石崇家。（○本集三。文苑英华二百十三。庾开府诗集上。诗纪百十六。）
    【奉和赵王春日诗】
    城傍金谷苑。园里凤凰池。细管调歌曲。长衫教舞儿。向人长曼（诗集、诗纪并作眼。）脸。由来薄面皮。梅花绝解作。树叶本能吹。香烟龙口出。莲子帐心垂。莫畏无春酒。须花但见随。（○本集三。庾开府诗集下。诗纪百十六。）
    【梦入堂内诗】
    雕梁旧刻杏。（本集误作杳。）香壁本泥椒。幔绳金麦穗。帘钩银蒜条。画眉千度拭。梳头百遍撩。小衫裁里臂。缠弦扌舀抱腰。日光钗ぱ锥。窗影镜花摇。歌曲风吹韵。笙簧火炙调。即今（本集误作金。）须戏去。谁复待明朝。（○本集三。庾开府诗集上。计纪百十六。）
    【和咏舞诗】〖诗纪云。梁简文有咏舞诗。〗
    洞房花烛明。燕馀双舞轻。顿履随疏（类聚作疏随。）节。低鬟逐上声。步（玉台作半。文苑同。初学记作伴。诗集同。又注云。
    类聚作步。）转行初进。衫飘（玉台作飘衫。）曲未成。鸾回（玉台作回鸾。）镜欲满。鹤（玉台作鹄。）顾市应倾。已曾天上学。讵是（玉台作似。诗集作见。）世中生。（○本集三。玉台新咏八。类聚四十三及初学记十五作咏舞诗。文苑英华二百十三作舞应令。庾开府诗集下作舞。诗纪百十六。）
    【夜听捣衣诗】
    秋夜捣（类聚作捣。）衣声。飞度长门城。今夜长门月。应如昼日明。小鬟宜粟（诗集作栗。）（类聚作缜。）圆腰运织成。秋砧调急节。乱杵变新声。石燥砧逾响。桐虚杵绝鸣。鸣石出华阴。虚桐采凤林。北堂细腰杵。南市（诗集作帝。）女郎砧。击节无劳鼓。调声不用琴。并结连枝（类聚作支。）缕。双穿长命针。倡楼惊别怨。征客动愁心。同心竹叶宛。双去双来满。裙裾不奈长。衫袖偏宜短。龙文镂剪刀。凤翼缠止堋７缌飨旌驮稀０г股凄断。新声绕夜风。娇转满空中。应闻长乐殿。判彻昭阳宫。花鬟醉眼缬。龙子细文红。湿摺通夕露。欠衣一夜风。玉阶风转急。长城雪应暗。新绶始欲缝。细锦行须纂。声烦广陵散。杵急渔阳掺。新月动金波。秋云泛滥过。谁怜征戍客。今夜在交河。栩阳（诗集作羽觞。诗纪云。一作羽觞。）离别赋。临江愁思歌。复令悲此（诗集此下衍中字。）曲。红颜馀几多。（○本集三。庾开府诗集上。诗纪百十六。又类聚六十七引城、明、成、声、鸣、阴、林、砧、针、心十韵。）
    【预麟趾殿校书和刘仪同诗】
    止戈兴礼乐。修文盛典谟。壁开金石篆。河浮云雾图。芸香上延阁。碑石向鸿都。诵书徵博士。明经拜大
    夫。璧（文苑或作壁。）池寒水落。学市（文苑或作树。）旧槐疏。（文苑作枯。诗集同。）高谭（初学记作谈。文苑同。）变白马。雄辩（文苑误作办。）塞飞狐。月落将军树。风惊御史乌。子云犹（初学记作方。）汗简。温舒正削蒲。连（文苑或作莲。）云虽有阁。终欲（文苑或作叹。）想江湖。（○本集三。初学记十二。文苑英华二百四十作和刘仪同。文苑英华三百十一。庾开府诗集上。诗纪百十六。）
    【和宇文内史入重阳阁诗】
    北原风雨散。南宫容卫疏。待诏还金马。儒林归石渠。徒悬仁寿镜。空聚茂陵书。竹泪垂秋荀。莲衣落夏（文苑诗集并作故。诗纪云。集作故。）蕖。顾成（诗集作城。）始移庙。阳陵正徙（文苑作徒。）居。旧兰憔悴长。残花烂熳舒。别有昭阳殿。长悲故（诗纪云。一作班。）婕妤。（○本集三。文苑英华三百十四作登宇文内史入重阳阁。庾开府诗集上。诗纪百十六。）
    【忝在司水看治渭桥诗】
    大夫参下位。司职渭之阳。富平移铁钅巢。（诗纪云。一作钅巢柱。）甘泉运石梁。跨虹连绝岸。浮鼋续断航。春洲鹦鹉色。流水桃花香。星精逢汉帝。钓叟值周王。平堤石岸直。高堰柳阴长。羡（诗集作美。）言杜元凯。河桥独举觞。（○本集三。初学记七。又类聚九作看治渭桥诗。引阳、梁、航、香四韵。庾开府诗集上。诗纪百十六。）
    【北园新齐成应赵王教诗】
    虹迹ū炯、诗集作粉。文苑作扮。）砟褚怼Ｉ浇诠埃ㄎ脑纷鞴病＃├贾Α；梁云气绕。凋窗玉女窥。月悬唯返照。莲开长
    倒垂。盘根纽（文集作细。）坏石。行雨暴浇池。长藤连格徙。高树带巢移。鸟声唯杂曲。花风直乱吹。白虎题书观。玄熊帖射皮。文弘入舞曲。月扇掩歌儿。玉节调笙管。金船代酒卮。若论曹子建。天人本共知。（○本集三。文苑英华百七十九作北园新齐成应教。庾开府诗集上。诗纪百十六。）
    【同会河阳公新造山池聊得寓目诗】
    横阶仍凿涧。对户即连峰。暗石疑藏虎。盘根似卧龙。沙洲聚乱荻。洞口碍横松。引泉恒数派。开严即十重。北阁闻吹管。南邻听击钟。菊寒花正合。杯香酒绝浓。由来魏公子。今日始相逢。（○本集三。文苑英华百六十五作同会河阳公新造暗山池聊得寓目。庾开府诗集上。诗纪百十六。）
    【登州中新阁诗】
    跨虚凌倒景。连云讵（文苑作拒。）少阳。璇极龙鳞上。雕甍鹏翅张。千寻文杏照。十里木兰香。开窗（诗作作堂。）对高掌。平坐望河梁。歌响闻长（文苑作开天。）乐。钟声彻建章。赋用王延寿。书须韦仲将。龙来随画壁。风起逐吹簧。石作芙蓉（本集作容。）影。池如明镜光。花梁反披叶。莲井倒垂房。徒然思燕贺。无以预叵琛＃ā鸨炯三。文苑英华三百十四。庾开府诗集上。诗纪百十六。）
    【岁晚出横门诗】
    年华改岁阴。游客喜登临。据鞍垂玉帖。横腰带锦心。冰弱浮桥没。沙虚马迹深。倚弓依石岸。回床向柳阴。智琼来劝酒。文君过听琴。明朝云雨散。何处更相寻。（○本集三。庾开府诗集上。诗纪百十六。）
    【北园射堂新成诗】
    轩台聊可习。仙的不难登。转箭初调Α＃类聚作辞竿。）横弓先望堋。惊心一雁落。连臂两猿腾。直知王济巧。谁觉魏舒能。空心不死树。无叶未枯藤。择贤方至（本集作知。）此。传卮欣得朋。（○本集三。类聚七十四。庾开府诗集上。诗纪百十六。）
    【七夕诗】
    牵牛遥映水。织女正登车。星桥通汉使。机石逐仙槎。隔河相望近。经秋离别赊。愁将今夕恨。复著明年花。（○玉台新咏八。古今岁时杂咏二十五佚作者名。）
    【园庭诗】
    杖乡从物外。养学事闲郊。穷愁方汗简。无遇始观爻。谷寒已吹律。檐空更剪茆。樵隐恒同路。人禽或对
    巢。水蒲开晚结。风竹解寒苞。古槐时变火。枯枫乍落胶。倒屣迎悬榻。停琴听解嘲。香螺酌美酒。枯蚌藉兰ゾ。飞鱼时触钓。医雉屡悬庖。但使相知厚。当能来结交。（○本集四。庾开府诗集上。诗纪百十六。）
    【归田诗】
    务农勤九谷。归来嘉一厘。穿渠移水碓。烧棘起山田。树阴逢歇马。鱼潭见酒（诗集作洒。）船。苦李无人摘。秋瓜不直钱。社鸡新欲伏。原蚕始更眠。今日张平子。翻为人所怜。（○本集四。庾开府诗集上。诗纪百十六。）
    【寒园即目诗】
    寒园星散居。（诗集作後。）摇（诗纪作遥。）落小村墟。游仙半壁画。隐士一床书。子月泉心动。阳爻地气舒。雪花深数尺。冰床厚尺馀。苍鹰斜望雉。白鹭下看鱼。更想东都外。群公别二疏。（○本集四。庾开府诗集上。诗纪百十六。）
    【幽居值春诗】
    山人久陆沈。幽迳忽春临。（诗纪作心。）决渠移水碓。开园（诗纪作窗。）扫竹林。欹桥久半断。崩岸始邪侵。短歌吹细笛。低声泛古琴。钱刀不相及。耕种且须深。长门一纸赋。何处觅黄金。（○本集四。庾开府诗集上。诗纪百十六。）
    【卧疾穷愁诗】
    危虑风霜积。穷愁岁月侵。留蛇常疾首。映弩屡惊心。稚川求药录。君平问卜林。野老时相访。山僧或见
    寻。有菊翻无酒。无弦则有琴。讵知长抱膝。独为梁父吟。（○本集四。庾开府诗集上。诗纪百十六。）
    【山斋诗】
    寂寥寻静室。蒙密就山斋。滴沥泉浇（文苑作绕。注云。一作浇。）路。穹窿石卧阶。浅槎全不动。盘根唯半理。圆珠坠晚菊。细火落空槐。直置风云惨。弥怜心事乖。（○本集四。文苑英华三百十七。庾开府诗集上。诗纪百十六。）
    【望野诗】
    试策千金马。来登五丈原。有城仍旧县。无树即新村。水向兰池泊。日斜细柳园。涸渚通沙路。寒渠塞水门。但得风云赏。何须人事论。（○本集四。庾开府诗集上。诗纪百十六。）
    【蒙赐酒诗】
    金膏下帝台。玉历在蓬七。仙人一遇饮。分得两三杯。忽闻（草堂诗笺作逢。）桑叶落。正值菊花开。阮籍披衣进。王戎含笑来。从今觅仙药。不假向瑶台。（○本集四。庾开府诗集下。诗纪百十六。又草堂诗八九日诗注作庾信诗。引开一韵。）
    【奉报赵王惠酒诗】〖诗纪云。一作奉报赐酒。〗
    梁王修竹园。冠盖风尘喧。行人忽枉道。直进桃花源。稚子还羞出。惊妻倒闭（类聚作谩９磐ā＃┟拧Ｊ嘉糯上命。定是赐中樽。野炉然树叶。山杯捧竹根。风池还更爰。寒谷遂长喧。未知稻梁雁。何时能报（类聚作报君。）恩。（○本集四。类聚七十二。庾开府诗集上作春报赐酒。诗纪百十六。）
    【有喜致醉诗】
    忽见庭生玉。聊欣蚌出珠。兰芬犹载寝。蓬箭始悬弧。既喜枚（诗集作梅。）都尉。能欢陵大夫。频朝中散容。连日步兵厨。杂曲随琴用。残花听酒须。脆梨裁数实。甘查（诗集作且。）唯一株。兀然已复醉。摇头歌凤雏。（○本集四。庾开府诗集上。诗纪百十六。）
    【高晴应诏敕自疏韵诗】
    御辩（文苑作辨。）诚膺录。维皇称有建。雷泽昔经（文苑作缉。）渔。负夏时从贩。柏梁骖驷马。高陵驰六传。有序属宾连。无私表平（文苑作中。）宪。河堤崩故柳。秋水高新堰。心斋愍昏垫。乐彻怜胥怨。禅河秉高论。法轮开胜辩。（文苑此二句颠倒。又辩作辨。）王城水斗（文苑误作阙。）息。洛浦河图献。伏泉还习坎。归风已回巽。桐枝长旧围。蒲节抽新守。山薮欣藏疾。幽栖得无闷。有庆兆民同。论年天子万。（○本集四。文苑英华百七十。庾开府诗集上。诗纪百十六。）
    【同颜大夫初晴诗】
    夕阳含水气。反景照河（诗集作移。）堤。湿花飞未（诗集作来。）远。阴云敛向（初学记作尚。万花谷同。）低。燕燥（万花谷作噪。）还为石。龙残更（类聚作便。万花谷同。）是泥。香泉酌冷涧。小艇钓莲溪。但使心齐物。何愁物不齐。（○本集四。庾开府诗集上。诗纪百十六。又类聚二、初学记二、万花谷二俱作初晴诗。引低、泥二韵。）
    【奉和赵王喜雨诗】
    玄霓临日谷。封蚁对云台。投壶（类聚作地。冯校作台。）欲起电。倚柱稍（诗集作欲。）惊雷。白沙如湿粉。莲花类洗（类聚作玉。）杯。惊乌（类聚作鸟。）洒翼度。（诗集作栖翼湿。）湿（诗集作度。）雁断行来。浮桥七星起。高堰六门开。犹言祀蜀帝。即似望荆台。厥田终上上。原野自莓莓。（○本集四。庾开府诗集下。诗纪百十六。又类聚二作和赵王喜雨诗。引台、雷、杯、来、开、莓六韵。）
    【和李司】〖诗集无司字。〗录喜雨诗
    纯阳实久亢。云汉乃（诗集作仍。）昭回。临河（诗集作池。）沈璧玉。夹道画龙媒。离光初绕电。震气始乘（诗集作成。）雷。海童还碣（诗集误作竭。）石。神女向阳台。云遂鱼鳞起。渠随（本集作从。）龙骨开。崩沙杂水去。卧树拥槎来。喜苗（文苑作禾。）双合颖。熟稻再含胎。属此欣膏露。逢君ゼ２拧＠⒎Γㄎ脑纷髦。注云。疑作乏。）琼将玖。（诗集作将琼
    玖。）无酬美且亻思。（○本集四。文苑英华百五十三。庾开府诗集上。诗纪百十六。又类聚二作喜雨诗。引雷、开、来、胎四韵。）
    【郊行值雪诗】
    风云俱惨惨。原野共茫茫。雪花开六出。冰珠映九光。（诗集作荒。）还如驱玉马。暂似猎银獐。阵云全不动。寒山无物香。恭君一狐白。唐侯两霹啤：关日欲暮。披雪渡河梁。（○本集四。庾开府诗集上。诗纪百十六。）
    【奉和赵王西京路春旦诗】
    直城龙首抗。横桥天汉分。风乌疑近日。露掌定高云。新渠还入渭。旧鼎更开汾。汉猎熊攀（诗集作扳。）槛。秦田雉失群。宜年动春律。御宿敛寒氛。弄玉迎箫史。东方觅细君。杨柳成歌曲。蒲桃学绣文。鸟（文苑作乌。）鸣还独解。花开（诗集作开花。）先自薰。谁知灞陵下。犹有故将军。（○本集四。文苑英华百五十七。庾开府诗集上。诗纪百十六。）
    【奉和夏日应令诗】
    朱（文苑作珠。）帘卷丽（文苑作严。）日。翠幕蔽重阳。五月炎蒸气。（初学记气蒸。）三时刻漏长。麦随风里熟。（○诗集误作热。）梅逐雨中黄。开冰带井水。和粉杂生香。衫含蕉叶气。扇动竹花（文苑作风。）凉。早菱生软角。初莲开细房。愿陪仙鹤举。洛浦听笙簧。（○本集四。初学记三。文苑英华百七十九作庾亮。诗纪百十六。）
    【和乐仪同苦热诗】
    火井沈荧散。炎洲高ぱ淄ā１奘未成雨。鸣鸢不起风。思为鸾翼扇。愿借明光（文苑作光明。）宫。临淄迎子礼。中散就安丰。美酒含（文苑作合。注云。一作含。）兰气。甘瓜开蜜筒。寂寥人事屏。还得隐墙东。（○本集四。文苑英华二百十作苦热和乐仪同。乐府诗集六十五作苦热行。庾开府诗集上。诗纪百十六。）
    【和裴仪同秋日诗】
    萧条依白社。寂寞似东皋。学异南宫敬。贫同北郭骚。蒙吏观秋水。莱妻纺落毛。旅人嗟岁暮。田家厌作劳。霜天林木燥。秋气风云高。栖遑终不定。方欲涕沾袍。（○本集四。庾开府诗集上。诗纪百十六。）
    【咏园花诗】
    暂往春园傍。聊过看果行。枝繁类金谷。花杂映河阳。自红无假染。真白不须妆。燕送归菱井。蜂衔上蜜房。非是金炉气。何关柏殿香。鸵缕定好。应持奉魏王。（○本集四。类聚八十八。诗纪百十六。）
    【西门豹庙诗】
    君子为利博。达人树德深。苹藻由斯荐。樵苏幸未侵。恭闻正臣（类聚作直。诗纪云。一作直。）祀。良识佩韦心。容
    范虽年代。徽猷若可寻。菊花随酒馥。槐影向窗临。鹤飞疑逐舞。鱼惊似听琴。漳流鸣磴石。铜雀（文苑作爵。）影秋林。（○本集四。类聚三十八。文苑英华三百二十。庾开府诗集下。诗纪百十六。）
    【和王少保遥伤周处士诗】
    冥漠尔游岱。凄凉余向秦。虽言异生死。同是不归人。昔余仕（诗集作任。）冠盖。值子避风尘。望气求真隐。伺（诗集作俟。）关待逸民。忽闻泉石友。芝桂不防身。怅然张仲蔚。悲哉郑子真。三仙犹有鹤。五柳更应春。遂令从渭水。投吊（类聚作钓。诗集文苑同。）往江滨。（○本集四。类聚三十四作伤周处士。文苑英华三百二。庾开府诗集上。诗纪百十六。）
    【伤王司徒褒诗】
    昔闻王子晋。轻举逐神仙。谓言君积善。还得嗣前贤。四海皆流寓。非为独播迁。岂意中台坼。（○文苑作裂。）君当风烛前。自（文苑作王。）君钟鼎族。江东（诗纪云。集作南。）三百年。宝刀仍世载。周戈本旧传。绿绂（文苑作纟戾。）纡槐绶。黄金饰侍蝉。地建忠臣国。家开孝子泉。自能枯木润。足得流水圆。以君（文苑作苍□。）承祖武。诸侯无间然。青衿已对日。童子即论天。颍（文苑作颢。）阴珠玉丽。河阳脂粉妍。名高六国共。价重十城连。辩足观秋水。文堪题马鞭。回鸾抱书字。（文苑误作别。）别（文苑误作字。）鹤绕（文苑作沈。）琴弦。拥旄（诗集作麾。）裁甸服。垂帷（诗集误作维。）非被边。静亭空系（文苑作击。诗集同。）马。闲烽直起烟。不废（文苑作发。）披书案。无妨坐钓（文苑误作钧。）船。茂陵
    忽多（文苑作移。）病。淮阳实未痊。侍医逾默默。神理前绵绵。永别张平子。长埋王仲宣。柏谷移松树。阳陵买墓田。陕路秋风起。寒堂已飒焉。丘杨一摇落。山火即时燃。昔为人所羡。今为人所怜。世途旦复旦。（文苑作且或且。）人情玄又玄。故人伤此别。留恨满秦川。定名（文苑作若。）於此定。全德以斯全。唯有山阳笛。凄余（文苑作馀。）思旧篇。（○本集四。文苑英华三百二。庾开府诗集上。诗纪百十六。）
    【仰和何仆射还宅怀故诗】
    紫阁旦（诗集作思。）朝罢。中台夕（玉台作文。诗集同。）奏稀。无复千金笑。徒劳五日归。步檐朝未扫。兰房昼掩扉。{艹治}生理曲处。网积回文机。故瑟馀弦断。歌梁秋燕飞。朝云虽可望。夜帐定难依。愿凭甘露入。方假慧灯辉。宁知洛城晚。还泪独沾衣。（○本集四。玉台新咏八。庾开府诗集下。诗纪百十六。）
    【送炅法师葬诗】
    龙泉今日掩。石洞即时封。玉匣摧谈柄。悬河（初学记作浮。）落辩（初学记作辨。）锋。香炉犹是柏。尘尾更成松。郭门未十里。山回已数重。尚闻香阁梵。犹听竹林钟。送客风尘拥。寒郊霜露浓。性灵如不灭。（诗集作减。）神理定何从。（○本集四。初学记十四。文苑英华三百五作送灵法师葬。庾开府诗集下。诗纪百十六。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
