    ●北齐诗卷一
    【斛律丰乐】
    【歌】
    〖谈薮曰。北齐高祖常宴群臣。酒酣。各令歌。武卫斛律丰乐歌曰云云。帝曰。丰乐不谄。是好人也。〗
    朝亦饮酒醉。暮亦饮酒醉。日日饮酒醉。国计无取次。（○酉阳杂俎四。太平广记二百六十五。）
    ※高昂
    〈昂。字敖曹。北海莜人。齐神武起。昂倾意附之。因成霸业。除侍中司徒、兼西南道都督。元象元年为周军所杀。年四十八。〉
    【征行诗】
    垄种千口牛。（太平广记作羊。）泉连百壶酒。朝朝围山猎。夜夜迎新妇。（○太平广记三百引谈薮。诗纪百十。）
    【从军与相州刺史孙腾作行路难】
    卷（诗纪作春。）甲长驱不可息。六日六夜三度食。初时言作虎牢停。更被处置河桥北。回首绝望萧条。悲来雪涕还自抑。（○太平广记三百引诗薮。诗纪百十。）
    【赠弟季式诗】
    〖季式为济州刺史。敖曹发驿以劝酒。乃赠。〗
    怜君忆君停欲死。天上人间无可比。走马海边射游鹿。偏坐石上弹鸣雉。昔时方伯愿三公。今日司徒羡刺史。（○太平广记二百引谈薮。诗纪百十。）
    ※萧祗
    〈祗。字敬式。梁南平王伟次子。封定襄侯。侯景乱。起兵内援。会州人以城应景。遂奔东魏。历位太子少傅。齐天保初。授右光禄大夫。国子祭酒。西魏克江陵。留邺都卒。〉
    【香茅诗】
    臌旆疾恍。霜繁绿更滋。擢本同三脊。流芳有四时。粗根缩酒易。结解舞蚕迟。终当入楚贡。岂羡咏陈
    诗。（○类聚八十二。诗纪百十。）
    【和回文诗】〖和湘东王後园。〗
    危台出岫回。曲涧（类聚作艏洹＃┥锨判薄３亓隐弱芰。径筱落藤花。（○类聚五十六。诗纪百十。）
    ※萧放
    〈放。字希逸。祗子。袭爵为清河郡公。武平中。待诏文林馆。颇善丹青。见知齐後主。累迁太子中庶子、散骑常侍。〉
    【冬夜咏妓诗】
    佳丽尽时年。合瞑不成眠。银龙衔烛烬。金凤起炉烟。吹篪先弄曲。调筝更撮弦。歌还团扇後。舞出妓行前。绝代终难及。谁复数神仙。（○初学记十五。文苑英华二百十三。万花谷後三十二作萧放诗。诗纪百十。）
    【咏竹诗】
    怀风枝转弱。防露影逾浓。既来丹穴凤。还作葛陂龙。（○初学记二十八。文苑英华三百二十五。诗纪百十。）
    ※陆法和
    〈法和。不知何许人。隐於江陵百里洲。妙解神术。预见萌兆。再为梁地帝破贼。任郢州刺史。封江乘县公。元帝败。入齐。文宣以为大都督荆州刺史、湘郡公。无病而终。〉
    【谶诗二首】
    〖北史本传曰。法和书其所居屋壁而涂之。及剥落。有文二首。〗
    十年天子为尚可。百日天子急如火。周年天子迭（北齐书作递。北史同。）代坐。（隋书五行志曰。时文宣帝享国十年而崩。废帝嗣立百馀日。用替厥位。孝昭即位一年而崩。此其效也。○北齐书陆法和传。北史陆法和传。隋书五行志。诗纪百十。）
    一母生三天。两天共五年。（娄太後生三天子。自孝昭即位。至武成传位後主。共五年。○北齐书陆法和传。北史陆法和传。诗纪百十。）
    ※卢询祖
    〈询祖。范阳涿人。有术学。文辞华美。与族人思道俱为北州人俊。历太子舍人、司徒记室卒。有集十卷。〉
    【赵郡王配郑氏挽词】
    〖诗纪云。北史赵郡王睿。齐神武从子也。娶郑述祖女为妃。〗
    君王盛海内。伉俪尽寰中。女仪掩郑国。嫔容映赵宫。春艳桃花林。秋度桂枝风。遂使丛台夜。明月满床空。（○北齐书卢询祖传。北史赵郡王睿传。诗纪百十。）
    【中妇织流黄】
    别人心已怨。愁空日复斜。然香望韩寿。磨镜待秦嘉。残丝愁绩烂。馀织恐缣（乐府作嫌。）赊。支机一片石。缓转独轮车。下帘还忆月。挑灯更惜花。似天河上景。春时织女家。（○乐府诗集三十五作陈卢询。诗纪百十作卢询。○诗纪另别卢询於询祖後。并注云。名见颜氏家训。曰范阳卢询。疑即卢询祖也。乐府作陈人。逯按。乐府盖误作陈脱去祖字。今姑列卢询祖下。）
    ※裴让之
    〈让之。字士礼。河东间喜人。魏天平中。举秀才。还主客郎。历中书舍人、散骑常侍。齐受禅。封宜都县男。除清和太守。後被罪赐死。〉
    【有所思】
    梦中虽暂见。及觉始知非。殿转不能寐。徙（文苑误作徒。）倚独披衣。凄凄（文苑作凄凄。）晓风急。ㄙㄙ月光微。
    室空常（文苑作当。）达旦。所思终不归。（○文苑英华二百二。乐府诗集十七。诗纪百十。）
    【从北征诗】
    沙漠胡尘起。关山烽燧惊。皇威奋武略。上将总神兵。高（文苑误作商。）台朔风驶。（类聚作驰。）绝野寒云生。匈奴定远近。壮士欲横行。（○类聚五十九。文苑英华二百九十九作送北征。诗纪百十。）
    【公馆燕酬南使徐陵诗】
    嵩山表京邑。钟岭对江津。方域殊风壤。分野各星辰。出境君图事。寻盟我恤邻。有才称竹箭。无用忝丝纶。列乐歌钟响。张旃玉帛陈。皇华徒（初学记作荣。文苑同。）受命。延（初学记作垂。文苑同。）誉本无因。韩宣将聘楚。申胥欲去秦。方期（初学记作当。文苑同。诗纪云。一作当。）饮河朔。翻属卧漳滨。礼酒盈三（文苑作三盈。）献。宾筵盛八珍。岁稔鸣铜雀。兵戢坐金人。云来朝起盖。日落晚摧（类聚作催。初学记、文苑作推。）轮。异国犹兄弟。相知无旧新。（○类聚五十三。初学记二十。文苑英华二百九十六。诗纪百十。）
    ※裴讷之
    〈讷之。字士言。让之弟。弱冠为平原公掌书记。文宣朝。累官至太子舍人。〉
    【邺馆公燕诗】
    晋楚敦盟好。侨札（类聚误作礼。）同心赏。礼成樽俎陈。乐和金石响。朝云驾马进。晓日乘龙上。双阙表皇居。三台映仙掌。当阶篁筱密。约岸荷蕖长。束带尽欣娱。谁言骛归两。（○类聚五十三。文苑英华二百九十六作奉使至邺馆。诗纪百十。）
    ※邢邵
    〈邵。字子才。河间郑（北齐书作邺。）人。仕魏为宣武帝挽郎。历奉朝请。著作佐郎。累迁中书侍郎、散骑常侍、国子祭酒、尚书令侍中、黄门侍郎。北齐皇建中。出除骠骑将军、西兖州刺史。武成时。入为中书令。迁太常卿、兼中书监、摄国子祭酒。後授特进。有集三十卷。〉
    【思公子】
    绮罗日减带。桃李无颜色。思君君未归。归来岂相识。（○乐府诗集七十四。诗纪百十。）
    【三日华林园公宴诗】
    回銮自（岁时杂咏作首。）乐野。弭盖属瑶池。五丞（岁时杂咏误作水。）接光景。七友（初学记作反。岁时杂咏作度。文苑同。）树
    风仪。芳春时欲遽。览物惜将移。新萍已冒沼。馀花尚满枝。草滋径芜没。林长山蔽亏。芳（类聚作方。初学记同。）筵罗玉俎。激水漾金卮。歌声断以（岁时杂咏、文苑作且。诗纪云。一作且。）续舞袖合还离。（○类聚四。初学记四。古今岁时杂咏十六。文苑英华百七十二作北齐邢子才诗。诗纪百十。）
    【冬夜酬魏少傅直史馆诗】
    年病从横（初学记作衡。）至。动息不自（初学记或作自不。）安。兼豆未能饱。重裘讵解寒。况乃冬之夜。霜气有馀酸。风音响北牖。月影度南端。灯光明且灭。华烛（文苑作烛花。）新复残。衰颜依候改。（文苑作晚。）壮志与时阑。体羸不尽带。发落强扶冠。夜景（文苑作行。）将欲近。夕息故无宽。忽有清风赠。辞义（文苑作气。）婉如兰。先言叹（文苑作难。注云。一作叹。）三友。（初学记作末。文苑云。一作末。）言惭一官。丽藻高郑卫。专学美齐韩。审谕（初学记作喻。文苑同。诗纪云。一作喻。）虽有属。笔削少能干。（初学记或作刊。诗纪云。一作刊。）高足自无限。积风良可抟。空想青门（初学记作云。）易。宁见赤松难。寄语东山道。高驾且（文苑作尚。注云。一作且。）盘桓。（○初学记三。又十二作酬魏收冬夜直史馆诗。文苑英华百九十。诗纪百十。）
    【冬日伤志篇】
    昔时惰（类聚作堕。）游士。任性少矜裁。朝驱（类聚作驰。诗纪云。一作驰。）玛瑙勒。夕（初学记作暮。）衔熊耳杯。折花步（类聚作赠。初学记、文苑同。诗纪云。一作赠。）淇水。抚瑟望丛台。繁华夙昔改。衰病一时来。重以三冬月。愁云聚复
    开。天高日色浅。林劲鸟声（类聚作鸣。初学记、文苑同。）哀。终风激檐宇。馀雪满条枚。遨游昔宛洛。踟蹰今草莱。时事方去矣。抚已独伤怀。（类聚作怀哉。初学记、文苑同。文苑又注。初学记作伤怀。○类聚三、初学记三并作冬日伤志诗。文苑英华三百三十一。诗纪百十。）
    【七夕诗】〖诗纪云。诗汇作宗懔者非。〗
    盈盈河水侧。朝朝长叹息。不吝渐衰苦。波流讵可测。秋期忽云至。停梭理容色。束衿未解带。回銮已沾轼。不见眼中人。谁堪机上织。愿逐青鸟去。暂因希羽翼。（○类聚四。诗纪百十。）
    【齐韦道逊晚春宴诗】〖诗纪云。观题似韦道逊所作。文苑英华作邢邵。姑列于此。〗
    日斜宾馆晚。风轻麦候初。檐喧巢幕燕。池跃戏莲鱼。石声随流响。桐影傍严疏。谁能千里外。独寄（文苑作倚。）八行书。（○文苑英华二百十四。诗纪百十。）
    【应召甘露诗】
    膏露且渐洽。凝液昆嫫臁２菽揪≌幢弧Ｓ裆⒏粗轹。谁谓穹昊远。道合若应机。（○类聚九十八。诗纪百十一。）
    【贺老人星诗】
    瑞动星光照。化穆月轮重。庶徵符祉怼＝以赞时雍。（○类聚一。初学记一。诗纪百十。）
    【诗】
    安得金仙术。两臆生羽翼。（○草堂诗笺三十三写怀诗注。）
    ※郑公超
    〈公超。後主时为奉朝请。待诏文林馆。与祖莸韧撰御览。〉
    【送庾羽骑抱诗】
    旧宅青山远。归路白云深。迟暮难为别。摇落更伤心。空城落日影。回地浮云阴。送君自有泪。不假听猿吟。（○文苑英华二百六十六。诗纪百十。）
    ※杨训
    训後主时为通直散骑侍郎。待诏文林馆。同修御览。
    【群公高宴诗】
    中郎敷奏罢。司隶坐朝归。开筵引贵客。馔玉对春晖。尘起金吾骑。香逐令君衣。绿酒犀为宛。鸣琴宝作
    徽。寸阴良可惜。千金本易挥。（○初学记十四。诗纪百十。）
    ※袁
    〈。字元明。陈郡人。梁司空昂之孙。萧庄时。以侍中奉贡至齐。及庄败。除琅邪王俨大将军谘议。入文林馆。迁太中大夫。〉
    【从驾游山诗】
    天游（初学记作游天。文苑作从天。）响仙跸。春望动神衷。涧水含（初学记作合。）初溜。山花发早丛。（初学记误作聚。）玉舆明淑景。珠旗转瑞风。平原与上路。（诗纪云。一作洛。）佳气远葱葱。（○初学记十三。文苑英华百七十。诗纪百十。）
    ※荀仲举
    〈仲举。字士高。颍川人。仕梁为南沙令。後至齐。入文林馆。出为义宁太守。〉
    【铜雀台】
    高台秋色晚。直望（文苑作铜雀。注云。一作直置。又作直望。）已凄（文苑作凄。）然。况复归风便。松声入断（文苑作管。注云。一作断。）弦。泪逐梁尘下。心随团扇捐。谁堪三五夜。空树月光圆。（乐府作圜。○文苑英华二百四。乐府诗集三十一。诗纪百十。）
    ※魏收
    〈收。字伯起。钜鹿下曲阳人。仕魏典起居注。俄兼中书舍人。与温子睢⑿献硬牌朊。世号三才。齐天保初。除中书令、兼著作郎。後除光禄大夫、尚书右仆射。武平三年卒。有後魏书三十卷、集七十卷。〉
    【美女篇二首】
    楚襄游梦去。陈思朝洛归。参差结旌旆。掩霭顿骖啊１浠看台曲。骇散属川沂。仍令赋神女。俄闻要ж妃。照梁何足艳。钕挤捶芊伞？裳圆豢杉。言是复言非。（○乐府诗集六十三。集六诗纪百十。）
    □□□□□。我帝更朝衣。擅宠无论贱。入爱（乐府作忧。）不嫌微。智琼非俗物。罗敷本自稀。居然陋西于。定可比南威。新吴何为误。旧郑果难依。甘言诚易污。得失定因机。无憎药英妒。心赏易侵违。（○同上）
    【永世乐】
    绮窗斜影入。上客酒须添。翠羽方开美。铅华汗不沾。关门今可下。落珥不相嫌。（○乐府诗集七十三。诗尼百十。）
    【棹歌行】
    雪溜添春浦。花水（文苑作木。）足新流。桃发武陵岸。柳拂武昌楼。（○文苑英华二百三。乐府诗集四十。诗纪百十。）
    【挟琴歌】
    春风宛转入曲房。兼送小苑百花香。白马金鞍去未返。红妆玉箸下成行。（○乐府诗集八十六。诗纪百十。）
    【後园宴乐诗】
    束马轻燕外。猎雉陋秦中。朝车转夜毂。仁旗指旦风。式宴临平圃。展卫写屠穹。积崖疑造化。导水逼神功。树静归烟合。帘疏返照通。一逢尧舜日。未假北山丛。（○文苑英华二百十四。诗纪百十。）
    【喜雨诗】
    霞晖染刻栋。础润上雕楹。神山千叶照。仙草百花荣。泻溜高齐响。添池曲岸平。滴下如珠落。波回类璧成。气调登万里。年和欣百灵。定知丹甑出。何须铜雀鸣。（○文苑英华百五十三。诗纪百十。）
    【看柳上鹊诗】
    背（文苑误作皆。）岁心能识。登春巢自成。立枯随雨霁。依枝须月明。疑是凋笼出。当由抵玉惊。间关拂条软。回复振毛轻。何独离娄意。傍人但未听。（○初学记三十。文苑英华三百二十八。诗纪百十。）
    【晦日泛舟应诏诗】
    袅袅春枝弱。关关新鸟呼。棹唱忽逶迤。菱歌时顾慕。睿赏芳（御览作方。）月（类聚作日。）色。宴言忘日暮。游（御览作犹。）豫慰人心。照临康国步。（○类聚四。初学记四。古今岁时杂咏九。文苑英华百七十二。御览三十。诗纪百十。）
    【月下秋宴诗】
    此夕甘（初学记作具。）言宴。月照露方涂。（初学记作华浮。）使星疑向蜀。剑气不关吴。良交契金水。上客慰萱苏。何必应刘辈。还来游邺都。（○初学记十四。文苑英华二百十四。诗纪百十。）
    【五日诗】
    麦凉殊未毕。蜩鸣早欲闻。暄林尚黄鸟。浮天已白云。辟兵书鬼字。神印题灵文。因想苍梧郡。兹日祀东（初学记作陈。文苑、万花谷同。）君。（○初学记四。文苑英华百五十七。万花谷後四。诗纪百十。）
    【庭柏诗】
    古松图偃盖。新柏写炉峰。凌寒翠不夺。迎暄绿更浓。茹叶轻沈体。咀实化衰容。将使中台麝。违山能见从。（○初学记二十八。文苑英华三百二十四。诗纪百十。）
    【蜡节诗】
    凝寒迫清祀。有酒宴嘉平。宿心保所道。藉此慰中情。（○初学记四。诗纪百十。）
    【七月七日登舜山诗】
    述职无风政。复路阻山河。还思麾盖日。留谢此山阿。（○西阳杂俎十二。）
    【论叙裴伯茂诗】
    临风想玄度。对酒思公荣。（○魏书裴伯茂传。）
    【大射赋诗】
    尺书徵建邺。折简召长安。（○北史魏收传。）
    ※刘逖
    〈逖。字子长。彭城人。齐文襄以为永安公参军。武成时。迁散骑常侍。武平四年。与崔季舒等同诛。〉
    【对雨诗】
    重轮宵犯毕。行雨旦浮空。细落疑含雾。（文苑作寒露。）斜飞觉带风。湿槐仍足绿。沾桃（文苑作莲。）更上红。无由似玄豹。纵意坐山中。（○类聚二。文苑英华百五十三。诗纪百十。）
    【秋朝野望诗】
    驻车凭险岸。飞盖历平湖。菊寒花稍发。莲秋叶渐枯。向浦低行雁。排空转噪乌。若将君共赏。何处减城隅。（○类聚二十八。诗纪百十。）
    【浴温汤泉诗】〖诗纪云。声偶作剂邈诗。非也。〗
    骊岫犹怀土。（类聚作玉。）新丰尚有家。神井堪消疹。（类聚作<疒尔>。初学记作厉。）温泉足荡邪。紫苔生石岸。黄沫（初学记作叶。文苑同。）拥金沙。振衣殊未已。翻能（类聚作然。）停使车。（○类聚九。初学记七作浴温汤。文苑英华百六十四作浴温汤。无作者名。诗纪百十。）
    【清歌发诗】
    扇中通曼脸。曲里奏阳春。久应迷座客。何啻起梁尘。（○初学记十五。万花谷後三十二作刘逖诗。诗纪百十。）

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
