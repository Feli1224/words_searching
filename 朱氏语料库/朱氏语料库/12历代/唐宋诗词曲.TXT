CLASSICAL CHINESE POETRY


元好问【摸鱼儿】
    问世间。情是何物。直教生死相许。天南地北双飞客。老翅几回寒暑。欢乐趣。离别苦。就中更有痴儿女。君应有语。渺万里层云。千山暮雪。只影向谁去
    横汾路。寂寞当年萧鼓。荒烟依旧平楚。招魂楚些何嗟及。山鬼暗啼风雨。天也妒。未信与。莺儿燕子俱黄土。千愁万古。为留待骚人。狂歌痛饮。来访雁丘处
    元好问【临江仙】
    今古北邙山下路。黄尘老尽英雄。人生长恨水长东。幽怀谁共语。远目送归鸿
    盖世功名将底用。生前错怨天公。浩歌一曲酒千锺。男儿行处是。未要论穷通
    杨慎【临江仙】
    滚滚长江东逝水。浪花淘尽英雄。是非成败转头空。青山依旧在。几度夕阳红
    白发渔樵江渚上。惯看秋月春风。一壶浊酒喜相逢。古今多少事。都付笑谈中
    李白【行路难】
    金樽清酒斗十千。玉盘珍羞值万钱。停杯投箸不能食。拔剑四顾心茫然。欲渡黄河冰塞川。将登太行雪暗天。闲来垂钓碧溪上。忽复乘舟梦日边。行路难。行路难。多歧路。今安在。长风破浪会有时。直挂云帆济沧海
    李白【行路难】
    有耳莫洗颍川水。有口莫食首阳蕨。含光混世贵无名。何用孤高比云月。吾观自古贤达人。功成不退皆殒身。子胥既弃吴江上。屈原终投湘水滨。陆机雄才岂自保。李斯税驾苦不早。华亭鹤唳讵可闻。上蔡苍鹰何足道。君不见。吴中张翰称达生。秋风忽忆江东行。且乐生前一杯酒。何须身後千载名
    李白【宣州谢　楼饯别校书叔云】
    弃我去者。昨日之日不可留。乱我心者。今日之日多烦忧。长风万里送秋雁。对此可以酣高楼。蓬莱文章建安骨。中间小谢又清发。俱怀逸兴壮思飞。欲上青天览明月。抽刀断水水更流。举杯销愁愁更愁。人生在世不称意。明朝散发弄扁舟
    李白【月下独酌】
    花间一壶酒。独酌无相亲。举杯邀明月。对影成三人。月既不解饮。影徒随我身。暂伴月将影。行乐须及春。我歌月徘徊。我舞影零乱。醒时同交欢。醉後各分散。永结无情游。相期邈云汉
    李白【清平调】
    云想衣裳花想容。春风拂槛露华浓。若非群玉山头见。会向瑶台月下逢
    李白【秋风词】
    秋风清。秋月明。落叶聚还散。寒鸦栖复惊。相思相见知何日。此时此夜难为情
    入我相思门。知我相思苦。长相思兮长相忆。短相思兮无穷极。早知如此绊人心。何如当初莫相识
    李白【将进酒】
    君不见。黄河之水天上来。奔流到海不复回。君不见。高堂明镜悲白发。朝如青丝暮成雪。人生得意须尽欢。莫使金樽空对月。天生我材必有用。千金散尽还复来。烹羊宰牛且为乐。会须一饮三百杯。岑夫子。丹丘生。将进酒。君莫停。与君歌一曲。请君为我倾耳听。钟鼓馔玉不足贵。但愿长醉不愿醒。古来圣贤皆寂寞。惟有饮者留其名。陈王昔时宴平乐。斗酒十千恣　谑。主人何为言少钱。径须沽取对君酌。五花马。千金裘。呼儿将出换美酒。与尔同消万古愁
    李白【长相思】
    长相思。在长安。络纬秋啼金井阑。微霜凄凄簟色寒。孤灯不明思欲绝。卷帷望月空长叹。美人如花隔云端。上有青冥之长天。下有渌水之波澜。天长路远魂飞苦。梦魂不到关山难。长相思。摧心肝
    王禹　【点降唇】
    雨恨云愁。江南依旧称佳丽。水村渔市。一缕孤烟细。天际征鸿。遥认行如缀。平生事。此时凝睇。谁会凭栏意
    汉乐府【战城南】
    战城南。死郭北。野死不葬乌可食。为我谓乌。且为客豪。野死谅不葬。腐肉安能去子逃。水深激激。蒲苇冥冥。枭骑战斗死。驽马裴回鸣。梁筑室何以南梁何北。禾黍而获君何食。愿为忠臣安可得。思子良臣。良臣诚可思。朝行出攻。莫不夜归
    汉乐府【有所思】
    有所思。乃在大海南。何用问遗君。双珠玳瑁簪。用玉绍缭之。闻君有它心。拉杂摧烧之。摧烧之。当风扬其灰。从今以往。勿复相思。相思。与君绝。鸡鸣狗吠。兄嫂当知之。妃呼　。秋风肃肃晨风　。东方须臾高知之
    汉乐府【上邪】
    上邪。我欲与君相知。长命无绝衰。山无陵。江水为竭。冬雷震震夏雨雪。天地合。乃敢与君绝
    汉乐府【薤露歌】
    薤上露。何易曦。露曦明朝更复落。人死一去何时归
    汉乐府【蒿里曲】
    蒿里谁家地。聚敛魂魄无贤愚。鬼伯一何相催促。人命不得少踟蹰
    汉乐府【西门行】
    出西门。步念之。今日不作乐。当待何时。逮为乐。逮为乐。当及时。何能愁怫郁。当复待来兹。酿美酒。炙肥牛。请呼心所鹪。可用解忧愁。人生不满百。常怀千岁忧。昼短苦夜长。何不秉烛游。游行去去如云除。弊车羸马为自储
    蔡文姬【胡笳十八拍】
    第八拍：为天有眼兮何不见我独漂流。为神有灵兮何事处我天南海北头。我不负天兮天何使我殊配俦。我不负神兮神何殛我越荒州。制斯八拍拟俳优。何知曲成兮心转愁
    第九拍：天无涯兮地无边。我愁兮亦复然。人生倏忽兮如白驹之过隙。然不得欢乐兮当我之盛年。怨兮欲问天。天苍苍兮上无缘。举头仰望兮空云烟。九拍怀情兮谁与传
    岳飞【小重山】
    昨夜寒蛩不住鸣。惊回千里梦。已三更。起来独自绕阶行。人悄悄。帘外月胧明。白首为功名。旧山松竹老。阻归程。欲将心事付瑶琴。知音少。弦断有谁听
    吴文英【惜别】
    何处合成愁。离人心上秋。纵芭蕉不雨也飕飕。都道晚凉天气好。有明月。怕登楼
    年事梦中休。花空烟水流。燕辞归。客尚淹留。垂柳不萦裙带住。漫长是。系行舟
    柳永【看花回】
    屈指劳生百岁期。荣瘴相随。利牵名惹逡巡过。奈两轮。玉走金飞。红颜成白发。极品何为
    尘事常多雅会稀。忍不开眉。画堂歌管深深处。难忘酒　花枝。醉乡风景好。携手同归
    柳永【鹤冲天】
    黄金榜上。偶夫龙头望。明代暂遗贤。如何向。未遂风云便。争不恣狂荡。何须论得丧。才子词人自是白衣卿相
    烟花巷陌。依约丹青屏障。幸有意中人。堪寻访。且恁偎红翠。风流事平生畅。青春都一饷。忍把浮名。换了浅斟低唱
    柳永【女冠子】
    断云残雨。洒微凉生轩户。动清籁。萧萧庭树。银河浓淡。华星明灭。轻云时度。莎阶寂静无睹。幽蛩切切秋吟苦。疏篁一径。流萤几点飞来又去。对月临风。空恁无眼耿耿。暗想旧日牵情处。绮罗丛里。有人人。那回饮散。略曾谐鸳侣。因循忍便睽阻。相思不得长相聚。好天良夜。无端惹起。千愁万绪
    柳永【雨霖铃】
    寒蝉凄切。对长亭晚。骤雨初歇。都车帐饮无绪。留恋处。兰舟催发。执手相看泪眼。竟无语凝噎。念去去。千里烟波。暮霭沈沈楚天阔。多情自古伤离别。更那堪。冷落清秋节。今宵酒醒何处。杨柳岸。晓风残月。此去经年。应是良辰。好景虚设。便纵有。千种风情。更与何人说
    柳永【蝶恋花】
    伫倚危楼风细细。望极春愁。黯黯生天际。草色烟光残照里。无言谁会凭阑意
    拟把疏狂图一醉。对酒当歌。强乐还无味。衣带渐宽终不悔。为伊消得人憔悴
    陆游【好事近】
    岁晚喜东归。扫尽市朝陈迹。拣得乱山环处。钓一潭澄碧。卖鱼沽酒醉还醒。心事付横笛。家在万里云外。有沙鸥相识
    陆游【钗头凤】
    红酥手。黄藤酒。满城春色宫墙柳。东风恶。欢情薄。一怀愁绪。几年离索。错。错。错
    春如旧。人空瘦。泪痕红邑鲛绡透。桃花落。闲池阁。山盟虽在。锦书难托。莫。莫。莫
    唐婉【钗头凤】
    世情薄。人情恶。雨送黄昏花易落。晓风乾。泪痕残。欲笺心事。独语斜阑。难。难。难
    人成各。今非昨。病魂曾似秋千索。角声寒。夜阑珊。怕人寻问。咽泪装欢。瞒。瞒。瞒
    苏轼【水调歌头】
    明月几时有。把酒问青天。不知天上宫阙。今夕是何年。我欲乘风归去。又恐琼楼玉宇。高处不胜寒。起舞弄清影。何似在人间
    转朱阁。低绮户。照无眠。不应有恨。何事长向别时圆。人有悲欢离合。月有阴晴圆缺。此事古难全。但愿人长久。千里共婵娟
    苏轼【念奴娇】
    大江东去。浪淘尽千古风流人物。故垒西边。人道是。三国周郎赤壁。乱石崩云。惊涛裂岸。卷起千堆雪。江山如画。一时多少豪杰
    遥想公瑾当年。小乔初嫁了。雄姿英发。羽扇纶巾。谈笑间。强虏灰飞烟灭。故国神游。多情应笑我。早生华发。人间如梦。一尊还酹江月
    苏轼【南乡子】
    回首乱山横。不见居人只见城。谁似临平山上塔。亭亭。迎客西来送客行
    归路晚风清。一枕初寒梦不成。今夜残灯斜照处。荧荧。秋雨晴时泪不晴
    苏轼【蝶恋花】
    花褪残红青杏小。燕子飞时。绿水人家绕。枝上柳绵吹又少。天涯何处无芳草
    墙里秋千墙外道。墙外行人。墙里佳人笑。笑声不闻声渐悄。多情却被无情恼
    苏轼【江城子】
    十年生死两茫茫。不思量。自难忘。千里孤坟。无处话凄凉。纵使相逢应不识。尘满面。鬓如霜
    夜来幽梦忽还乡。小轩窗。正梳妆。相顾无言。唯有泪千行。料得年年肠断处。明月夜。短松冈
    苏轼【江城子】
    天涯流落思无穷。既相逢。却匆匆。携手佳人。和泪折残红。为问东风余如许。春纵在。与谁同
    隋堤三月水溶溶。背归鸿。去吴中。回首彭城。清泗与谁通。欲寄相思千点泪。流不到。楚江东
    苏轼【卜算子】
    缺月挂疏桐。漏断人初静。谁见幽人独往来。缥缈孤鸿影
    惊起却回头。有恨无人省。拣尽寒枝不肯栖。寂寞沙洲冷
    李商隐【无题】
    相见时难别亦难。东风无力百花残。春蚕到死丝方尽。蜡炬成灰泪始乾。晓镜但愁云鬓改。夜吟应觉月光寒。蓬莱此去无多路。青鸟殷勤为探看
    李商隐【无题】
    昨夜星辰昨夜风。画楼西畔桂堂东。身无彩凤双飞翼。心有灵犀一点通。隔座送钩春酒暖。分曹射覆蜡灯红。嗟余听鼓应官去。走马兰台类转蓬
    李商隐【登乐游原】
    向晚意不适。驱车登古原。夕阳无限好。只是近黄昏
    李商隐【锦瑟】
    锦瑟无端五十弦。一弦一柱思华年。庄生晓梦迷蝴蝶。望帝春心托杜鹃。沧海月明珠有泪。蓝田日暖玉生烟。此情可待成追忆。只是当时已惘然
    李商隐【夜雨寄北】
    君问归期未有期。巴山夜雨涨秋池。何当共剪西窗烛。却话巴山夜雨时
    王维【杂诗】
    君自故乡来。应知故乡事。来日绮窗前。寒梅著花未
    王维【相思】
    红豆生南国。春来发几枝。愿君多采撷。此物最相思
    李清照【声声慢】
    寻寻觅觅。冷冷清清。凄凄惨惨戚戚。乍暖还寒时候。最难将息。三杯两盏淡酒。怎敌他。晚来风急。雁过也。正伤心。却是旧时相识
    满地黄花堆积。憔悴损。如今有谁堪摘。守著窗儿。独自怎生得黑。梧桐更兼细雨。到黄昏点点滴滴。这次第。怎一个愁字了得
    李清照【如梦令】
    常记溪亭日暮。沉醉不知归路。兴尽晚回舟。误入藕花深处。争渡。争渡。惊起一滩鸥鹭
    李清照【如梦令】
    谁伴明窗独坐。我共影儿俩个。灯尽欲眠时。影也把人抛躲。无那。无那。好个凄凉的我
    李清照【如梦令】
    昨夜雨疏风骤。浓睡不消残酒。试问卷帘人。却道海棠依旧。知否。知否。应是绿肥红瘦
    李清照【一剪梅】
    红藕香残玉簟秋。轻解罗裳。独上兰舟。云中谁寄锦书来。雁字回时。月满西楼
    花自飘零水自流。一种相思。两处闲愁。此情无计可消除。才下眉头。却上心头
    李清照【南歌子】
    天上星河转。人间帘幕垂。凉生枕簟泪痕滋。起解罗衣。聊问夜何其
    翠贴莲蓬小。金销藕叶稀。旧时天气旧时衣。只有情怀。不似旧家时
    李清照【行香子】
    草际鸣蛩。惊落梧桐。正人间天上愁浓。云阶月地。关锁千重。纵浮槎来。浮槎去。不相逢
    星桥鹊驾。经年才见。想离情别恨难穷。牵牛织女。莫是离中。甚霎儿晴。霎儿雨。霎儿风
    李清照【点绛唇】
    寂寞深闺。柔肠一寸愁千缕。惜春春去。几点催花雨。倚遍栏干。只是无情绪。人何处。连天衰草。望断归来路
    李清照【武陵春】
    风住尘香花已尽。日晚倦梳头。物是人非事事休。欲语泪先流。闻说双溪春尚好。也拟泛轻舟。只恐双溪舴艋舟。载不动许多愁
    李清照【清平乐】
    年年雪里。常插梅花醉。绥尽梅花无好意。赢得满衣清泪。今年海角天涯。萧萧两鬓生华。看取晚来风势。故应难看梅花
    李清照【醉花阴】
    薄雾浓云愁永昼。瑞脑消金兽。佳节又重阳。玉枕纱厨。半夜凉出透
    东篱把酒黄昏後。有暗香盈袖。莫道不消魂。帘卷西风。人比黄花瘦
    李清照【采桑子】
    窗前种的芭蕉树。阴满中庭。阴满中庭。叶叶心心。舒卷有余情
    伤心枕上三更雨。点滴凄清。点滴凄清。愁损离人。不惯起来听
    吕本中【踏莎行】
    雪似梅花。梅花似雪。似和不似都奇绝。恼人风味阿谁知。请君问取南楼月
    记得去年。探梅时节。老来旧事无人说。为谁醉倒为谁醒。到今犹恨轻离别
    辛弃疾【丑奴儿】
    少年不识愁滋味。爱上层楼。爱上层楼。为赋新词强说愁
    如今识尽愁滋味。欲说还休。欲说还休。却道天凉好个秋
    辛弃疾【南乡子】
    何处望神州。满眼风光北固楼。千古兴亡多少事。悠悠。不尽长江滚滚流
    年少万兜鍪。坐断东南战未休。天下英雄谁敌手。曹刘。生子当如孙仲谋
    辛弃疾【永遇乐】
    千古江山。英雄无觅。孙仲谋处。舞榭歌台。风流总被雨打风吹去。斜阳草树。寻常巷陌。人道寄奴曾住。想当年。金戈铁马。气吞万里如虎
    元嘉草草。封狼居胥。赢得仓皇北顾。四十三年。梦中犹记。烽火扬州路。可堪回首。佛狸祠下。一片神鸦社鼓。凭谁问。廉颇老矣。尚能饭否
    辛弃疾【青玉案】
    东风夜放花千树。更吹落。星如雨。宝马雕车香满路。凤萧声动。玉壶光转。一夜鱼龙舞
    蛾眉雪柳黄金缕。笑语盈盈暗香去。众裹寻他千百度。蓦然回首。那人却在。灯火阑珊处
    辛弃疾【西江月】
    醉里且贪欢笑。要愁那得功夫。近来始觉古人书。信著全无是处
    昨夜松边醉倒。问松我醉如何。只疑松动要来扶。以手推松曰去
    辛弃疾【摸鱼儿】
    更能消几番风雨。匆匆春又归去。惜春长怕花开早。何况落红无数。春且住。见说道。天涯芳草无归路。怨春不语。算只有殷勤。画檐蛛网。尽日惹飞絮
    长门事。准拟佳期又误。千金纵买相如赋。脉脉此情谁诉。君莫舞。君不见。玉环飞燕皆尘土。闲愁最苦。休去倚危栏。斜阳正在。烟柳断肠处
    辛弃疾【木兰花慢】
    可怜今夕月。向何处。去悠悠。是别有人间。那边才见。光影东头。是天外。空汗漫。但长风浩浩送中秋。飞镜无根谁系。　娥不嫁谁留
    谓经海底问无由。恍惚使人愁。怕万里长鲸。纵横触破。玉殿琼楼。虾蟆故堪浴水。问云何玉兔解沉浮。若道都齐无恙。云何渐渐如钩
    王翰【凉州词】
    葡萄美酒夜光杯。欲饮琵琶马上催。醉卧沙场君莫笑。古来征战几人回
    马致远【落梅风】
    云笼月。风弄铁。两般儿。助人凄切。剔银灯欲将心事写。长吁气。一声吹灭
    马致远【天净沙】
    枯藤老树昏鸦。小桥流水平沙。古道西风瘦马。夕阳西下。断肠人在天涯
    马致远【折桂令】
    咸阳百二山河。两字功名。几阵干戈。项废东吴。刘兴西蜀。梦说南柯。韩信功兀的般正果。蒯通言那里是风魔。成也萧何。败也萧何。醉了由他
    许浑【咸阳城东楼】
    一上高楼万里愁。蒹葭杨柳似汀洲。溪云初起日沈阁。山雨欲来风满楼。鸟下绿芜秦苑夕。蝉鸣黄叶汉宫秋。行人莫问当年事。故国东来渭水流
    张先【诉衷情】
    花前月下暂相逢。苦恨阻从容。何况酒醒梦断。花谢月蒙胧。花不尽。月无穷。两心同。此时愿作。杨柳千丝。绊惹春风
    张先【木兰花】
    相离徒有相逢梦。门外马蹄尘已动。怨歌留待醉时听。远目不堪空际送
    今宵风月知谁共。声咽琵琶槽上凤。人生无物比多情。江水不深山不重
    徐再思【水仙子】
    一声桐叶一声秋。一点芭蕉愁一点。三更归梦三更後。落灯花。棋未收。叹新丰孤馆人留。枕上十年事。江南二老忧。都到心头
    徐再思【折桂令】
    平生不会相思。才会相思。便害相思。身似浮云。心如飞絮。气若游丝
    空一缕余香在此。盼千金游子何之。症候来时。正是何时。灯半昏时。月半明时
    李之仪【卜算子】
    我住长江头。君住长江尾。日日思君不见君。共饮长江水
    此水几时休。此恨何时已。只愿君心似我心。定不负相思意
    贺铸【青玉案】
    凌波不过横塘路。但目送。芳尘去。锦瑟年华谁与度。月桥花院锁窗朱户。只有春知处
    飞云冉冉蘅皋暮。彩笔新题断肠句。试问闲愁都几许。一川烟草。满城风絮。梅子黄时雨
    顾　【诉衷情】
    永夜抛人何处去。绝来音。香阁掩。眉敛。月将沉。争忍不相寻。怨孤衾。换我心。为你心。始知相忆深
    欧阳修【生查子】
    去年元夜时。花市灯如昼。月上柳稍头。人约黄昏後。今年元夜时。花与灯依旧。不见去年人。泪湿春衫袖
    欧阳修【玉楼春】
    樽前拟把归期说。未语春容先惨咽。人生自是有情痴。此恨不关风与月。离歌且莫翻新阕。一曲能教肠寸结。直须看尽洛城花。始共春风容易别
    欧阳修【浪淘沙】
    今日北池游。漾漾轻舟。波光潋艳柳条柔。如此春来春又去。白了人头
    好妓好歌喉。不醉难休。劝君满满酌金瓯。纵使花时常病酒。也是风流
    欧阳修【浪淘沙】
    把酒祝东风。且共从容。垂杨紫陌洛城东。总是当时携手处。游遍芳丛
    聚散苦匆匆。此恨无穷。今年花胜去年红。可惜明年花更好。知与谁同
    欧阳修【望江南】
    江南柳。花柳两相柔。花片落时黏酒盏。柳条低处拂人头。各自是风流
    江南月。如镜复如钩。似镜不侵红粉面。似钩不挂画帘头。长是照离愁
    白居易【劝酒诗】
    劝君一杯君莫辞。劝君两杯君莫疑。劝君三杯君始知。面上今日老昨日。心中醉时胜醒时。天地迢迢自长久。白兔赤鸟相趋走。身後金星挂北斗。不如生前一杯酒
    韦庄【荷叶杯】
    记得那年花下。深夜。初识谢娘时。水堂西面画帘垂。携手暗相期
    惆怅晓莺残月。相别。从此隔音尘。如今俱是异乡人。相见更无因
    韦庄【菩萨蛮】
    劝君今夜须沈醉。樽前莫话明朝事。珍重主人心。酒深情亦深。须愁春漏短。莫诉金杯满。遇酒且呵呵。人生能几何
    韦庄【菩萨蛮】
    人人尽说江南好。游人只合江南老。春水碧于天。画船听雨眠。垆边人似月。皓腕凝霜雪。未老莫还乡。还乡须断肠
    韦庄【女冠子】
    昨夜夜半。枕上分明梦见。语多时。依就桃花面。频低柳叶眉。半羞还半喜。欲去又依依。觉来知是梦。不胜悲
    杜甫【佳人】
    绝代有佳人。幽居在空谷。自云良家子。零落依草木。关中昔丧乱。兄弟遭杀戮。官高何足论。不得收骨肉。世情恶衰歇。万事随转烛。夫婿轻薄儿。新人美如玉。合昏尚知时。鸳鸯不独宿。但见新人笑。那闻旧人哭。在山泉水清。出山泉水浊。侍婢卖珠回。牵萝补茅屋。摘花不插发。采柏动盈掬。天寒翠袖薄。日暮倚修竹
    杜甫【蜀相】
    丞相祠堂何处寻。锦官城外柏森森。映阶碧草自春色。隔叶黄鹂空好音。三顾频烦天下计。两朝开济老臣心。出师未捷身先死。长使英雄泪满襟
    杜甫【八阵图】
    功盖三分国。名成八阵图。江流石不转。遗恨失吞吴
    杜甫【赠卫八处士】
    人生不相见。动如参与商。今夕复何夕。共此灯烛光。少壮能几时。鬓发各已苍。访旧半为鬼。惊呼热中肠。焉知二十载。重上君子堂。昔别君未婚。儿女忽成行。怡然敬父执。问我来何方。问答乃未已。驱儿罗酒浆。夜雨剪春韭。新炊间黄粱。主称会面难。一举累十觞。十觞亦不醉。感子故意长。明日隔山岳。世事两茫茫
    杜甫【漫兴】
    二月已破三月来。渐老逢春能几回。莫思身外无穷事。且尽樽前有限杯
    杜甫【旅夜书怀】
    细草微风岸。危樯独夜舟。星垂平野阔。月涌太江流。名岂文章著。官应老病休。飘飘何所似。天地一沙鸥
    杜牧【泊秦淮】
    烟笼寒水月笼沙。夜泊秦淮近酒家。商女不知亡国恨。隔岸犹唱後庭花
    杜牧【赠别】
    多情却似总无情。唯觉樽前笑不成。蜡烛有心还惜别。替人垂泪到天明
    冯延已【鹊踏枝】
    窗外寒鸡天欲曙。香印成灰。坐起浑无绪。庭际高梧凝宿雾。卷帘双鹊惊飞去
    屏上罗衣闲绣楼。一晌关情。忆遍江南路。夜夜梦魂休谩语。已知前事无寻处
    曹雪芹【聪明累】
    机关算尽太聪明。反算了卿卿性命。生前心已碎。死後性空灵。家富人宁。终有个家亡人散各奔腾。枉费了意悬悬半世心。好一似。荡悠悠三更梦。忽喇喇。似大厦倾。昏惨惨。似灯将尽。呀。一场欢喜忽悲辛。叹人世。终难定
    曹雪芹【飞鸟各投林】
    为官的。家业凋零。富贵的。金银散尽。有恩的。死里逃生。无情的。分明报应。欠命的。命已还。欠泪的。泪已尽。冤冤相报实非轻。分离聚合皆前定。欲知命短问前生。老来富贵也真侥幸。看破的。遁入空门。痴迷的。枉送了性命。好一似食尽鸟投林。落了片白茫茫大地真乾净
    曹雪芹【好了歌】
    世人都晓神仙好。只有功名忘不了。古今将相在何方。荒冢一堆草没了。世人都晓神仙好。只有金银忘不了。终朝只恨聚无多。及到多时眼闭了。世人都晓神仙好。只有娇妻忘不了。君生日日说恩情。君死又随人去了。世人都晓神仙好。只有儿孙忘不了。痴心父母古来多。孝顺儿孙谁见了
    曹雪芹【恨无常】
    喜荣华正好。恨无常又到。眼睁睁。把万事全抛。荡悠悠。把芳魂消耗。望家乡。路远山高。故向爹娘梦里相寻告。儿命已入黄泉。天伦呵。须要退步抽身早
    曹雪芹【红豆词】
    滴不尽相思血泪抛红豆。开不完春柳春花满画楼。睡不稳纱窗风雨黄昏後。忘不了新愁与旧愁。咽不下玉粒金波噎满喉。照不见菱花镜里形容瘦。展不开的眉头。捱不明的更漏。呀。恰便似遮不住的青山隐隐。流不断的绿水悠悠
    温庭筠【望江南】
    梳洗罢。独倚望江楼。过尽千帆皆不是。斜晖脉脉水悠悠。肠断白苹洲
    范仲淹【苏幕遮】
    碧云天。黄叶地。秋色连波。波上寒烟翠。山映斜阳天接水。芳草无情。更在斜阳外
    暗乡魂。追旅思。夜夜除非。好梦留人睡。明月楼高休独倚。酒入愁肠。化作相思泪
    陈子昂【登幽州台歌】
    前不见古人。後不见来者。念天地之悠悠。独怆然而涕下
    林逋【相思令】
    吴山青。越山青。两岸青山相对迎。争忍有离情
    君泪盈。妾泪盈。罗带同心结未成。江边潮已平
    李煜【虞美人】
    春花秋月何时了。往事知多少。小楼昨夜又东风。故国不堪回首月明中
    雕栏玉砌应犹在。只是朱颜改。问君能有几多愁。恰似一江春水向东流
    李煜【浪淘沙】
    帘外雨潺潺。春意阑珊。罗衾不耐五更寒。梦里不知身是客。一晌贪欢
    独自莫凭栏。无限江山。别时容易见时难。流水落花春去也。天上人间
    李煜【浪淘沙】
    往事只堪哀。对景难排。秋风庭院藓侵阶。一任珠帘闲不卷。终日谁来
    金剑已沉埋。壮气蒿莱。晚凉天净月华开。想得玉楼瑶殿影。空照秦淮
    李煜【相见欢】
    林花谢了春红。太匆匆。无奈朝来寒雨晚来风。胭脂泪。相留醉。几时重。自是人生长恨水长东
    李煜【相见欢】
    无言独上西楼。月如钩。寂寞梧桐深院锁清秋。剪不断。理还乱。是离愁。别是一般滋味在心头
    李煜【子夜歌】
    人生愁恨何能免。销魂独我情何限。故国梦重归。觉来双泪垂。高楼谁与上。长记秋晴望。往事已成空。还如一梦中
    李煜【乌夜啼】
    昨夜风兼雨。帘帏飒飒秋声。烛残漏滴频欹枕。起坐不能平。世事漫随流水。算来一梦浮生。醉乡路稳宜频到。此外不堪行
    李煜【忆江南】
    多少恨。昨夜梦魂中。还似旧时游上苑。车如流水马如龙。花月正春风
    李煜【清平乐】
    别来春半。触目愁肠断。砌下落梅如雪乱。拂了一身还满。雁来音信无凭。路遥归梦难成。离恨恰如春草。更行更远还生
    曹操【短歌行】
    对酒当歌。人生几何。譬如朝露。去日苦多。慨当以慷。忧思难忘。何以解忧。唯有杜康。青青子衿。悠悠我心。但为君故。沉吟至今。呦呦鹿鸣。食野之苹。我有嘉宾。鼓瑟吹笙。明明如月。何时可掇。忧从中来。不可断绝。越陌度阡。枉用相存。契阔谈　。心念旧恩。月明星稀。乌鹊南飞。绕树三匝。何枝可依。山不厌高。海不厌深。周公吐哺。天下归心
    刘禹锡【乌衣巷】
    朱雀桥边野草花。乌衣巷口夕阳斜。旧时王谢堂前燕。飞入寻常百姓家
    王勃【送杜少府之任蜀州】
    城阙辅三秦。风烟望五津。与君离别意。同是宦游人。海内存知己。天涯若比邻。无为在歧路。儿女共沾巾
    崔护【题城都南庄】
    去年今日此门中。人面桃花相映红。人面不知何处去。桃花依旧笑春风
    项羽【垓下歌】
    力拔山河气盖世。时不利兮骓不逝。骓不逝兮争如何。虞兮虞兮奈若何
    蒋捷【梅花引】
    白鸥问我泊孤舟。是身留。是心留。心若留时。何事锁眉头。风拍小帘灯晕舞。对闲影。冷清清。忆旧游
    旧游旧游今在否。花外楼。柳下舟。梦也梦也。梦不到。寒水空流。漠漠黄云。湿透木棉裘。都道无人愁似我。今夜雪。有梅花。似我愁
    蒋捷【虞美人】
    少年听雨歌楼上。红烛昏罗帐。壮年听雨客舟中。江阔云低断雁叫西风
    而今听雨僧庐下。鬓已星星也。悲欢离合总无情。一任阶前点滴到天明
    蒋捷【一剪梅】
    一片春愁待酒浇。江上舟摇。楼上帘招。秋娘渡与泰娘桥。风又飘飘。雨又萧萧
    何日归家洗客袍。银字笙调。心字香烧。流光容易把人抛。红了樱桃。绿了芭蕉
    秦观【鹊桥仙】
    纤云弄巧。飞星传恨。银汉迢迢暗度。金凤玉露一相逢。便胜却。人间无数
    柔情似水。佳期如梦。忍顾鹊桥归路。两情若是久长时。又岂在。朝朝暮暮
    秦观【江城子】
    西城杨柳弄春柔。动离忧。泪难收。犹忆多情。曾为系归舟。碧野朱桥当日事。人不见。水空流
    韶华不为少年留。恨悠悠。几时休。飞絮落花时候。一登楼。便做春江都是泪。流不尽。许多愁
    秦观【江城子】
    南来飞燕北归鸿。偶相逢。惨愁容。绿鬓朱颜。重见两衰翁。别後悠悠君莫问。不言中
    小槽春酒滴珠红。莫匆匆。满金钟。饮散落花流水。各西东。後会不知何处是。烟浪远。暮云重
    秦观【如梦令】
    莺嘴啄花红溜。燕尾点波绿皱。指冷玉笙寒。吹彻小梅春透。依旧。依旧。人与绿杨俱瘦
    秦观【八六子】
    倚危亭。恨如芳草。萋萋铲尽还生。念柳外青骢别後。水边红袂多时。怆然暗惊。无端天与娉婷。夜月一帘幽梦。春风十里柔情。怎奈何。欢愉渐随流水。素弦声断。翠绡香减。那堪片片飞花弄晚。蒙蒙残雪笼晴。正销凝。黄鹂又啼数声
    关汉卿【四块玉】
    南亩耕。东山卧。世态人情经历多。闲将往事思量过。贤的是他。愚的是我。争什麽
    关汉卿【四块玉】
    旧酒没。新醅泼。老瓦盆边笑呵呵。共山僧野叟闲吟和。他出一对鸡。我出一个鹅。闲快活
    晏几道【少年游】
    离多最是。东西流水。终解两相逢。浅情纵似。行云无定。犹到梦魂中
    可怜人意。薄于云水。佳会更难重。细想从来。断肠多次。不与这番同
    晏几道【鹧鸪天】
    彩袖殷勤捧玉锺。当年拼却醉颜红。舞低杨柳楼心月。歌尽桃花扇底风。从别後。忆相逢。几回魂梦与君同。今宵剩把银红照。犹恐相逢是梦中
    晏几道【点降唇】
    花信来时。恨无人似花依旧。又成春瘦。折断门前柳。天与多情。不与长相守。分飞後。泪痕和酒。沾了双罗袖
    晏几道【临江仙】
    梦後楼台高锁。酒醒帘幕低垂。去年春恨却来时。落花人独立。微雨燕双飞
    记得小苹初见。两重心字罗衣。琵琶弦上说相思。当时明月在。曾照彩云归
    杜秋娘【金缕衣】
    劝君莫惜金缕衣。劝君惜取少年时。花开堪折直须折。莫待无花空折枝
    罗隐【自遣】
    得即高歌失即休。多愁多恨亦悠悠。今朝有酒今朝醉。明日愁来明日愁
    梁绍壬【圈儿词】
    相思欲寄无从寄。画个圈儿替。话在圈儿外。心在圈儿里。我密密加圈。你须密密知浓意。单圈儿是我。双圈儿是你。整圈儿是团圆。破圈儿是别离。还有那数不尽的相思。把一路的圈儿圈到底
    司马光【西江月】
    宝髻松松挽就。铅华淡淡妆成。红姻翠雾罩轻盈。飞絮游丝无定
    相见不如不见。有情还似无情。笙歌散後酒微醒。深愿月明人静
    张可久【寨儿令】
    写旧游。换新愁。玉萧寒酒醒江楼。黄鹤矶头。白鹭汀洲。烟水共悠悠
    人何在七国春秋。浪淘尽千古风流。隋堤犹翠柳。汉土自鸿沟。休。来往愧沙鸥
    张可久【离思】
    月笼沙。十年心事付琵琶。相思懒看帏屏画。人在天涯。春残豆蔻花。情寄鸳鸯帕。香冷荼茉架。旧游台榭。晓梦窗纱
    贯云石【吊屈原】
    楚怀王。忠臣跳入汨罗江。离骚读罢空惆怅。日月同光。伤心来笑你一场。笑你个三闾强。为甚不身心放。沧浪污你。你污沧浪
    崔颢【黄鹤楼】
    昔人已乘黄鹤去。此地空余黄鹤楼。黄鹤一去不复返。白云千载空悠悠。晴川历历汉阳树。芳草萋萋鹦鹉洲。日暮乡关何处是。烟波江上使人愁
    张九龄【望月怀远】
    海上生明月。天涯共此时。情人怨遥夜。竟夕起相思。灭烛怜光满。披衣觉露滋。不堪盈手赠。还寝梦佳期
    李叔同【骊歌】
    长亭外。古道边。芳草碧连天。晚风拂柳笛声残。夕阳山外山
    天之涯。地之角。知交半零落。一壶浊酒尽余欢。今宵别梦寒
    元稹【离思】
    曾经沧海难为水。除却巫山不是云。取次花丛懒回顾。半缘修道半缘君
    钱鹤滩【明日歌】
    明日复明日。明日何其多。我生待明日。万事成蹉跎。人生苦被明日累。春去秋来老将至。朝看水东流。暮看日西堕。百年明日能几何。请君听我明日歌
    郑板桥【竹石】
    咬定青山不放松。立根原在破岩中。千磨万击还坚劲。任你东西南北风
    郑板桥【题竹】
    一两三枝竹竿。四五六片竹叶。自然淡淡疏疏。何必重重叠叠
    郑板桥【无题】
    名利竟如何。岁月磋跎。几番风雨几晴和。愁水愁风愁不尽。总是南柯
    郑板桥【无题】
    一朝势落成春梦。倒不如。蓬门僻巷。教几个。小小蒙童
    袁枚【遣兴】
    但肯寻诗便有诗。灵虚一点是吾师。夕阳芳草寻常物。解用都为绝妙词
    袁枚【绝命词】
    赋性生来本野流。手提竹杖过通州。饭篮向晓迎残月。歌板临风唱晚秋。两脚踢翻尘世路。一肩担尽古今愁。如今不受嗟来食。村犬何须吠不休
    唐寅【言怀】
    笑舞狂歌五十年。花中行乐月中眠。漫劳海内传名字。谁论腰间缺酒钱。诗赋自惭称作者。众人多道我神仙。些须做得工夫处。莫损心头一寸天
    唐寅【警世】
    世事如舟挂短篷。或移西岸或移东。几回缺月还圆月。数阵南风又北风。岁久人无千日好。春深花有几时红。是非入耳君须忍。半作痴呆半作聋
    唐寅【警世】
    万事由天莫苦求。子孙绵远　悠悠。饮三杯酒休胡乱。得一帆风便可收。生事事生何日了。害人人害几时休。冤家宜解不宜结。各自回头看後头
    唐寅【花下酌酒歌】
    九十春光一掷梭。花前酌酒唱高歌。枝上花开能几日。世上人生能几何。好花难种不长开。少年易过不重来。人生不向花前醉。花笑人生也是呆
    王国维【蝶恋花】
    阅尽天涯离别苦。不道归来。零落花如许。花底相看无一语。绿窗春与天俱暮
    待把相思灯下诉。一缕新欢。旧恨千千缕。最是人间留不住。朱颜辞镜花辞树
    白朴【知几】
    知荣知辱牢缄口。谁是谁非暗点头。诗书丛里且淹留。闲袖手。贫煞也风流
    白朴【沉醉东风】
    黄芦岸白苹渡口。绿杨堤红蓼滩头。虽无刎颈交。却有忘机友。点秋江白鹭沙鸥。傲杀人间万户侯。不识字烟波钓叟
    柳宗元【江雪】
    千山鸟飞绝。万径人踪灭。孤舟蓑笠翁。独钓寒江雪
    朱敦儒【西江月】
    世事短如春梦。人情薄似秋云。不需计较苦劳心。况逢一朵花新。片时欢笑且相亲。明日阴晴未定
    朱敦儒【采桑子】
    扁舟去作江南客。旅雁孤云。万里烟尘。回首中原泪满巾
    碧山相映汀洲冷。枫叶芦根。日落波平。愁损离乡去国人
    文天祥【过零丁洋】
    辛苦遭逢起一经。干戈寥落四周星。山河破碎风飘絮。身世浮沈雨打萍。惶恐滩头说惶恐。零丁洋里叹零丁。人生自古谁无死。留取丹心照汗青
    黄庭坚【清平乐】
    春归何处。寂寞无行路。若有人知春去处。唤取归来同住。春无踪迹谁知。除非问取黄鹂。百啭无人能解。因风吹过蔷薇
    晏殊【玉楼春】
    绿杨芳草长亭路。年少抛人容易去。楼头残梦五更钟。花底离情三月雨。无情不似多情苦。一寸还成千万缕。天涯地角有穷时。只有相思无尽处
    晏殊【清平乐】
    红笺小字。说尽平生意。鸿雁在云鱼在水。惆怅此情难寄。斜阳独倚西楼。遥山恰对帘钩。人面不知何处。绿波依旧东流
    晏殊【浣溪沙】
    一向年光有限身。等闲离别易销魂。酒筵歌席莫辞频
    满目山何空念远。落花风雨更伤春。不如怜取眼前人
    晏殊【浣溪沙】
    一曲新词酒一杯。去年天气旧亭台。夕阳西下几时回
    无可奈何花落去。似曾相识燕归来。小圆香径独徘徊
    [ top ]
白居易【长恨歌】
汉皇重色思倾国。御宇多年求不得。杨家有女初长成。养在深闺人未识
天生丽质难自弃。一朝选在君王侧。回眸一笑百媚生。六宫粉黛无颜色
春寒赐浴华清池。温泉水滑洗凝脂。侍儿扶起娇无力。始是新承恩泽时
云鬓花颜金步摇。芙蓉帐暖度春宵。春宵苦短日高起。从此君王不早朝
承欢侍宴无闲暇。春从春游夜专夜。後宫佳丽三千人。三千宠爱在一身
金星妆成娇侍夜。玉楼宴罢醉和春。姊妹弟兄皆列士。可怜光彩生门户
遂令天下父母心。不重生男重生女。骊宫高处入青云。仙乐风飘处处闻
缓歌慢舞凝丝竹。尽日君王看不足。渔阳鼙鼓动地来。惊破霓裳羽衣曲
九重城阙烟尘生。千乘万骑西南行。翠华摇摇行复止。西出都门百余里
六军不发无奈何。宛转蛾眉马前死。花钿委地无人收。翠翘金雀玉搔头
君王掩面救不得。回看血泪相和流。黄埃散漫风萧索。云栈萦纡登剑阁
峨嵋山下少人行。旌旗无光日色薄。蜀江水碧蜀山青。圣主朝朝暮暮情
行宫见月伤心色。夜雨闻铃肠断声。天旋地转回龙驭。到此踌躇不能去
马嵬坡下泥土中。不见玉颜空死处。君臣相顾尽沾衣。东望都门信马归
归来池苑皆依旧。太液芙蓉未央柳。芙蓉如面柳如眉。对此如何不泪垂
春风桃李花开日。秋雨梧桐叶落时。西宫南内多秋草。落叶满阶红不扫
梨园子弟白发新。椒房阿监青娥老。夕殿萤飞思悄然。孤灯挑尽未成眠
迟迟钟鼓初长夜。耿耿星河欲曙天。鸳鸯瓦冷霜华重。翡翠衾寒谁与共
悠悠生死别经年。魂魄不曾来入梦。临邛道士鸿都客。能以精诚致魂魄
为感君王辗转思。遂教方士殷勤觅。排空驭气奔如电。升天入地求之遍
上穷碧落下黄泉。两处茫茫皆不见。忽闻海上有仙山。山在虚无缥缈间
楼阁玲珑五云起。其中绰约多仙子。中有一人字太真。雪肤花貌参差是
金阙西厢叩玉扃。转教小玉报双成。闻道汉家天子使。九华帐里梦魂惊
揽衣推枕起徘徊。珠箔银屏迤逦开。云鬓半偏新睡觉。花冠不整下堂来
风吹仙袂飘飘举。犹似霓裳羽衣舞。玉容寂寞泪阑干。梨花一枝春带雨
含情凝睇谢君王。一别音容两渺茫。昭阳殿里恩爱绝。蓬莱宫中日月长
回头下望人寰处。不见长安见尘雾。唯将旧物表深情。钿合金钗寄将去
钗留一股合一扇。钗擘黄金合分钿。但教心似金钿坚。天上人间会相见
临别殷勤重寄词。词中有誓两心知。七月七日长生殿。夜半无人私语时
在天愿作比翼鸟。在地愿为连理枝。天长地久有时尽。此恨绵绵无绝期
[ top ]



Created by Becky Chan. September, 96.

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
