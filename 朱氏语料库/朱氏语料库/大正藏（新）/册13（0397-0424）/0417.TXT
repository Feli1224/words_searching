【经文资讯】大正新修大藏经 第十三册 No. 417《般舟三昧经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，维习安大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 13, No. 417 般舟三昧经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T13n0417_p0897c16┃
T13n0417_p0897c17┃
T13n0417_p0897c18┃
T13n0417_p0897c19┃
T13n0417_p0897c20┃
T13n0417_p0897c21┃
T13n0417_p0897c22┃
T13n0417_p0897c23┃
T13n0417_p0897c24┃　　No. 417 [Nos. 416, 418, 419]
T13n0417_p0897c25┃佛说般舟三昧经
T13n0417_p0897c26┃
T13n0417_p0897c27┃　　　　後汉月支三藏支娄迦谶译
T13n0417_p0897c28┃　　问事品第一
T13n0417_p0897c29┃闻如是。一时佛在罗阅只加邻竹园中。与大
T13n0417_p0898a01┃菩萨比丘比丘尼优婆塞优婆夷。及诸天龙
T13n0417_p0898a02┃阿须轮诸夜叉迦楼罗甄陀罗摩[目*侯]勒等。无央
T13n0417_p0898a03┃数众。一切都在大会坐。是时[台-台+(-刈+又)]陀和菩萨。从
T13n0417_p0898a04┃坐起整衣服。长跪叉手白佛。愿欲有所问。听
T13n0417_p0898a05┃者今当问。佛言善哉。恣汝所问。今当为汝说
T13n0417_p0898a06┃之。[台-台+(-刈+又)]陀和问佛言。菩萨当行何等法得智慧。
T13n0417_p0898a07┃如巨海揽万流。云何行。博达众智所闻悉解
T13n0417_p0898a08┃而不疑。云何行。自识宿命所从来生。云何行。
T13n0417_p0898a09┃得长寿。云何行。常在大姓家生。父母兄弟宗
T13n0417_p0898a10┃亲知识无不爱敬。云何行。得端正颜好美艳。
T13n0417_p0898a11┃云何得高才与众绝异。智慧通达无所不包。
T13n0417_p0898a12┃云何行。功立相满自致成佛威神无量。成佛
T13n0417_p0898a13┃境界庄严国土。云何行。降魔怨。云何行。而得
T13n0417_p0898a14┃自在所愿不违。云何行。得入总持门。云何行。
T13n0417_p0898a15┃得神足遍至诸佛土。云何行。得勇猛如师子
T13n0417_p0898a16┃无所畏。一切魔不能动。云何行得佛圣性。诸
T13n0417_p0898a17┃经法悉受持。皆了知而不忘。云何行得自足
T13n0417_p0898a18┃离谀谄。不著三处。云何行。得无G碍持萨云
T13n0417_p0898a19┃若教不失佛意。云何行。得人信。云何行。得八
T13n0417_p0898a20┃种声入万亿音。云何行。得具足相好。云何行。
T13n0417_p0898a21┃得彻听。云何行。得道眼睹未然。云何行。得十
T13n0417_p0898a22┃力正真慧。云何行。心一等念十方诸佛悉现
T13n0417_p0898a23┃在前。云何行。知四事之本无。云何行。便於此
T13n0417_p0898a24┃间见十方无数佛土。其中人民天龙鬼神及
T13n0417_p0898a25┃蠕动之类善恶归趣皆了知。所问如是。当云
T13n0417_p0898a26┃何行。愿佛说之释一切疑。佛告[台-台+(-刈+又)]陀和。善哉。
T13n0417_p0898a27┃汝所问多所过度。不可复计。汝所以能作是
T13n0417_p0898a28┃问者。汝乃前世过去佛时。所作功德。供养诸
T13n0417_p0898a29┃佛。乐於经法。守禁戒行清净所致。常行乞食
T13n0417_p0898b01┃不就请。多成就诸菩萨合会。教语令弃众恶。
T13n0417_p0898b02┃视一切悉平等所致。常有大慈大悲所致。汝
T13n0417_p0898b03┃功德不可复计。佛告[台-台+(-刈+又)]陀和。有三昧名十方
T13n0417_p0898b04┃诸佛悉在前立。能行是法。汝之所问悉可得
T13n0417_p0898b05┃也。[台-台+(-刈+又)]陀和白佛。愿为说之。今佛说者。多所过
T13n0417_p0898b06┃度安隐十方。为诸菩萨现大明相。佛告[台-台+(-刈+又)]陀
T13n0417_p0898b07┃和。有三昧名定意。菩萨常当守习持。不得复
T13n0417_p0898b08┃随余法。功德中最第一
T13n0417_p0898b09┃　　行品第二
T13n0417_p0898b10┃佛告[台-台+(-刈+又)]陀和。菩萨欲疾得是定者。常立大信。
T13n0417_p0898b11┃如法行之则可得也。勿有疑想如毛发许。是
T13n0417_p0898b12┃定意法。名为菩萨超众行
T13n0417_p0898b13┃　立一念　　信是法　　随所闻
T13n0417_p0898b14┃　念其方　　宜一念　　断诸想
T13n0417_p0898b15┃　立定信　　勿狐疑　　精进行
T13n0417_p0898b16┃　勿懈怠　　勿起想　　有与无
T13n0417_p0898b17┃　勿念进　　勿念退　　勿念前
T13n0417_p0898b18┃　勿念後　　勿念左　　勿念右
T13n0417_p0898b19┃　勿念无　　勿念有　　勿念远
T13n0417_p0898b20┃　勿念近　　勿念痛　　勿念痒
T13n0417_p0898b21┃　勿念饥　　勿念渴　　勿念寒
T13n0417_p0898b22┃　勿念热　　勿念苦　　勿念乐
T13n0417_p0898b23┃　勿念生　　勿念老　　勿念病
T13n0417_p0898b24┃　勿念死　　勿念身　　勿念命
T13n0417_p0898b25┃　勿念寿　　勿念贫　　勿念富
T13n0417_p0898b26┃　勿念贵　　勿念贱　　勿念色
T13n0417_p0898b27┃　勿念欲　　勿念小　　勿念大
T13n0417_p0898b28┃　勿念长　　勿念短　　勿念好
T13n0417_p0898b29┃　勿念丑　　勿念恶　　勿念善
T13n0417_p0898c01┃　勿念镇　　勿念喜　　勿念坐
T13n0417_p0898c02┃　勿念起　　勿念行　　勿念止
T13n0417_p0898c03┃　勿念经　　勿念法　　勿念是
T13n0417_p0898c04┃　勿念非　　勿念舍　　勿念取
T13n0417_p0898c05┃　勿念想　　勿念识　　勿念断
T13n0417_p0898c06┃　勿念著　　勿念空　　勿念实
T13n0417_p0898c07┃　勿念轻　　勿念重　　勿念难
T13n0417_p0898c08┃　勿念易　　勿念深　　勿念浅
T13n0417_p0898c09┃　勿念广　　勿念狭　　勿念父
T13n0417_p0898c10┃　勿念母　　勿念妻　　勿念子
T13n0417_p0898c11┃　勿念亲　　勿念疏　　勿念憎
T13n0417_p0898c12┃　勿念爱　　勿念得　　勿念失
T13n0417_p0898c13┃　勿念成　　勿念败　　勿念清
T13n0417_p0898c14┃　勿念浊　　断诸念　　一期念
T13n0417_p0898c15┃　意勿乱　　常精进　　勿懈怠
T13n0417_p0898c16┃　勿岁计　　勿日倦　　立一念
T13n0417_p0898c17┃　勿中忽　　除睡眠　　精其意
T13n0417_p0898c18┃　常独处　　勿聚会　　避恶人
T13n0417_p0898c19┃　近善友　　亲明师　　视如佛
T13n0417_p0898c20┃　执其志　　常柔弱　　观平等
T13n0417_p0898c21┃　於一切　　避乡里　　远亲族
T13n0417_p0898c22┃　弃爱欲　　履清净　　行无为
T13n0417_p0898c23┃　断诸欲　　舍乱意　　习定行
T13n0417_p0898c24┃　学文慧　　必如禅　　除三秽
T13n0417_p0898c25┃　去六入　　绝淫色　　离众受
T13n0417_p0898c26┃　勿贪财　　多畜积　　食知足
T13n0417_p0898c27┃　勿贪味　　众生命　　慎勿食
T13n0417_p0898c28┃　衣如法　　勿绮饰　　勿调戏
T13n0417_p0898c29┃　勿x慢　　勿自大　　勿贡高
T13n0417_p0899a01┃　若说经　　当如法　　了身本
T13n0417_p0899a02┃　犹如幻　　勿受阴　　勿入界
T13n0417_p0899a03┃　阴如贼　　四如蛇　　为无常
T13n0417_p0899a04┃　为恍惚　　无常主　　了本无
T13n0417_p0899a05┃　因缘会　　因缘散　　悉了是
T13n0417_p0899a06┃　知本无　　加慈哀　　於一切
T13n0417_p0899a07┃　施贫穷　　济不还　　是为定
T13n0417_p0899a08┃　菩萨行　　至要慧　　起众智
T13n0417_p0899a09┃佛告[台-台+(-刈+又)]陀和。持是行法便得三昧。现在诸佛
T13n0417_p0899a10┃悉在前立。其有比丘比丘尼。优婆塞优婆夷。
T13n0417_p0899a11┃如法行持戒完具。独一处止念西方阿弥陀佛
T13n0417_p0899a12┃今现在。随所闻当念。去此千亿万佛刹。其国
T13n0417_p0899a13┃名须摩提。一心念之。一日一夜若七日七夜。
T13n0417_p0899a14┃过七日已後见之。譬如人梦中所见。不知昼
T13n0417_p0899a15┃夜亦不知内外。不用在冥中。有所蔽碍故不
T13n0417_p0899a16┃见。[台-台+(-刈+又)]陀和。菩萨当作是念。时诸佛国境界中。
T13n0417_p0899a17┃诸大山须弥山。其有幽冥之处。悉为开辟无
T13n0417_p0899a18┃所蔽碍。是菩萨不持天眼彻视。不持天耳彻
T13n0417_p0899a19┃听。不持神足到其佛刹。不於此间终生彼间。
T13n0417_p0899a20┃便於此坐见之。譬如人闻堕舍利国。有淫女
T13n0417_p0899a21┃字须门。复有人闻淫女阿凡和利。复有人闻
T13n0417_p0899a22┃优婆洹复作淫女。时其人未曾见此三女人。
T13n0417_p0899a23┃闻之淫意即动。是三人皆在罗阅只国同时
T13n0417_p0899a24┃念。各於梦中到其女边。与共栖宿。觉已各自
T13n0417_p0899a25┃念之。佛告[台-台+(-刈+又)]陀和。我持是三女人以为喻。汝
T13n0417_p0899a26┃持是事为人说经。使解此慧。至不退转地无
T13n0417_p0899a27┃上正真道。若後得佛号曰善觉。佛言。菩萨於
T13n0417_p0899a28┃此间国土。念阿弥陀佛专念故得见之。即问。
T13n0417_p0899a29┃持何法得生此国。阿弥陀佛报言。欲来生者
T13n0417_p0899b01┃当念我名。莫有休息则得来生。佛言。专念故
T13n0417_p0899b02┃得往生。常念佛身有三十二相八十种好。巨
T13n0417_p0899b03┃亿光明彻照。端正无比。在菩萨僧中说法不
T13n0417_p0899b04┃坏色。何以故。色痛痒思想生死识魂神地水
T13n0417_p0899b05┃火风。世间天上上至梵摩诃梵不坏色。用念
T13n0417_p0899b06┃佛故得是三昧。佛告[台-台+(-刈+又)]陀和。是菩萨三昧谁
T13n0417_p0899b07┃证者。我弟子摩诃迦叶因坻达须真天子。及
T13n0417_p0899b08┃时知者。有行得者。是为证也。如是[台-台+(-刈+又)]陀和。欲
T13n0417_p0899b09┃得见十方诸现在佛者。当一心念其方莫得
T13n0417_p0899b10┃异想。如是即可得见。譬如人远出到他郡国。
T13n0417_p0899b11┃念本乡里家室亲族。其人於梦中归到故乡
T13n0417_p0899b12┃里。见家室亲属。喜共言语。觉为知识说之如
T13n0417_p0899b13┃是。佛言。菩萨闻佛名字欲得见者。常念其方
T13n0417_p0899b14┃即得见之。譬如比丘观死人骨。著前观之。有
T13n0417_p0899b15┃青时有白时。有赤时有黑时。其色无有持
T13n0417_p0899b16┃来者。是意所想耳。菩萨如是持佛威神力。於
T13n0417_p0899b17┃三昧中立自在。欲见何方佛即得见。何以故。
T13n0417_p0899b18┃持佛力。三昧力。本功德力。用是三事故得见。
T13n0417_p0899b19┃譬如人年少端正著好衣服。欲自见其形。若
T13n0417_p0899b20┃以持镜。若麻油若净水水精。於中照自见之。
T13n0417_p0899b21┃云何宁有影从外入镜麻油水水精中不也。
T13n0417_p0899b22┃[台-台+(-刈+又)]陀和言。不也天中天。以镜麻油水水精净
T13n0417_p0899b23┃故。自见其影耳。影不从中出。亦不从外入。佛
T13n0417_p0899b24┃言善哉。[台-台+(-刈+又)]陀和。色清净故。所有者清净。欲见
T13n0417_p0899b25┃佛即见。见即问。问即报。闻经大欢喜作是念。
T13n0417_p0899b26┃佛从何所来。我为到何所。自念佛无所从来。
T13n0417_p0899b27┃我亦无所至。自念欲处色处无色处。是三处
T13n0417_p0899b28┃意所作耳。我所念即见。心作佛。心自见。心是
T13n0417_p0899b29┃佛心。佛心是我身。心见佛。心不自知心。心不
T13n0417_p0899c01┃自见心。心有想为疑心。无想是涅盘。是法无
T13n0417_p0899c02┃可乐者。设使念为空耳。无所有也。菩萨在三
T13n0417_p0899c03┃昧中立者。所见如是。佛尔时说偈言
T13n0417_p0899c04┃　心者不自知　　有心不见心
T13n0417_p0899c05┃　心起想则疑　　无心是涅盘
T13n0417_p0899c06┃　是法无坚固　　常立在於念
T13n0417_p0899c07┃　以解见空者　　一切无想愿
T13n0417_p0899c08┃　　四事品第三
T13n0417_p0899c09┃菩萨有四事法。疾逮得是三昧。一者所信无
T13n0417_p0899c10┃有能坏者。二者精进无有能退者。三者智慧
T13n0417_p0899c11┃无有能及者。四者常与善师从事。是为四。复
T13n0417_p0899c12┃有四事。疾得是三昧。一者不得有世间思想。
T13n0417_p0899c13┃如弹指顷三月。二者不得睡眠三月。如弹指
T13n0417_p0899c14┃顷。三者经行不得休息三月。除其饭食左右。
T13n0417_p0899c15┃四者为人说经。不得望人供养。是为四。复有
T13n0417_p0899c16┃四者。疾得是三昧。一者合会人至佛所。二者
T13n0417_p0899c17┃合会人使听经。三者不嫉。四者教人学佛道。
T13n0417_p0899c18┃是为四。复有四事。疾得是三昧。一者作佛形
T13n0417_p0899c19┃像。用成是三昧故。二者持好素写是三昧。三
T13n0417_p0899c20┃者教自贡高人内佛道中。四者常护佛法。是
T13n0417_p0899c21┃为四。佛尔时说偈言
T13n0417_p0899c22┃　常信乐於佛法　　精进行解深慧
T13n0417_p0899c23┃　广分布为人说　　慎无得贪供养
T13n0417_p0899c24┃　意善解便离欲　　常念佛有威德
T13n0417_p0899c25┃　悉见知无数变　　过去佛及当来
T13n0417_p0899c26┃　并现在人中尊　　诸相好若干种
T13n0417_p0899c27┃　黄金色无秽漏　　坚固教无极慧
T13n0417_p0899c28┃　听是法无乱心　　常舍离懈怠行
T13n0417_p0899c29┃　无恚害向他人　　敬於师当如佛
T13n0417_p0900a01┃　慎无得疑斯经　　一切佛所歌叹
T13n0417_p0900a02┃　常造立佛形像　　常教人学是法
T13n0417_p0900a03┃　行如是得三昧
T13n0417_p0900a04┃佛告[台-台+(-刈+又)]陀和。欲学是三昧者。当敬於师承事
T13n0417_p0900a05┃供养。视当如佛。视善师不如佛者。得三昧难。
T13n0417_p0900a06┃菩萨敬善师从学得是三昧已。持佛威神於
T13n0417_p0900a07┃中立。东向视见若干百千万亿佛。十方等悉
T13n0417_p0900a08┃见之。譬如人夜起观星宿甚众多。菩萨欲得
T13n0417_p0900a09┃见今现在佛悉在前立者。当敬善师。不得视
T13n0417_p0900a10┃师长短。当具足布施持戒忍辱精进一心。不
T13n0417_p0900a11┃得懈怠
T13n0417_p0900a12┃　　譬喻品第四
T13n0417_p0900a13┃佛告[台-台+(-刈+又)]陀和。菩萨得是三昧不精进行者。譬
T13n0417_p0900a14┃如人载满船珍宝渡大海。船中道坏。阎浮利
T13n0417_p0900a15┃人皆大愁忧念失我尔所宝。菩萨闻是三昧
T13n0417_p0900a16┃不学者。一切诸天人民皆悲忧言。乃失我尔
T13n0417_p0900a17┃所经宝。佛言。是三昧经者。是佛所嘱。佛所称
T13n0417_p0900a18┃举。闻是深三昧。不书学诵守持如法者。是为
T13n0417_p0900a19┃愚疑。譬如疑子人持钐聪阌胫。而不肯受
T13n0417_p0900a20┃谓之不净香。主言。此钐聪阋病Ｇ淠谓不净。
T13n0417_p0900a21┃嗅之知香。视之知净。其人闭目不嗅不视也。
T13n0417_p0900a22┃佛言。闻是三昧不肯受持者。如彼疑子是为
T13n0417_p0900a23┃无知。反呼世间为有。不入空不知无。自谓如
T13n0417_p0900a24┃法。反作轻戏言。佛亦有深经乎。亦有威神乎。
T13n0417_p0900a25┃反相形言。世间亦有比丘如阿难乎。佛言其
T13n0417_p0900a26┃人从持是三昧者。所去两两三三相与语言。
T13n0417_p0900a27┃是何等说。从何得是语。为自合会作是经。非
T13n0417_p0900a28┃佛所说。佛告[台-台+(-刈+又)]陀和。譬如贾客持摩尼珠示
T13n0417_p0900a29┃田家疑子。曰评此直几钱。贾客言。持是珠置
T13n0417_p0900b01┃冥中。其光所照直满中宝。佛言。其人不知是
T13n0417_p0900b02┃珠而言。其价能与一头牛等不。宁可贸一头
T13n0417_p0900b03┃牛与我者善。不肯者休。如是[台-台+(-刈+又)]陀和。菩萨闻
T13n0417_p0900b04┃是三昧不信。反形相者。如彼疑子。佛言。菩萨
T13n0417_p0900b05┃闻是三昧信受持修行者。四面皆拥护无所
T13n0417_p0900b06┃畏持戒完具。是为高明。智慧深入当分布语
T13n0417_p0900b07┃人展转相教。当令是三昧久在世间。佛言。疑
T13n0417_p0900b08┃人自於前世不供养作功德。反自贡高。多行
T13n0417_p0900b09┃诽谤嫉妒。贪财利故欲求名誉。但欲哗说不
T13n0417_p0900b10┃信深经。闻是三昧不信不乐不学。反诽谤是
T13n0417_p0900b11┃经。言非佛所说。佛告[台-台+(-刈+又)]陀和。今我故语汝如
T13n0417_p0900b12┃是若善男子善女人。持珍宝满三千国土布
T13n0417_p0900b13┃施。设有是功德。不如闻是三昧信乐者。其福
T13n0417_p0900b14┃过彼上
T13n0417_p0900b15┃佛告[台-台+(-刈+又)]陀和。如我所说无有异。今故说是语
T13n0417_p0900b16┃耳。今见我说是三昧有疑者。其人却後除在
T13n0417_p0900b17┃恶师边。正使善师所其功德不足言。如是辈
T13n0417_p0900b18┃人。转与恶师从事。闻是三昧不信不乐不学。
T13n0417_p0900b19┃何以故。其人所更佛少。智慧少故不信耳。佛
T13n0417_p0900b20┃告[台-台+(-刈+又)]陀和。其有闻是三昧。不轻笑不诽谤。不
T13n0417_p0900b21┃疑不乍信乍不信。欢喜乐书学诵持者。我悉
T13n0417_p0900b22┃豫知见之。其人不独於一佛二佛所作功德。
T13n0417_p0900b23┃悉於百佛所闻是三昧。却後世时闻是三昧。
T13n0417_p0900b24┃书学诵持守之一日一夜。其福不可计。自致
T13n0417_p0900b25┃得阿惟越致。所愿者得。佛告[台-台+(-刈+又)]陀和。听我说
T13n0417_p0900b26┃譬喻。有人取一佛刹悉碎如尘。取一尘皆复
T13n0417_p0900b27┃尽破。如一佛刹尘。云何是尘数宁多不也。[台-台+(-刈+又)]
T13n0417_p0900b28┃陀和言。甚多甚多天中天。佛言。有菩萨尽取
T13n0417_p0900b29┃一尘置一佛刹。其数尔所佛刹。满中珍宝悉
T13n0417_p0900c01┃持供养诸佛。其福功德少少耳。不如闻是三
T13n0417_p0900c02┃昧学书诵持。为他人说守。须臾间闻。是功德
T13n0417_p0900c03┃不可复计。何况已得是三昧悉具足者。佛尔
T13n0417_p0900c04┃时说偈言
T13n0417_p0900c05┃　若有菩萨求众德　　当说奉行是三昧
T13n0417_p0900c06┃　信乐讽诵不疑者　　其功德福无齐限
T13n0417_p0900c07┃　如一佛国之世界　　皆破坏碎以为尘
T13n0417_p0900c08┃　一切佛土过是数　　满中珍宝用布施
T13n0417_p0900c09┃　不如闻是三昧者　　其功德福过上施
T13n0417_p0900c10┃　引譬功德不可喻　　嘱累汝等当劝教
T13n0417_p0900c11┃　力行精进无懈怠　　其有诵持是三昧
T13n0417_p0900c12┃　已为面见百千佛　　假使最後大恐惧
T13n0417_p0900c13┃　持是三昧无所畏　　行是比丘已见我
T13n0417_p0900c14┃　常为随佛不远离　　如佛所言无有异
T13n0417_p0900c15┃　菩萨常当随其教　　疾得正觉智慧海
T13n0417_p0900c16┃　　四辈品第五
T13n0417_p0900c17┃[台-台+(-刈+又)]陀和白佛。难及天中天。若有弃爱欲作比
T13n0417_p0900c18┃丘闻是三昧。当云何学。云何持。云何行。佛言。
T13n0417_p0900c19┃弃爱欲作比丘欲学是三昧者。当清净持戒。
T13n0417_p0900c20┃不得缺如毛发。常当怖畏於地狱痛苦。远离
T13n0417_p0900c21┃於谀谄。是为清净。云何为缺戒也。佛言。求色。
T13n0417_p0900c22┃云何为求色。佛言。其人意念我持戒自守。使
T13n0417_p0900c23┃我後世生。若作天若作遮迦越王。如是为乐
T13n0417_p0900c24┃爱欲。是为缺戒。佛告[台-台+(-刈+又)]陀和。其有欲学是三
T13n0417_p0900c25┃昧者。清净自守持戒完具。不谀谄。常为智所
T13n0417_p0900c26┃称誉。於经中当布施当精进。所志当疆。当多
T13n0417_p0900c27┃信当劝乐。承事於师视当如佛。得三昧疾设
T13n0417_p0900c28┃不恭敬。轻易欺调於师。正使久学是三昧疾
T13n0417_p0900c29┃忘之。佛告[台-台+(-刈+又)]陀和是菩萨若从比丘比丘尼。优
T13n0417_p0901a01┃婆塞优婆夷。闻是三昧当视如佛常敬尊。不
T13n0417_p0901a02┃当持谄意向。菩萨不得有谄意。常当至诚。常
T13n0417_p0901a03┃乐独处止。不惜身命。不得望人所索。常行
T13n0417_p0901a04┃乞食不受请。自守节度所有趣足而已。经行
T13n0417_p0901a05┃不得懈卧。如是经中教。学是三昧当守如是。
T13n0417_p0901a06┃[台-台+(-刈+又)]陀和白佛。难及天中天。後世若有懈怠菩
T13n0417_p0901a07┃萨。闻是三昧不肯精进学。当云何若有菩萨
T13n0417_p0901a08┃精进欲学者。我辈当随是经教之。佛言。善哉
T13n0417_p0901a09┃[台-台+(-刈+又)]陀和。我助其欢喜。过去当来今现在佛皆
T13n0417_p0901a10┃助欢喜。佛尔时颂偈言
T13n0417_p0901a11┃　如我所说悉受持　　常独处止行功德
T13n0417_p0901a12┃　自守节度不聚会　　常行乞食不受请
T13n0417_p0901a13┃　敬於法师视如佛　　除去睡眠志开解
T13n0417_p0901a14┃　常自精进无懈怠　　如是行者得三昧
T13n0417_p0901a15┃[台-台+(-刈+又)]陀和白佛。比丘尼求菩萨道。欲学是三昧。
T13n0417_p0901a16┃当云何行。佛言。比丘尼求是三昧者。不得自
T13n0417_p0901a17┃高。常当卑谦。不得自贵。不得自大。不得嫉
T13n0417_p0901a18┃妒。不得镇恚。不得贪财利色。常当清净不得
T13n0417_p0901a19┃惜躯命。常乐经法念多学问。当弃淫怒疑不
T13n0417_p0901a20┃得贪好服饰珠环。当为智者称誉。当敬善师
T13n0417_p0901a21┃视如佛。不得有谄意。佛尔时颂偈言
T13n0417_p0901a22┃　若比丘尼求三昧　　常当精进勿懈怠
T13n0417_p0901a23┃　无得听於贪欲心　　除去镇恚自高贵
T13n0417_p0901a24┃　不得慢欺及调戏　　常行至诚立一信
T13n0417_p0901a25┃　恭敬善师视如佛　　如是行者得三昧
T13n0417_p0901a26┃[台-台+(-刈+又)]陀和白佛。若有居士修道。闻是三昧欲学
T13n0417_p0901a27┃者。当云何行。佛言。居士欲学是三昧者。当持
T13n0417_p0901a28┃五戒令坚。不得饮酒。亦不得饮他人。不得与
T13n0417_p0901a29┃女亲熟。不得教他人。不得有恩爱於妻子男
T13n0417_p0901b01┃女不得贪财产。常念欲弃家作沙门。常持八
T13n0417_p0901b02┃关斋。当於佛寺中。常当念布施。布施已不念
T13n0417_p0901b03┃我自当得其福。用为一切施。常当大慈敬於
T13n0417_p0901b04┃善师。见持戒比丘。不得轻易说其恶。作是行
T13n0417_p0901b05┃已。当学守是三昧。佛尔时颂偈言
T13n0417_p0901b06┃　居士欲学是三昧　　当持五戒勿毁缺
T13n0417_p0901b07┃　常当思欲作沙门　　不贪妻子及财色
T13n0417_p0901b08┃　常八关斋於佛寺　　不得贡高轻蔑人
T13n0417_p0901b09┃　心无荣冀思所欲　　奉行经法心无谄
T13n0417_p0901b10┃　弃舍悭贪常惠施　　常当奉敬比丘僧
T13n0417_p0901b11┃　常志一行勿懈怠　　学是三昧当如是
T13n0417_p0901b12┃[台-台+(-刈+又)]陀和白佛。优婆夷闻是三昧欲学者。当云
T13n0417_p0901b13┃何行。佛言。优婆夷欲学者。当持五戒自归於
T13n0417_p0901b14┃三。何等为三。自归命佛。归命法。归命比丘
T13n0417_p0901b15┃僧。不得事余道。不得拜於天。不得祠鬼神。不
T13n0417_p0901b16┃得视吉良日。不得调戏。不得慢恣有色想。不
T13n0417_p0901b17┃得有贪欲之心。常当念布施。欢乐欲闻经。念
T13n0417_p0901b18┃力学问敬重善师。心常拳拳不得有懈。若有
T13n0417_p0901b19┃比丘比丘尼过者。以坐席宾食之。佛尔时颂
T13n0417_p0901b20┃偈言
T13n0417_p0901b21┃　优婆夷欲学三昧　　奉持五戒勿缺毁
T13n0417_p0901b22┃　承事善师视如佛　　不得拜天祠祀神
T13n0417_p0901b23┃　除去杀盗及嫉妒　　不得两舌斗彼此
T13n0417_p0901b24┃　不得悭贪常念施　　见恶覆藏唯叹善
T13n0417_p0901b25┃　不得谀谄有邪淫　　常当卑谦勿自大
T13n0417_p0901b26┃　敬事比丘比丘尼　　如是行者得三昧
T13n0417_p0901b27┃　　拥护品第六
T13n0417_p0901b28┃[台-台+(-刈+又)]陀和菩萨。罗邻那竭菩萨。x日兜菩萨。那
T13n0417_p0901b29┃罗达菩萨。须深菩萨。摩诃须萨和菩萨。因坻
T13n0417_p0901c01┃达菩萨。和轮调菩萨。是八菩萨。见佛所说皆
T13n0417_p0901c02┃大欢喜。持五百劫波育衣布施。持身自归。持
T13n0417_p0901c03┃珍宝供养。佛告阿难[台-台+(-刈+又)]陀和等五百人。人中
T13n0417_p0901c04┃之师。常持正法随顺教化。莫不欢喜。乐随侍
T13n0417_p0901c05┃者心净无欲。时五百人。皆叉手立佛前。[台-台+(-刈+又)]陀
T13n0417_p0901c06┃和白佛。菩萨持几事。疾得是三昧。佛言有四
T13n0417_p0901c07┃事。一者不信余道。二者断爱欲。三者当清净
T13n0417_p0901c08┃行。四者无所贪。是为四。如是行者。今世即得
T13n0417_p0901c09┃五百功德。譬如慈心比丘终不中毒。兵刃不
T13n0417_p0901c10┃加。火不能烧。入水不溺不害。正使劫尽烧时。
T13n0417_p0901c11┃堕是火中火即为灭。喻如大水灭小火。菩萨
T13n0417_p0901c12┃持是三昧者。若帝王若贼若水火。若龙夜叉
T13n0417_p0901c13┃蟒师子虎狼。[狂-王+加]P薜荔鸠坻。一切毒兽及鬼
T13n0417_p0901c14┃神。欲娆人欲杀人。欲夺人衣钵。坏人禅夺人
T13n0417_p0901c15┃念故。欲中是菩萨。终不能也。除其宿命不请。
T13n0417_p0901c16┃如我语无异也。佛言。持是三昧者。终不痛目
T13n0417_p0901c17┃若耳鼻口身体。心终不忧。除其宿命所作。佛
T13n0417_p0901c18┃言。是菩萨为诸天龙神。及阿须轮。夜叉鬼神。
T13n0417_p0901c19┃迦楼罗鬼神。甄陀罗鬼神。摩[目*侯]勒鬼神。若人
T13n0417_p0901c20┃非人。皆共赞誉是菩萨。皆共拥护承事供养。
T13n0417_p0901c21┃瞻视敬仰思欲相见。诸佛世尊亦然。是菩萨
T13n0417_p0901c22┃所未诵经前所不闻持。是三昧威神悉自得
T13n0417_p0901c23┃之。若昼日不得者。夜於梦中悉得之。佛告[台-台+(-刈+又)]
T13n0417_p0901c24┃陀和。其有持是三昧者。我说其功德。一劫复
T13n0417_p0901c25┃过一劫。不可尽竟。略说其要尔
T13n0417_p0901c26┃　　劝助品第七
T13n0417_p0901c27┃佛告[台-台+(-刈+又)]陀和。菩萨於是三昧中。将有四事助
T13n0417_p0901c28┃其欢喜。过去佛持是三昧。助欢喜自致得阿
T13n0417_p0901c29┃耨多罗三耶三菩阿惟三佛。其智悉具足。今
T13n0417_p0902a01┃现在十方无央数佛。亦於是三昧中。四事助
T13n0417_p0902a02┃欢喜得。当来亦当从是四事助欢喜得。我悉
T13n0417_p0902a03┃助欢喜。佛告[台-台+(-刈+又)]陀和。是三昧中四事助欢喜。
T13n0417_p0902a04┃我於是中说少所譬喻。人寿百岁随地行至
T13n0417_p0902a05┃者不休息。其人行过於疾风。宁有能计其道
T13n0417_p0902a06┃里不。[台-台+(-刈+又)]陀和言。无有能计者。独佛弟子舍利
T13n0417_p0902a07┃弗罗。阿惟越致菩萨。乃能计之耳。佛言。我故
T13n0417_p0902a08┃语诸菩萨。若有善男子善女人。取是人所行
T13n0417_p0902a09┃处满中珍宝布施。不如闻是三昧四事助欢
T13n0417_p0902a10┃喜。其福过布施者。百千万亿倍。当知是助欢
T13n0417_p0902a11┃喜福甚尊大。佛告[台-台+(-刈+又)]陀和。乃久远不可计阿
T13n0417_p0902a12┃僧只。尔时有佛。名私诃摩提等正觉无上士
T13n0417_p0902a13┃道法御天人师佛世尊。在空闲之处。是时阎
T13n0417_p0902a14┃浮利纵广十八万亿里。凡有六百四十万国。
T13n0417_p0902a15┃悉丰熟人民炽盛。有大国名[台-台+(-刈+又)]陀和。有转轮
T13n0417_p0902a16┃王惟斯芩。往到佛所礼毕却坐一面。佛知其
T13n0417_p0902a17┃意便为说是三昧。其王闻之助欢喜。即持珍
T13n0417_p0902a18┃宝散佛上。自念曰。持是功德令十方人民皆
T13n0417_p0902a19┃安隐。时私诃提佛般涅盘後。惟斯芩王寿终。
T13n0417_p0902a20┃还自生其家作太子。名梵摩达尔时有比丘
T13n0417_p0902a21┃名珍宝。是时为四部弟子说是三昧。梵摩达
T13n0417_p0902a22┃闻之助欢喜。踊跃持宝直百亿散其上。复持
T13n0417_p0902a23┃好衣供养之。以发意求佛道。与千人俱。於是
T13n0417_p0902a24┃比丘所作沙门。求学是三昧。与千人共承事
T13n0417_p0902a25┃师八千岁不休懈。得一闻是三昧四事。助欢
T13n0417_p0902a26┃喜入高明智。因是却後更见六万八千佛。辄
T13n0417_p0902a27┃於一一佛所。闻是三昧自致得佛。名坻罗惟
T13n0417_p0902a28┃逮等正觉无上士道法御天人师佛世尊。是
T13n0417_p0902a29┃时千比丘从得等正觉。皆名坻罗郁沈。教不
T13n0417_p0902b01┃可计人民皆求佛道。佛告[台-台+(-刈+又)]陀和。何人闻是
T13n0417_p0902b02┃三昧。不助欢喜学持守诵为人说者也。佛言。
T13n0417_p0902b03┃若有守是三昧者疾逮得佛。但闻其功德不
T13n0417_p0902b04┃可计。何况学持者。若去百里千里。有是三昧
T13n0417_p0902b05┃当求之。何况近而不求学也。若有闻是三
T13n0417_p0902b06┃昧欲学者。当承事其师十岁。供养瞻视不得
T13n0417_p0902b07┃自用。当随师教常念师恩。佛言。我故为汝说
T13n0417_p0902b08┃之。闻是三昧去四千里者。往到其所。正使不
T13n0417_p0902b09┃得闻。其功德不可计也。所以者何。专精进故。
T13n0417_p0902b10┃会当得之自致作佛
T13n0417_p0902b11┃　　至诚品第八
T13n0417_p0902b12┃佛言。乃往昔有佛。名萨遮那摩等正觉无上
T13n0417_p0902b13┃士天人师佛世尊。时有比丘名和轮。其佛般
T13n0417_p0902b14┃涅盘後。是比丘持是三昧。我时作国王刹利
T13n0417_p0902b15┃种。於梦中闻是三昧。觉已便行。求是比丘即
T13n0417_p0902b16┃依作沙门。欲得闻是三昧。承事其师三万六
T13n0417_p0902b17┃千岁。魔事数数起竟不得闻。佛告比丘比丘
T13n0417_p0902b18┃尼。优婆塞优婆夷。我故语汝等。疾取是三昧
T13n0417_p0902b19┃无得忘失。善承事其师持是三昧。至一劫若
T13n0417_p0902b20┃百劫若百千劫。莫得有懈倦。守善师不离。若
T13n0417_p0902b21┃饮食资用。衣被床卧珍宝以上勿有爱惜。设
T13n0417_p0902b22┃无者当行乞食给师。趣当得是三昧莫厌。常
T13n0417_p0902b23┃当自割身肉供养於善师。何况宝物此不足
T13n0417_p0902b24┃言耳。承事善师当如奴事大家。求是三昧者
T13n0417_p0902b25┃当如是。得三昧已。当坚持常念师恩。是三昧
T13n0417_p0902b26┃难得值。正使求是三昧至百千劫。但欲得闻
T13n0417_p0902b27┃其名不可得。何况学而不精进。得是三昧精
T13n0417_p0902b28┃进学转教人者。正使如恒河沙佛刹满中珍
T13n0417_p0902b29┃宝。用布施甚多。不如学是三昧者。佛告[台-台+(-刈+又)]陀
T13n0417_p0902c01┃和。若有人欲学者。当助欢喜。欲学而得。学
T13n0417_p0902c02┃者持佛威神使学。当好书是三昧著素上。当
T13n0417_p0902c03┃得佛印印之。当善供养。何谓佛印。所谓不当
T13n0417_p0902c04┃行无所贪无所求无所想。无所著无所愿。无
T13n0417_p0902c05┃所向生。无所取无所顾。无所住无所碍。无所
T13n0417_p0902c06┃结无所有。尽於欲。无所生无所灭。无所坏无
T13n0417_p0902c07┃所败。道要道本是印。阿罗汉辟支佛所不能
T13n0417_p0902c08┃及。何况愚疑者。是印是为佛印佛言。我今说
T13n0417_p0902c09┃是三昧时。千八百亿诸天阿须轮鬼神龙人
T13n0417_p0902c10┃民。得须陀洹道。八百比丘得阿罗汉。五百比
T13n0417_p0902c11┃丘尼得阿罗汉。万菩萨得是三昧。得无从生
T13n0417_p0902c12┃法於中立。万二千菩萨不复退转。佛告舍利
T13n0417_p0902c13┃弗目b连比丘[台-台+(-刈+又)]陀和等。我从无数劫求道。
T13n0417_p0902c14┃今已得作佛。持是经嘱累汝等。学诵持守无
T13n0417_p0902c15┃得忘失。若有欲学者。当具足安谛教之。其欲
T13n0417_p0902c16┃闻者。当为具足说之。佛说经竟。[台-台+(-刈+又)]陀和菩萨
T13n0417_p0902c17┃等舍利弗目连比丘阿难及诸天阿须轮龙鬼
T13n0417_p0902c18┃神人民。皆大欢喜。为佛作礼而去
T13n0417_p0902c19┃佛说般舟三昧经


