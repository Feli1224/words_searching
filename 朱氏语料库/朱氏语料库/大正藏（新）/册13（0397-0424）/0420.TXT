湖羲`璃:0420_001.txt
 
【经文资讯】大正新修大藏经 第十三册 No. 420《自在王菩萨经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，佛教藏 OCR 小组输入，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 13, No. 420 自在王菩萨经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as inputted by Buddhist Tripitaka OCR Team, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T13n0420_p0924b18┃
T13n0420_p0924b19┃
T13n0420_p0924b20┃　　No. 420 [No. 421]
T13n0420_p0924b21┃自在王菩萨经卷上
T13n0420_p0924b22┃
T13n0420_p0924b23┃　　　　姚秦三藏鸠摩罗什译
T13n0420_p0924b24┃如是我闻。一时佛在舍卫城只陀树林给孤
T13n0420_p0924b25┃独园。与大比丘众二万人俱。菩萨摩诃萨
T13n0420_p0924b26┃皆是一生补处。其名曰弥勒菩萨。得大势
T13n0420_p0924b27┃菩萨。师子意菩萨。师子相菩萨。大相菩萨
T13n0420_p0924b28┃如是上首一万人俱。尔时世尊。大众围绕恭
T13n0420_p0924b29┃敬为发大乘意众生演说经典。尔时众中有
T13n0420_p0924c01┃菩萨。名自在王。从坐而起。偏袒右肩右膝
T13n0420_p0924c02┃著地。合掌白佛言。世尊。欲有所问。若蒙听
T13n0420_p0924c03┃许乃敢发言。佛告自在王。诸有所问佛无不
T13n0420_p0924c04┃听。随意所问。当为汝说令汝得解。自在王
T13n0420_p0924c05┃菩萨。得蒙听许喜悦无量。白佛言。世尊。云
T13n0420_p0924c06┃何菩萨摩诃萨。於大乘法中得自在行。而能
T13n0420_p0924c07┃为人演说此法。以自在力。摧伏诸魔增上慢
T13n0420_p0924c08┃者。及诸外道有所见得诸贪著者。令住大
T13n0420_p0924c09┃乘具足大愿成就戒行。得阿耨多罗三藐三
T13n0420_p0924c10┃菩提。佛告自在王菩萨。善哉善哉。汝能问
T13n0420_p0924c11┃佛是义当为汝说。一心谛听善思念之。诸菩
T13n0420_p0924c12┃萨云何能令众生得住大乘。具足大愿成就
T13n0420_p0924c13┃戒行。得阿耨多罗三藐三菩提。自在王菩萨
T13n0420_p0924c14┃受教而听。佛告自在王。菩萨摩诃萨有四自
T13n0420_p0924c15┃在法。以是法故。能自在行令诸众生得住大
T13n0420_p0924c16┃乘。何等四。一者戒自在二者神通自在。三
T13n0420_p0924c17┃者智自在。四者慧自在。戒自在者。菩萨摩
T13n0420_p0924c18┃诃萨行具足戒。不毁不缺不穿不浊。不有所
T13n0420_p0924c19┃得不悔不诃不有热恼。智所称赞随顺道戒。
T13n0420_p0924c20┃教众生戒。护法戒。欢悦戒。不依生处戒。住
T13n0420_p0924c21┃定戒。随慧戒。信解深法戒。不退神通戒。空
T13n0420_p0924c22┃无相无作戒。寂灭戒。摄佛法戒。说佛法戒。
T13n0420_p0924c23┃不舍一切众生戒。慈护戒。大悲根本戒。信
T13n0420_p0924c24┃净戒。不转仪式戒。头陀细行戒。随顺福田
T13n0420_p0924c25┃戒。毕竟净戒。不断佛种戒。护法种戒。示圣
T13n0420_p0924c26┃众戒。安住菩提心戒。助六波罗蜜戒。修四
T13n0420_p0924c27┃念处戒。修四正勤四如意足五根五力七菩
T13n0420_p0924c28┃提分八圣道分戒。能生一切助菩提法戒。自
T13n0420_p0924c29┃在王。若菩萨摩诃萨能持如是戒。戒则具足
T13n0420_p0925a01┃所愿皆得。若菩萨持如是净戒者。三千大千
T13n0420_p0925a02┃世界劫尽烧时。愿欲灭火。言火当灭火即为
T13n0420_p0925a03┃灭。欲令三千大千世界皆变为水。欲令三千
T13n0420_p0925a04┃大千世界普雨众华。欲令三千大千世界皆
T13n0420_p0925a05┃为珍宝。欲令如恒河沙世界诸须弥山合为
T13n0420_p0925a06┃一山。欲令如恒河沙世界大海合为一海。即
T13n0420_p0925a07┃皆如意无不成者。持戒力故所愿皆得。所为
T13n0420_p0925a08┃神力无不称意。菩萨安立如是戒中。得如
T13n0420_p0925a09┃是自在力。持净戒故深愿毕成。得阿耨多罗
T13n0420_p0925a10┃三藐三菩提。自在王。乃往古世过无量阿僧
T13n0420_p0925a11┃只劫。有佛名净明光王如来应正遍知明行
T13n0420_p0925a12┃足善逝世间解无上士调御丈夫天人师佛世
T13n0420_p0925a13┃尊。尔时有菩萨比丘。名金刚齐。得持戒力。
T13n0420_p0925a14┃行净戒故常在闲处林中经行。欲具佛法故
T13n0420_p0925a15┃修习正行。修正行已作如是念。不得一切
T13n0420_p0925a16┃法是则名戒。不贪一切法是则名戒。灭一切
T13n0420_p0925a17┃结是则名戒。观身如镜中像是则名戒。於诸
T13n0420_p0925a18┃言辞如呼声响是则名戒。观心相如幻是则
T13n0420_p0925a19┃名戒。善不善法无二无别是则名戒。为贪欲
T13n0420_p0925a20┃故观身不净是则名戒。为镇恚故生於慈心
T13n0420_p0925a21┃是则名戒。以智慧破疑网是则名戒。不得贪
T13n0420_p0925a22┃恚本是则名戒。於法无观无想分别是则
T13n0420_p0925a23┃名戒。无我见无众生见无寿者见无人见无
T13n0420_p0925a24┃常见无灭见是则名戒。於一切法不作不起
T13n0420_p0925a25┃是则名戒。心无所畏是则名戒。不依三界是
T13n0420_p0925a26┃则名戒。信无生法是则名戒。信解无生法忍
T13n0420_p0925a27┃是则名戒。不贪利养是则名戒。於诸法空心
T13n0420_p0925a28┃不惊畏。坏离诸相蠲除诸愿是则名戒。心无
T13n0420_p0925a29┃所念是则名戒。不自高不轻彼是则名戒。不
T13n0420_p0925b01┃著诸入是则名戒。不起五欲是则名戒。了
T13n0420_p0925b02┃知诸阴同於法阴是则名戒。了知诸性同於
T13n0420_p0925b03┃法性是则名戒。乐无诤讼是则名戒。於善法
T13n0420_p0925b04┃中不舍勤行是则名戒。知一切法必寂灭相
T13n0420_p0925b05┃而以身证是则名戒。自在王。金刚齐比丘。
T13n0420_p0925b06┃如是安住於戒。修习圣法正念无倒。时有魔
T13n0420_p0925b07┃子名曰障碍。见金刚齐比丘如是持戒。修习
T13n0420_p0925b08┃圣法正念无倒。与八万四千诸魔及其眷属。
T13n0420_p0925b09┃贯钾持兵来到其所。自隐其身观是比丘心
T13n0420_p0925b10┃在何行。千岁随逐乃至不见一念心散可得
T13n0420_p0925b11┃恼坏。於是魔子及与眷属现其魔身。执持
T13n0420_p0925b12┃刀w在比丘前。欲以相怖。比丘见魔大众兵
T13n0420_p0925b13┃仗欲以相怖。作是誓言。若我戒净习於圣
T13n0420_p0925b14┃法正行不倒。以是缘故。魔众兵仗皆当变成
T13n0420_p0925b15┃青黄赤白杂色莲华。须曼那华。婆梨师华。
T13n0420_p0925b16┃奇妙名华以为璎珞。是时魔子与其眷属。形
T13n0420_p0925b17┃色仪法皆如我身。自在王。金刚齐比丘说是
T13n0420_p0925b18┃语时。魔众兵仗即皆变成妙色之华。殊妙香
T13n0420_p0925b19┃洁以为璎珞。一切诸魔皆自见身。如此比丘
T13n0420_p0925b20┃剃除须发著染袈裟。魔子见比丘现大神力。
T13n0420_p0925b21┃怪未曾有发希有心。与其眷属俱礼其足。作
T13n0420_p0925b22┃如是言。汝得何法乃有是力。比丘言。此力不
T13n0420_p0925b23┃从有所得生。亦不依於身口意及一切法生。
T13n0420_p0925b24┃是力不以住相故生。以无住处故魔言比丘。
T13n0420_p0925b25┃我於千岁求汝心行不能知处。比丘言。汝若
T13n0420_p0925b26┃以恒河沙劫求之。亦不能得。何以故。是心
T13n0420_p0925b27┃不在内不在外不在中。汝宁能得幻化人心
T13n0420_p0925b28┃所行处不。答言。幻化之人尚无有心。况心
T13n0420_p0925b29┃行处。比丘言。如来说一切法空皆如幻化。此
T13n0420_p0925c01┃中亦无心无思魔言。若不得心不得思。云何
T13n0420_p0925c02┃有来去有言说。比丘言。幻人去来言说。我
T13n0420_p0925c03┃去来言说亦如是。魔言。汝以是进行住於持
T13n0420_p0925c04┃戒。修习圣法为何所趣比丘言。趣无所趣。魔
T13n0420_p0925c05┃言。云何趣无所趣。比丘言。是中无先去。无
T13n0420_p0925c06┃今去。无当去。无所趣者。即是无作脱门。汝
T13n0420_p0925c07┃问。以是进行安於戒修习圣法。何所趣者。
T13n0420_p0925c08┃我不趣色生。不趣色灭。不趣色住。不趣受
T13n0420_p0925c09┃想行识灭。不趣受想行识住。於一切法。
T13n0420_p0925c10┃亦不趣生。亦不趣灭。亦不趣住。是名正趣。
T13n0420_p0925c11┃魔子。正趣者。名不取色不取受想行识。无
T13n0420_p0925c12┃所见法是我所趣。我所趣者。不取色不取受
T13n0420_p0925c13┃想行识。我所趣者是诸圣所趣。魔言比丘。於
T13n0420_p0925c14┃是法中云何有趣。比丘言。诸凡夫法及诸佛
T13n0420_p0925c15┃法。同是一法无二无别。学法阿罗汉法。辟
T13n0420_p0925c16┃支佛法佛法。同是一切法无二无别。若过
T13n0420_p0925c17┃去法。若未来法。若现在法。同是一法无二
T13n0420_p0925c18┃无别。无出无生以等相故。不舍如是诸法
T13n0420_p0925c19┃等相者。欲以是法示众生故而为说法。如
T13n0420_p0925c20┃是趣者名为正趣。魔子。夫正趣者。不趣欲
T13n0420_p0925c21┃界。不趣色界。不趣无色界。住等法者。於法
T13n0420_p0925c22┃实相不动不退。是名正趣。如如趣。一切法
T13n0420_p0925c23┃趣亦如是。如法性趣。一切法趣亦如是。如
T13n0420_p0925c24┃实际趣。一切法趣亦如是求。如是趣者。亦
T13n0420_p0925c25┃不念不著诸趣。是名正趣。魔子语金刚齐比
T13n0420_p0925c26┃丘。汝以是正行为得何法。答言。我以是正
T13n0420_p0925c27┃行得离诸法分别。以是无念无分别故具足
T13n0420_p0925c28┃等相。汝问得何法者。是正行中无有得相。无
T13n0420_p0925c29┃增上慢。以是正行於法无所得。正行者即是
T13n0420_p0926a01┃无行义。魔子问金刚齐比丘。汝以此戒当得
T13n0420_p0926a02┃何法。答言。我以此戒当得阿耨多罗三藐三
T13n0420_p0926a03┃菩提。乃至小法不可得故。魔子言。云何得
T13n0420_p0926a04┃菩提。比丘言。色等则是得菩提。受想行识
T13n0420_p0926a05┃等则是得菩提。一切法等则是得菩提。魔
T13n0420_p0926a06┃子言。如是菩提於何处求。比丘言。当於我
T13n0420_p0926a07┃见性中求。魔子言。云何而求。比丘言。求时
T13n0420_p0926a08┃不起菩提见。魔言。比丘汝师是谁。谁所教
T13n0420_p0926a09┃诲辩乃如是。比丘言。不坏我见性而得菩提
T13n0420_p0926a10┃是则我师。不在垢不在净是则我师。若识不
T13n0420_p0926a11┃在有为不在无为。是则我师。若不从他闻於
T13n0420_p0926a12┃诸法。不住不舍能度诸流。是则我师。若遍
T13n0420_p0926a13┃知一切法而不至一切法。是则我师。若一切
T13n0420_p0926a14┃所说音声言辞。於不可说诸法相中。而不动
T13n0420_p0926a15┃转。是则我师。若一切法不生不起不出。而
T13n0420_p0926a16┃能转圣法轮是则我师。不住此岸不在彼岸
T13n0420_p0926a17┃不在中流。是则我师。若一切法不生故生。是
T13n0420_p0926a18┃则我师。若一切法不灭故灭。是则我师。我
T13n0420_p0926a19┃随如是师教故辩如是。魔子言。如来以何而
T13n0420_p0926a20┃转法轮。答言。如来於色不转不还。色如。色
T13n0420_p0926a21┃法。色空。色无相。色无作。色灭。色离。色无
T13n0420_p0926a22┃生。色相。色性。亦不转不还。受想行识不转
T13n0420_p0926a23┃不还。识如。识法。识空。识无相。识无作。识
T13n0420_p0926a24┃灭。识离。识无生。识相。识性。亦不转不还。
T13n0420_p0926a25┃如来以是一切法不转故。转於法轮。如是
T13n0420_p0926a26┃法轮若转若不转。於无量法性终不出过若
T13n0420_p0926a27┃能解此转法轮者。是人则能转於法轮。尔时
T13n0420_p0926a28┃魔子及其眷属。皆为金刚齐比丘。作弟子。
T13n0420_p0926a29┃发是言。我从今日归依於师。比丘言。汝莫
T13n0420_p0926b01┃归依我。当归依净明光王佛。我所说者是佛
T13n0420_p0926b02┃所教。魔子言。可共诣佛。时金刚齐比丘。与
T13n0420_p0926b03┃魔子及八万四千魔众。俱诣净明光王佛所。
T13n0420_p0926b04┃头面礼佛足。合掌恭敬在一面立。净明光王
T13n0420_p0926b05┃佛。因其净戒及圣法行。为说如是法。皆得
T13n0420_p0926b06┃不退於阿耨多罗三藐三菩提。自在王。彼时
T13n0420_p0926b07┃金刚齐比丘岂异人乎。汝身是也。障碍魔
T13n0420_p0926b08┃子者。持地菩萨是。自在王。是名菩萨摩诃萨
T13n0420_p0926b09┃戒自在。菩萨得是戒自在者。能示众生不
T13n0420_p0926b10┃思议愿力。教化无量众生於阿耨多罗三藐
T13n0420_p0926b11┃三菩提。亦能自降魔怨。疾成阿耨多罗三藐
T13n0420_p0926b12┃三菩提
T13n0420_p0926b13┃佛告自在王。何谓菩萨摩诃萨神通自在。谓
T13n0420_p0926b14┃天眼。天耳。他心智。宿命智。如意足。自在王。
T13n0420_p0926b15┃何谓菩萨天眼自在也。若菩萨眼根。不为
T13n0420_p0926b16┃墙壁山林须弥铁围。世界中间之所障碍。是
T13n0420_p0926b17┃名天眼自在。菩萨以是无碍眼根。见十方
T13n0420_p0926b18┃无量阿僧只佛土。为一佛土。何以故。空相
T13n0420_p0926b19┃无别异故。而诸佛土彼此虽别而不合不异。
T13n0420_p0926b20┃又见诸佛大众围绕皆为一佛。以法性不坏
T13n0420_p0926b21┃相故。以见一佛净故见一切佛净。以一切佛
T13n0420_p0926b22┃净故见自身净。自身净故见一切法净。於自
T13n0420_p0926b23┃身净诸净之中不生二相。又见诸佛弟子。不
T13n0420_p0926b24┃异见佛净。菩萨以见弟子正见见佛。以见佛
T13n0420_p0926b25┃正见见弟子。又菩萨於十方无量阿僧只世
T13n0420_p0926b26┃界。所有众生。若地狱若畜生若饿鬼。若人
T13n0420_p0926b27┃若天。除无色界。即以天眼。悉皆能见生死
T13n0420_p0926b28┃所趣善恶之处。又知众生行业及报。菩萨虽
T13n0420_p0926b29┃见众生不取众生相。何以故。信无我际故。虽
T13n0420_p0926c01┃见行业及报。而知一切法无业无报。菩萨以
T13n0420_p0926c02┃是天眼。见一切色皆无色相。信一切法无所
T13n0420_p0926c03┃有故。知诸形色皆是虚妄。本来不生故。是
T13n0420_p0926c04┃名菩萨天眼。菩萨得是天眼智力故。随所能
T13n0420_p0926c05┃见。或见有数色。或见无数色。或无所不见。
T13n0420_p0926c06┃菩萨虽在百千万种众生之中。而能入於禅
T13n0420_p0926c07┃定背舍三昧。乃至不见有一众生。何以故。菩
T13n0420_p0926c08┃萨达诸法无我如故。是菩萨於色界诸天净
T13n0420_p0926c09┃妙形前。为现其身令诸天子见。而是菩萨亦
T13n0420_p0926c10┃见诸天身。菩萨又能令诸天见其身。而诸天
T13n0420_p0926c11┃不自见身。或令诸天自见其身。而不见菩萨
T13n0420_p0926c12┃身。自在王。是名菩萨天眼自在
T13n0420_p0926c13┃自在王。何谓菩萨摩诃萨天耳自在。若菩萨
T13n0420_p0926c14┃得是天耳。於十方无量阿僧只世界。所有诸
T13n0420_p0926c15┃声。天声夜叉乾闼婆阿修罗迦楼罗紧那罗
T13n0420_p0926c16┃摩[目*侯]罗伽人非人声。悉皆得闻。闻是声时於
T13n0420_p0926c17┃诸声中无所分别信一切声是不可说相。又
T13n0420_p0926c18┃闻是声。不生我相众生相及音声相达一切
T13n0420_p0926c19┃声本来不可说相。信知是声无有住时。菩萨
T13n0420_p0926c20┃耳性耳识性无有碍故。闻是声时解其实义
T13n0420_p0926c21┃者。一切声不可说是灭相故。以是实义。而
T13n0420_p0926c22┃依於义不依於声。一切法无生相故。又闻十
T13n0420_p0926c23┃方无量阿僧只现在诸佛之所说法。而无有
T13n0420_p0926c24┃碍。如所闻能持。持已不忘。何以故。菩萨乃
T13n0420_p0926c25┃至无有一句不知而灭。菩萨有所问法。若
T13n0420_p0926c26┃有漏若无漏。若有为若无为。若世法若出世
T13n0420_p0926c27┃法。若善若不善。若有罪若无罪。若声闻乘。
T13n0420_p0926c28┃若辟支佛乘。若佛乘。能令是法入一性味。
T13n0420_p0926c29┃谓离自性虽有所问不著六尘。虽复闻法
T13n0420_p0927a01┃不住诸相。菩萨贵法。依法不依非法。何等
T13n0420_p0927a02┃为法。法名离染。法名无相。法名无为。法名
T13n0420_p0927a03┃无归处。法名无生无起无得。法名无比。於是
T13n0420_p0927a04┃法中以相分别。取舍戏论是名非法。自在
T13n0420_p0927a05┃王。菩萨依於义不依语。不离语入义心听法。
T13n0420_p0927a06┃云何名入义心。不堕空义见。无相义见。无
T13n0420_p0927a07┃作义见。是名入义心。菩萨以是入义心听法
T13n0420_p0927a08┃依於义。是义不可得。不可得亦不可得。又
T13n0420_p0927a09┃自在王。菩萨若能如是听诸佛法。依了义经
T13n0420_p0927a10┃不依不了义经。了义经者。一切诸经皆是了
T13n0420_p0927a11┃义。以依义故。一切法不可说故。菩萨如是
T13n0420_p0927a12┃名为依了义经。若人於一切经。不能如是依
T13n0420_p0927a13┃义。是名不了义。何故名不了。是人不了义
T13n0420_p0927a14┃故。行尘垢道常为所牵。为谁所牵。为声所
T13n0420_p0927a15┃牵。了义者不随於声。何以故。其义不可说
T13n0420_p0927a16┃故。菩萨知一切法离诸边非了相。自在王。依
T13n0420_p0927a17┃如是义趣法者。一切诸经皆是了义。不如是
T13n0420_p0927a18┃依者。一切诸经皆是不了义。又自在王。菩
T13n0420_p0927a19┃萨於诸佛所听受法时。依於智不依识。何以
T13n0420_p0927a20┃故。菩萨知识虚妄如幻离相。无性无色无形
T13n0420_p0927a21┃无对不可识。如是知识相即名为智不名为
T13n0420_p0927a22┃识。菩萨依智故不随识。知他识亦不是识。是
T13n0420_p0927a23┃故不著识如。故说智如。自在王。依智菩萨
T13n0420_p0927a24┃不住於识。能知他说而为说法。又自在王。
T13n0420_p0927a25┃菩萨说法时。虽说众生名。而依於法不依众
T13n0420_p0927a26┃生。何以故。若於我法中实有众生者。终无
T13n0420_p0927a27┃净无解。是故自在王。一切法毕竟无我无众
T13n0420_p0927a28┃生。如来以世法故说有众生。诸法实无众
T13n0420_p0927a29┃生。是故菩萨依於法不依众生。法者即是法
T13n0420_p0927b01┃性义。法性者是不生性义。不生者是毕竟不
T13n0420_p0927b02┃起不作义。义者是不可说义。何以故。以语
T13n0420_p0927b03┃说法法不在语中。是故以语示义。有所示说
T13n0420_p0927b04┃皆非语非说。有所分别有所说者即非佛法。
T13n0420_p0927b05┃无分别无所说即是佛法。是故言无说是佛
T13n0420_p0927b06┃法。若人欲入佛法应如是入。而以语说众
T13n0420_p0927b07┃生。若说法不应生见。若有二者不名佛语。无
T13n0420_p0927b08┃二无分别即是佛语。若有言声即非佛法。若
T13n0420_p0927b09┃有论说亦非佛法。若无言声亦无论说是名
T13n0420_p0927b10┃佛法是故自在王。若菩萨入佛法中。则得如
T13n0420_p0927b11┃是天耳。以一切声。随诸法实相行。能得阿
T13n0420_p0927b12┃耨多罗三藐三菩提。自在王。是名菩萨天耳
T13n0420_p0927b13┃自在
T13n0420_p0927b14┃自在王。何谓菩萨摩诃萨他心智自在。若菩
T13n0420_p0927b15┃萨得他心智自在者。以己心知他心。所至之
T13n0420_p0927b16┃处为众说法先观众心。知是众生有何深心。
T13n0420_p0927b17┃何行何因何相。随而为说。菩萨自心净故。入
T13n0420_p0927b18┃一切众生心净。自在王。譬如明镜照诸形色。
T13n0420_p0927b19┃相貌长短大小细随其本形皆有像现。不
T13n0420_p0927b20┃增不减镜无分别。以明净故能示诸像。菩萨
T13n0420_p0927b21┃亦如是。以自心净法性照明故。众生所起心
T13n0420_p0927b22┃心数法。皆能得知而无所碍。若是众中有多
T13n0420_p0927b23┃欲者。能知其心。亦见离欲相。何以故。心相
T13n0420_p0927b24┃非染故。若众中有多恚多疑。有能知其心。
T13n0420_p0927b25┃亦见离恚离疑相。何以故。心相非恚非疑故。
T13n0420_p0927b26┃若众中有乐声闻乘者。知其行道法性不作
T13n0420_p0927b27┃小。若众中有乐辟支佛道者。知其行道法性
T13n0420_p0927b28┃不作中。若众中有乐大乘者。知其行道法性
T13n0420_p0927b29┃不作大。菩萨随知众生心性。而为说法。不
T13n0420_p0927c01┃取心相。虽知诸乘而为说法。不坏法性。不
T13n0420_p0927c02┃坏法性故不坏一切性。而知众生所行。菩萨
T13n0420_p0927c03┃自以心观他心。自心他心无违无顺。亦知众
T13n0420_p0927c04┃生心相续生。又知心性即是法性。自在王。是
T13n0420_p0927c05┃名菩萨他心智自在。以是自在故。於天上人
T13n0420_p0927c06┃中无不知识。自在王何谓菩萨摩诃萨宿命
T13n0420_p0927c07┃智自在。若菩萨得宿命智自在。以念力强故。
T13n0420_p0927c08┃定根利故。忆本所生自身他身恒沙劫事。而
T13n0420_p0927c09┃为他说。我於彼处如是种类姓名寿命。受如
T13n0420_p0927c10┃是苦乐。又知众生宿世所种善根。有因力者。
T13n0420_p0927c11┃有缘力者。是人有声闻因。是人有辟支佛因。
T13n0420_p0927c12┃是人有大乘因。知其先世所因。如是随其所
T13n0420_p0927c13┃应而为说法。菩萨得是宿命智故。自知本生
T13n0420_p0927c14┃於诸佛所种诸善根。若先世有善根。而不回
T13n0420_p0927c15┃向阿耨多罗三藐三菩提者。今当以是善根
T13n0420_p0927c16┃回向菩萨。虽知宿命亦知先世法无有来者。
T13n0420_p0927c17┃不见法从先世至後世。亦不见今世至先
T13n0420_p0927c18┃世。知一切法无所从来亦无所去。又念先际
T13n0420_p0927c19┃不生先见。亦不生後际中见边见。知一切法
T13n0420_p0927c20┃无边无中。菩萨虽念众生宿命。亦知先际色
T13n0420_p0927c21┃离相。知先际受想行识离相。先际五阴离相。
T13n0420_p0927c22┃即是後际五阴离相。後际离相。即是现在离
T13n0420_p0927c23┃相。菩萨知先际一切法性空。知现在一切法
T13n0420_p0927c24┃性空。知後际一切法性空自在王。菩萨如是
T13n0420_p0927c25┃知宿命时善根增长。先世罪业因缘灭尽。何
T13n0420_p0927c26┃以故。菩萨达一切法相无新无故。成如是
T13n0420_p0927c27┃智已。信解一切有为法皆空如梦。自在王。譬
T13n0420_p0927c28┃如梦中见生死苦乐。菩萨信解一切有为法
T13n0420_p0927c29┃亦如是。如是信解者。往来生死心不疲倦。
T13n0420_p0928a01┃於众生中而生悲心。於一切法生假作相。菩
T13n0420_p0928a02┃萨作是念。如我若干千万亿劫生死往来。皆
T13n0420_p0928a03┃虚妄无所有。一切众生亦如是。生死往来虚
T13n0420_p0928a04┃妄不实。实名不起四大。四大是虚妄法。自
T13n0420_p0928a05┃在王。菩萨见宿命时。诸有为法皆是虚妄。何
T13n0420_p0928a06┃以故。菩萨念先世转轮王乐。皆悉无常变异
T13n0420_p0928a07┃之相。念帝释乐。亦皆无常变异之相。亦见
T13n0420_p0928a08┃诸佛严净世界。声闻众严净。菩萨众严净。所
T13n0420_p0928a09┃用诸物严净。亦念诸佛色身具足而转法轮。
T13n0420_p0928a10┃皆悉无常变异之相。如是念时於有为法无
T13n0420_p0928a11┃所贪惜。何以故。菩萨作是念。如是净土诸
T13n0420_p0928a12┃佛色身无常灭尽况我所著。即入无我无我
T13n0420_p0928a13┃所法中。依於无常变异之相。作如是念。诸
T13n0420_p0928a14┃有为法皆悉无常。众生於此而生常想。即於
T13n0420_p0928a15┃众生生大悲心。於一切法生放舍想。自在
T13n0420_p0928a16┃王。是为菩萨宿命智自在。菩萨得是自在。信
T13n0420_p0928a17┃一切法无常。而为成众生故受身。为不受故
T13n0420_p0928a18┃受。为不取故取。但为教化一切众生故。自
T13n0420_p0928a19┃在王。何谓菩萨摩诃萨如意足自在。若菩萨
T13n0420_p0928a20┃心自在故。从圣相生如意足欲力进力断行
T13n0420_p0928a21┃信解力。菩萨得是信解如意足。非作非起。若
T13n0420_p0928a22┃欲普至恒沙世界。一念之顷皆能得至。彼诸
T13n0420_p0928a23┃众生皆见其来。而自於先本处不动彼见说
T13n0420_p0928a24┃法。而於此处说法不绝自在王。是名菩萨如
T13n0420_p0928a25┃意足自在。菩萨以是如意足自在力。若有众
T13n0420_p0928a26┃生应以如意足度者。以如意足度之。若诸天
T13n0420_p0928a27┃人著常相者。示其劫烧。是诸众生见三千大
T13n0420_p0928a28┃千世界普皆烧尽。而是世界无所损减。若有
T13n0420_p0928a29┃众生慢心自大。则作执金刚神。执火焰金刚
T13n0420_p0928b01┃杵而以示之。令生恐畏除其慢心自归礼敬。
T13n0420_p0928b02┃若有众生乐转轮王形者。以转轮王身而为
T13n0420_p0928b03┃说法。若有众生乐释提桓因形者。以释提桓
T13n0420_p0928b04┃因身而为说法。若有众生乐梵天王形者。以
T13n0420_p0928b05┃梵天王身而为说法。若有众生乐魔王形者。
T13n0420_p0928b06┃以魔王身而为说法。若有众生乐见佛身者。
T13n0420_p0928b07┃则现佛身而为说法。菩萨或为众生住於空
T13n0420_p0928b08┃中结跏趺坐。身放光明而为说法。或有众生
T13n0420_p0928b09┃乐严净世界者。则为庄严三千大千世界。悬
T13n0420_p0928b10┃缯幡盖竖诸幢幡。以宝罗网遍覆其上。烧诸
T13n0420_p0928b11┃名香作众伎乐。然後说法。或为众生现三千
T13n0420_p0928b12┃大千世界。为一海水。青红赤白种种莲华遍
T13n0420_p0928b13┃覆其上。於其水中现师子坐。身处其上而
T13n0420_p0928b14┃为说法。或为众生自现其身。坐须弥山顶而
T13n0420_p0928b15┃为说法声至梵天。或为众生不现其身。但以
T13n0420_p0928b16┃音声而为说法。或为众生现乾闼婆身。以众
T13n0420_p0928b17┃乐音而为说法。或为众生现龙王身。起云雷
T13n0420_p0928b18┃震放大电光。又[雨/注]大雨而为说法。或有众
T13n0420_p0928b19┃生饥渴逼切。则与天食身得充满。具足悦乐
T13n0420_p0928b20┃而为说法。若有地狱众生苦恼逼迫。而以神
T13n0420_p0928b21┃力灭地狱火。以天精气令其毛孔皆得安乐
T13n0420_p0928b22┃而为说法。若有盲者如意神力以天眼与。令
T13n0420_p0928b23┃得开明而为说法。若有聋者如意神力与其
T13n0420_p0928b24┃耳根。令得闻声而为说法。若有种种病。自
T13n0420_p0928b25┃以神力令其除愈而为说法。若有犯罪送至
T13n0420_p0928b26┃死处。如意神力化人代之。令得免罪心得安
T13n0420_p0928b27┃乐而为说法。若有众生。刖足斩手\截耳
T13n0420_p0928b28┃鼻形残丑陋。常自愧耻而心退没。如意神
T13n0420_p0928b29┃力皆令完具而为说法。若有众生。在於胎中
T13n0420_p0928c01┃藏血屎尿不净之处。如意神力化作宝台楼
T13n0420_p0928c02┃阁。令处其中。亦成意识而为说法。若其
T13n0420_p0928c03┃始生诸根未成。如意神力令其具足。堪任听
T13n0420_p0928c04┃受而为说法。自在王。是名菩萨成如意足。以
T13n0420_p0928c05┃如是等种种不思议神力。而为说法。菩萨
T13n0420_p0928c06┃如意神力故。为度奉事日月众生。以三千大
T13n0420_p0928c07┃千世界置其右掌远掷他方无量世界。令诸
T13n0420_p0928c08┃人众皆见其去。而此世界本处不动。又以恒
T13n0420_p0928c09┃河沙世界。入一毛孔举至梵天。掷置他方无
T13n0420_p0928c10┃量世界。令诸众生无去来想。若恒河沙无
T13n0420_p0928c11┃量世界劫尽火烧。能一吹令灭。或以两手障
T13n0420_p0928c12┃蔽日月。身出光明照诸世界而为说法。自在
T13n0420_p0928c13┃王。是菩萨或坐诸佛前。若欲供养佛。以一
T13n0420_p0928c14┃掬华如须弥山散佛身上。华至半身。又三千
T13n0420_p0928c15┃大千世界一切草木皆成为炬。遍满世界火
T13n0420_p0928c16┃落如雨。自在王。是菩萨随诸众生所贵形色。
T13n0420_p0928c17┃皆悉为现。若释若梵若声闻形。若辟支佛形。
T13n0420_p0928c18┃是名菩萨神通自在。谓天眼见无碍故。得天
T13n0420_p0928c19┃耳闻无障故。得他心智达一切心心心法
T13n0420_p0928c20┃故。证宿命智忆过去无量阿僧只劫故。得如
T13n0420_p0928c21┃意足於一切形色随意示现故。自在王。神通
T13n0420_p0928c22┃自在者。能以一切佛事示诸众生。亦能了达
T13n0420_p0928c23┃分别众生诸根利钝。能以声闻乘度众生。辟
T13n0420_p0928c24┃支佛乘度众生。大乘度众生故。於生死中众
T13n0420_p0928c25┃所知识。成众生故众所知识。於善法中出家
T13n0420_p0928c26┃行道故众所知识。以方便力故众所知识。檀
T13n0420_p0928c27┃波罗蜜回向故众所知识。尸罗波罗蜜。羼提
T13n0420_p0928c28┃波罗蜜。毗梨耶波罗蜜。禅波罗蜜。般若波
T13n0420_p0928c29┃罗蜜回向故众所知识。降伏诸魔令种善根
T13n0420_p0929a01┃故。名为神通自在。又自在王。菩萨得是神
T13n0420_p0929a02┃通自在故。色身之力名闻称赞家姓财物眷
T13n0420_p0929a03┃属人民。普皆殊胜众所知识。是故名为神通
T13n0420_p0929a04┃自在。又自在王。菩萨得是神通自在故众所
T13n0420_p0929a05┃知识。谓诸天龙夜叉乾闼婆阿修罗紧那罗
T13n0420_p0929a06┃迦楼罗摩[目*侯]罗伽人非人。帝释梵王诸护世
T13n0420_p0929a07┃者。诸佛正遍知者。皆所知识。是故说名多
T13n0420_p0929a08┃识。自在王。菩萨以是神通不退本誓。而能
T13n0420_p0929a09┃示现一切众事
T13n0420_p0929a10┃自在王。何谓菩萨摩诃萨智自在。谓阴智。性
T13n0420_p0929a11┃智。入智。因缘智。谛智。自在王。何谓阴智。
T13n0420_p0929a12┃色前际空。後际空。中亦空。受想行识前际
T13n0420_p0929a13┃空。後际空。中亦空。五阴毕竟空。是名阴智。
T13n0420_p0929a14┃自在王。何谓性智。地性是法性。水性是法
T13n0420_p0929a15┃性。火性是法性。风性是法性。何以故。四性
T13n0420_p0929a16┃入於法性皆为一性。谓之空性。空性法性同
T13n0420_p0929a17┃一无性。此中无地性无水性。无火性无风性。
T13n0420_p0929a18┃何以故。不坏性是法性。无二性是法性。无
T13n0420_p0929a19┃生性是法性。无垢性是法性。无净性是法性。
T13n0420_p0929a20┃如法性寿性众生性。生死性涅盘性亦如是。
T13n0420_p0929a21┃如涅盘性欲性色性无色性有为性无为性亦
T13n0420_p0929a22┃如是。如是性智不随他得。是名性智。自在
T13n0420_p0929a23┃王。何谓入智。眼从本来。不生不起无有作
T13n0420_p0929a24┃者。耳鼻舌身意从本已来。不生不起无有
T13n0420_p0929a25┃作者。自在王。眼无有主。是中无有见者。耳
T13n0420_p0929a26┃无有主。是中无有听者。鼻无有主。是中无
T13n0420_p0929a27┃有嗅者。舌无有主。是中无有尝者。身无有
T13n0420_p0929a28┃主。是中无有觉者。意无有主。是中无有识
T13n0420_p0929a29┃者。自在王。眼性不能见色。耳性不能听声。
T13n0420_p0929b01┃鼻性不能嗅香。舌性不能知味。身性不能觉
T13n0420_p0929b02┃触。意性不能识法。何以故。眼无所作与草
T13n0420_p0929b03┃木土石无异。耳鼻舌身意亦无所作。与草木
T13n0420_p0929b04┃土石无异。自在王。眼不染不离。耳鼻舌身
T13n0420_p0929b05┃意不染不离。何以故。眼从本来是离相。耳
T13n0420_p0929b06┃鼻舌身意从本已来是离相。自在王。若能如
T13n0420_p0929b07┃是知一切入则能离欲。是名入智。自在王。菩
T13n0420_p0929b08┃萨如是知诸阴性入不生不起。以毕竟灭。灭
T13n0420_p0929b09┃已而受生退没。虽受阴性入。而不舍阴性入
T13n0420_p0929b10┃智。是名智自在。谓知阴性入。知阴性入相。
T13n0420_p0929b11┃而能不舍。现於三界而不住诸结。示有生灭
T13n0420_p0929b12┃而不生不灭。是名智自在。自在王。何谓缘
T13n0420_p0929b13┃智。无明缘行。无明不作是念我起行。行缘
T13n0420_p0929b14┃识。行不作是念我起识。识缘名色。识不作
T13n0420_p0929b15┃是念我起名色。名色缘六入。名色不作是念
T13n0420_p0929b16┃我起六入。六入缘触。六入不作是念我起触。
T13n0420_p0929b17┃触缘受。触不作是念我起受。受缘爱。受不
T13n0420_p0929b18┃作是念我起爱爱缘取。爱不作是念我起取。
T13n0420_p0929b19┃取缘有。取不作是念我起有。有缘生。有不
T13n0420_p0929b20┃作是念我起生。生缘老死。生不作是念我起
T13n0420_p0929b21┃老死。老死缘忧悲苦恼。老死不作是念。我
T13n0420_p0929b22┃起忧悲苦恼。自在王。若菩萨能如是观十二
T13n0420_p0929b23┃缘者。不堕诸见若断见若常见。菩萨作是念。
T13n0420_p0929b24┃法属众缘。推求众缘则不可得。即於十二缘
T13n0420_p0929b25┃而得真智。何谓真智。知十二缘生法同於无
T13n0420_p0929b26┃生。无生同空无相无作。空无相无作同众缘
T13n0420_p0929b27┃生法。如来所用等得一切法。是法同十二
T13n0420_p0929b28┃缘生法。十二缘生法无有法生。是故说应见
T13n0420_p0929b29┃十二缘生无生。十二缘无生智即是十二缘
T13n0420_p0929c01┃生智。自在王明无明无二。知如是者则知缘。
T13n0420_p0929c02┃生法行非行无二。知如是者则知缘生法。识
T13n0420_p0929c03┃非识无二。知如是者则知缘生法。名色非名
T13n0420_p0929c04┃色无二。知如是者则知缘生法。六入非六入
T13n0420_p0929c05┃无二知如是者则知缘生法。触非触无二知
T13n0420_p0929c06┃如是者则知缘生法。受非受无二。知如是者
T13n0420_p0929c07┃则知缘生法。爱非爱无二。知如是者则知缘
T13n0420_p0929c08┃生法。取非取无二。知如是者则知缘生法。有
T13n0420_p0929c09┃非有无二。知如是者则知缘生法。生非生无
T13n0420_p0929c10┃二。知如是者则知缘生法。老死非老死无二。
T13n0420_p0929c11┃知如是者则知缘生法。从缘生者无有是处。
T13n0420_p0929c12┃从缘生则是无我。则是空也。从缘生者则是
T13n0420_p0929c13┃无来无去。从缘生者则非真实。从缘生者则
T13n0420_p0929c14┃无一相。从缘生者则无所行。如是知者是名
T13n0420_p0929c15┃缘生智。见缘法者不见无明。不见行。不见
T13n0420_p0929c16┃识。不见名色。不见六入。不见触。不见受。不
T13n0420_p0929c17┃见爱。不见取。不见有。不见生。不见老死。若
T13n0420_p0929c18┃不见如是法者。是名见缘生法。若见缘生法
T13n0420_p0929c19┃是名见法。云何见法见离染法。云何离染行
T13n0420_p0929c20┃者。於一切法离染见故名为离染。是故说见离
T13n0420_p0929c21┃染法。云何为见不为增不为减。如是见如不
T13n0420_p0929c22┃动不著。如是见如不坏法性。亦不见合。如
T13n0420_p0929c23┃与法性不坏不合。如是见者不毁实际。如是
T13n0420_p0929c24┃见者亦不见。非以肉眼见。非以天眼见。非以
T13n0420_p0929c25┃慧眼见。何以故。肉眼无无作故不见。天眼
T13n0420_p0929c26┃作起相故不见无为法。慧眼无分别相。无分
T13n0420_p0929c27┃别故不见。自在王。若菩萨能如是见一切法。
T13n0420_p0929c28┃则能见佛。不以色故见。不以受想行识故见。
T13n0420_p0929c29┃不以诸相故见。不以法故见。不以戒故见。不
T13n0420_p0930a01┃以定慧解脱知见故见。不以过去故见。不
T13n0420_p0930a02┃以未来现在故见。如是见者是名见佛
T13n0420_p0930a03┃自在王菩萨白佛言。世尊颇有所缘。菩萨见
T13n0420_p0930a04┃如是诸法。而能见佛耶。佛言有。何以故。色
T13n0420_p0930a05┃是尽相。性无生故。能见色如是。是名见如
T13n0420_p0930a06┃来。受想行色是尽相。性无生故。能见识如
T13n0420_p0930a07┃是。是名见如来。戒是无为无作无起相。能
T13n0420_p0930a08┃见戒如是。是名见如来。定慧解脱知见等
T13n0420_p0930a09┃亦如是。是名见如来。自在王。我於过去燃
T13n0420_p0930a10┃灯佛时。得见佛净。我於尔时。见缘生法
T13n0420_p0930a11┃故见法。以见法故见如来。自在王言。於燃
T13n0420_p0930a12┃灯佛已前。云何见诸佛。佛言。以色身相见
T13n0420_p0930a13┃故见。不以不二法身见故见。今为汝说。我
T13n0420_p0930a14┃从初发心未曾见佛何以故。不以色相见故。
T13n0420_p0930a15┃名为见佛。是故自在王。若菩萨欲得见佛
T13n0420_p0930a16┃应如我见燃灯佛。以诸法一相故。云何一相。
T13n0420_p0930a17┃如我身燃灯佛身亦如是。如燃灯佛身。亦
T13n0420_p0930a18┃如是。一身故以不二不别入一法相。是名
T13n0420_p0930a19┃见缘生法。以见缘生法名为见法。以见法故
T13n0420_p0930a20┃名为见佛。若菩萨能於一切念中。证灭而不
T13n0420_p0930a21┃实灭。生死不可得。而以方便智故示是名菩
T13n0420_p0930a22┃萨智自在
T13n0420_p0930a23┃自在王菩萨经卷上


湖羲`璃:0420_002.txt
 
【经文资讯】大正新修大藏经 第十三册 No. 420《自在王菩萨经》CBETA 电子佛典 V1.0 普及版
# Taisho Tripitaka Vol. 13, No. 420 自在王菩萨经, CBETA Chinese Electronic Tripitaka V1.0, Normalized Version
=========================================================================
T13n0420_p0930a24┃
T13n0420_p0930a25┃
T13n0420_p0930a26┃自在王菩萨经卷下
T13n0420_p0930a27┃
T13n0420_p0930a28┃　　　　姚秦三藏鸠摩罗什译
T13n0420_p0930a29┃自在王。何谓菩萨摩诃萨谛智。求声闻者。以
T13n0420_p0930b01┃谛法证声闻解脱。菩萨得此谛而不证解脱。
T13n0420_p0930b02┃是名自在。求辟支佛者。以谛法证辟支佛解
T13n0420_p0930b03┃脱。菩萨得此谛而不证解脱。是名自在。谛
T13n0420_p0930b04┃智者。苦谛虚妄知见。云何知见苦虚妄不实
T13n0420_p0930b05┃得时故为苦。以倒故有。若菩萨知苦无生
T13n0420_p0930b06┃无起。是名知见苦谛。云何断集诸法随集
T13n0420_p0930b07┃断。云何为集集平等故断亦如是。无所从
T13n0420_p0930b08┃来故集无所去故断。是名诸法性。是中无有
T13n0420_p0930b09┃实法。生已当断。随所爱使故有集。若断爱
T13n0420_p0930b10┃使是名断集。云何苦灭谛。毕竟灭苦集而
T13n0420_p0930b11┃无法可坏故。是名苦灭。一切诸缘相灭故一
T13n0420_p0930b12┃切法如是灭相。於此中不生不灭名为灭谛。
T13n0420_p0930b13┃云何道谛。随以何道求一切法不得。若善若
T13n0420_p0930b14┃不善。若有漏若无漏。若有为若无为。是名
T13n0420_p0930b15┃道谛。是道平等不分别一切法故。是道寂灭
T13n0420_p0930b16┃离诸结热故。是道安乐离一切忧恼故。是道
T13n0420_p0930b17┃无漏一切漏尽故。是道一切有所得者所不
T13n0420_p0930b18┃能行。正行禅定者易修行故。是道诸佛所不
T13n0420_p0930b19┃舍。是道无相断一切相故以如是道不堕於
T13n0420_p0930b20┃二。是名道谛。若菩萨以如是门知四谛者。是
T13n0420_p0930b21┃名谛智。若菩萨先以四谛。为求声闻辟支佛
T13n0420_p0930b22┃者说。於此乘中亦无所贪。是名谛智自在。又
T13n0420_p0930b23┃自在王。菩萨知声闻乘不於中住。知辟支佛
T13n0420_p0930b24┃乘不於中住。知佛乘不於中住。是名谛智自
T13n0420_p0930b25┃在。又自在王。若以一心知一切众生心。以
T13n0420_p0930b26┃一心性知一切心性。而於心智不作二行。是
T13n0420_p0930b27┃名智自在。又有智自在。知见过去世无碍。心
T13n0420_p0930b28┃不至过去世。知见未来世无碍。心不至未来
T13n0420_p0930b29┃世。知见现在世无碍。心不至现在世。不於
T13n0420_p0930c01┃过去未来现在世而生戏论。又有智自在。知
T13n0420_p0930c02┃一切有为法尽灭。而不尽诸善根。知法无生
T13n0420_p0930c03┃而以摄法摄集众生。是名智自在。又不从他
T13n0420_p0930c04┃知一切法毕竟灭相。以是智力而自不灭教
T13n0420_p0930c05┃化众生。是名智自在。自在王。菩萨於此。若
T13n0420_p0930c06┃欲得智自在力而自在者。应随智行不随意
T13n0420_p0930c07┃行。云何意行。所有意业皆是意行。所有识业
T13n0420_p0930c08┃皆是意行所有心业皆是意行。所有著心起
T13n0420_p0930c09┃诸善根皆是意行。堕见行施。堕相持戒。依我
T13n0420_p0930c10┃行忍皆是意行。我是菩萨则是意行。我发菩
T13n0420_p0930c11┃提亦是意行。我不断佛种。不断法种。不断
T13n0420_p0930c12┃僧种。亦是意行。我为利众生故发心亦是意
T13n0420_p0930c13┃行。我当度未度者。解未解者。安未安者。灭未
T13n0420_p0930c14┃灭者皆是意行。我是施主。我是持戒。我是行
T13n0420_p0930c15┃忍。我是行进。我是行定。我是行智皆是意
T13n0420_p0930c16┃行。我是行慈者。行悲者。行喜者。行舍者皆是
T13n0420_p0930c17┃意行。我是少欲知足离行者。不杂行者。头
T13n0420_p0930c18┃陀行者。阿兰若者。细行者。如是分别皆是意
T13n0420_p0930c19┃行。我是空行者。我是无相行者。我是无作
T13n0420_p0930c20┃行者。如是分别皆是意行。我是谛语者。实语
T13n0420_p0930c21┃者。如说行者皆是意行。我是过诸魔业离四
T13n0420_p0930c22┃魔者。我断一切见得忍。如是分别皆是意行。
T13n0420_p0930c23┃我当得阿耨多罗三藐三菩提转法轮度众生。
T13n0420_p0930c24┃当於无余涅盘而般涅盘。如是分别皆是意
T13n0420_p0930c25┃行。自在王。云何菩萨智业。随无心意识行
T13n0420_p0930c26┃处。是名智业。菩萨常作智业不起意业。云何
T13n0420_p0930c27┃菩萨智业。菩萨智业有二种。何等二。一者成
T13n0420_p0930c28┃众生。二者受持正法。云何成众生。菩萨随以
T13n0420_p0930c29┃所知能成众生。云何受持正法。若不受一切
T13n0420_p0931a01┃法。是名受持正法。若受持色。非受持正法。
T13n0420_p0931a02┃受持受想行识。非受持正法。若受诸入诸性。
T13n0420_p0931a03┃非受持正法。若受善不善法。非受持正法。若
T13n0420_p0931a04┃受罪不罪。有漏无漏。有为无为。世法出世法。
T13n0420_p0931a05┃非受持正法。若受施相。非受持正法。若受戒
T13n0420_p0931a06┃忍进定智。非受持正法。何以故。所可取缘
T13n0420_p0931a07┃皆是非法非善。非受持正法。何以故。如来
T13n0420_p0931a08┃所得法是法无相无碍。若取缘相非受持正
T13n0420_p0931a09┃法。如是菩萨业中智。是名智业。以如是智
T13n0420_p0931a10┃而作智业。不尽於智是名智自在
T13n0420_p0931a11┃自在王。何谓菩萨摩诃萨慧自在。菩萨得慧
T13n0420_p0931a12┃自在。能知诸法解释章句得四无碍智力故。
T13n0420_p0931a13┃谓义无碍智。法无碍智。辞无碍智。乐说无碍
T13n0420_p0931a14┃智。云何义无碍智。若菩萨於诸语中。依义不
T13n0420_p0931a15┃依语。义者於一切法正智。云何正智。谓不可
T13n0420_p0931a16┃说义是。此义在语中更无异声。从本已来离
T13n0420_p0931a17┃诸相故。是名为义。不应离语依於义。语中
T13n0420_p0931a18┃等相即是义。能如是知。名义无碍智。又达一
T13n0420_p0931a19┃切法义。亦名义无碍智。云何法无碍智。菩萨
T13n0420_p0931a20┃依於法不依非法。依於法者不见非法。何以
T13n0420_p0931a21┃故。知一切法离相但有名故。又法无碍者。虽
T13n0420_p0931a22┃说三乘不坏法性。何以故。法性是一性。谓无
T13n0420_p0931a23┃相是。菩萨以语说法。即知语同响相。有所说
T13n0420_p0931a24┃法信解皆同法性。於智於语而无所碍是名
T13n0420_p0931a25┃法无碍智。云何辞无碍智。知诸天言辞。知
T13n0420_p0931a26┃龙夜叉乾闼婆阿修罗迦楼罗紧那罗摩[目*侯]
T13n0420_p0931a27┃罗伽人非人言辞。知帝释梵天王护世者言
T13n0420_p0931a28┃辞。知一言二言多言略言广言。男言女言。非
T13n0420_p0931a29┃男言非女言。过去言未来言现在言。随以
T13n0420_p0931b01┃方便言辞令其得解。自以净妙言辞。亦不轻
T13n0420_p0931b02┃毁他语。何以故。知一切法无有言辞。菩萨
T13n0420_p0931b03┃作是念。以言辞说法令其得解。是法於言辞
T13n0420_p0931b04┃中不可得。言辞於法中亦不可得。从本已来
T13n0420_p0931b05┃无有言辞。若有言辞。不应以善言辞说不善
T13n0420_p0931b06┃法。是故当知。言辞能示善恶。又辞无碍者。
T13n0420_p0931b07┃即以众生言辞而使行法。何以故。法不行法。
T13n0420_p0931b08┃能如是行一切法。以言辞说此行使彼得解。
T13n0420_p0931b09┃是名辞无碍智。云何乐说无碍智。若菩萨於
T13n0420_p0931b10┃一切文字皆能乐说。於一切音声亦能乐说。
T13n0420_p0931b11┃一切名字亦能乐说。是名乐说。云何为乐。菩
T13n0420_p0931b12┃萨若说法时。乐法乐实乐谛。若信乐修多罗
T13n0420_p0931b13┃者。为说修多罗。信乐岐夜。伽陀。弊迦兰
T13n0420_p0931b14┃奈。讴陀那。祢陀那。阿波陀那。伊提郁多
T13n0420_p0931b15┃伽。A陀伽。裴佛略。阿浮陀达摩者。皆为说
T13n0420_p0931b16┃之。信乐过去者为说本事。一切众生所乐诸
T13n0420_p0931b17┃根。皆随所乐而为说法。乐信根者因信根为
T13n0420_p0931b18┃说法。乐进根者因进根为说法。乐念根者因
T13n0420_p0931b19┃念根为说法。乐定根者因定根为说法。乐慧
T13n0420_p0931b20┃根者因慧根为说法。如是诸根皆因而为说
T13n0420_p0931b21┃法。淫欲多者分别有二万一千。佛知有八
T13n0420_p0931b22┃万四千根。如来因此诸根皆能乐说。菩萨次
T13n0420_p0931b23┃能乐说。镇恚多者分别有二万一千。佛知有
T13n0420_p0931b24┃八万四千根。如来因此诸根皆能乐说。菩萨
T13n0420_p0931b25┃次能乐说。愚疑多者分别有二万一千。佛知
T13n0420_p0931b26┃有八万四千根。如来因此诸根。皆能乐说菩
T13n0420_p0931b27┃萨次能乐说。杂分者分别有二万一千。佛知
T13n0420_p0931b28┃有八万四千根。如来因此诸根皆能乐说。菩
T13n0420_p0931b29┃萨次能乐说。自在王。是名乐说无碍智。於
T13n0420_p0931c01┃此义无阂法无碍辞无碍乐说无碍。皆以慧
T13n0420_p0931c02┃为本。慧所住处。慧之所摄菩萨以慧力故
T13n0420_p0931c03┃用四自在及余自在皆得自在世尊。慧以何
T13n0420_p0931c04┃为本。为住何处。何处所摄。自在王慧以多
T13n0420_p0931c05┃闻为本。住多闻处。多闻所摄。世尊。多闻以
T13n0420_p0931c06┃何为本。为住何处。何处所摄。自在王。多
T13n0420_p0931c07┃闻以善知识为本。住善知识处善知识所摄。
T13n0420_p0931c08┃世尊。善知识以何为本。为住何处。何处所
T13n0420_p0931c09┃摄。自在王。善知识以敬心为本。住於敬
T13n0420_p0931c10┃心。敬心所摄。世尊。敬心以何为本。为住何
T13n0420_p0931c11┃处。何处所摄。自在王。敬心以深心为本。住
T13n0420_p0931c12┃於深心。深心所摄。世尊。深心以何为本。为
T13n0420_p0931c13┃住何处何处所摄。自在王。深心以质直为本。
T13n0420_p0931c14┃住於质直。质直所摄。世尊。质直以何为本。
T13n0420_p0931c15┃为住何处。何处所摄。自在王。质直以大悲
T13n0420_p0931c16┃为本。住於大悲。大悲所摄。世尊。大悲以何
T13n0420_p0931c17┃为本。为住何处。何处所摄。自在王。大悲以
T13n0420_p0931c18┃众生为本。住於众生。众生所摄。何以故。自
T13n0420_p0931c19┃在王。菩萨为度一切众生。生大悲心。生一
T13n0420_p0931c20┃切智心。是名菩萨慧自在。又慧自在菩萨。以
T13n0420_p0931c21┃慧自在故因一法门。若一劫若减一劫。种种
T13n0420_p0931c22┃异辞广说诸法。於实相中无所违失。菩萨或
T13n0420_p0931c23┃欲不现其身为众生说法。或从身毛孔演出
T13n0420_p0931c24┃法音。随众生所行而为说法。菩萨或欲现其
T13n0420_p0931c25┃身为众生说法。一切外道论师不能穷尽。又
T13n0420_p0931c26┃外道仙人所作。若曼哆逻咒术经。韦陀若
T13n0420_p0931c27┃语论。若钵追。若诸神通。若诸智门。若日月
T13n0420_p0931c28┃五星经。若梦经。若地动经。若陀魔陀咒术。
T13n0420_p0931c29┃若鸟语经。若鸟兽经。若龙乾闼婆夜叉入身
T13n0420_p0932a01┃经。若王相经。若丰乐饥馑相经。若诸遑游
T13n0420_p0932a02┃戏经。如是世界经书智慧。伎艺文章算数
T13n0420_p0932a03┃色相。音乐歌舞箜篌筝笛。如音曲折菩萨转
T13n0420_p0932a04┃身。自然在心皆能通了。以慧力故皆能得知
T13n0420_p0932a05┃皆能示现。皆能达知。菩萨虽知如是方术。不
T13n0420_p0932a06┃恼众生。亦不以是为净妙道。自在王。慧自
T13n0420_p0932a07┃在菩萨。与百千万诸梵王。共住共坐。自现其
T13n0420_p0932a08┃身与共语论。亦不著梵王光明德相。而诸梵
T13n0420_p0932a09┃王迎送菩萨生尊敬心。如是皆於一切天宫。
T13n0420_p0932a10┃现自在力而亦不著。但生无常苦空无我想。
T13n0420_p0932a11┃依无生法依度一切众生之心。自在王。是名
T13n0420_p0932a12┃菩萨慧自在。又自在王。慧自在菩萨。如魔所
T13n0420_p0932a13┃有天宫。复令殊胜自现其身。胜魔所有百千
T13n0420_p0932a14┃万倍。令诸魔等生渴爱心生贪著心。以此自
T13n0420_p0932a15┃严破魔慢心。令住阿耨多罗三藐三菩提。然
T13n0420_p0932a16┃後说法。自在王。慧是菩萨遍行法。若施若受
T13n0420_p0932a17┃若以施回向。而於此处必应用慧。若自持戒
T13n0420_p0932a18┃教他持戒。以持戒回向。而於此处亦应用慧。
T13n0420_p0932a19┃若修行忍若教他忍。以忍回向。而於此处亦
T13n0420_p0932a20┃应用慧。若自行进教他行进。以进回向。而
T13n0420_p0932a21┃於此处亦应用慧。若自行禅若教他禅。以禅
T13n0420_p0932a22┃回向。而於此处亦应用慧。若读诸经若为他
T13n0420_p0932a23┃说法。若如所闻以慧正念。一切行立坐卧。一
T13n0420_p0932a24┃切仪法。一切舍心。皆应用慧慧力菩萨。则
T13n0420_p0932a25┃是一切善法力者慧增上菩萨。於一切法得
T13n0420_p0932a26┃增上自在。慧自在菩萨。於一切法能自在行。
T13n0420_p0932a27┃执慧力菩萨。知佛能拒魔军。有慧菩萨自
T13n0420_p0932a28┃在随行诸法而不用力。如人仰射其箭还时
T13n0420_p0932a29┃不须弓力。菩萨亦如是。以慧力故遣自在智
T13n0420_p0932b01┃入诸善法。坐道场时得是智力。以是力故以
T13n0420_p0932b02┃右手动十方世界。破大魔军得佛十力。以
T13n0420_p0932b03┃是十力一切天人无能伏者。自在王。是戒自
T13n0420_p0932b04┃在。神通自在。智自在。慧自在。若人不种善
T13n0420_p0932b05┃根。不能得闻如斯经典。自在王。若人得闻
T13n0420_p0932b06┃是经心欢悦者。当知是人得四自在。以是自
T13n0420_p0932b07┃在现自在力。何以故。自在王。是诸自在。一
T13n0420_p0932b08┃切声闻辟支佛之所无有。尔时自在王菩萨。
T13n0420_p0932b09┃闻佛所说心大喜悦。合掌礼敬瞻仰尊愿
T13n0420_p0932b10┃目不暂舍。作如是言。世尊。佛今以是四自
T13n0420_p0932b11┃在力。一切众生亦当得是四自在力。佛以
T13n0420_p0932b12┃神力。使自在王菩萨以种种好色香华满其
T13n0420_p0932b13┃衣[袖-由+戒]。以散佛上及诸菩萨。蒙华散者皆成金
T13n0420_p0932b14┃色。三十二相以严其身。空中百千万亿诸天。
T13n0420_p0932b15┃同声叹言。若有众生信受如是四自在力。发
T13n0420_p0932b16┃阿耨多罗三藐三菩提心者。是诸众生以佛
T13n0420_p0932b17┃庄严而以自严。何以故。是四自在皆随一切
T13n0420_p0932b18┃智心。世尊若佛本不发阿耨多罗三藐三菩
T13n0420_p0932b19┃提心者。是诸众生。云何得闻如是不可思议
T13n0420_p0932b20┃诸自在经。诸天子叹已。佛告自在王菩萨。我
T13n0420_p0932b21┃念过世。於燃灯佛前。第七十佛号普净光王
T13n0420_p0932b22┃如来。亦广说此四自在法。时有菩萨名智
T13n0420_p0932b23┃行足。亦以此法问佛。佛说此法时。八千菩萨
T13n0420_p0932b24┃得此四自在及无生法忍。三万二千人发阿
T13n0420_p0932b25┃耨多罗三藐三菩提心。自在王。我於尔时。初
T13n0420_p0932b26┃闻此四自在。闻已受持。至燃灯佛时乃得具
T13n0420_p0932b27┃足。是故自在王。若於今世若我灭後。有人
T13n0420_p0932b28┃一心求佛道者。受持是经。当知是人疾得无
T13n0420_p0932b29┃生法忍。说此自在王经时。三万二千天人发
T13n0420_p0932c01┃阿耨多罗三藐三菩提心。诸天子供奉佛故。
T13n0420_p0932c02┃作百千伎乐雨於天华。以佛神力从众伎乐
T13n0420_p0932c03┃出如是音若有众生闻此自在王经。信解受
T13n0420_p0932c04┃持。当知是人诸根明利。乐於佛法其智广
T13n0420_p0932c05┃博。为善知识所护。深种善根。於诸众生行
T13n0420_p0932c06┃大悲道
T13n0420_p0932c07┃尔时自在王菩萨白佛言。世尊。佛有十力四
T13n0420_p0932c08┃无所畏十八不共法。菩萨亦有十力四无所
T13n0420_p0932c09┃畏十八不共法不。佛告自在王。有阿@跋致
T13n0420_p0932c10┃菩萨。已久习行得无生法忍住第八地欲入
T13n0420_p0932c11┃九地为般若波罗蜜方便所护。如是菩萨则
T13n0420_p0932c12┃能具成菩萨十力四无所畏十八不共法。自
T13n0420_p0932c13┃在王。云何菩萨十力。为萨婆若故。发深坚
T13n0420_p0932c14┃心力具慈心故。不舍一切众生力。不求一切
T13n0420_p0932c15┃利养故。舍一切世界饰好故。具大悲力。信
T13n0420_p0932c16┃一切佛法故。能成是法故。心不退没故。具
T13n0420_p0932c17┃大进力。行念安慧故。不坏仪法故。住不动
T13n0420_p0932c18┃定力离二边故。顺缘生法故。断一切见不
T13n0420_p0932c19┃别戏论故。具般若波罗蜜力成众生故。受
T13n0420_p0932c20┃无量生死故。习善德无厌足故。信解有为
T13n0420_p0932c21┃法如梦故。於生死中无疲倦力。观诸法相
T13n0420_p0932c22┃故。无我无人无众生故。信解不生不起法故。
T13n0420_p0932c23┃信乐无生法论故。无生法忍力入空无相无
T13n0420_p0932c24┃作法故。观诸脱门故。得声闻辟支佛乘解
T13n0420_p0932c25┃知见故。得脱门力。於深法中不随他智故。
T13n0420_p0932c26┃观一切众生心所行故。具无碍智力。自在
T13n0420_p0932c27┃王。是名菩萨十力。自在王。何谓菩萨四无
T13n0420_p0932c28┃所畏。得陀罗尼故。一切所闻能持故。常不
T13n0420_p0932c29┃忘念故。於大众中说法无所畏。随一切众
T13n0420_p0933a01┃生所信解。而为说法如随病合药。知见一
T13n0420_p0933a02┃切众生诸根。随应说法。於大众中而无所畏。
T13n0420_p0933a03┃是菩萨众中说法无所疑难。无有东方南方
T13n0420_p0933a04┃西方北方。有来问我我不能答。乃至无有微
T13n0420_p0933a05┃畏之相。恣於众生之所问难。随问为答而无
T13n0420_p0933a06┃所畏。善能断疑故。於大众中说法而无所畏。
T13n0420_p0933a07┃自在王。是名菩萨四无所畏。自在王。何谓
T13n0420_p0933a08┃菩萨十八不共法。菩萨从生已来。自能行施
T13n0420_p0933a09┃无有教言。汝当行施乐行舍心。若魔作佛形
T13n0420_p0933a10┃来语之言。汝行於施当堕地狱。菩萨若生悭
T13n0420_p0933a11┃悔之心无有是处。乐舍一切分布施与。以
T13n0420_p0933a12┃是行施为阿耨多罗三藐三菩提。不求果报
T13n0420_p0933a13┃利益众生故。是为菩萨初不共法。自在王。菩
T13n0420_p0933a14┃萨自能持戒无有教者。虽不值佛而亦不从
T13n0420_p0933a15┃他人受戒。善能护持一切诸戒常乐持戒。谓
T13n0420_p0933a16┃虽在家如戒所说尽能奉持。若其出家戒经
T13n0420_p0933a17┃所说。不须教导皆能履行。乃至不为寿命诸
T13n0420_p0933a18┃缘而舍於戒。所持诸戒皆顺菩提。为断众生
T13n0420_p0933a19┃破戒法故。是为菩萨二不共法。自在王。若贫
T13n0420_p0933a20┃穷下贱及旃陀罗工巧之人。镇恚加恶苦言
T13n0420_p0933a21┃骂辱节节支解。菩萨尔时其心不动。於此众
T13n0420_p0933a22┃生慈心普润。有力能报而不加害。但依於法。
T13n0420_p0933a23┃我以佛法缘故忍受此苦。亦愿是人心得善
T13n0420_p0933a24┃净发大庄严。是为菩萨三不共法。自在王。菩
T13n0420_p0933a25┃萨虽遭急难犹故进行。不懈不息而终不生
T13n0420_p0933a26┃退没之心。若见声闻入於涅盘。见世苦恼而
T13n0420_p0933a27┃於声闻灭度法中心不贪乐。若见辟支佛灭
T13n0420_p0933a28┃度。又见生死苦恼。於辟支佛涅盘法中心不
T13n0420_p0933a29┃贪乐。若见诸佛已成大利。佛法具足入於涅
T13n0420_p0933b01┃盘。自见其身未得具足六波罗蜜及诸佛法。
T13n0420_p0933b02┃於此法中心亦不没而勤行进。我当於此大
T13n0420_p0933b03┃乘涅盘而取灭度。是为菩萨四不共法。自在
T13n0420_p0933b04┃王。菩萨若作转轮王。若作帝释。若作魔王。
T13n0420_p0933b05┃百千侍女作天伎乐。具受欲乐。而於禅定及
T13n0420_p0933b06┃无量心。皆现在前。常乐舍离愦闹之处。於生
T13n0420_p0933b07┃死中生大恐畏想。於五欲中生大不净想。於
T13n0420_p0933b08┃五阴中生怨雠想。於四大中生毒蛇想。於诸
T13n0420_p0933b09┃入中生空聚想。於己眷属生怨贼想。於宫宅
T13n0420_p0933b10┃侍女中如在死尸间想。但求行法。但求见佛。
T13n0420_p0933b11┃但念欲度一切众生。於伎乐之声出禅定法
T13n0420_p0933b12┃音。或时魔障其声。先世善根力故而於空中。
T13n0420_p0933b13┃得闻佛音法音僧音。闻此音已弃舍世界自
T13n0420_p0933b14┃在之乐。出家入林。是为菩萨五不共法。自
T13n0420_p0933b15┃在王。菩萨於世禅定之中不生坚想。以智分
T13n0420_p0933b16┃别离於诸见。依法依义。此不共法乃至梦中
T13n0420_p0933b17┃不生我见不生法见。菩萨不为诸结见缠所
T13n0420_p0933b18┃使。离诸疑悔。乃至恶魔不能障蔽令其疑悔
T13n0420_p0933b19┃离於正法。菩萨为成众生故。或破仪法而
T13n0420_p0933b20┃於其中无有疑悔。自在王。是为菩萨六不
T13n0420_p0933b21┃共法。自在王。菩萨从生已来自得身净。离
T13n0420_p0933b22┃於杀生不以手足刀杖瓦石有所恼害。常
T13n0420_p0933b23┃舍刀杖。资生丰足无所乏少。一把之草不与
T13n0420_p0933b24┃不取。珍宝满地不生贪心。饥穷死困不以邪
T13n0420_p0933b25┃命而自活也。常修梵行至於心想。不念五欲
T13n0420_p0933b26┃离诸欲恼。不以五欲之缘而行非法。以智
T13n0420_p0933b27┃为首成善身业。是为菩萨七不共法。自在
T13n0420_p0933b28┃王。菩萨净於口业真语实语。言行相应不自
T13n0420_p0933b29┃欺身。不诳诸佛诸天龙神夜叉乾闼婆阿修
T13n0420_p0933c01┃罗迦楼罗紧那罗摩[目*侯]罗伽人非人等。菩萨
T13n0420_p0933c02┃不行两舌。眷属亲爱终始不离。菩萨不行恶
T13n0420_p0933c03┃口。常行爱语软语和柔语。不恶语不语。
T13n0420_p0933c04┃有理语安乐语。先意语和悦语。菩萨於诸恶
T13n0420_p0933c05┃口言侵克苦语。人不喜闻。自恼恼他。如是
T13n0420_p0933c06┃诸语终不出口。菩萨不为无义语。有则言有。
T13n0420_p0933c07┃无则言无。深心净故口业皆净。自在王。菩萨
T13n0420_p0933c08┃得此不共法故。世世所生。常得如是随法语
T13n0420_p0933c09┃口。能以是语。不净之人令其得净。已净人者
T13n0420_p0933c10┃令起礼敬供奉之心。以是深心不共法故。得
T13n0420_p0933c11┃实语口。诸有所说皆实无虚。是为菩萨八
T13n0420_p0933c12┃不共法。自在王。菩萨己心自在得自在行。不
T13n0420_p0933c13┃贪他物。不恚恼众生行於正见。於菩萨心无
T13n0420_p0933c14┃等等心终不忘失。菩萨常离一切谄曲不直
T13n0420_p0933c15┃之心。昼夜常行善净慈心。是为菩萨九不共
T13n0420_p0933c16┃法。自在王。菩萨所生之处。一切经书咒术
T13n0420_p0933c17┃医方算数。为最为上。不须师教自能知之
T13n0420_p0933c18┃皆悉了达。亦於世法出世法中。得不随他慧。
T13n0420_p0933c19┃又不承望听采他语。常为诸天世人之所瞻
T13n0420_p0933c20┃仰。有所言说皆悉随学。是为菩萨十不共法。
T13n0420_p0933c21┃自在王。菩萨或为众生疗治诸病。不求利养
T13n0420_p0933c22┃以大悲为首。疗治病时发心愿言。当令众生
T13n0420_p0933c23┃得出世法灭诸苦恼令至涅盘。是为菩萨十
T13n0420_p0933c24┃一不共法。自在王。菩萨不求不愿转轮王位
T13n0420_p0933c25┃释梵天王之处。而自得之。何以故。菩萨不
T13n0420_p0933c26┃为身色端严故行道。不为世界眷属荣位名
T13n0420_p0933c27┃闻称赞故行道。如是之福不求而得。是为菩
T13n0420_p0933c28┃萨十二不共法。自在王菩萨住尊贵处长寿
T13n0420_p0933c29┃诸天。曾见佛者常来拥护。如是劝发应作是
T13n0420_p0934a01┃行。行是业者能至菩提。是则退法是则进法。
T13n0420_p0934a02┃如是行者。诸根随顺阿耨多罗三藐三菩提。
T13n0420_p0934a03┃是诸天神常以如是随宜劝发。令不违失阿
T13n0420_p0934a04┃耨多罗三藐三菩提。是为菩萨十三不共法。
T13n0420_p0934a05┃自在王。若有凶暴镇恚恶人。见此菩萨身口
T13n0420_p0934a06┃心业。不能加恶心得善净。若或有人恼此菩
T13n0420_p0934a07┃萨忍受不报。令其心净得住於法。若有众
T13n0420_p0934a08┃生侵害菩萨。不令以此堕於恶道。何以故。菩
T13n0420_p0934a09┃萨本来已得具足不共善净之愿。若有众生
T13n0420_p0934a10┃以身口意侵害恼我。令不以此堕於恶道。菩
T13n0420_p0934a11┃萨净持戒故随愿皆得。是为菩萨十四不共
T13n0420_p0934a12┃法。自在王。或有众生悭贪不信。不见业行。
T13n0420_p0934a13┃不依果报。不识佛法僧。於诸沙门婆罗门。心
T13n0420_p0934a14┃不善净不能敬礼。听受其语心不尊重。不生
T13n0420_p0934a15┃希有之想。是诸众生见此菩萨身口意行仪
T13n0420_p0934a16┃法语论。心即得净礼敬随顺。便生尊重希有
T13n0420_p0934a17┃之心。何以故。菩萨得不共法故。是为菩萨
T13n0420_p0934a18┃十五不共法。自在王。若一切诸天龙神夜叉
T13n0420_p0934a19┃乾闼婆诸仙大人婆罗门等世之大师见此菩
T13n0420_p0934a20┃萨生师尊想。於此诸人名称最胜。又诸天龙
T13n0420_p0934a21┃神夜叉乾闼婆仙人婆罗门等世界之师。诣
T13n0420_p0934a22┃此菩萨曲躬礼敬供给使令。诸师弟子亦皆
T13n0420_p0934a23┃礼敬尊重迎送心念知胜。得是信心。是为
T13n0420_p0934a24┃菩萨十六不共法。自在王。菩萨所在国界聚
T13n0420_p0934a25┃落城邑。能修善法离不善法。能化众生护正
T13n0420_p0934a26┃法者。而生其中得正见。父母所生之处。常
T13n0420_p0934a27┃为师长礼敬尊重。国界之中众生命终无堕
T13n0420_p0934a28┃恶道。何以故。菩萨以善法摄众生令行福
T13n0420_p0934a29┃故。命终之後皆生人天。是为菩萨十七不共
T13n0420_p0934b01┃法。自在王。菩萨随顺一切助道之法。诸明
T13n0420_p0934b02┃神通皆具足故。一切诸魔不能得便。是为菩
T13n0420_p0934b03┃萨十八不共法。自在王。何故名为不共法。菩
T13n0420_p0934b04┃萨随顺一切佛法故。诸声闻辟支佛初发意
T13n0420_p0934b05┃者之所无有。而况凡夫
T13n0420_p0934b06┃尔时自在王菩萨白佛言。希有世尊。世尊今
T13n0420_p0934b07┃者。与诸菩萨大智法明无量法光。如我解佛
T13n0420_p0934b08┃所说义者若有菩萨得闻此经不乐余经。若
T13n0420_p0934b09┃人闻此经受持读诵。已为受持一切佛法。若
T13n0420_p0934b10┃人受持此经已为他人说。则为能以佛之正
T13n0420_p0934b11┃法以成众生。若人正习此经。则为正习一
T13n0420_p0934b12┃切佛法。若人於此经中得忍名为顺忍。若人
T13n0420_p0934b13┃於此经中如所说行。则为随顺一切法行。世
T13n0420_p0934b14┃尊。若有菩萨不离此经。当知是人已得诸明
T13n0420_p0934b15┃神通为坐道场。佛告自在王。如汝所说。若
T13n0420_p0934b16┃人不离此经。当知是人得诸明神通为坐道
T13n0420_p0934b17┃场。自在王。过去然灯佛前。威德佛。提沙佛。
T13n0420_p0934b18┃弗沙佛。光明佛前有佛。号天王如来应正遍
T13n0420_p0934b19┃知明行足善逝世间解无上士调御丈夫天人
T13n0420_p0934b20┃师佛世尊。其佛世界严净丰乐天人充满。其
T13n0420_p0934b21┃土平正琉璃为地。阎浮檀金以为莲华遍覆
T13n0420_p0934b22┃其土。柔软细滑譬如天衣。是时世人身色长
T13n0420_p0934b23┃短资生所有园林池观。皆如兜率天上。所
T13n0420_p0934b24┃须饮食应念即至与天无异。唯有名别。其三
T13n0420_p0934b25┃千世界佛为法王。是故其佛号为天王。如转
T13n0420_p0934b26┃轮王坐於正座。以法化民无不承顺。天王如
T13n0420_p0934b27┃来亦复如是。坐师子法座为一切天人演说
T13n0420_p0934b28┃於法。大众坐处东西八万四千由旬。南北亦
T13n0420_p0934b29┃尔八万四千由旬。天王如来说法之时。音声
T13n0420_p0934c01┃遍满三千大千世界。其诸天人尽敬尊重赞
T13n0420_p0934c02┃叹。行无上法以为法供。其土众生无有乐下
T13n0420_p0934c03┃法者。唯乐佛法。无有声闻辟支佛名。况发
T13n0420_p0934c04┃心行者。唯有菩萨以为眷属。无有女人亦不
T13n0420_p0934c05┃闻有淫欲之名。皆於莲华结加趺坐自然化
T13n0420_p0934c06┃生唯乐三法。何等为三。一者乐喜见佛。二
T13n0420_p0934c07┃者乐喜闻法。三者乐观於法好喜离行。其诸
T13n0420_p0934c08┃人众修习经法常不放逸。福慧具足寿命无
T13n0420_p0934c09┃量阿僧只劫。命终生天。谓到他佛土。若有
T13n0420_p0934c10┃菩萨命欲终时。上升於空高七多罗树。唱大
T13n0420_p0934c11┃音言。我於此土今当退没。时众坐菩萨闻
T13n0420_p0934c12┃此声已。皆共集会试其法忍。作如是言。何
T13n0420_p0934c13┃等法退。何等法生。时是菩萨於大众中而
T13n0420_p0934c14┃作是言。此中无法若退若生。如来得阿耨
T13n0420_p0934c15┃多罗三藐三菩提时。知一切法无退无生。何
T13n0420_p0934c16┃以故。色不退不生。受想行识不退不生。更
T13n0420_p0934c17┃无异法必定可得。若我若众生若寿命。退者
T13n0420_p0934c18┃生者。如来得阿耨多罗三藐三菩提时。知一
T13n0420_p0934c19┃切法皆空无相。空无相法不退不生。诸法离
T13n0420_p0934c20┃际。不作际不起际无生际。佛以为证。如是
T13n0420_p0934c21┃诸际亦不退不生。退名众缘离。生名众缘合。
T13n0420_p0934c22┃而是诸缘亦不退不生。是菩萨於大众中说
T13n0420_p0934c23┃是法已。然後乃退。其身灭已无灰无烟。即
T13n0420_p0934c24┃生他方现在佛前。是天王佛及诸菩萨。不著
T13n0420_p0934c25┃袈裟皆著自生净妙天衣。亦无结惑。世人调
T13n0420_p0934c26┃顺皆得无生法忍。不为众生广说诸法。而诸
T13n0420_p0934c27┃众生其根明利小发即悟。若天王佛。为诸菩
T13n0420_p0934c28┃萨演说法时。其诸天人普皆能知。或得法忍。
T13n0420_p0934c29┃或得陀罗尼。或得乐说无碍。或得诸三昧。自
T13n0420_p0935a01┃在王。是天王佛其大名闻普流十方。於一切
T13n0420_p0935a02┃天人之中。广说此四自在经。七万二千菩萨
T13n0420_p0935a03┃得受阿耨多罗三藐三菩提记。时有菩萨名
T13n0420_p0935a04┃曰净光。不得受记。作如是念。今诸菩萨得
T13n0420_p0935a05┃受记者。持戒仪式。行道念慧。方便神力。陀
T13n0420_p0935a06┃罗尼三昧。不胜於我。以何缘故。今得受记。
T13n0420_p0935a07┃而我不得。时天王佛。知其心念。告净光言。
T13n0420_p0935a08┃善男子。於未来世当有佛出。号曰然灯。彼
T13n0420_p0935a09┃佛当与汝受记。时净光菩萨。闻佛语已心大
T13n0420_p0935a10┃喜悦。上升於空作如是言。若然灯佛。过恒
T13n0420_p0935a11┃沙劫而後乃出。当知我已得受阿耨多罗三
T13n0420_p0935a12┃藐三菩提记。何以故。诸佛所言皆无虚妄。诸
T13n0420_p0935a13┃佛皆是真实语者。自在王。於意云何。彼时
T13n0420_p0935a14┃净光菩萨。岂异人乎。则我身是。我从是来
T13n0420_p0935a15┃得值光明佛。我从彼佛得闻是法。闻已受持
T13n0420_p0935a16┃得光印三昧。从是已後复值弗沙佛。我从彼
T13n0420_p0935a17┃佛得闻是法。闻已受持得众明三昧。从是已
T13n0420_p0935a18┃後复值提沙佛。得闻是法。闻已受持得照明
T13n0420_p0935a19┃三昧。从是已後复值威德佛。我从彼佛得闻
T13n0420_p0935a20┃是法。闻已受持得顺法忍。从是已後复值然
T13n0420_p0935a21┃灯佛。我从彼佛得无生法忍。证此四自在。
T13n0420_p0935a22┃谓戒自在。神通自在。智自在。慧自在。自在
T13n0420_p0935a23┃王。以是缘故。若於今世若我灭後。善男子善
T13n0420_p0935a24┃女人求菩萨乘者。得闻是经闻已受持。当知
T13n0420_p0935a25┃是等皆疾得为菩提真智。得此四自在能转
T13n0420_p0935a26┃法轮。於佛无上正法之中当得慧光。说是经
T13n0420_p0935a27┃时。万六千菩萨得无生法忍。万二千人皆发
T13n0420_p0935a28┃阿耨多罗三藐三菩提心。三千大千世界六
T13n0420_p0935a29┃种震动。百千万诸天喜而唱言。在在处处有
T13n0420_p0935b01┃说是经。当知此中则为是佛。若有众生得
T13n0420_p0935b02┃闻此经。当知此人善根深厚。尔时慧命阿难
T13n0420_p0935b03┃白佛言。世尊。当何名此经。云何受持。佛告阿
T13n0420_p0935b04┃难。此经名为四自在神力。当奉持之。佛说此
T13n0420_p0935b05┃已。自在王菩萨及阿难一切天人。闻佛所说
T13n0420_p0935b06┃欢喜受持
T13n0420_p0935b07┃自在王菩萨经卷下


