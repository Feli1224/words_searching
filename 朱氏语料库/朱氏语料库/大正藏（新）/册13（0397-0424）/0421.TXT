湖羲`璃:0421_000.txt
 
【经文资讯】大正新修大藏经 第十三册 No. 421《奋迅王问经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 13, No. 421 奋迅王问经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T13n0421_p0935b08┃
T13n0421_p0935b09┃　　No. 421 [No. 420]
T13n0421_p0935b10┃奋迅王问经翻译之记
T13n0421_p0935b11┃
T13n0421_p0935b12┃一初菩萨。功行普修。依德立名。字号平
T13n0421_p0935b13┃等。随所显发。称谓不同。说法问论。多依自
T13n0421_p0935b14┃字。故奋迅王问奋迅法。如来为说四种奋迅。
T13n0421_p0935b15┃其有人能具此奋迅。则於一切皆能奋迅。魏
T13n0421_p0935b16┃尚书令仪同高公。今欲以此四种奋迅。於一
T13n0421_p0935b17┃切处普奋迅故。置能译人。在宅上面。出此四
T13n0421_p0935b18┃种奋迅法门。沙门昙林。瞿昙流支。兴和四年
T13n0421_p0935b19┃岁次壬戌。月建在申。朔次乙丑。甲午之日。启
T13n0421_p0935b20┃夹创笔。凡有一万八千三百四十一字


湖羲`璃:0421_001.txt
 
【经文资讯】大正新修大藏经 第十三册 No. 421《奋迅王问经》CBETA 电子佛典 V1.0 普及版
# Taisho Tripitaka Vol. 13, No. 421 奋迅王问经, CBETA Chinese Electronic Tripitaka V1.0, Normalized Version
=========================================================================
T13n0421_p0935b21┃
T13n0421_p0935b22┃
T13n0421_p0935b23┃奋迅王问经卷上
T13n0421_p0935b24┃
T13n0421_p0935b25┃　　　　元魏婆罗门瞿昙般若流支译
T13n0421_p0935b26┃如是我闻。一时婆伽婆住舍婆提城只陀树
T13n0421_p0935b27┃林给孤独园。与大比丘众二万人俱。菩萨摩
T13n0421_p0935b28┃诃萨一万人。一生当得阿耨多罗三藐三菩
T13n0421_p0935b29┃提。弥勒菩萨。德大势菩萨。师子意菩萨。师
T13n0421_p0935c01┃子幢菩萨。大幢菩萨等。而为上首。尔时众
T13n0421_p0935c02┃中有一菩萨摩诃萨。名奋迅王。在大会坐。尔
T13n0421_p0935c03┃时世尊。无量百千眷属围绕。恭敬供养而为
T13n0421_p0935c04┃说法。谓大乘者之所修行。尔时奋迅王菩萨
T13n0421_p0935c05┃摩诃萨。从坐而起。整服右肩右膝著地。合
T13n0421_p0935c06┃掌向佛头面礼足。白言世尊。我於今者。欲
T13n0421_p0935c07┃以少法问於如来应正遍知。唯愿世尊。为
T13n0421_p0935c08┃我解说。佛告奋迅王菩萨摩诃萨言。奋迅
T13n0421_p0935c09┃王。恣汝所问。我为汝说。奋迅王。汝若问者
T13n0421_p0935c10┃随汝心意。彼彼所问。如是如是。我为汝说
T13n0421_p0935c11┃令汝心喜。奋迅王菩萨言。如是世尊。愿乐
T13n0421_p0935c12┃欲闻。奋迅王菩萨。既蒙听许心大欢喜。白
T13n0421_p0935c13┃佛言。世尊。云何诸菩萨摩诃萨大乘奋迅。复
T13n0421_p0935c14┃为众生说此大乘。以彼奋迅破一切魔一切
T13n0421_p0935c15┃慢人一切诤人一切分别喜乐见人。令住大
T13n0421_p0935c16┃乘大愿满足戒行成就。得阿耨多罗三藐三
T13n0421_p0935c17┃菩提
T13n0421_p0935c18┃佛告奋迅王菩萨摩诃萨言。善哉善哉。奋迅
T13n0421_p0935c19┃王。善哉奋迅王。汝今善能问於如来如是之
T13n0421_p0935c20┃义。当善忆念。汝奋迅王。谛听谛听善思念
T13n0421_p0935c21┃之。我今为汝分别解说。如菩萨如大乘奋
T13n0421_p0935c22┃迅。复为众生说此大乘。以彼奋迅破一切魔
T13n0421_p0935c23┃一切慢人一切分别喜乐见人。令住大乘大
T13n0421_p0935c24┃愿满足戒行成就。得阿耨多罗三藐三菩提
T13n0421_p0935c25┃奋迅王菩萨言。如是世尊。愿乐欲闻。佛告
T13n0421_p0935c26┃奋迅王菩萨摩诃萨言。奋迅王。有四种奋迅。
T13n0421_p0935c27┃何等为四。一者戒奋迅。二者通奋迅。三者
T13n0421_p0935c28┃智奋迅。四者慧奋迅。奋迅王。此是菩萨四
T13n0421_p0935c29┃种奋迅。奋迅王。何者戒奋迅。此菩萨戒具
T13n0421_p0936a01┃足。谓不缺戒。不穿戒。不杂戒。不分别戒。
T13n0421_p0936a02┃不悔戒。不毁戒。不热戒。善护戒。智赞戒。顺
T13n0421_p0936a03┃道戒。成就他法戒。护一切法戒。喜爱戒。不
T13n0421_p0936a04┃依一切有道生戒。安住奢摩他戒。随顺毗婆
T13n0421_p0936a05┃舍那戒。深法解脱戒。不退通戒。空无相无
T13n0421_p0936a06┃愿戒。清净寂静戒。说佛法僧戒。不舍一切
T13n0421_p0936a07┃众生戒。慈护心戒。大悲根戒。信清净戒。不
T13n0421_p0936a08┃分别威仪戒。头陀功德戒。福德田戒。毕竟
T13n0421_p0936a09┃净戒。不断如来种戒。护法种戒。见圣僧戒。
T13n0421_p0936a10┃善住菩提心戒。六波罗蜜住戒。修行念处
T13n0421_p0936a11┃正勤神足根力菩提八圣道戒。生一切菩提
T13n0421_p0936a12┃分法戒
T13n0421_p0936a13┃奋迅王。菩萨如是戒具足已大愿成就。彼云
T13n0421_p0936a14┃何愿戒具。菩萨劫尽烧时。火满三千大千世
T13n0421_p0936a15┃界。若如是愿此大寂灭火即寂灭。若欲令
T13n0421_p0936a16┃水满此三千大千世界。水即充满。欲令华满
T13n0421_p0936a17┃即随意满。欲令宝满。即时满中一切珍宝。又
T13n0421_p0936a18┃若欲令恒河沙等诸世界中须弥山王彼一切
T13n0421_p0936a19┃山为一山者。即为一山。奋迅王。菩萨如是
T13n0421_p0936a20┃戒具足已。若欲令彼恒河沙等诸世界中所
T13n0421_p0936a21┃有大海彼一切海为一海者。即为一海。彼住
T13n0421_p0936a22┃戒力随心所愿皆悉成就。一切所念无不随
T13n0421_p0936a23┃意。奋迅王。住戒菩萨如是奋迅。若人住戒
T13n0421_p0936a24┃随愿成就。所谓阿耨多罗三藐三菩提
T13n0421_p0936a25┃奋迅王。过去久远过阿僧只阿僧只劫。无量
T13n0421_p0936a26┃大劫不可思议。彼时有佛。号曰光明无垢光
T13n0421_p0936a27┃王如来应正遍知明行足善逝世间解无上士
T13n0421_p0936a28┃调御丈夫天人师佛世尊。出现於世。奋迅王。
T13n0421_p0936a29┃彼时光明无垢光王如来法中。有一菩萨名
T13n0421_p0936b01┃金刚齐。安住戒力善清净戒。彼金刚齐阿兰
T13n0421_p0936b02┃若处经行精进。乐修圣法欲满佛法。彼金刚
T13n0421_p0936b03┃齐如是观察。若不分别一切法者乃得名戒。
T13n0421_p0936b04┃若不喜乐一切物者乃得名戒。若能寂灭一
T13n0421_p0936b05┃切烦恼乃得名戒。若身镜像平等知者乃得
T13n0421_p0936b06┃名戒。若於语言响声平等乃得名戒。若观
T13n0421_p0936b07┃心法如幻无异乃得名戒。若善不善二法不
T13n0421_p0936b08┃二乃得名戒。若不净观除灭贪欲乃得名戒。
T13n0421_p0936b09┃若慈悲观除灭镇恚乃得名戒。若以智慧灭
T13n0421_p0936b10┃除愚疑乃得名戒。若不分别贪欲镇疑乃得
T13n0421_p0936b11┃名戒。若分别见一切诸法不分别者乃得名
T13n0421_p0936b12┃戒。若非我见非众生见。亦非命见富伽罗见。
T13n0421_p0936b13┃亦非常见乃得名戒。若一切法不和合行乃
T13n0421_p0936b14┃得名戒。若於一切心不惊怖乃得名戒。若於
T13n0421_p0936b15┃三界心不依止乃得名戒。若信诸法一切不
T13n0421_p0936b16┃生乃得名戒。若心信解不生法忍乃得名戒。
T13n0421_p0936b17┃若不望财利供养乃得名戒。若不畏空乃得
T13n0421_p0936b18┃名戒。若修无相乃得名戒。若离愿求乃得名
T13n0421_p0936b19┃戒。若於戒聚心不取戒乃得名戒。若不自戒
T13n0421_p0936b20┃持聚自高陵蔑他人乃得名戒。若於诸入不
T13n0421_p0936b21┃赞叹者乃得名戒。若於境界不行不著乃得
T13n0421_p0936b22┃名戒。若於五阴法阴平等乃得名戒。若於界
T13n0421_p0936b23┃中法界平等乃得名戒。若不诤讼乃得名戒。
T13n0421_p0936b24┃若不休息一切善法乃得名戒。若毕竟知一
T13n0421_p0936b25┃切诸法皆悉寂灭。知寂灭已身则正行乃得
T13n0421_p0936b26┃名戒。奋迅王。尔时金刚齐菩萨。以如是法
T13n0421_p0936b27┃住戒成就。修行圣法勤行精进不离正观。魔
T13n0421_p0936b28┃子名遮。见彼比丘以如是法住戒成就。修行
T13n0421_p0936b29┃圣法勤行精进。不离正观如是经行。将诸军
T13n0421_p0936c01┃众八万四千。一切著钾自隐其身。到比丘所
T13n0421_p0936c02┃而求其便。经一千年随比丘行。彼魔如是於
T13n0421_p0936c03┃一千年。而彼比丘无有一念乱心可得。彼魔
T13n0421_p0936c04┃如是伺其心乱。若得乱心则与障碍怖畏恼
T13n0421_p0936c05┃乱。尔时遮魔并其军众。经一千年求便不得。
T13n0421_p0936c06┃复自现身。皆执刀槊种种器仗。在彼比丘
T13n0421_p0936c07┃面前。怖吓欲令惊畏
T13n0421_p0936c08┃彼金刚齐菩萨比丘。见魔军众手执刀槊种
T13n0421_p0936c09┃种器仗怖吓之已。即作誓言。我今真实於此
T13n0421_p0936c10┃法中。正观修行清净戒聚。此事若实。诸魔
T13n0421_p0936c11┃眷属手执刀槊种种器仗。一切变为忧钵
T13n0421_p0936c12┃罗华。钵头摩华。拘物头华。分陀利华。瞻婆迦
T13n0421_p0936c13┃华。苏摩那华。婆师迦华。种种华N。此天魔
T13n0421_p0936c14┃身一切军众。如我形色正住威仪。奋迅王。
T13n0421_p0936c15┃金刚齐菩萨比丘。作是誓已。一切魔军所
T13n0421_p0936c16┃执刀槊种种器仗。即时变成种种妙色无量
T13n0421_p0936c17┃种色杂色华N。有善妙香。见闻心爱可喜殊
T13n0421_p0936c18┃特。一切魔身色相形服如彼比丘。一切皆如
T13n0421_p0936c19┃出家举动。身著袈裟剃除须发自他皆见。奋
T13n0421_p0936c20┃迅王。尔时遮魔。见彼比丘胜神通已。生希
T13n0421_p0936c21┃有心。并诸军众礼彼比丘金刚齐足。问言。大
T13n0421_p0936c22┃仙汝得何法住神通力能如是耶。奋迅王。时
T13n0421_p0936c23┃金刚齐菩萨比丘。答遮魔言。大仙当知。如
T13n0421_p0936c24┃是法者非有得住。以一切法不可得故。大仙
T13n0421_p0936c25┃当知。身口意等皆无依止。此无依止是我所
T13n0421_p0936c26┃住。以一切法无依止住。大仙当知。如是住
T13n0421_p0936c27┃者非有相住非无相住。如是名住。如是住者
T13n0421_p0936c28┃非有法住无住无处。故名为住
T13n0421_p0936c29┃尔时遮魔语金刚齐菩萨比丘。作如是言。我
T13n0421_p0937a01┃一千年观汝心行。常求汝便而不能得。时金
T13n0421_p0937a02┃刚齐菩萨比丘语言。大仙。假使汝於恒河沙
T13n0421_p0937a03┃劫。求我心行亦不能得。何以故。心不在内
T13n0421_p0937a04┃亦不在外。不在二处不在中间。又复大仙。幻
T13n0421_p0937a05┃人心行汝得不耶。魔言。比丘不可得也。彼
T13n0421_p0937a06┃幻人者无心无思。何处可得。菩萨比丘答言。
T13n0421_p0937a07┃大仙。如来常说一切诸法皆如幻相。无心
T13n0421_p0937a08┃可得。无思可得。魔言。比丘若汝无心无思
T13n0421_p0937a09┃可得汝云何行。若去若来。又复云何有所言
T13n0421_p0937a10┃说。菩萨比丘答言。大仙。如幻人行。若来若
T13n0421_p0937a11┃去有所言说。我如是行。如是去来。如是言
T13n0421_p0937a12┃说
T13n0421_p0937a13┃魔言。比丘若如是者汝勤精进。安住持戒修
T13n0421_p0937a14┃行圣法。如是发行何所求。比丘答言。无发
T13n0421_p0937a15┃无行无处求。魔言。云何无发无行无处
T13n0421_p0937a16┃求。比丘答言。如是处者。无有人去。无有人
T13n0421_p0937a17┃来。无人当去。大仙当知。无发无行名为无愿。
T13n0421_p0937a18┃又复大仙。若汝问言。汝勤精进安住持戒修
T13n0421_p0937a19┃行圣法。如是发行何所求。如是问者。汝今
T13n0421_p0937a20┃当听我此求者。非色生求非色灭求非色处
T13n0421_p0937a21┃求。如是非受非想非行。非识生求非识灭求
T13n0421_p0937a22┃非识处求。至一切法亦非生求。亦非灭求亦
T13n0421_p0937a23┃非处求。大仙当知。若彼正处非色所摄。如
T13n0421_p0937a24┃是非受非想非行。非识所摄是我求处。我求
T13n0421_p0937a25┃彼处。若不可见是我求处。若彼正处非色所
T13n0421_p0937a26┃摄。如是非受非想非行。非识所摄。如是正
T13n0421_p0937a27┃处是我求处。而我不见彼我求处。大仙当知。
T13n0421_p0937a28┃如圣人求我如是求
T13n0421_p0937a29┃魔言。比丘彼圣人处云何而求。菩萨比丘答
T13n0421_p0937b01┃言。大仙。若凡夫法若佛法。此一切法平等
T13n0421_p0937b02┃不二。若学法若无学法若佛法。此一切法平
T13n0421_p0937b03┃等不二。若缘觉法若佛法。此一切法平等不
T13n0421_p0937b04┃二。若过去法若未来法若现在法。此一切法
T13n0421_p0937b05┃平等不二。不生平等是故平等。不出平等是
T13n0421_p0937b06┃故平等。不灭平等是故平等。若人不舍如是
T13n0421_p0937b07┃平等彼修平等。是故能为众生说法。大仙当
T13n0421_p0937b08┃知。如是正处我如是求。大仙当知。如是正
T13n0421_p0937b09┃处非欲界处。非色界处。非无色界处。若人
T13n0421_p0937b10┃如是住平等者。如法不动。非行不行。非他
T13n0421_p0937b11┃令行。大仙当知。此名正处。如彼发行一切
T13n0421_p0937b12┃诸法如是发行。如法界发行。一切诸法如是
T13n0421_p0937b13┃发行。如实际发行。一切诸法如是发行。若
T13n0421_p0937b14┃如是求。彼人如是不见行处。心不喜乐故名
T13n0421_p0937b15┃正处
T13n0421_p0937b16┃尔时遮魔语金刚齐菩萨比丘。作如是言。此
T13n0421_p0937b17┃正修行为何所得。比丘答言。我此正修得无
T13n0421_p0937b18┃所得。无无所得平等满足。又汝问言。得何
T13n0421_p0937b19┃法者。若有所得非正修行。以离慢故名正修
T13n0421_p0937b20┃行。正修行者无所得法。言正修者则无所
T13n0421_p0937b21┃修
T13n0421_p0937b22┃尔时遮魔问金刚齐菩萨比丘。作如是言。此
T13n0421_p0937b23┃戒具足为何所求。比丘答言。我住此戒。为求
T13n0421_p0937b24┃阿耨多罗三藐三菩提觉。得不灭法得不生
T13n0421_p0937b25┃法。魔言。菩提为何所觉。比丘答言。色平等
T13n0421_p0937b26┃觉是菩提觉。受想行识悉平等觉。一切诸法
T13n0421_p0937b27┃悉平等觉。是菩提觉。魔言。比丘彼菩提者於
T13n0421_p0937b28┃何处求。答言。大仙言菩提者身见中求。魔又
T13n0421_p0937b29┃问言。云何而求。比丘答言。菩提非起身见非
T13n0421_p0937c01┃起。如求身见菩提亦尔。我如是求
T13n0421_p0937c02┃尔时遮魔问金刚齐菩萨比丘。作如是言。汝
T13n0421_p0937c03┃师是谁。何人教汝如是辩才。答言。大仙不
T13n0421_p0937c04┃镇自身得菩提者。彼是我师。若不住染不住
T13n0421_p0937c05┃净者。彼是我师。若何等人。识不住常不住
T13n0421_p0937c06┃无常。彼是我师。若有人来从其闻法。谓不
T13n0421_p0937c07┃住法不分别法。如是闻已得度疑海。彼是我
T13n0421_p0937c08┃师。若智能知一切诸法非次第知。彼是我
T13n0421_p0937c09┃师。若能遍知一切言语。非次第知而不分别。
T13n0421_p0937c10┃彼是我师。若一切法不生不出转圣法轮。彼
T13n0421_p0937c11┃是我师。若非彼住亦非此住非中间住。彼是
T13n0421_p0937c12┃我师。若说一切诸法不生而自生者。彼是我
T13n0421_p0937c13┃师。若说一切诸法不灭而自灭者。彼是我师。
T13n0421_p0937c14┃我於彼师得如是辩
T13n0421_p0937c15┃魔言。比丘云何如来转於法轮。比丘答言。非
T13n0421_p0937c16┃是色转。非色真如。非是色法。非是色空。非
T13n0421_p0937c17┃色无相。非色无愿。非色寂静。非是色离。非
T13n0421_p0937c18┃色不生。非色本性。非色自体。非自体转。非
T13n0421_p0937c19┃是不转。如是次第受想行识非转不转。识
T13n0421_p0937c20┃如识法。识空无相无愿寂静。识离不生本性
T13n0421_p0937c21┃自体非转不转。如来法轮如是而转。一切法
T13n0421_p0937c22┃轮是则轮转。彼法轮转若或不转。无量法界
T13n0421_p0937c23┃报际不舍。彼法轮转若人能知。於如是人彼
T13n0421_p0937c24┃轮则转
T13n0421_p0937c25┃尔时遮魔并诸军众。与金刚齐菩萨比丘。以
T13n0421_p0937c26┃为弟子。作如是言。今我等众归依仁者。彼
T13n0421_p0937c27┃比丘言。勿归依我。汝当归依光明无垢光王
T13n0421_p0937c28┃如来。此所说法是彼佛法。彼言。去来当共
T13n0421_p0937c29┃相随至如来所。时金刚齐菩萨比丘。即与遮
T13n0421_p0938a01┃魔八万四千诸魔众俱。往诣世尊光明无垢
T13n0421_p0938a02┃光王佛所。到佛所已头面礼足。合掌向佛住
T13n0421_p0938a03┃在一面。时彼如来为彼魔众说此住戒次第
T13n0421_p0938a04┃乃至修行圣法。如法而说。如是诸魔。一切
T13n0421_p0938a05┃不退阿耨多罗三藐三菩提
T13n0421_p0938a06┃奋迅王。汝意云何。彼金刚齐菩萨比丘。岂
T13n0421_p0938a07┃异人乎。莫作异观。何以故。汝身即是彼金
T13n0421_p0938a08┃刚齐菩萨比丘。持地菩萨是彼遮魔。奋迅王。
T13n0421_p0938a09┃此是菩萨戒奋迅。菩萨得是戒奋迅已。不
T13n0421_p0938a10┃可思议胜愿亦现。成熟无量众生菩提。破
T13n0421_p0938a11┃坏魔怨。速得阿耨多罗三藐三菩提觉
T13n0421_p0938a12┃奋迅王。何者菩萨通奋迅。云何名为通奋迅
T13n0421_p0938a13┃耶。奋迅王。彼有五种。何等为五。一者天眼。
T13n0421_p0938a14┃二者天耳。三者知他心。四者念宿命。五者
T13n0421_p0938a15┃神通。奋迅王。何者菩萨天眼通奋迅。若有
T13n0421_p0938a16┃眼根壁所不障。树木山林须弥轮山。世界中
T13n0421_p0938a17┃山不能作障。彼无障眼。能见十方无量无数
T13n0421_p0938a18┃诸佛世界。如一世界。於有物处视若虚空。彼
T13n0421_p0938a19┃此世界皆悉不障。平等一见彼佛世界。诸佛
T13n0421_p0938a20┃世尊诸声闻众之所围绕。一切皆见一切佛。
T13n0421_p0938a21┃一佛信解一切法界。不坏修故。若见一佛
T13n0421_p0938a22┃一切佛皆悉清净。见一切佛一佛清净。如是
T13n0421_p0938a23┃若以见佛清净自入清净。彼若以是自入清
T13n0421_p0938a24┃净。则一切法皆见清净。自见清净法见清净。
T13n0421_p0938a25┃二相不取。若彼世尊诸声闻见。见佛清净见
T13n0421_p0938a26┃诸声闻则不异见。彼见声闻即是见佛。彼见
T13n0421_p0938a27┃佛者即见声闻。若彼无量无边世界所有众
T13n0421_p0938a28┃生。众生所摄。若地狱身。若畜生身。若饿
T13n0421_p0938a29┃鬼身。若人天身。若阿修罗。若欲界行。除
T13n0421_p0938b01┃无色界。彼一切见若退若生若减若增。如是
T13n0421_p0938b02┃众生业报皆知。知见众生及知业报。而实
T13n0421_p0938b03┃不生众生之想。以知众生皆无我故。虽知业
T13n0421_p0938b04┃报无业报想。入一切法无业报故。彼人天眼
T13n0421_p0938b05┃见一切色。而於色相不取应知。以一切色皆
T13n0421_p0938b06┃无体故。一切色相知不实故。以一切色本际
T13n0421_p0938b07┃空故。彼人天眼。以何因缘能如是见。以智
T13n0421_p0938b08┃力故能如是见。如彼所见亦如是见。随自心
T13n0421_p0938b09┃欲一切不见。若心望见一切色随心即见。
T13n0421_p0938b10┃非有少色眼所不见。彼人则於无量百千诸
T13n0421_p0938b11┃众生中。能修禅定解脱三昧三摩跋提。而彼
T13n0421_p0938b12┃众生眼所不见。何以故。如是菩萨以知真如
T13n0421_p0938b13┃法无我故。彼人望。若色界天。微细之身。
T13n0421_p0938b14┃善妙之身。光明之身。不相似身。现於彼天
T13n0421_p0938b15┃示菩萨身。能令彼天见菩萨身。如是菩萨见
T13n0421_p0938b16┃彼天身。若欲令天见菩萨身。及自见身即能
T13n0421_p0938b17┃令见。若欲令天自见其身不见菩萨。彼即
T13n0421_p0938b18┃自见不见菩萨。若欲令天见菩萨身不见自
T13n0421_p0938b19┃身。即见菩萨不见自身。奋迅王。菩萨成就
T13n0421_p0938b20┃如是天眼
T13n0421_p0938b21┃奋迅王。何者菩萨天耳通奋迅。彼菩萨成就
T13n0421_p0938b22┃天耳。乃至无量无边世界所有诸声。天声龙
T13n0421_p0938b23┃声夜叉声乾闼婆声阿修罗声迦楼罗声紧
T13n0421_p0938b24┃那罗声摩[目*侯]罗迦人非人声。如是等声一切
T13n0421_p0938b25┃皆闻。虽闻彼声不取自相及众生相。不取声
T13n0421_p0938b26┃相而知一切音声之相。虽闻音声於声声处
T13n0421_p0938b27┃信解不实。前声後声皆悉无声。如是通达。彼
T13n0421_p0938b28┃声无处。无处信解。耳根识界则无障碍。闻
T13n0421_p0938b29┃彼声已知彼声义。何者声义。谓一切声不可
T13n0421_p0938c01┃分别不可说者。则是声义。寂静义者一切声
T13n0421_p0938c02┃义。彼菩萨者顺行此义。闻一切声不生依止。
T13n0421_p0938c03┃以一切法悉不生故。若於十方无数世界。於
T13n0421_p0938c04┃今现在现命现住诸佛世尊。彼一切佛有所
T13n0421_p0938c05┃说法。而彼菩萨天耳悉闻无障无碍。不取声
T13n0421_p0938c06┃处而闻一切说法音声。闻已受持无所忘失。
T13n0421_p0938c07┃云何不忘。若彼菩萨得一句者可得有忘。以
T13n0421_p0938c08┃彼菩萨不得一句。是故无忘。彼菩萨闻有漏
T13n0421_p0938c09┃法闻无漏法。若闻常法闻无常法。闻世间法
T13n0421_p0938c10┃出世间法。善不善法增法减法若声闻法若
T13n0421_p0938c11┃缘觉法若大乘法。彼一切法一体一味。如是
T13n0421_p0938c12┃顺行。谓闻法已得离欲味。闻一切法一切境
T13n0421_p0938c13┃界不取不著。又复闻法一切相中不住不著。
T13n0421_p0938c14┃一切法中随顺而行。於非法中不随顺行。何
T13n0421_p0938c15┃者为法。何者非法法名离欲。法名无相。法名
T13n0421_p0938c16┃无为。法名无处。不可譬喻。无尘无得不生
T13n0421_p0938c17┃不出。此名为法。若如是法忆念分别。心想
T13n0421_p0938c18┃观察戏论取舍。此名非法
T13n0421_p0938c19┃奋迅王。彼菩萨唯取於义而不取语。不为取
T13n0421_p0938c20┃语听法闻法。为取义故是以听法。云何取义。
T13n0421_p0938c21┃若见空义不取不著。若无相义不取不著。若
T13n0421_p0938c22┃无愿义不取不著。是名取义。彼若取义而听
T13n0421_p0938c23┃於法。於所取义不生分别。於不分别亦不分
T13n0421_p0938c24┃别。如是菩萨於诸佛所如是听法。又奋迅王。
T13n0421_p0938c25┃彼菩萨随顺了义修多罗义。不随不了修多
T13n0421_p0938c26┃罗义。彼了义者。其义云何。以彼一切修多
T13n0421_p0938c27┃罗义皆是了义。修多罗义皆随顺说。无异义
T13n0421_p0938c28┃故。一切了义修多罗义不可说故。如是了义
T13n0421_p0938c29┃修多罗义。彼随顺行。若於了义修多罗义。不
T13n0421_p0939a01┃随顺者则非了义。以何因缘。非了义耶。若
T13n0421_p0939a02┃不了义修多罗义。於彼了义修多罗义不相
T13n0421_p0939a03┃随顺。与彼了义则不相应。以何因缘而不相
T13n0421_p0939a04┃应。不随顺故离彼法行。所随顺者。谓声随
T13n0421_p0939a05┃顺。如是了义修多罗者非声随顺。何以故。以
T13n0421_p0939a06┃彼了义不可说故彼无处著。如是菩萨善知
T13n0421_p0939a07┃一切不了义法皆如了义。奋迅王。此义如是
T13n0421_p0939a08┃随顺了义修多罗义。如是随顺一切了义修
T13n0421_p0939a09┃多罗义
T13n0421_p0939a10┃又奋迅王。彼菩萨从佛世尊听闻法已。唯取
T13n0421_p0939a11┃於智而不取识。何以故。以识知故。以如幻
T13n0421_p0939a12┃故。不可取故。无自体故。以无色故。不可见
T13n0421_p0939a13┃故。无障碍故。若如是知则是智知。是故菩
T13n0421_p0939a14┃萨唯取於智而不取识。识为他知如是知识。
T13n0421_p0939a15┃於识於智皆不贪著。以识真如说智真如。奋
T13n0421_p0939a16┃迅王。若菩萨唯取於智不取识者。不为众生
T13n0421_p0939a17┃说於识法。此天耳通奋迅。得已得此智界
T13n0421_p0939a18┃又奋迅王。彼菩萨富伽罗语相应法说。唯取
T13n0421_p0939a19┃於法而不取人。何以故。奋迅王。若实有人。
T13n0421_p0939a20┃众生毕竟於佛法中不可清净不可解脱。奋
T13n0421_p0939a21┃迅王。若如是者一切诸法毕竟无人。佛依世
T13n0421_p0939a22┃间是故说人。而实诸法一切无人。如是菩萨
T13n0421_p0939a23┃唯取於法而不取人
T13n0421_p0939a24┃奋迅王。法名法界。此法界者名不生界。奋
T13n0421_p0939a25┃迅王。不生界者名不出界。奋迅王。所言名
T13n0421_p0939a26┃者以不可说。是故名名。何以故。依彼彼名
T13n0421_p0939a27┃知彼彼法。彼彼法中名不可得。若不可得随
T13n0421_p0939a28┃人情故强说言语。一切言语皆随俗说。若我
T13n0421_p0939a29┃知语彼是佛语。若起意相非是佛语。佛语无
T13n0421_p0939b01┃意。以无语故名为佛语。若入佛语彼入非语。
T13n0421_p0939b02┃若入非语彼入佛语。若欲入语应入佛语。欲
T13n0421_p0939b03┃入佛语。取说人语取说法语。若如是取不入
T13n0421_p0939b04┃佛语。何处不二亦无不二。彼是佛语。何处
T13n0421_p0939b05┃有声及以无声。彼非佛语。若不可说非不可
T13n0421_p0939b06┃说。彼是佛语。如是奋迅王。若菩萨入佛语
T13n0421_p0939b07┃者。彼则名为得天耳通。一切音声随顺证法
T13n0421_p0939b08┃得佛菩提。奋迅王。此是菩萨第二通智所谓
T13n0421_p0939b09┃天耳
T13n0421_p0939b10┃又奋迅王。菩萨复得他心通智。於他众生他
T13n0421_p0939b11┃富伽罗知心知思。彼人如是入大众中而为
T13n0421_p0939b12┃说法。初如是观众会之心。何者众生有何深
T13n0421_p0939b13┃心。何所修行。何因何相。既观察已如应说
T13n0421_p0939b14┃法。自心净故能入一切众会净心。奋迅王。譬
T13n0421_p0939b15┃如镜轮以清净故现如是色。若青黄等若形
T13n0421_p0939b16┃若相。彼相似见不增不减。镜轮净故。而彼镜
T13n0421_p0939b17┃轮无所分别而示众像。奋迅王。菩萨如是自
T13n0421_p0939b18┃心清净。白法界轮如是相似。众生心行种种
T13n0421_p0939b19┃异生彼一切知。而彼菩萨心亦不坏。彼众会
T13n0421_p0939b20┃中若人欲行。知彼人心。知离欲心。何以故。
T13n0421_p0939b21┃以心本性无欲染故。彼众会中有镇疑行。知
T13n0421_p0939b22┃彼人心。知离疑心。何以故。以心本性无镇
T13n0421_p0939b23┃疑故。若复有人信声闻乘。彼人心行菩萨能
T13n0421_p0939b24┃知法界不下。若复有人信缘觉乘。彼人心行
T13n0421_p0939b25┃菩萨能知法界不减。彼众会中若复有人心
T13n0421_p0939b26┃行大乘。彼人心行菩萨能知法界不增。知彼
T13n0421_p0939b27┃众生心行界已。而为说法。然不分别心之本
T13n0421_p0939b28┃性。如应说法令住诸乘於一切界不破坏中。
T13n0421_p0939b29┃一切众生若干种行皆悉遍知。彼菩萨心自
T13n0421_p0939c01┃心观察。非心相续亦非断灭。然彼菩萨以相
T13n0421_p0939c02┃续心。而能遍知一切众生心亦如是。若界心
T13n0421_p0939c03┃界如知彼界。法界亦尔不一不二。如是奋
T13n0421_p0939c04┃迅王。菩萨得是他心通智。以得通故则名通
T13n0421_p0939c05┃人。一切天人之所识知
T13n0421_p0939c06┃又奋迅王。菩萨复得宿命通智。以三昧根。能
T13n0421_p0939c07┃知过去恒河沙劫自他宿命。忆念不忘。如是
T13n0421_p0939c08┃知已然後说法。如是忆念。我於某处如是名
T13n0421_p0939c09┃字。曾如是生。如是命量。如是受乐。如是受
T13n0421_p0939c10┃苦。自心能知他众生心。知此众生前因善根。
T13n0421_p0939c11┃知此众生善根因力。知此众生善根缘力。知
T13n0421_p0939c12┃此众生声闻乘因。知此众生缘觉乘因。知此
T13n0421_p0939c13┃众生有大乘因。知彼众生前因缘已。然後乃
T13n0421_p0939c14┃为如是众生如应说法。彼菩萨自知宿命。知
T13n0421_p0939c15┃宿命已後复能知本修具足。自知过去於几
T13n0421_p0939c16┃佛所种诸善根。若彼善根。前已愿取阿耨多
T13n0421_p0939c17┃罗三藐三菩提。如是忆念诸善根已。复更发
T13n0421_p0939c18┃愿。彼菩萨念本宿命。而於过去一切诸法。心
T13n0421_p0939c19┃不分别不著不取。於前後行心不分别。於後
T13n0421_p0939c20┃前行心不分别。於一切法不分别处。若去若
T13n0421_p0939c21┃来。菩萨忆念过去世已。然於过去不取不著。
T13n0421_p0939c22┃虽知未来。然於未来亦不取著。知一切法无
T13n0421_p0939c23┃前无後亦无中间。故不分别不取不著。彼菩
T13n0421_p0939c24┃萨如是忆念众生宿命。前後色离菩萨能知。
T13n0421_p0939c25┃如是前後受想行识一切皆离。菩萨能知。乃
T13n0421_p0939c26┃至五阴前後中间。一切诸法空无自体。菩萨
T13n0421_p0939c27┃能知。奋迅王。彼菩萨忆宿命已。过去所修
T13n0421_p0939c28┃一切善根皆悉增长。过去所作一切业行皆
T13n0421_p0939c29┃悉尽灭。何以故。业不朽故是故能知
T13n0421_p0940a01┃菩萨如是成就彼知。於一切行信解如梦。譬
T13n0421_p0940a02┃如梦中见生见死见苦见乐。菩萨信解一切
T13n0421_p0940a03┃诸行。亦复如是。既信解已於彼生死不受苦
T13n0421_p0940a04┃恼。复於众生而生悲心。知一切法不起生相。
T13n0421_p0940a05┃又彼菩萨有如是心。我於过去世间生死。多
T13n0421_p0940a06┃千劫行知皆无实不贪不著。亦如是知一切
T13n0421_p0940a07┃众生世间生死虚妄不实。不贪不著。若其不
T13n0421_p0940a08┃实彼不实处。大大不生。大大不实
T13n0421_p0940a09┃奋迅王。彼菩萨忆宿命已。实见诸行皆悉无
T13n0421_p0940a10┃常。何以故。彼菩萨忆念过去转轮王乐。乃
T13n0421_p0940a11┃是无常败坏之法。忆念过去帝释王乐。彼是
T13n0421_p0940a12┃无常败坏之法。忆念过去梵天王乐。彼是
T13n0421_p0940a13┃无常败坏之法。思惟忆念诸佛世尊世界庄
T13n0421_p0940a14┃严。声闻之人功德庄严。菩萨之人功德庄
T13n0421_p0940a15┃严。又复忆念彼佛世尊色身具足。如来转法
T13n0421_p0940a16┃轮具足。彼忆念已则不贪著。一切有为一切
T13n0421_p0940a17┃所摄皆悉放舍。何以故。彼菩萨有如是心。若
T13n0421_p0940a18┃彼如是佛世界胜。佛色身胜。彼亦无常是
T13n0421_p0940a19┃尽灭法。我之所摄亦复如是皆悉无常。复作
T13n0421_p0940a20┃是念。诸行如是一切无常。而诸众生生於常
T13n0421_p0940a21┃想。菩萨如是於众生中起大悲心。於一切法
T13n0421_p0940a22┃皆悉舍离。如是奋迅王。此是菩萨第四通
T13n0421_p0940a23┃智。彼菩萨成就此智。则知一切诸法无常。心
T13n0421_p0940a24┃正思惟摄取有生。成就众生。虽摄有生而
T13n0421_p0940a25┃不贪著。菩萨离有而取诸有成熟众生。又奋
T13n0421_p0940a26┃迅王。何者菩萨神通奋迅。奋迅王。彼菩萨
T13n0421_p0940a27┃心自在故。得圣神足。谓欲精进寂静信解。彼
T13n0421_p0940a28┃菩萨现得神通是有为行。彼人望。於一念
T13n0421_p0940a29┃间悉能遍到恒河沙等诸佛世界。到彼处已。
T13n0421_p0940b01┃彼处众生见菩萨身。而菩萨身此处不动。彼
T13n0421_p0940b02┃处众生见闻说法。然於此处说法不断。奋迅
T13n0421_p0940b03┃王。此是菩萨神通奋迅。以此神通调御众生。
T13n0421_p0940b04┃若彼众生或天或人。生常想者示劫尽烧。彼
T13n0421_p0940b05┃见三千大千世界皆悉烧燃。而彼世界。实无
T13n0421_p0940b06┃烧坏。若慢众生手中金刚示其夜叉。示金
T13n0421_p0940b07┃刚炎令大怖畏。彼x慢者破坏慢心即时向
T13n0421_p0940b08┃礼。若有众生信转轮王。彼即为现轮王形服
T13n0421_p0940b09┃而为说法。若有众生信帝释王彼即为现帝
T13n0421_p0940b10┃释王色而为说法。若有众生信於梵王。彼即
T13n0421_p0940b11┃为现梵王形色而为说法。若有众生信於魔
T13n0421_p0940b12┃王。彼即为现魔王形色而为说法。若有众生
T13n0421_p0940b13┃信如来者。彼即为现如来形色而为说法。若
T13n0421_p0940b14┃有众生应见菩萨虚空中住加趺而坐身出
T13n0421_p0940b15┃光明。即住空中身放光明而为说法。若有众
T13n0421_p0940b16┃生於大胜事生信解者。即示三千大千世界
T13n0421_p0940b17┃幡盖庄严幡N庄严幢幡庄严。铃N具足香
T13n0421_p0940b18┃薰等乐百千种乐。示如是已然後说法。若有
T13n0421_p0940b19┃众生应见三千大千世界合为一海。忧钵
T13n0421_p0940b20┃罗华。拘物头华。分陀利华。遍覆水上。於莲
T13n0421_p0940b21┃华上有师子座。坐彼座上而说法者。彼即示
T13n0421_p0940b22┃现而为说法。若有众生应见菩萨住须弥顶
T13n0421_p0940b23┃梵声说者。彼即示现而为说法。若有众生
T13n0421_p0940b24┃应不见身。唯闻菩萨大声说者。彼即示现而
T13n0421_p0940b25┃为说法。若有众生应见龙身乾闼婆身。菩萨
T13n0421_p0940b26┃即现歌相应声而为说法。若有众生应见龙
T13n0421_p0940b27┃轮雷声电声及雨堕者。彼即示现而为说法。
T13n0421_p0940b28┃若有众生饥渴疲场Ｒ蕴煲食具足与之。令
T13n0421_p0940b29┃身饱满一切乐足乃为说法。若地狱中一一
T13n0421_p0940c01┃众生常受大苦。以神通力灭地狱火。与力令
T13n0421_p0940c02┃入一切毛根。彼得乐已乃为说法。若盲众生
T13n0421_p0940c03┃离眼众生。以神通力与其天眼。令得眼根乃
T13n0421_p0940c04┃为说法。若聋众生离於耳根。以神通力令得
T13n0421_p0940c05┃耳根乃为说法。若有种种病患众生。以神
T13n0421_p0940c06┃通力为除众病。令离病已乃为说法。若有
T13n0421_p0940c07┃众生临欲被杀。将欲断命。以神通力设诸
T13n0421_p0940c08┃方便。偷劫彼人令不得罪。或与财物救赎
T13n0421_p0940c09┃命已乃为说法。若有众生身分下劣根阙不
T13n0421_p0940c10┃具。或有小姓怖畏羞惭身心下劣。以神通力
T13n0421_p0940c11┃令其身分一切具足。暂时示现。令身胜己乃
T13n0421_p0940c12┃为说法。若有众生藏中聋哑。生来顽钝卧
T13n0421_p0940c13┃在屎尿。先为疗治。以神通力。示宝庄严宫
T13n0421_p0940c14┃殿坐已乃为说法。令其心意智慧生已乃为
T13n0421_p0940c15┃说法。若有未生已生众生。根未淳熟。以神
T13n0421_p0940c16┃通力令根熟已乃为说法。奋迅王。彼时菩萨。
T13n0421_p0940c17┃成就如是神通力已。又复更有不可思议神
T13n0421_p0940c18┃通说法。若有众生信解日月入法律者。以神
T13n0421_p0940c19┃通力。三千大千诸世界中。所有日月置手掌
T13n0421_p0940c20┃中。掷过无量无边世界。一切众生所应度者。
T13n0421_p0940c21┃皆见日月空中而去。然其日月本处不动。又
T13n0421_p0940c22┃复能以恒河沙等诸佛世界。置一毛头掷著
T13n0421_p0940c23┃梵世。然後复掷无量无边世界之外。然诸众
T13n0421_p0940c24┃生不觉不知。若来若去无往返想。又彼菩萨
T13n0421_p0940c25┃以一口气。能令无量恒河沙等诸佛世界劫
T13n0421_p0940c26┃烧火灭。又彼菩萨一加趺坐。即时令身到
T13n0421_p0940c27┃恒河沙诸佛世界。又彼菩萨能以两手覆日
T13n0421_p0940c28┃覆月。以自光明遍照世界而为说法。奋迅王。
T13n0421_p0940c29┃彼菩萨於如来前加趺而坐。起心望供养
T13n0421_p0941a01┃如来。即时能以须弥山等种种妙华。散如来
T13n0421_p0941a02┃身。令一切华[日*英]覆如来。唯见半身。若化三
T13n0421_p0941a03┃千大千世界一切树林。以为灯明。如前供养
T13n0421_p0941a04┃随意即能。天若雨时能令见火示现己身。一
T13n0421_p0941a05┃切众生皆悉遍见。随彼众生若干信解。见何
T13n0421_p0941a06┃等色。或以自身示帝释身。或示梵身。或声闻
T13n0421_p0941a07┃身。或缘觉身。奋迅王。此是菩萨神通奋迅。
T13n0421_p0941a08┃所谓天眼见不障碍。清净天耳闻不障碍。一
T13n0421_p0941a09┃切众生知心行智。阿僧只劫而能忆念。一切
T13n0421_p0941a10┃神通悉能示现。名通奋迅
T13n0421_p0941a11┃奋迅王。所言通者。云何名通。遍见一切诸佛
T13n0421_p0941a12┃业通。知他一切众生根通。胜声闻乘所有法
T13n0421_p0941a13┃律。胜缘觉乘法毗尼通。大乘律通坐退出
T13n0421_p0941a14┃通。於诸众生淳熟智通。正知出行通。善方便
T13n0421_p0941a15┃通。布施愿通。戒忍精进禅慧愿通。坏魔摄魔
T13n0421_p0941a16┃善根成就。是故名通。复次奋迅王。菩萨得通。
T13n0421_p0941a17┃他所识知色青等。威德名称力姓种族财众
T13n0421_p0941a18┃围绕。是故名通。复次奋迅王。菩萨得通。天龙
T13n0421_p0941a19┃夜叉乾闼婆阿修罗伽楼罗紧那罗摩[目*侯]罗伽
T13n0421_p0941a20┃人与非人。帝释天王转轮圣王梵世界主阿
T13n0421_p0941a21┃罗汉人。正遍知者一切皆知。是故名通。奋迅
T13n0421_p0941a22┃王。此菩萨通。菩萨以通不退本愿。能示他
T13n0421_p0941a23┃人一切诸法
T13n0421_p0941a24┃奋迅王。何者智奋迅。奋迅王。智奋迅者。所
T13n0421_p0941a25┃谓阴智界智入智因缘智实谛智。奋迅王。何
T13n0421_p0941a26┃者阴智。谓知色空。色前际空。色後际空。色
T13n0421_p0941a27┃中际空。受想行识。皆亦如是。识前际空识
T13n0421_p0941a28┃後际空。识中际空。此五阴空。谓毕竟空。知
T13n0421_p0941a29┃此阴空故名阴智
T13n0421_p0941b01┃奋迅王。何者界智。地界法界水界法界。火
T13n0421_p0941b02┃界法界风界法界。何以故。以此四界法界一
T13n0421_p0941b03┃界。所谓空界复法界界。此非地界。亦非水
T13n0421_p0941b04┃界。亦非火界。亦非风界。何以故。不异界法
T13n0421_p0941b05┃界。不二界法界。不生界法界。不染界法界。
T13n0421_p0941b06┃善净界法界。如法界。如我界。如众生界。如
T13n0421_p0941b07┃命界。如富伽罗界。如生死界。如涅盘界。彼
T13n0421_p0941b08┃界欲界。彼界色界。彼界无色界。彼界有为
T13n0421_p0941b09┃界。彼界无为界。故名涅盘界。如若法界智。
T13n0421_p0941b10┃如是色界智不异因缘智。故名界智
T13n0421_p0941b11┃奋迅王。何者入智。奋迅王。眼之本性不生
T13n0421_p0941b12┃不出无造作者。奋迅王。如是耳鼻舌身意
T13n0421_p0941b13┃性。不生不出无造作者。奋迅王。彼眼无主
T13n0421_p0941b14┃故无见者。彼耳无主故无闻者。彼鼻无主故
T13n0421_p0941b15┃无嗅者。彼舌无主故无尝者。彼身无主故
T13n0421_p0941b16┃无觉者。彼意无主故无知者。奋迅王。眼不
T13n0421_p0941b17┃见色。耳不闻声。鼻不嗅香。舌不尝味。身不
T13n0421_p0941b18┃觉触。意不知法。何以故。眼者无觉。如草如
T13n0421_p0941b19┃木如壁如块。如是耳鼻舌身意等一切无觉。
T13n0421_p0941b20┃如草如木如壁如块
T13n0421_p0941b21┃奋迅王。眼者无染亦无不染。如是耳鼻舌身
T13n0421_p0941b22┃意等。一切无染亦无不染。何以故。以眼本
T13n0421_p0941b23┃性性离染故。如是耳鼻舌身意等。本性如是
T13n0421_p0941b24┃性离染故。奋迅王。若一切入如是知已心
T13n0421_p0941b25┃得离欲。故名入智。若如是知阴界入等。不
T13n0421_p0941b26┃生不出。如是毕竟入涅盘已。摄取生退阴界
T13n0421_p0941b27┃入等。如阴界入而亦不舍。此智奋迅。知阴
T13n0421_p0941b28┃界入若相若体。彼一切舍犹行三界而不染
T13n0421_p0941b29┃著。亦现生死而无生死。此智奋迅
T13n0421_p0941c01┃奋迅王。何者因缘智。无明缘行。无明不念
T13n0421_p0941c02┃我能生行。行缘於识。行亦不念我能生识。识
T13n0421_p0941c03┃缘名色。识亦不念我生名色。名色缘六入。名
T13n0421_p0941c04┃色不念我生六入。六入缘触。六入不念我能
T13n0421_p0941c05┃生触。触缘於受。触亦不念我能生受。受缘
T13n0421_p0941c06┃於爱。受亦不念我能生爱。爱缘於取。爱亦
T13n0421_p0941c07┃不念我能生取。取缘於有。取亦不念我能生
T13n0421_p0941c08┃有。有缘於生。有亦不念我能生生。生缘老
T13n0421_p0941c09┃死。生亦不念我生老死。奋迅王。菩萨如是
T13n0421_p0941c10┃观察因缘则无诸见。无有断见无有常见。彼
T13n0421_p0941c11┃如是知一切诸法皆因缘生。彼人如是推求
T13n0421_p0941c12┃因缘。亦不可得。彼於因缘得因缘智。云何
T13n0421_p0941c13┃得智。因缘不生此二平等。如是平等空无相
T13n0421_p0941c14┃愿。十二因缘皆悉平等。若以平等如是所觉。
T13n0421_p0941c15┃一切诸法因缘平等。如是因缘则非因缘。彼
T13n0421_p0941c16┃因缘中无少法生。故名因缘。若知不生亦是
T13n0421_p0941c17┃因缘。名因缘智。明与无明此法不二。若知此
T13n0421_p0941c18┃者名因缘智。行与非行此法不二。若知此
T13n0421_p0941c19┃者名因缘智。识与非识此法不二。若知此
T13n0421_p0941c20┃者名因缘智。名色非名色此法不二。若知
T13n0421_p0941c21┃此者名因缘智。六入非六入此法不二。若
T13n0421_p0941c22┃知此者名因缘智。如六入非六入不二。如
T13n0421_p0941c23┃是触非触不二。受非受不二。爱非爱不二。取
T13n0421_p0941c24┃非取不二。有非有不二。生非生不二。老死
T13n0421_p0941c25┃非老死不二。若知此者名因缘智。如因缘处
T13n0421_p0941c26┃如彼因缘。皆空无我。如彼因缘不来不去。如
T13n0421_p0941c27┃彼因缘虚妄不实。如彼因缘无取可取。如
T13n0421_p0941c28┃是因缘无行无相。若如是知名因缘智
T13n0421_p0941c29┃若见因缘不见无明。亦不见行。亦不见识。不
T13n0421_p0941c30┃见名色。不见六入。亦不见触。亦不见受。亦
T13n0421_p0942a01┃不见爱。亦不见取。亦不见有。亦不见生。不见
T13n0421_p0942a02┃老死。若如是见彼见因缘。若见因缘彼则见
T13n0421_p0942a03┃法。见何者法。见离欲法。离何等欲。一切法
T13n0421_p0942a04┃中种种见欲。离如是欲故名离欲。彼所见法
T13n0421_p0942a05┃不增不减。如是所见则是真如不得不染。如
T13n0421_p0942a06┃是所见则是法界不坏不成。如是所见实际
T13n0421_p0942a07┃不穿。如是所见虽见不见。如是所见非肉眼
T13n0421_p0942a08┃见。非天眼见。非慧眼见。何以故。肉眼不觉。
T13n0421_p0942a09┃以其不觉是故不见。天眼有为。以有为故不
T13n0421_p0942a10┃见无为。是故不见。慧眼不见以不分别。不分
T13n0421_p0942a11┃别故亦不能见。奋迅王。菩萨如是见一切法
T13n0421_p0942a12┃则见如来。非是色见。非受非想非行非识非
T13n0421_p0942a13┃相等见。非法界见。非戒定慧。非解脱见。亦非
T13n0421_p0942a14┃解脱知见法见。非过去见。非未来见。非现在
T13n0421_p0942a15┃见。若如是见则见如来
T13n0421_p0942a16┃奋迅王问经卷上


湖羲`璃:0421_002.txt
 
【经文资讯】大正新修大藏经 第十三册 No. 421《奋迅王问经》CBETA 电子佛典 V1.0 普及版
# Taisho Tripitaka Vol. 13, No. 421 奋迅王问经, CBETA Chinese Electronic Tripitaka V1.0, Normalized Version
=========================================================================
T13n0421_p0942a17┃
T13n0421_p0942a18┃奋迅王问经卷下
T13n0421_p0942a19┃
T13n0421_p0942a20┃　　　　元魏婆罗门瞿昙般若流支译
T13n0421_p0942a21┃尔时奋迅王菩萨白佛言。世尊。若有法者可
T13n0421_p0942a22┃有见法。若有见法可见如来。佛言有。何以
T13n0421_p0942a23┃故。奋迅王。色相不生本性不生。如是见色
T13n0421_p0942a24┃则见如来。如是受想行识之相。皆悉不生本
T13n0421_p0942a25┃性不生。如是见识则见如来。戒有为相而是
T13n0421_p0942a26┃无为。如是见戒则见如来。三昧平等则清净
T13n0421_p0942a27┃见。如是我於燃灯佛所得清净见。我於彼佛
T13n0421_p0942a28┃得见因缘。以见因缘即得见法。以见法故即
T13n0421_p0942a29┃见如来。奋迅王菩萨白佛言。世尊。燃灯佛
T13n0421_p0942b01┃来。所有如来。彼云何见。佛言。奋迅王。皆以
T13n0421_p0942b02┃色相分别而见。非见法身。奋迅王。我为汝
T13n0421_p0942b03┃说。汝今应知。我从初发菩提心来更不见佛。
T13n0421_p0942b04┃惟除燃灯。何以故。非见色相净见如来。奋
T13n0421_p0942b05┃迅王。菩萨如是欲见佛者。应如我见燃灯
T13n0421_p0942b06┃如来。以一法故。云何一法。如我之身。彼
T13n0421_p0942b07┃燃灯身亦复如是。如燃灯身我身亦尔。一身
T13n0421_p0942b08┃一法证法不二不分别证。是因缘智。若见
T13n0421_p0942b09┃因缘彼则见法。以见法故则见如来。若於
T13n0421_p0942b10┃一切有心生处。皆悉证灭不入涅盘。不得生
T13n0421_p0942b11┃死方便智说。此是奋迅
T13n0421_p0942b12┃彼实谛智何者是耶。声闻之人何者实时则
T13n0421_p0942b13┃触解脱。如是实时菩萨亦得不触解脱。此是
T13n0421_p0942b14┃奋迅。缘觉之人何者实时则触解脱。如是实
T13n0421_p0942b15┃时菩萨亦得不触解脱。此是奋迅。实谛智者。
T13n0421_p0942b16┃所谓知苦非谛非实。何者为智。谓不实智。以
T13n0421_p0942b17┃是无穷颠倒生故。知苦不生毕竟不生。若如
T13n0421_p0942b18┃是知苦不生者。此名苦智。云何断集。如彼
T13n0421_p0942b19┃集法如是断集。云何名集。集故名集平等断
T13n0421_p0942b20┃集。若未来集於未来断。此法法尔。非少有
T13n0421_p0942b21┃法若生若断。爱使集有。彼断爱使故名断爱。
T13n0421_p0942b22┃何者苦灭。若彼苦集性毕竟灭无法失灭。是
T13n0421_p0942b23┃故名灭。若灭一切攀缘相者。义不相应。有
T13n0421_p0942b24┃何法生。有何法灭
T13n0421_p0942b25┃何者为道。所谓有道。若善不善。若漏无漏。
T13n0421_p0942b26┃若垢无垢。有为无为。皆不可得。此名为道。
T13n0421_p0942b27┃平等名道。以一切法皆真实故。寂静名道。以
T13n0421_p0942b28┃一切热皆悉离故。安隐名道。不离一切善
T13n0421_p0942b29┃方便故。无漏名道。诸漏尽故。不行名道。分
T13n0421_p0942c01┃别见人不能行故。易行名道。正修行者所能
T13n0421_p0942c02┃行故。不舍名道。过去如来所不舍故。离相
T13n0421_p0942c03┃名道。以能断除一切疑故。若於此道不入二
T13n0421_p0942c04┃者。此得名道。若解如是四谛之义。名实谛
T13n0421_p0942c05┃智。若此四谛。声闻乘愿。缘觉乘愿。於二乘
T13n0421_p0942c06┃愿不生望。是乃得名实智奋迅
T13n0421_p0942c07┃又奋迅王。智奋迅者。知声闻乘不取不住。知
T13n0421_p0942c08┃缘觉乘不取不住。是智奋迅。又奋迅王。智
T13n0421_p0942c09┃奋迅者。若以一心遍知一切众生之心。以一
T13n0421_p0942c10┃心体遍知一切众生心体若心若智二心不
T13n0421_p0942c11┃转。是智奋迅
T13n0421_p0942c12┃又奋迅王。智奋迅者。知见过去无障无碍。而
T13n0421_p0942c13┃於过去心亦不转。知见未来无障无碍。未来
T13n0421_p0942c14┃过去心亦不转。知见现在无障无碍。而於过
T13n0421_p0942c15┃去未来现在心不戏论。是智奋迅
T13n0421_p0942c16┃又奋迅王。智奋迅者。若尽智知而善根行不
T13n0421_p0942c17┃尽亦知。无生智知知集亦知。是智奋迅
T13n0421_p0942c18┃又奋迅王。智奋迅者。若一切法毕竟寂灭。知
T13n0421_p0942c19┃一切法非他因缘。以智力故不取涅盘。以为
T13n0421_p0942c20┃成熟诸众生故。此是菩萨智奋迅也
T13n0421_p0942c21┃如是奋迅王。菩萨欲以此智奋迅而奋迅者。
T13n0421_p0942c22┃应当善作智所作业勿作慢业。何者慢业。诸
T13n0421_p0942c23┃有意行皆是慢业。诸有识行皆是慢业。诸有
T13n0421_p0942c24┃心行皆是慢业。诸乐善行诸堕见施皆是慢
T13n0421_p0942c25┃业。诸堕想戒皆是慢业。诸依自他而行忍者。
T13n0421_p0942c26┃皆是慢业。诸有起心分别精进。皆是慢业。诸
T13n0421_p0942c27┃分别身般若亦尔。皆是慢业。诸起我慢皆是
T13n0421_p0942c28┃慢业。我菩萨者此是慢业。我菩萨住此是慢
T13n0421_p0942c29┃业。我能不断佛种法种众僧种者。此是慢业。
T13n0421_p0943a01┃我於众生利益行者。此是慢业。未度众生我
T13n0421_p0943a02┃令得度。未解脱者我令解脱。未安慰者我能
T13n0421_p0943a03┃安慰。未涅盘者我令涅盘。此是慢业。我行
T13n0421_p0943a04┃布施我持戒我忍我行精进我禅我慧。此是
T13n0421_p0943a05┃慢业。我行慈心。我行悲心。我行喜心。我行
T13n0421_p0943a06┃舍心。此是慢业。我行少欲我行知足。我远离
T13n0421_p0943a07┃行我不染行。此是慢业。我头陀行空闲正行
T13n0421_p0943a08┃忆念分别。此是慢业。我行空行。我无相行。
T13n0421_p0943a09┃我无愿行。此是慢业。我能实语我能真语。我
T13n0421_p0943a10┃如说行忆念分别。此是慢业。我过魔业过四
T13n0421_p0943a11┃魔I。断一切见。我修行忍忆念分别。此心
T13n0421_p0943a12┃意业。诸如是等此中略说。我菩提觉我转法
T13n0421_p0943a13┃轮。我令众生得解脱已。然後乃入无余涅盘。
T13n0421_p0943a14┃忆念分别此心意业。奋迅王。诸有心行起心
T13n0421_p0943a15┃作说。皆是慢业。奋迅王。何者智业。於如是
T13n0421_p0943a16┃处非是心意意识转行。彼是智业。菩萨如是
T13n0421_p0943a17┃常作智业。菩萨云何常作智业。所谓菩萨常
T13n0421_p0943a18┃作二业。二者所谓成熟众生摄取正法。云何
T13n0421_p0943a19┃菩萨成熟众生。谓自智知成熟众生。自智知
T13n0421_p0943a20┃者自住离慢。如是自知随於何处。自离住知
T13n0421_p0943a21┃非意非识。菩萨如是非意非识。菩萨如是成
T13n0421_p0943a22┃熟众生
T13n0421_p0943a23┃云何菩萨摄取正法。菩萨若於一切诸法皆
T13n0421_p0943a24┃不摄者。此是菩萨摄取正法。非色摄者是摄
T13n0421_p0943a25┃正法。如是非受非想非行非识摄者。是摄正
T13n0421_p0943a26┃法。如是次第非界摄者。是摄正法。非入摄者
T13n0421_p0943a27┃是摄正法。非善法摄不善法摄。是摄正法。非
T13n0421_p0943a28┃净不净。非漏无漏有为无为。非世间法出世
T13n0421_p0943a29┃间法。非如是摄是摄正法。非施相摄是摄正
T13n0421_p0943b01┃法。非戒非忍精进禅摄是摄正法。何以故。
T13n0421_p0943b02┃诸攀缘生皆有相生。非法非律非摄正法。何
T13n0421_p0943b03┃以故。无相无碍如来正觉。彼不可得相攀缘
T13n0421_p0943b04┃摄。菩萨若知如是业者。是则名智。若以是智
T13n0421_p0943b05┃作智所作彼非尽智
T13n0421_p0943b06┃奋迅王。何者慧奋迅。谓为法分以句分析取
T13n0421_p0943b07┃四无碍。何等为四。一者义无碍。二者法无
T13n0421_p0943b08┃碍。三者辞无碍。四者乐说无碍。义无碍者。於
T13n0421_p0943b09┃一切字惟取於义而不取字。所言义者。正知
T13n0421_p0943b10┃一切诸法之义。又复义者不可说义。於种种
T13n0421_p0943b11┃字皆悉不忘知前後声。此名为义。非取语故
T13n0421_p0943b12┃得随顺义。若能如是语义平等则随顺义。若
T13n0421_p0943b13┃如是知名义无碍。於一切义皆无碍故。名义
T13n0421_p0943b14┃无碍
T13n0421_p0943b15┃法无碍者。谓法随顺不顺非法。随顺法者不
T13n0421_p0943b16┃念非法。何以故。彼一切法离名字智。法无
T13n0421_p0943b17┃碍者。若乘若法不异法说。於法界相不坏法
T13n0421_p0943b18┃界。何以故。法界一相所谓无相。彼於何者说
T13n0421_p0943b19┃法言语。闻彼语已响声平等随顺信解。信说
T13n0421_p0943b20┃法语法界平等。随世俗知而不取著。以是
T13n0421_p0943b21┃诸义名法无碍
T13n0421_p0943b22┃辞无碍者。谓知字语。若龙夜叉。若乾闼婆。若
T13n0421_p0943b23┃阿修罗。若迦楼罗。若紧那罗摩[目*侯]罗伽人非
T13n0421_p0943b24┃人等。诸字语智。释提桓因。梵世界主。诸字
T13n0421_p0943b25┃语智。一语多语略语广语。女语男语。若内官
T13n0421_p0943b26┃语。若过去语。若未来语。若现在语。一切皆知
T13n0421_p0943b27┃如法字语。若以字语令他众生自意知解。如
T13n0421_p0943b28┃是而说自语他语。彼此不障亦不取著。何以
T13n0421_p0943b29┃故。知一切法无字无语。彼如是念何者字语。
T13n0421_p0943c01┃若说何法。彼如是法字语中无。故不可得亦
T13n0421_p0943c02┃不可说。又彼字语於法中无。故不可得亦不
T13n0421_p0943c03┃可说。若说字语字语无声。若当真实有此言
T13n0421_p0943c04┃辞。善法言辞。恶法言辞。则不可得。应知此辞
T13n0421_p0943c05┃不在於法。辞无碍者。於一切法皆不障碍诸
T13n0421_p0943c06┃法不行。何以故。法不行故一切诸法毕竟不
T13n0421_p0943c07┃行。如是知已而为他说教他令知。名辞无碍。
T13n0421_p0943c08┃何者名为乐说无碍。若一切语皆悉乐说。於
T13n0421_p0943c09┃一切声皆悉乐说。於一切名皆悉乐说。云何
T13n0421_p0943c10┃乐说。於义乐说。於法乐说。於真乐说。於实乐
T13n0421_p0943c11┃说。若有众生於修多罗。语声信解。为彼众生。
T13n0421_p0943c12┃修多罗语响声乐说。若於只夜语声信解。则
T13n0421_p0943c13┃为只夜响声乐说。如是伽他。和伽罗那。若
T13n0421_p0943c14┃忧陀那。若尼陀那。阿波陀那伊帝曰多伽。
T13n0421_p0943c15┃若A多迦。若裴不略。阿浮陀达摩语声信解。
T13n0421_p0943c16┃为裴不略阿浮陀达摩响声乐说。若於前修
T13n0421_p0943c17┃语声信解。则为前修响声乐说。一切众生诸
T13n0421_p0943c18┃根乐说。谓於信者信根乐说。於精进者进根
T13n0421_p0943c19┃乐说。於有念者念根乐说。於有定者定根乐
T13n0421_p0943c20┃说。於有慧者慧根乐说。如是广说一切诸根。
T13n0421_p0943c21┃二万一千菩萨乐说。欲行者根八万四千如
T13n0421_p0943c22┃来所知。彼一切根如来乐说。菩萨随顺相似
T13n0421_p0943c23┃乐说。彼一切根二万一千。镇行者根八万四
T13n0421_p0943c24┃千如来所知。彼一切根如来乐说。菩萨随顺
T13n0421_p0943c25┃相似乐说。彼一切根二万一千。疑行者根
T13n0421_p0943c26┃八万四千如来所知。彼一切根如来乐说。菩
T13n0421_p0943c27┃萨随顺相似乐说。彼一切根二万一千。等行
T13n0421_p0943c28┃者根八万四千如来所知。彼一切根如来乐
T13n0421_p0943c29┃说。菩萨随顺相似乐说。彼一切根二万一千
T13n0421_p0944a01┃如是名为乐说无碍
T13n0421_p0944a02┃奋迅王。彼义无碍。法无碍。辞无碍。乐说无
T13n0421_p0944a03┃碍。如是一切以慧为根。依慧而住。随慧而行。
T13n0421_p0944a04┃菩萨依慧此等及余种种奋迅。而皆奋迅。又
T13n0421_p0944a05┃奋迅王慧何为根。慧依何住。慧随何行。奋迅
T13n0421_p0944a06┃王。闻为慧根。慧依闻住。慧随闻行。又奋迅
T13n0421_p0944a07┃王。闻何为根。闻依何住。闻随何行。奋迅王。
T13n0421_p0944a08┃善知识者则是闻根。闻者则依善知识住。闻
T13n0421_p0944a09┃者随顺善知识行。又奋迅王。彼善知识以何
T13n0421_p0944a10┃为根。依何而住。随顺何行。奋迅王。彼善知识
T13n0421_p0944a11┃敬重为根。依敬重住。随敬重行。又奋迅王。
T13n0421_p0944a12┃如是敬重以何为根。依何而住。随顺何行。奋
T13n0421_p0944a13┃迅王。如是敬重深心为根。依深心住。随深心
T13n0421_p0944a14┃行。又奋迅王。如是深心以何为根。依何而
T13n0421_p0944a15┃住。随顺何行。奋迅王。如是深心不谄为根。依
T13n0421_p0944a16┃不谄住随不谄行。又奋迅王。如是不谄以何
T13n0421_p0944a17┃为根。依何而住。随顺何行。奋迅王。如是不
T13n0421_p0944a18┃谄大悲为根。依大悲住。随大悲行。又奋迅王。
T13n0421_p0944a19┃如是大悲以何为根。依何而住。随顺何行。奋
T13n0421_p0944a20┃迅王。一切众生是大悲根即依一切众生而
T13n0421_p0944a21┃住。随顺一切众生而行。何以故。奋迅王。菩萨
T13n0421_p0944a22┃为令一切众生得解脱故。发起大悲一切智
T13n0421_p0944a23┃心
T13n0421_p0944a24┃奋迅王。此慧奋迅。菩萨发此一法门己。若於
T13n0421_p0944a25┃一劫若余残劫。异异法说无法妨碍。欲令众
T13n0421_p0944a26┃生不见其身而为说法。随意即能。欲令自身
T13n0421_p0944a27┃一切毛根皆出法声随意即能。如彼众生深
T13n0421_p0944a28┃心修行。而为说法辩才乐说如彼众生身色
T13n0421_p0944a29┃示现而为说法。他来斗诤不能破坏。若诸外
T13n0421_p0944b01┃道五通所知。咒读智论。若@陀智种种语论。
T13n0421_p0944b02┃月日星智。知阴阳智。或有梦相。或时地动。
T13n0421_p0944b03┃陀毗罗咒种种方术。若乌语等。以咒术力能
T13n0421_p0944b04┃令鹿等轮聚不行。咒龙夜叉乾闼婆等。或有
T13n0421_p0944b05┃王鹿余人身相。丰相俭相。星行戏相。一切
T13n0421_p0944b06┃皆知。复知世间种种伎能。若书若印若数若
T13n0421_p0944b07┃算一切解知。歌声乐声打钹等声。节脉处等
T13n0421_p0944b08┃一切皆知。彼婆罗门外道之人。如是一切下
T13n0421_p0944b09┃劣种姓不得为说。彼菩萨如是一切皆悉现
T13n0421_p0944b10┃得。有慧菩萨此一切法能示他人。如是一切
T13n0421_p0944b11┃皆悉善解。如是菩萨善知咒毒。知咒毒处知
T13n0421_p0944b12┃种种论。如是一切菩萨悉知而不恼乱。一切
T13n0421_p0944b13┃众生不信此等以为正道
T13n0421_p0944b14┃奋迅王。菩萨如是有慧奋迅。千万梵俱坐住
T13n0421_p0944b15┃语言。迭互相见。色色相示。语语相示。如是菩
T13n0421_p0944b16┃萨青等诸色。威德光明胜彼诸梵。於彼梵处
T13n0421_p0944b17┃心不望。如是诸梵到菩萨所心生敬重。如
T13n0421_p0944b18┃是一切天宫殿中示现自在。菩萨於彼不生
T13n0421_p0944b19┃望不生贪乐。生无常想苦无我想。菩萨如
T13n0421_p0944b20┃是随顺一切众生解脱。奋迅王。此慧奋迅
T13n0421_p0944b21┃奋迅王。又彼菩萨以慧奋迅。於魔世界化作
T13n0421_p0944b22┃宫殿。胜彼魔宫过百千倍。令彼诸魔於胜宫
T13n0421_p0944b23┃殿望贪著。生贪著已心则离慢。既离慢
T13n0421_p0944b24┃已。令住阿耨多罗三藐三菩提。然後乃为说
T13n0421_p0944b25┃无常法。奋迅王。彼慧菩萨一切处行。如是应
T13n0421_p0944b26┃知。以是慧故。若施若受若发愿等一切应知。
T13n0421_p0944b27┃以是慧故。若自护戒令他持戒。以是持戒愿
T13n0421_p0944b28┃取菩提。应如是知。以是慧故。若自修忍令他
T13n0421_p0944b29┃修忍。以是修忍愿取菩提。应如是知。以是
T13n0421_p0944c01┃慧故。若自精进令他精进。以是精进愿取菩
T13n0421_p0944c02┃提。应如是知。以是慧故。若自入禅三摩跋提。
T13n0421_p0944c03┃令他入禅三摩跋提。以是入禅三摩跋提愿
T13n0421_p0944c04┃取菩提。应如是知。以是慧故。若自摄法。若
T13n0421_p0944c05┃为他说如闻观察。应如是知。以是慧故。一切
T13n0421_p0944c06┃行来。一切威仪。一切放舍。应如是知。有慧菩
T13n0421_p0944c07┃萨以慧力故。则能具得一切善力。有慧菩萨
T13n0421_p0944c08┃慧自在故得一切财。有慧菩萨慧奋迅故。於
T13n0421_p0944c09┃一切法得胜奋迅。有慧菩萨执慧力故。得佛
T13n0421_p0944c10┃相似庄严庄严。有慧菩萨於一切法。皆随顺
T13n0421_p0944c11┃行而无功用。奋迅王。譬如世人放箭向上。
T13n0421_p0944c12┃奋其势力自然向下。乃至到地而无功用。奋
T13n0421_p0944c13┃迅王。有慧菩萨亦复如是。以慧势力能放愿
T13n0421_p0944c14┃箭而无功用。自然如是堕在一切善法之地。
T13n0421_p0944c15┃谓道场地示现慧力。复有何力。以慧力故右
T13n0421_p0944c16┃手能动恒河沙等诸佛世界。以慧力故胜魔
T13n0421_p0944c17┃眷属。胜魔庄严。乃至获得菩提所摄如来十
T13n0421_p0944c18┃力。何者为力。他不能胜。所谓天人阿修罗等。
T13n0421_p0944c19┃一切世间所不能坏。奋迅王。此是戒通智慧
T13n0421_p0944c20┃奋迅。奋迅王。如是戒通智慧奋迅。若有不种
T13n0421_p0944c21┃善根众生耳所不闻。奋迅王。若人得闻此法
T13n0421_p0944c22┃门已心欢喜者。如是之人於此奋迅则能奋
T13n0421_p0944c23┃迅。何以故。如是奋迅。一切声闻缘觉所无
T13n0421_p0944c24┃如奋迅王。菩萨所问世尊说已。奋迅王闻心
T13n0421_p0944c25┃生欢喜。合掌向佛。一心瞻仰目不暂舍。而作
T13n0421_p0944c26┃是言。一切众生以如是等四种奋迅而为奋
T13n0421_p0944c27┃迅。犹如如来应正遍知之所奋迅
T13n0421_p0944c28┃尔时世尊。於奋迅王菩萨面前。出种种色微
T13n0421_p0944c29┃妙色华种种妙香叶相盛华。时彼菩萨即取
T13n0421_p0945a01┃彼华。用散如来并众会中一切菩萨。如是散
T13n0421_p0945a02┃已。彼众会中华所著者。一切悉为金相庄严。
T13n0421_p0945a03┃举众皆见
T13n0421_p0945a04┃於虚空中百千诸天。如是见已。一切同声说
T13n0421_p0945a05┃言。世尊。若有信解如是奋迅。既信解已。能
T13n0421_p0945a06┃发阿耨多罗三藐三菩提心者。如是之人以
T13n0421_p0945a07┃佛庄严而自庄严。何以故。以如是等一切奋
T13n0421_p0945a08┃迅。悉皆随顺一切智心。又复世尊。若有未发
T13n0421_p0945a09┃菩提心者。何处当得闻如是等不可思议奋
T13n0421_p0945a10┃迅法门
T13n0421_p0945a11┃尔时世尊。赞彼空中诸天子言。善哉善哉。赞
T13n0421_p0945a12┃善哉已。告奋迅王大菩萨言。奋迅王。我念过
T13n0421_p0945a13┃去然灯如来。次前复有第七如来。名普无垢
T13n0421_p0945a14┃净光明王。彼佛如来广说如是奋迅法门。时
T13n0421_p0945a15┃有菩萨名具境界。以此法门问彼如来。如来
T13n0421_p0945a16┃既说此法门已。八千众生得此奋迅。又复更
T13n0421_p0945a17┃得无生法忍。会中众生三万二千。一切皆发
T13n0421_p0945a18┃阿耨多罗三藐三菩提心。我於尔时得此奋
T13n0421_p0945a19┃迅。次後复於然灯佛所菩提满足。如是奋迅
T13n0421_p0945a20┃王。我涅盘已。若有能听此法门者。彼人为取
T13n0421_p0945a21┃菩提之心。必定速得无生法忍。说此奋迅法
T13n0421_p0945a22┃门之时。会中众生三万二千诸天及人。一切
T13n0421_p0945a23┃皆发阿耨多罗三藐三菩提心。彼诸天子雨
T13n0421_p0945a24┃种种华。百千天乐供养如来。以佛力故。彼
T13n0421_p0945a25┃乐音中出妙声言。若有众生胜信解心诸根
T13n0421_p0945a26┃猛利。信解佛法慧行成就。善知识摄宿种
T13n0421_p0945a27┃善根。大悲怜愍一切众生。尔乃得闻如是法
T13n0421_p0945a28┃门。闻已信解受持读诵
T13n0421_p0945a29┃尔时奋迅王菩萨白佛言。世尊。如来十力。四
T13n0421_p0945b01┃无所畏。四无碍智。如是十八不共佛法。世尊
T13n0421_p0945b02┃所有。如是十力。菩萨有不。此四无畏。菩萨有
T13n0421_p0945b03┃不。如是十八不共之法。菩萨有不。佛言皆有。
T13n0421_p0945b04┃奋迅王。一切菩萨於八地中。作业成就乃得
T13n0421_p0945b05┃九地。谓具辩才得不退忍。摄善方便慧波罗
T13n0421_p0945b06┃蜜。奋迅王。菩萨如是具足十力四无所畏。成
T13n0421_p0945b07┃就十八不共之法乃得九地
T13n0421_p0945b08┃奋迅王。何者菩萨十菩萨力。一者发起一切
T13n0421_p0945b09┃智心。坚固深心大慈满足。不舍一切诸众
T13n0421_p0945b10┃生力。二者不求一切财利供养名闻。一切世
T13n0421_p0945b11┃间希有之事不贪乐力。三者满足大悲之心。
T13n0421_p0945b12┃一切佛法清净信解法究竟力。四者勤心不
T13n0421_p0945b13┃生懈怠。增上精进不离忆念威仪行力。五者
T13n0421_p0945b14┃不动安住三昧远离二边顺因缘法。一切见
T13n0421_p0945b15┃行皆寂静力。六者菩萨一切分别及不分别。
T13n0421_p0945b16┃戏论疑网皆悉灭故。满足般若波罗蜜力。七
T13n0421_p0945b17┃者成熟一切众生。无量生死摄取未足。摄取
T13n0421_p0945b18┃世间一切善根。世间生死信解如梦。於生死
T13n0421_p0945b19┃中不疲倦力。八者菩萨观察法性本无众生。
T13n0421_p0945b20┃本性无命无富伽罗。信解诸法不生不出。能
T13n0421_p0945b21┃於轮法信解不生。一切轮法不生忍力。九者
T13n0421_p0945b22┃入空无相无愿观解脱门。於声闻乘。於缘觉
T13n0421_p0945b23┃乘解脱知见解脱门力。十者菩萨於甚深法
T13n0421_p0945b24┃而能自知。观察一切众生心行。知无障碍满
T13n0421_p0945b25┃足之力。奋迅王。此是菩萨十菩萨力
T13n0421_p0945b26┃奋迅王。何者菩萨四无所畏。一者菩萨一切
T13n0421_p0945b27┃闻持。得陀罗尼忆念不忘。不畏大众而为说
T13n0421_p0945b28┃法。二者菩萨信解诸法则得忍力。不生不出
T13n0421_p0945b29┃信解法已得无生忍。得法忍已入空无相无
T13n0421_p0945c01┃愿之法。不畏大众而为说法。三者菩萨於声
T13n0421_p0945c02┃闻乘观解脱门。辟支佛乘信解知见。信一切
T13n0421_p0945c03┃入亦信解脱。如诸众生病药所须。如是而知
T13n0421_p0945c04┃一切众生诸根成熟。亦如是知如应说法。菩
T13n0421_p0945c05┃萨如是不畏大众而为说法。四者菩萨离大
T13n0421_p0945c06┃众畏。尔时无心。东西南北若有人来。难问我
T13n0421_p0945c07┃者我不能答。不畏不能不见畏相。菩萨如是
T13n0421_p0945c08┃一切众生。若有问难皆悉能答。如彼问难相
T13n0421_p0945c09┃应说答无所怖畏。能断众生一切疑心。不畏
T13n0421_p0945c10┃大众而为说法。奋迅王。此是菩萨四无所畏。
T13n0421_p0945c11┃奋迅王。何者菩萨十八不共菩萨之法。奋迅
T13n0421_p0945c12┃王。所谓菩萨无有人教。而舍财物以用布施。
T13n0421_p0945c13┃又复初生即能起心舍财布施。又若魔王作
T13n0421_p0945c14┃佛身来说如是言。若人布施则入地狱。而彼
T13n0421_p0945c15┃菩萨不生悭嫉。又复菩萨一切自物皆用舍
T13n0421_p0945c16┃施。施心转胜如是布施。是菩提因不望果报。
T13n0421_p0945c17┃皆愿回与一切众生。奋迅王。此是最初菩萨
T13n0421_p0945c18┃不共法
T13n0421_p0945c19┃奋迅王。又复菩萨无有人教。而彼菩萨如来
T13n0421_p0945c20┃未出无受戒处。於波罗提木叉正行学。不
T13n0421_p0945c21┃舍此不共法。菩萨在家如说护戒。虽不出家
T13n0421_p0945c22┃复无教者。如波罗提木叉说学。失命因缘不
T13n0421_p0945c23┃舍戒学。一切戒学随顺菩提。愿断一切众生
T13n0421_p0945c24┃破戒。奋迅王。此是第二菩萨不共法。奋迅王。
T13n0421_p0945c25┃又复菩萨一切众生骂詈毁辱割其身分。不
T13n0421_p0945c26┃生镇心。若贫穷人。若钶甭蕖Ｈ舯棋绕拧Ｈ
T13n0421_p0945c27┃工作师种种骂辱。而菩萨心亦不生镇。於彼
T13n0421_p0945c28┃众生慈心普覆。有大势力。能加其恶而不作
T13n0421_p0945c29┃恶。如是菩萨为随顺法。如是众生乃是菩萨
T13n0421_p0946a01┃佛法因缘。如是菩萨於彼众生。令心寂静为
T13n0421_p0946a02┃作饶益。著忍辱铠起勇猛力。奋迅王。此是第
T13n0421_p0946a03┃三菩萨不共法。奋迅王。又复菩萨设多衰
T13n0421_p0946a04┃恼。而勤精进头陀不舍不生劣心。见声闻乘
T13n0421_p0946a05┃入於涅盘。见生死苦而心不求声闻涅盘。见
T13n0421_p0946a06┃缘觉乘入於涅盘。见生死苦心亦不求缘觉
T13n0421_p0946a07┃涅盘。见佛世尊一切义成一切佛法。所作已
T13n0421_p0946a08┃办入於涅盘。自未有力知诸众生。未满佛
T13n0421_p0946a09┃法。而心不劣起精进心。我亦如佛入於涅盘。
T13n0421_p0946a10┃奋迅王。此是第四菩萨不共法
T13n0421_p0946a11┃奋迅王。又复菩萨若转轮王。若帝释王。若
T13n0421_p0946a12┃魔自在妇女围绕。有天歌乐一切妙乐皆悉
T13n0421_p0946a13┃具足。於中入禅修习无量而心乐於离欲之
T13n0421_p0946a14┃法。不随异语。於生死中心大怖畏。於淫欲
T13n0421_p0946a15┃法生不净想。於诸阴中生於怨想。於诸界
T13n0421_p0946a16┃中生毒蛇想。於诸入中生空聚想。於自眷属
T13n0421_p0946a17┃生於死想。於妇女中生冢墓想。心常乐求摄
T13n0421_p0946a18┃取正法。望见佛亲近供养。亦常不毁一切
T13n0421_p0946a19┃众生。能令伎乐弦歌等中出禅分声。魔既
T13n0421_p0946a20┃闻已遮则声灭。以彼菩萨前善根力。於虚空
T13n0421_p0946a21┃中即出佛声法声僧声。又彼菩萨弃舍国土
T13n0421_p0946a22┃富乐自在入於山林。奋迅王。此是第五菩萨
T13n0421_p0946a23┃不共法
T13n0421_p0946a24┃奋迅王。又复菩萨一切世间诸禅定中。不生
T13n0421_p0946a25┃坚想。有黠慧行。远离使见取义取法。如是
T13n0421_p0946a26┃菩萨乃至梦中。不生自见。不生他见。不生
T13n0421_p0946a27┃法见。此不共法。若有自见则有使见。以无
T13n0421_p0946a28┃自见则离疑网。魔王波旬不能令其生於疑
T13n0421_p0946a29┃见。若有疑见则离於法。菩萨如是。成熟众
T13n0421_p0946b01┃生饶益众生。不顾自惑无有疑心。奋迅王。
T13n0421_p0946b02┃此是第六菩萨不共法
T13n0421_p0946b03┃奋迅王。又复菩萨离一切生无有功用。身业
T13n0421_p0946b04┃清净远离杀生。於诸众生施与无畏。若手若
T13n0421_p0946b05┃块若杖若刀不加众生。远离刀杖手不执
T13n0421_p0946b06┃持。自财知足。於他所有至一把草不与不取。
T13n0421_p0946b07┃设宝满地不生贪心。宁失身命。终不邪命而
T13n0421_p0946b08┃取财利衣服饮食。常行梵行乃至不生欲食
T13n0421_p0946b09┃之心。菩萨如是离欲斗诤及诸烦恼。不行淫
T13n0421_p0946b10┃欲因缘恶法。是彼菩萨不共法处。先思量已
T13n0421_p0946b11┃身业成就。奋迅王。此是第七菩萨不共法。
T13n0421_p0946b12┃奋迅王。又复菩萨清净口业。实语真语如说
T13n0421_p0946b13┃而行。不诳如来天龙夜叉。若乾闼婆。若阿
T13n0421_p0946b14┃修罗。若迦楼罗。人非人所。口不恶言。不坏
T13n0421_p0946b15┃眷属自眷属爱。不恶口语。爱语软语。不
T13n0421_p0946b16┃犷语。作相应语。作利益语。常於先语面状
T13n0421_p0946b17┃笑语。如是菩萨所有恶语恶口说语。他不爱
T13n0421_p0946b18┃语。自他热语一切不说。不违心语。若无言
T13n0421_p0946b19┃无。若有言有。如是净语。深心净信得不共
T13n0421_p0946b20┃法。一切生处常得如法法相应语。以如是语。
T13n0421_p0946b21┃能令一切不净心人心得清净。心清净者则
T13n0421_p0946b22┃能供养。彼以深心不共法故。常得实语。有
T13n0421_p0946b23┃所言说如语不异。随其所说一切皆尔。奋迅
T13n0421_p0946b24┃王。此是第八菩萨不共法
T13n0421_p0946b25┃奋迅王。又复菩萨自心自在。不贪不镇正
T13n0421_p0946b26┃见不邪如是菩萨菩提之心无与等心不忘不
T13n0421_p0946b27┃失。远离一切谄心曲心浊心乱心。昼夜常行
T13n0421_p0946b28┃清净慈心。奋迅王。此是第九菩萨不共法。
T13n0421_p0946b29┃奋迅王。又复菩萨即於生时具足世智。若咒
T13n0421_p0946c01┃若诵若医若药。书印数算一切皆知。一切师
T13n0421_p0946c02┃术皆悉现知。一切伎能诸论善知。於世间法
T13n0421_p0946c03┃出世间法。不因他知自智成就。不观他面。
T13n0421_p0946c04┃一切天人。观察菩萨有如是心。若菩萨说我
T13n0421_p0946c05┃闻修学。奋迅王。此是第十菩萨不共法
T13n0421_p0946c06┃奋迅王。又复菩萨若以种种利益众生。能为
T13n0421_p0946c07┃他人疗治病患。不求财利供养名称。大悲为
T13n0421_p0946c08┃首疗治世间。然後令住出世间法。如是菩萨
T13n0421_p0946c09┃心常忆念。如是恶界苦恼众生。以何方便何
T13n0421_p0946c10┃时何法令彼得脱。既得脱已毕竟断灭一切
T13n0421_p0946c11┃烦恼。所谓断除一切苦恼令住涅盘毕竟之
T13n0421_p0946c12┃乐。奋迅王。此第十一菩萨不共法
T13n0421_p0946c13┃奋迅王。又复菩萨心不愿帝释天王。若梵
T13n0421_p0946c14┃天王。若转轮王统王国土。而亦得之。彼菩
T13n0421_p0946c15┃萨如是不求帝释天王梵世界处转轮圣王统
T13n0421_p0946c16┃王国土。虽不望自然而得。又彼菩萨不为
T13n0421_p0946c17┃色故求於梵行。不求身色。不求国土。不求
T13n0421_p0946c18┃眷属。不求财富。不求名闻。不求色相。如是
T13n0421_p0946c19┃梵行虽不望具足而得。奋迅王。此第十二
T13n0421_p0946c20┃菩萨不共法
T13n0421_p0946c21┃奋迅王。又复菩萨住好国土富乐之处。不知
T13n0421_p0946c22┃念佛。而有诸天曾见佛者。教令忆念。先呵
T13n0421_p0946c23┃责已如是教言。此法应作此不应作。若作此
T13n0421_p0946c24┃业则得菩提。当如是愿。汝如是作如是行已
T13n0421_p0946c25┃调伏诸根未来当得阿耨多罗三藐三菩提。
T13n0421_p0946c26┃彼天如是教令忆念。於菩提道不越不舍。
T13n0421_p0946c27┃奋迅王。此第十三菩萨不共法
T13n0421_p0946c28┃奋迅王。又复菩萨何等恶人多恶多镇。垢心
T13n0421_p0946c29┃众生於菩萨所不能加恶。菩萨於彼亦不报
T13n0421_p0947a01┃恶。彼大恶人多镇心人。若身若口若心意恶。
T13n0421_p0947a02┃若见菩萨心即清净。何以故。菩萨於彼不报
T13n0421_p0947a03┃其恶。置彼恶者住正法中令心清净。彼虽作
T13n0421_p0947a04┃恶以菩萨力不入恶道。何以故。以彼菩萨本
T13n0421_p0947a05┃来如是不共法戒清净满足。有如是心。若有
T13n0421_p0947a06┃众生。若以身业。若以口业。若以意业。於我
T13n0421_p0947a07┃起恶。愿彼众生不入恶道。以有戒故随愿成
T13n0421_p0947a08┃就。奋迅王。此第十四菩萨不共法
T13n0421_p0947a09┃奋迅王。又复菩萨。若有众生不信悭贪邪见
T13n0421_p0947a10┃懈怠不信业报。离佛法僧。若於沙门若婆罗
T13n0421_p0947a11┃门。心不清净。见则不礼亦不供养不生敬重。
T13n0421_p0947a12┃亦复不生希有之心。如是众生若见菩萨即
T13n0421_p0947a13┃住威仪。若闻语说心即清净。起迎礼拜供养
T13n0421_p0947a14┃恭敬生希有心。何以故。以彼菩萨之势力故。
T13n0421_p0947a15┃奋迅王。此第十五菩萨不共法
T13n0421_p0947a16┃奋迅王。又复菩萨。若有天龙。若有夜叉若
T13n0421_p0947a17┃乾闼婆。若有仙人若婆罗门。於菩萨所生於
T13n0421_p0947a18┃师想。诸世间中为师首者。皆师菩萨。以通
T13n0421_p0947a19┃力故。能令世间天龙夜叉若乾闼婆若诸仙
T13n0421_p0947a20┃人若婆罗门皆来归敬。彼既来已归菩萨语。
T13n0421_p0947a21┃礼拜菩萨供养恭敬。是等皆悉先为归首。既
T13n0421_p0947a22┃见菩萨即便礼拜恭敬尊重。生尊胜想深相
T13n0421_p0947a23┃敬信。奋迅王。此第十六菩萨不共法
T13n0421_p0947a24┃奋迅王。又复菩萨随生何处於何种姓。若村
T13n0421_p0947a25┃若城或人集处。彼处众生善法增长断不善
T13n0421_p0947a26┃法。成熟众生摄取正法。生正见家。父母正
T13n0421_p0947a27┃信正行正入。随何方处何处人中。菩萨生彼
T13n0421_p0947a28┃师中最胜。彼处众人供养恭敬。无一众生
T13n0421_p0947a29┃入恶道者。如彼菩萨善根所摄。彼处众生死
T13n0421_p0947b01┃则生天若生人中。奋迅王。此第十七菩萨不
T13n0421_p0947b02┃共法。奋迅王。又复菩萨随顺一切菩提分
T13n0421_p0947b03┃法。胜通满足。一切诸魔不能得便。奋迅王。
T13n0421_p0947b04┃此第十八菩萨不共法
T13n0421_p0947b05┃奋迅王。不共法者。云何不共。一切佛法随
T13n0421_p0947b06┃顺正行。故名不共法
T13n0421_p0947b07┃尔时奋迅王菩萨白佛言。世尊。希有世尊。
T13n0421_p0947b08┃如来乃能与诸菩萨。大法光明能作无量殊
T13n0421_p0947b09┃胜光明。如我解佛所说法义。若有菩萨闻此
T13n0421_p0947b10┃法门。一经於耳得清净心。余修多罗则不
T13n0421_p0947b11┃能尔。若得闻已受持读诵。彼人则摄一切佛
T13n0421_p0947b12┃法。若人能於此法门正观察者。则为已修
T13n0421_p0947b13┃一切佛法。於此法门所有法忍。得随顺忍。
T13n0421_p0947b14┃若有能行此法门者。一切佛法皆已修行。应
T13n0421_p0947b15┃如是知。又复世尊。若人不离此法门者彼则
T13n0421_p0947b16┃得通。如是菩萨既得通已当住道场
T13n0421_p0947b17┃佛言。如是如是。奋迅王。如汝所说。若人不
T13n0421_p0947b18┃离此法门者彼则得通。如是菩萨既得通已
T13n0421_p0947b19┃当住道场。奋迅王。过去往世然灯如来前复
T13n0421_p0947b20┃久远有佛。号曰波多婆那。次前又远复有
T13n0421_p0947b21┃如来号曰提沙。次前又远复有如来号曰弗
T13n0421_p0947b22┃沙。次前久远复有如来号波除大。次前久远
T13n0421_p0947b23┃复有如来至佛世尊。号曰天王。出现於世。
T13n0421_p0947b24┃尔时於彼天王如来佛之世界。一切充足安
T13n0421_p0947b25┃隐丰乐。天人炽盛地平如掌。以毗琉璃阎浮
T13n0421_p0947b26┃檀金钵头摩华。种种间错。其地柔软。触力
T13n0421_p0947b27┃犹如迦遮邻提。人民安乐如兜率陀。所须饮
T13n0421_p0947b28┃食随念速至。身色形相戏乐之处。及诸宫
T13n0421_p0947b29┃殿与天不异。惟天与人二名不同
T13n0421_p0947c01┃彼三千界中更无有王。唯有如来故名天王。
T13n0421_p0947c02┃譬如转轮圣正坐饶益座。以法治世非是非
T13n0421_p0947c03┃法。天王如来亦复如是。坐於法座师子座上。
T13n0421_p0947c04┃为诸天人如应说法。欲说法时。东西南北纵
T13n0421_p0947c05┃广八万四千由旬大众充满。尔时如来。说法
T13n0421_p0947c06┃音声遍三千界。彼诸天人供养恭敬。礼拜如
T13n0421_p0947c07┃来尊重如来所谓无上佛法供养。彼无下劣
T13n0421_p0947c08┃信解众生。惟信佛法。如是彼处无有声闻缘
T13n0421_p0947c09┃觉之名。岂有乘处。况复有行。惟有清净大菩
T13n0421_p0947c10┃萨众围绕世尊。彼处清净无有女人。耳初不
T13n0421_p0947c11┃闻欲行之名
T13n0421_p0947c12┃彼诸众生皆悉化生於莲华中结加趺坐。如
T13n0421_p0947c13┃是化生。彼诸人天受三种乐。何等为三。见
T13n0421_p0947c14┃如来乐及闻法乐。观察正法离欲之乐。彼诸
T13n0421_p0947c15┃天人心不放逸。具足财富迭互说法。常勤精
T13n0421_p0947c16┃进。寿命长远无量无数。业尽退时不生余道。
T13n0421_p0947c17┃生佛世界。如是菩萨临欲退时。上升虚空高
T13n0421_p0947c18┃七多罗。出声说言。我今於此佛世界退。无
T13n0421_p0947c19┃量菩萨闻彼声已。皆共和合而来集会。观彼
T13n0421_p0947c20┃菩萨示於法忍。作如是言。於何法退。於何
T13n0421_p0947c21┃法生。彼退菩萨。於彼菩萨集会众中。说如
T13n0421_p0947c22┃是言。大仙当知非有少法若退若生。如来所
T13n0421_p0947c23┃觉一切诸法。皆无有退皆无有生。非色有退。
T13n0421_p0947c24┃非色有生。非受非想非行非识。有退有生。
T13n0421_p0947c25┃第一义中无我无命。亦无众生无富伽罗。无
T13n0421_p0947c26┃人非人若退若生。世尊正觉。一切法空无相
T13n0421_p0947c27┃无愿。彼空无相无愿法中无退无生。如来世
T13n0421_p0947c28┃尊。证离欲际。证无为际。证不生际。非不生
T13n0421_p0947c29┃际有退有生。无退因缘是故不退。无生因缘
T13n0421_p0948a01┃不相和合。是故不生。如是因缘无有和合。
T13n0421_p0948a02┃无退无生。如是菩萨。为菩萨众说此法已然
T13n0421_p0948a03┃後乃退。彼退菩萨如是退已。无身无皮。无
T13n0421_p0948a04┃块无可知见。退已复到余佛世界。现见如
T13n0421_p0948a05┃来
T13n0421_p0948a06┃大王如来并诸菩萨。不著袈裟皆著清净妙
T13n0421_p0948a07┃好天衣。彼不学戒而悉调顺。一切皆得无生
T13n0421_p0948a08┃法忍。为菩萨众不广说法。何以故。彼众一
T13n0421_p0948a09┃切少闻多解。以利根故。若彼如来为诸菩萨
T13n0421_p0948a10┃众会说法。既说法已彼处彼处乃至彼佛世
T13n0421_p0948a11┃界之中。若人若天一切皆知。彼彼众生有得
T13n0421_p0948a12┃忍者。或有获得陀罗尼者。或有众生得辩才
T13n0421_p0948a13┃者得三昧者。时彼如来名闻十方
T13n0421_p0948a14┃奋迅王。天王如来。为诸天人广演分别如是
T13n0421_p0948a15┃法门。有诸菩萨七万二千皆得授记。彼有菩
T13n0421_p0948a16┃萨名曰无垢清净光明。不得授记。有如是念。
T13n0421_p0948a17┃此诸菩萨威仪无碍。忆念意行。若慧若通得
T13n0421_p0948a18┃陀罗尼及得三昧。不胜於我皆得授记。若彼
T13n0421_p0948a19┃得记。我何因缘不得授记。天王如来。知彼
T13n0421_p0948a20┃菩萨心所念已。而语之言。汝未来世当得授
T13n0421_p0948a21┃记。善男子。於未来世然灯如来应正遍知。
T13n0421_p0948a22┃为汝授记。无垢清净光明菩萨。闻是语已心
T13n0421_p0948a23┃生欢喜。上升虚空说如是言。若未来世恒河
T13n0421_p0948a24┃沙劫。然灯如来出现於世。我到彼时得一切
T13n0421_p0948a25┃智。如来真语。如来实语不异语故
T13n0421_p0948a26┃奋迅王。汝意云何。彼时无垢清净光明大菩
T13n0421_p0948a27┃萨者。岂异人乎。莫作异观。何以故。我是彼
T13n0421_p0948a28┃时无垢清净光明菩萨。奋迅王。次後如来名
T13n0421_p0948a29┃波除大。我於尔时供养彼佛。彼佛为我说此
T13n0421_p0948b01┃法门。我既闻已受持读诵。尔时获得光印三
T13n0421_p0948b02┃昧。次後如来名曰弗沙。我於尔时供养彼佛。
T13n0421_p0948b03┃闻此法门受持读诵。尔时获得光明三昧。次
T13n0421_p0948b04┃後供养堤沙如来。闻此法门受持读诵。复
T13n0421_p0948b05┃得毗卢遮那三昧。次後供养波多般那如来
T13n0421_p0948b06┃世尊。闻此法门受持读诵得柔顺忍。次後供
T13n0421_p0948b07┃养然灯如来。尔时我得无生法忍。我时得此
T13n0421_p0948b08┃四种奋迅。谓戒奋迅。通奋迅。智奋迅。慧奋
T13n0421_p0948b09┃迅。奋迅王。此门如是应当善知。若有何人。
T13n0421_p0948b10┃若善男子若善女人。行菩萨行今於我所。闻
T13n0421_p0948b11┃此法门受持读诵一切速疾得通菩萨。得此
T13n0421_p0948b12┃奋迅。得奋迅已转大法轮。於此无上光明法
T13n0421_p0948b13┃中得智光明
T13n0421_p0948b14┃如来说此法门之时。会中一万六千菩萨一
T13n0421_p0948b15┃切得忍。复有一万二千众生发菩提心。三千
T13n0421_p0948b16┃大千世界震动。百千诸天皆赞叹言。若此法
T13n0421_p0948b17┃门所在之处。则为有佛。若有深种善根众生
T13n0421_p0948b18┃乃能得闻如是法门
T13n0421_p0948b19┃尔时慧命阿难陀白佛言。世尊。当以何名名
T13n0421_p0948b20┃此法门。如是法门云何受持。佛言阿难。此
T13n0421_p0948b21┃法门者名四奋迅神通法门。如是受持
T13n0421_p0948b22┃世尊说已。奋迅王菩萨。慧命阿难陀。并诸
T13n0421_p0948b23┃天人。及乾闼婆阿修罗等。闻如来说。欢喜
T13n0421_p0948b24┃赞叹
T13n0421_p0948b25┃奋迅王问经卷下


