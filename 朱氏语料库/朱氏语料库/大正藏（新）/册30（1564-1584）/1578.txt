【经文资讯】大正新修大藏经 第三十册 No. 1578《大乘掌珍论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】维习安大德提供之高丽藏 CD 经文，维习安大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 30, No. 1578 大乘掌珍论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Tripitaka Koreana as provided by Mr. Christian Wittern, Text as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T30n1578_p0268a22U
T30n1578_p0268a23U
T30n1578_p0268a24U　　No. 1578
T30n1578_p0268a25U大乘掌珍论卷上
T30n1578_p0268a26U
T30n1578_p0268a27U　　　　清辩菩萨造
T30n1578_p0268a28U　　　　大唐三藏法师玄奘奉　诏译
T30n1578_p0268a29U普为饶益一切有情。正发无上菩提大愿。等
T30n1578_p0268b01U观世间。常为种种不正寻伺。纷扰暴风乱心
T30n1578_p0268b02U相续。邪见I网之所I网。生死樊笼之所樊
T30n1578_p0268b03U笼。无量忧苦毒箭所射。诸有所行皆离明慧。
T30n1578_p0268b04U故我依止如净虚空。绝诸戏论寂静安乐。胜
T30n1578_p0268b05U义谛理悲愿缠心。不忍见彼众苦所集。为欲
T30n1578_p0268b06U解脱自他相续烦恼固缚住无退坏。u于金
T30n1578_p0268b07U刚坚固轮围。增上意乐誓处无边。生死大海
T30n1578_p0268b08U不惮其中。所受无量众苦灾横。发金刚喻不
T30n1578_p0268b09U坏精进。为正开觉如是观察。要证出世无分
T30n1578_p0268b10U别智。方能正知先所未了。一切有情聚根胜
T30n1578_p0268b11U解界行差别。及能破裂自他相续所起一切
T30n1578_p0268b12U有习无习众苦根本烦恼罗网。亦能为他起
T30n1578_p0268b13U真誓愿。坚固受持大士戒行。然证出世无分
T30n1578_p0268b14U别智。要须积习能坏一切邪见眼h无倒观
T30n1578_p0268b15U空安膳那药。如是积习无倒观空安膳那药。
T30n1578_p0268b16U要藉能遣一切所缘自性闻慧。由是或有依
T30n1578_p0268b17U广文义正决择门。已入法性数复勤修胜进
T30n1578_p0268b18U加行。于广文义决择现前。甚大劬劳心生懈
T30n1578_p0268b19U倦。或有虽复未入法性而是利根。为欲令彼
T30n1578_p0268b20U易证真空速入法性故。略制此掌珍论
T30n1578_p0268b21U　真性有为空　　如幻缘生故
T30n1578_p0268b22U　无为无有实　　不起似空华
T30n1578_p0268b23U于自他宗计度差别虽有众多遍计所执。然
T30n1578_p0268b24U所知境略有二种。一者有为。二者无为。以诸
T30n1578_p0268b25U愚夫不正觉了胜义谛理有为无为无颠倒
T30n1578_p0268b26U性。妄执诸法自性差别。增益种种邪见I网。
T30n1578_p0268b27U如世有一无智画师画作可畏药叉鬼像。或
T30n1578_p0268b28U女人像。眩目乱意谓为实有。执实有故自起
T30n1578_p0268b29U惊怖。或生贪染。于彼境界众多计度。增长分
T30n1578_p0268c01U别诸见I网。若正觉知胜义谛理有为无为
T30n1578_p0268c02U无颠倒性。尔时如世有智画师。不执彼有真
T30n1578_p0268c03U实自性。非如前说。有为无为境界差别邪见
T30n1578_p0268c04UI网。以自缠裹如蚕处茧。彼非有故。无分别
T30n1578_p0268c05U慧趣入行成
T30n1578_p0268c06U为显斯义先辩有为。以诸世间于此境上多
T30n1578_p0268c07U起分别故说是言。真性有为空如幻缘生故。
T30n1578_p0268c08U此中世间同许有者。自亦许为世俗有故。世
T30n1578_p0268c09U俗现量生起因缘亦许有故。眼等有为世俗
T30n1578_p0268c10U谛摄。牧牛人等皆共了知。眼等有为是实有
T30n1578_p0268c11U故。勿违如是自宗所许。现量共知。故以真性
T30n1578_p0268c12U简别立宗。真义自体说名真性。即胜义谛。就
T30n1578_p0268c13U胜义谛立有为空。非就世俗众缘合成。有所
T30n1578_p0268c14U造作故名有为。即十二处。唯除法处一分虚
T30n1578_p0268c15U空。择非择灭及真如性。此中复除他宗所许
T30n1578_p0268c16U虚妄显现。幻等有为若立彼为空立已成过
T30n1578_p0268c17U故。若他遍计所执有为。就胜义谛实有自性。
T30n1578_p0268c18U今立为空。且如眼处。一种有为就胜义谛辩
T30n1578_p0268c19U其体空。空与无性虚妄显现门之差别。是名
T30n1578_p0268c20U立宗。众缘所起男女羊鹿诸幻事等。自性实
T30n1578_p0268c21U无显现似有。所立能立法皆通有。为同法喻
T30n1578_p0268c22U故说如幻。随其所应假说所立能立法同。假
T30n1578_p0268c23U说同故。不可一切同喻上法皆难令有。如说
T30n1578_p0268c24U女面端严如月。不可难令一切月法皆面上
T30n1578_p0268c25U有。随结颂法说此同喻。如是次第由此半颂。
T30n1578_p0268c26U是略本处故无有失。所立有法皆从缘生。为
T30n1578_p0268c27U立此因说缘生故。因等众缘共所生故。说名
T30n1578_p0268c28U缘生。即缘所起缘所现义。为遮异品立异法
T30n1578_p0268c29U喻。异品无故遮义已成。是故不说于辩释时。
T30n1578_p0269a01U假说异品建立比量亦无有过
T30n1578_p0269a02U云何此中建立比量。谓就真性眼处性空。众
T30n1578_p0269a03U缘生故。诸缘生者。皆就真性其自性空。牧牛
T30n1578_p0269a04U女等尚所共了。如有威神咒术药力。加彼草
T30n1578_p0269a05U木块t等物。众缘所现男女象马宫殿园林
T30n1578_p0269a06U水火等相。诳惑愚夫种种幻事。若彼自性少
T30n1578_p0269a07U有实者应非颠倒
T30n1578_p0269a08U故世尊言。一切法性非眼所见。诸缘生法皆
T30n1578_p0269a09U无自性。诸有智者。若知缘生即知法性。若知
T30n1578_p0269a10U法性即知空性。若知空性即见智者。又作是
T30n1578_p0269a11U言。诸缘生者皆是无生。由彼都无生自性故。
T30n1578_p0269a12U若说缘生即说空性。知空性者即无放逸。此
T30n1578_p0269a13U中一切不空论者。皆设难言。若立一切有为
T30n1578_p0269a14U皆空。便无色等如缘兔角。现量智生理不成
T30n1578_p0269a15U就。似色等缘诸现量觉亦应不生。然彼实有
T30n1578_p0269a16U各别内证。是故汝宗憎背法性。便有违害现
T30n1578_p0269a17U量过失。及有违害共知过失。拨无一切牧牛
T30n1578_p0269a18U人等同所了知眼等体故。诸有智者。今当遣
T30n1578_p0269a19U除朋党执毒。住处中慧应共思议。我所立宗。
T30n1578_p0269a20U为当违害自相续中所生现量。为当违害他
T30n1578_p0269a21U相续中所生现量。若言违害自相续中所生
T30n1578_p0269a22U现量。诸现量觉就胜义谛自性皆空。众缘生
T30n1578_p0269a23U故。如睡梦中诸现量觉非实现量。是故我宗
T30n1578_p0269a24U且不违害自相续中所生现量。若言违害他
T30n1578_p0269a25U相续中所生现量。非净眼者显彼众多。眼翳
T30n1578_p0269a26U眩者所见不实。发蝇月等是虚妄现。违害现
T30n1578_p0269a27U量应正道理。是故我宗亦不违害他相续中
T30n1578_p0269a28U所生现量。若总相说如愚夫等一切世俗所
T30n1578_p0269a29U生现量。今此不遮世俗有故无容违害。言有
T30n1578_p0269b01U违害共知过失。此亦不然。若言违害自论共
T30n1578_p0269b02U知不应道理。自论许故。设违自论是违自宗。
T30n1578_p0269b03U非是违害共知过失。若言违害他论共知亦
T30n1578_p0269b04U不应理。一切论兴皆为破遣他共知故。若言
T30n1578_p0269b05U违害牧牛人等共所了知亦不应理。诸佛弟
T30n1578_p0269b06U子立一切行皆刹那灭。诸法无我亦无有情。
T30n1578_p0269b07U诸胜论者。实异色等有异实等。诸数论者。觉
T30n1578_p0269b08U体非思已灭未生皆是实有。如是等类广显
T30n1578_p0269b09U自宗所有道理。皆应说名违害共知然不应
T30n1578_p0269b10U许。以于此中就胜义谛观察诸法非关牧牛
T30n1578_p0269b11U人等共知。又立宗中以胜义谛简别所立故
T30n1578_p0269b12U定无容。如说违害由此亦无违自宗过
T30n1578_p0269b13U有余复言。性空论者。就胜义谛眼等处空。便
T30n1578_p0269b14U有有法不成宗过。亦有所依不成因过。此不
T30n1578_p0269b15U应理。牧牛人等共所了知。极成眼等总为宗
T30n1578_p0269b16U故。即说彼法以为因故。此似有法不成宗过。
T30n1578_p0269b17U亦似所依不成因过
T30n1578_p0269b18U有诸不善正理论者。作是难言。若就真性眼
T30n1578_p0269b19U等皆空。众缘生故。眼等既空云何缘生。若缘
T30n1578_p0269b20U生者云何体空。如是宗因更相违故。便成与
T30n1578_p0269b21U宗相违过失。此若矫举立宗过失。方便显因
T30n1578_p0269b22U无同法喻。或不成过。如说声是常一切无常
T30n1578_p0269b23U故。此方便显非一切故。不明了因有不成过。
T30n1578_p0269b24U以声摄在一切中故亦无同喻。如何是常而
T30n1578_p0269b25U非一切。此不应理。缘生故。因及如幻喻皆共
T30n1578_p0269b26U知故因喻并成。是故汝难终不能令智者意
T30n1578_p0269b27U悦。有性论者复作是言。汝应信受眼根有性
T30n1578_p0269b28U有所作故。诸无性者非有所作。如石女儿。眼
T30n1578_p0269b29U有所作谓生眼识。如所说因有势用故。眼定
T30n1578_p0269c01U有性。此若就彼非学所成。牧牛等慧所知自
T30n1578_p0269c02U性。依世俗说。成立眼等有为有性。便立已成。
T30n1578_p0269c03U若就胜义无同法喻。唯遮异品。所爱义成。不
T30n1578_p0269c04U应道理。如计音声常住论者。说声是常所闻
T30n1578_p0269c05U性故。瓶等无常非所闻性。声既所闻是故性
T30n1578_p0269c06U常。又依世间共知同喻有所作故成相违因。
T30n1578_p0269c07U能立眼等皆是世俗言说所摄。自性有故
T30n1578_p0269c08U余复难言。有为空者。若因若喻皆摄在中。种
T30n1578_p0269c09U类同故阙比量过。今此颂中总说量果。于观
T30n1578_p0269c10U察时及立量时。眼等一一别立为宗。故无此
T30n1578_p0269c11U过。总立一切有为为宗亦无此过。缘生故因
T30n1578_p0269c12U二宗皆许。非不成故。若说眼空其性空故。此
T30n1578_p0269c13U所说因可有是过。亦非无喻幻等有故。若立
T30n1578_p0269c14U所说喻中幻等以为宗者。便有重立。已成过
T30n1578_p0269c15U故。有少智者作是难言。若立一切有为性空。
T30n1578_p0269c16U因有为故其性亦空。是则此因有不成过。此
T30n1578_p0269c17U似不成非真不成。如佛弟子立一切行皆无
T30n1578_p0269c18U有我。由有因故。有难此因诸行中摄。亦无我
T30n1578_p0269c19U故有不成过。又数论者立诸显事以苦乐痴
T30n1578_p0269c20U为其自性。与思别故。有难此因显事中摄。亦
T30n1578_p0269c21U以乐等为其性故有不成过。又胜论者立声
T30n1578_p0269c22U无常。所作性故。有难此因用声为体亦无常
T30n1578_p0269c23U故有不成过。如是等类诸敌论者。虽广勤求
T30n1578_p0269c24U立论者过。如所说理毕竟无能破坏他论。若
T30n1578_p0269c25U有此理。何处谁能建立比量。坏我所乐所说
T30n1578_p0269c26U道理
T30n1578_p0269c27U复有难言。缘生故因终不能立。所应立义以
T30n1578_p0269c28U性空故。如石女儿所发音声。此因于自有不
T30n1578_p0269c29U成过。若说他宗所许为因亦不应理。以就他
T30n1578_p0270a01U宗说性空故。其义未了。若非有义。是因义者。
T30n1578_p0270a02U此因不成非非有故。若是虚妄显现有义。是
T30n1578_p0270a03U因义者。石女儿声毕竟无故。此喻则无能立
T30n1578_p0270a04U之法。又由化声有不定过。彼能成办无量有
T30n1578_p0270a05U情。利乐事故。又非他宗独不许因。能立所
T30n1578_p0270a06U立一不成故。犹如他宗所不成因。相违比量
T30n1578_p0270a07U所损害故。有太过失所随逐故。如立慧等非
T30n1578_p0270a08U心相应。行蕴摄故。如名身等立虚空等皆非
T30n1578_p0270a09U是常。德所依故。犹如地等立我非思。非显事
T30n1578_p0270a10U故。犹如最胜。如是等类坏一切宗。过失随逐
T30n1578_p0270a11U故。定应信二宗共许。方名为因。由此道理
T30n1578_p0270a12U如所说过无容得有
T30n1578_p0270a13U有余不善正理论者。为显宗过复作是言。若
T30n1578_p0270a14U自性空所立能立皆不成就。如石女儿所发
T30n1578_p0270a15U音声。能立摄在有为中故同彼所立。其性亦
T30n1578_p0270a16U空。以俱空故。所立能立并不成就。彼遣所立。
T30n1578_p0270a17U能立法体。即是遣于有法自相显立宗过。彼
T30n1578_p0270a18U因自他互不成故。不决定故。喻有过故。如次
T30n1578_p0270a19U前说亦不应理。虽设异端终不能掩自宗过
T30n1578_p0270a20U失。有余复设别异方便掩自宗过。作如是言。
T30n1578_p0270a21U所说真性有为空者。此立宗言其义未了。若
T30n1578_p0270a22U就真性一切有为皆无有实。是立宗义。此所
T30n1578_p0270a23U说言亦复摄在有为中故。同诸有为亦应无
T30n1578_p0270a24U实。若所说言非无实者。有为亦应皆非无实。
T30n1578_p0270a25U此言破自所立义故名违自言立宗过失。如
T30n1578_p0270a26U立一切言说皆妄。若就真性一切有为都无
T30n1578_p0270a27U所有。是立宗义。即谤一切皆无所有。如是
T30n1578_p0270a28U所立便堕邪见。此中如说。我定依于我。谁
T30n1578_p0270a29U言他是依。智者我善调。故得升天乐。彼就世
T30n1578_p0270b01U俗说心为我。就胜义谛立为非我。无违自言。
T30n1578_p0270b02U立宗过失此亦如是。此是就世俗性说有眼
T30n1578_p0270b03U等。就胜义谛立彼皆空故无过失。复如有说。
T30n1578_p0270b04U一切生法皆归于死。牟尼所言定无虚妄。自
T30n1578_p0270b05U身既生亦应归死。不相离故。彼所立宗虽能
T30n1578_p0270b06U证自亦归于死。是所许故无违自言。立宗过
T30n1578_p0270b07U失此亦如是。说就真性有为皆空。众缘生故。
T30n1578_p0270b08U所立宗言既众缘生亦应性空。不相离故。此
T30n1578_p0270b09U立宗言虽能证自言说性空是所许故。无有
T30n1578_p0270b10U自破所立义失。如梵志言。世尊。一切我皆不
T30n1578_p0270b11U忍。佛言。梵志忍此事不。此中梵志固忍此事。
T30n1578_p0270b12U而言一切我皆不忍。彼言违自所许事故。可
T30n1578_p0270b13U有违害。自所言过。非一切处皆有此失。世尊
T30n1578_p0270b14U余处说。一切行皆无有我。又余处说。诸行无
T30n1578_p0270b15U常有生灭法。若不尔者。既说诸行无我无常。
T30n1578_p0270b16U佛亦应有如所说过。然无彼失。如遮诸行我
T30n1578_p0270b17U性常性。此立宗言。亦许同彼无我常故。此亦
T30n1578_p0270b18U如是说有为空。所立宗言。亦许性空。此则顺
T30n1578_p0270b19U成自所许义。是故汝说。此言破自所立义故。
T30n1578_p0270b20U此因不成。又如数论立诸显事乐等为性。虽
T30n1578_p0270b21U有难言显事。若以乐等为性。所立宗言。亦应
T30n1578_p0270b22U用彼乐等为性。所立宗言。若非彼性显事亦
T30n1578_p0270b23U应非彼为性。然所立宗无如是过。如立有为
T30n1578_p0270b24U无常无我。亦无如彼所说宗失。此亦如是无
T30n1578_p0270b25U所说过。意所许故。又彼论者不救所立。而返
T30n1578_p0270b26U难言。若就真性有为无实。所说有为无实之
T30n1578_p0270b27U言。亦应无实。此难不能免自宗过。妄说他宗
T30n1578_p0270b28U同彼有失。如世痴贼既被推征不能自雪而
T30n1578_p0270b29U立道理诬[言*罔]他言。汝亦是贼此非审察。所出
T30n1578_p0270c01U言词又彼所言。若就真性一切有为都无所
T30n1578_p0270c02U有。是立宗义。即谤一切皆无所有。如是所
T30n1578_p0270c03U立堕邪见者。此中宗义如前广说谓空无性
T30n1578_p0270c04U虚妄显现门之差别。非一切种皆谤为无。故
T30n1578_p0270c05U汝不应作如是难
T30n1578_p0270c06U复有余师怀聪睿慢作是难言。若诸有为就
T30n1578_p0270c07U胜义谛犹如幻等空无自性。即是非有。执非
T30n1578_p0270c08U有故便为无见。彼欲覆障自宗过难。矫设谤
T30n1578_p0270c09U言。宁俱有过勿空论者。所立量成。谤胜义谛
T30n1578_p0270c10U过失大故。此非有言。是遮诠义。汝执此言表
T30n1578_p0270c11U彰为胜。我说此言遮止为胜。此非有言。唯遮
T30n1578_p0270c12U有性。功能斯尽无有势力。更诠余义。如世间
T30n1578_p0270c13U说。非白绢言。不可即执。此言诠黑。与能说者
T30n1578_p0270c14U作立宗过。非白绢言。唯遮白绢。功能斯尽更
T30n1578_p0270c15U无余力。诠表黑绢赤绢黄绢。今此论中就胜
T30n1578_p0270c16U义谛于有为境避常见边。且遮有性。如是余
T30n1578_p0270c17U处避断见边遮于无性双避二边遮有无性。
T30n1578_p0270c18U为避所余妄执过失。乃至一切心之所行悉
T30n1578_p0270c19U皆遮止。所行若灭心正随灭。又于余处说阿
T30n1578_p0270c20U难陀。若执有性即堕常边。若执无性即堕断
T30n1578_p0270c21U边。如是余处说迦叶波。有是一边无是第二。
T30n1578_p0270c22U由如是等阿笈摩故。及当所说诸道理故。我
T30n1578_p0270c23U所立宗无触如粪无见过失
T30n1578_p0270c24U有不忍见自宗道理过难所集为欲隐映复作
T30n1578_p0270c25U是言。性空论者虽常欣求无分别慧。而恒分
T30n1578_p0270c26U别一切有为无为空性。即是成立遍计所执
T30n1578_p0270c27U虚妄分别失自乐宗。如是亦遮故无此过。有
T30n1578_p0270c28U余复言。所说空因若就世俗。或就胜义。于自
T30n1578_p0270c29U于他因义不成。二宗共许。不显差别。总相法
T30n1578_p0271a01U门明正理者。许为因故。汝所立难。似不成过
T30n1578_p0271a02U非真不成。如胜论者立声无常所作性故。声
T30n1578_p0271a03U常论者说彼过言。分别因义咽喉等作。或杖
T30n1578_p0271a04U等作。如是分别因义不成。如数论者立能闻
T30n1578_p0271a05U等五有情根非所造色。是根性故。犹如意根
T30n1578_p0271a06U眼等五根。造色论者说彼过言。根性故因。若
T30n1578_p0271a07U大造性。或乐等性。于自于他如是分别因义
T30n1578_p0271a08U不成。彼二种说。似不成过非真不成。故不应
T30n1578_p0271a09U理。此亦如是。复有余师。以聪明慢贪自宗爱
T30n1578_p0271a10U眯乱慧目。不能观察善说珍宝自论鄙秽得
T30n1578_p0271a11U失差别。妄显所立譬喻过言。咒术药力加被
T30n1578_p0271a12U华果块t等物。令其种种象马兔等色相显
T30n1578_p0271a13U现。我宗不许。彼自性空。同喻便阙。所立无
T30n1578_p0271a14U故。若言如幻象马等相。无有他实象马等性。
T30n1578_p0271a15U说名为空。眼等亦尔。无他性故。立为空者便
T30n1578_p0271a16U有宗过。立已成故。彼难不然。咒术药力加被
T30n1578_p0271a17U华果块t等物。众缘所生象马等相。象等性
T30n1578_p0271a18U空。说为喻故。所立义成。若汝复谓。幻术所作
T30n1578_p0271a19U象马等事。虽无他实象马等性。然不可说彼
T30n1578_p0271a20U性空故此性亦空。岂非如彼相状显现即有
T30n1578_p0271a21U如是诸物自性。如汝所许华果等物。若尔即
T30n1578_p0271a22U应幻术所作象马等事实有如是象马等性。
T30n1578_p0271a23U然实无有。故知一切幻术所作象马等事自
T30n1578_p0271a24U性皆空。是故实有。如所说喻。所立义成。亦
T30n1578_p0271a25U无成立。已成过失。就自性空成立眼等有为
T30n1578_p0271a26U空故
T30n1578_p0271a27U复有诸余异空慧者。别显喻过。虽诸幻士非
T30n1578_p0271a28U实士故说名为空。然彼幻士。自性不空。有虚
T30n1578_p0271a29U妄现士相体故。由此道理。如先所立句义不
T30n1578_p0271b01U成。喻不成故。今应诘彼。此虚妄现幻士相体
T30n1578_p0271b02U从缘生不。彼作是答。此从缘生。若尔何故复
T30n1578_p0271b03U名虚妄。以如所显现不如是有故。岂非眼等
T30n1578_p0271b04U亦从缘生。如所显现不如是有。同喻成故。性
T30n1578_p0271b05U空义成。汝应信受。彼作是言。不应信受。以诸
T30n1578_p0271b06U幻士非如实士。堪审观察待彼实士。此虚妄
T30n1578_p0271b07U故说名为空。非汝等立离前所说眼等有为
T30n1578_p0271b08U别有眼等。堪审观察待彼说此。眼等性空可
T30n1578_p0271b09U令信受。虽无离此所说眼等别有眼等。然有
T30n1578_p0271b10U如是性空缘生。所立能立二法成就。但由此
T30n1578_p0271b11U喻足能证成所喻义故。汝今分别法喻别故。
T30n1578_p0271b12U便成分别相似过类。显敌论者自慧轻微。如
T30n1578_p0271b13U胜论者说声无常所作性故。譬如瓶等。不应
T30n1578_p0271b14U难言。瓶等泥团轮等所成。可烧可见棒所击
T30n1578_p0271b15U破。可是无常。声既不尔。应非无常。此亦分别
T30n1578_p0271b16U法喻别故。故成分别相似过类故应信受。眼
T30n1578_p0271b17U等性空。性空不离缘生因故。又如相现即有。
T30n1578_p0271b18U自性先已破故。此亦应尔。故汝等言。不能解
T30n1578_p0271b19U雪自宗过难
T30n1578_p0271b20U有数论师作如是难。我立大等诸转变聚。是
T30n1578_p0271b21U所显性缘生故因。有不成过。一切皆有。一切
T30n1578_p0271b22U体故。诸根遍在一切处故。彼幻士中亦有此
T30n1578_p0271b23U体。立此性空无同法喻。此中且依色觉观察。
T30n1578_p0271b24U谓诸色觉非缘所显。随彼别缘有转异故。如
T30n1578_p0271b25U随泥团轮杖陶师心欲乐等差别众缘有瓶盆
T30n1578_p0271b26U等。或大或小。如是眼等众缘差别色觉。随彼
T30n1578_p0271b27U种种转异。随眼明昧觉利钝故。随青等色境
T30n1578_p0271b28U界差别。觉似青等显现异故。世间现见是所
T30n1578_p0271b29U显物。不随彼缘差别转变。犹如明灯药珠日
T30n1578_p0271c01U等。所显种种环钏等物。色觉不尔。如观色觉
T30n1578_p0271c02U眼等亦然。此义成实世间共了。故所说因无
T30n1578_p0271c03U不成过。又汝所言一切皆有一切体等为据
T30n1578_p0271c04U显事为据隐用。若据显事执一切有一切体
T30n1578_p0271c05U者。如于瓶处有瓶显事。于盆等处亦应遍有。
T30n1578_p0271c06U此瓶显事遍有体故。如是一瓶即应遍满无
T30n1578_p0271c07U量百千u膳那处。于瓶等处亦应具有。盆等
T30n1578_p0271c08U显事非瓶显事。被隐映故。盆等显事。亦被隐
T30n1578_p0271c09U映。形量大故。形量大者应为转大形量隐映。
T30n1578_p0271c10U瓶等显事盆等显事所隐映故。一切处时应
T30n1578_p0271c11U不可得。是故汝宗据其显事一切皆有一切
T30n1578_p0271c12U体者不应道理。若据隐用执一切有一切体
T30n1578_p0271c13U者。如是所执要广观察。方可正知。是实非实。
T30n1578_p0271c14U恐文烦过不广观察。汝宗亦许。幻士显处实
T30n1578_p0271c15U士显空。我所立喻无不成过。是故所立性空
T30n1578_p0271c16U义成。汝数论师非处投寄。亦非诸根遍一切
T30n1578_p0271c17U处。有所因故。如根依处。如是能为乐苦痴觉
T30n1578_p0271c18U生因故等。多种证因亦应广说。由破诸根遍
T30n1578_p0271c19U一切处故。幻士中无诸根体。非所立空。无同
T30n1578_p0271c20U法喻。是故汝成虚妄分别。魍魉所魅作如是
T30n1578_p0271c21U计
T30n1578_p0271c22U相应论师有作是说。汝就真性立有为空缘
T30n1578_p0271c23U生故者。若此义言。诸有为法从众缘生非自
T30n1578_p0271c24U然有。就生无性立彼为空。是则述成相应师
T30n1578_p0271c25U义符会正理。又如是说。由彼故空彼实是无。
T30n1578_p0271c26U依此故空此实是有。如是空性是天人师如
T30n1578_p0271c27U实所说。此教意言。遍计所执依他起上。自
T30n1578_p0271c28U性本无非彼性故。以非如能诠有所诠性。亦
T30n1578_p0271c29U非如所诠有能诠性故。依他起自性有上遍
T30n1578_p0272a01U计所执自性本无。由彼故空即妄计事。彼自
T30n1578_p0272a02U性无。依此故空。即缘生事此自性有。此若无
T30n1578_p0272a03U者则为断灭。于何事上说谁为空。此缘生事
T30n1578_p0272a04U即说名为依他起性。依此得有色受想等自
T30n1578_p0272a05U性差别假立性转。此若无者假法亦无。便成
T30n1578_p0272a06U无见。不应与言。不应共住。自堕恶趣亦令他
T30n1578_p0272a07U堕。如是成立遍计所执。自性为空。及依他起
T30n1578_p0272a08U自性为有。契当正理。若此义言。依他起性亦
T30n1578_p0272a09U无所有故立为空。汝便堕落如上所说。过失
T30n1578_p0272a10U深坑亦复成就诽谤世尊圣教过失。此中尚
T30n1578_p0272a11U与发趣余乘及诸外道。欣求善说离悭嫉者。
T30n1578_p0272a12U广兴诤论。何况同趣一乘诸师。论时至故少
T30n1578_p0272a13U共决择此事。广如入真甘露已具分别。故不
T30n1578_p0272a14U重辩。怖广文者不欣乐故。言有为法从众缘
T30n1578_p0272a15U生非自然有。就生无性说彼为空。此有何义。
T30n1578_p0272a16U若此义言。眼等有为依他起上不从因生常
T30n1578_p0272a17U无灭坏。眼等自性毕竟无故。说名为空。便立
T30n1578_p0272a18U已成。同类数论胜论等宗。皆共许故。然说眼
T30n1578_p0272a19U等非所作宗。自性空故。应言无生。无性故
T30n1578_p0272a20U空。不应说言就生无性说彼为空。若彼起时
T30n1578_p0272a21U就胜义谛有自性生。云何说为生无自性。若
T30n1578_p0272a22U实无生此体无故。不应说有唯识实性。若尔
T30n1578_p0272a23U则有违自宗过。若依他起自然生性。空无有
T30n1578_p0272a24U故说之为空。是则还有立已成过。既许依他
T30n1578_p0272a25U众缘而生。实不空故应不名空。我则不尔。云
T30n1578_p0272a26U何迷成相应师义。又如所说。由彼故空彼实
T30n1578_p0272a27U是无。依此故空此实有等。若因缘力所生眼
T30n1578_p0272a28U等一切世间共许实有。是诸愚夫觉慧所行。
T30n1578_p0272a29U世俗似有自性显现。以胜义谛觉慧寻求。犹
T30n1578_p0272b01U如幻士都无实性。是故说言。由彼故空彼实
T30n1578_p0272b02U是无。为欲遮堕常边过故。如为弃舍堕常边
T30n1578_p0272b03U过说彼为无。亦为弃舍堕断边过。说此为有。
T30n1578_p0272b04U谓因缘力所生眼等世俗谛摄。自性是有。不
T30n1578_p0272b05U同空华全无有物。但就真性立之为空。是故
T30n1578_p0272b06U说言。依此故空此实是有。如是空性是天人
T30n1578_p0272b07U师。如实所说。若就此义说依他起自性是有
T30n1578_p0272b08U则为善说。如是自性我亦许故。随顺世间言
T30n1578_p0272b09U说所摄。福德智慧二资粮故。世俗假立所依
T30n1578_p0272b10U有故。假法亦有。然复说言。此若无者假法亦
T30n1578_p0272b11U无。便成无见。不应与语。如是等过皆不成就。
T30n1578_p0272b12U又若建立依他起性世俗故有。便立已成。若
T30n1578_p0272b13U立此性胜义谛有。无同法喻。如已遮遣执定
T30n1578_p0272b14U有性。亦当遮遣执定无性。是故不应谤言增
T30n1578_p0272b15U益损减所说依他起性。若言我宗立有幻等
T30n1578_p0272b16U离言实性。同喻无故非能立者。离言实性道
T30n1578_p0272b17U理不成。故无有过。若尔外道所执离言实性。
T30n1578_p0272b18U我等谁能遮破。彼亦说有实性。我等非慧非
T30n1578_p0272b19U言之所行故。若众缘力所生一切依他起性
T30n1578_p0272b20U就胜义谛有自性者。幻士应有实士自性。若
T30n1578_p0272b21U有他性亦不应理。牛上不应有驴性故。作非
T30n1578_p0272b22U作性实有实无。有性无性二俱摄受。如此所
T30n1578_p0272b23U立无同法喻。或立已成二过所染。故不应理。
T30n1578_p0272b24U又从缘生诸有为法。就胜义谛若许有性。所
T30n1578_p0272b25U作故因。证彼性空遣彼性有。故所立宗违比
T30n1578_p0272b26U量过。诸从缘生皆共了知。世俗有性若有定
T30n1578_p0272b27U执。胜义谛有应以此理遮破彼宗。又彼不应
T30n1578_p0272b28U摄受此论。就胜义谛二种分别不应理故。又
T30n1578_p0272b29U如所说非如能诠有所诠性非如所诠有能诠
T30n1578_p0272c01U性。诸敌论者于此无疑。故遮止言。立已成过。
T30n1578_p0272c02U又如所说。故依他起自性有上。遍计所执自
T30n1578_p0272c03U性本无此亦他论。于是无疑。故遮止言。立已
T30n1578_p0272c04U成过。若言由执能诠所诠遍计所执自性有
T30n1578_p0272c05U力生诸烦恼故须遮止。此亦不然。诸禽兽等
T30n1578_p0272c06U不了能诠所诠相应。亦于境界不如理执生
T30n1578_p0272c07U烦恼故。具有种种堪能意乐。亦有种种微妙
T30n1578_p0272c08U圣言。遍计所执自性空教。唯益少分不遍一
T30n1578_p0272c09U切故。我不独立之为空。且止傍论应辩正
T30n1578_p0272c10U论
T30n1578_p0272c11U如是如前所说道理已具成立眼自性空。复
T30n1578_p0272c12U有余师作如是难此能遮破有自性言。若是
T30n1578_p0272c13U实有失所立宗。因成不定。若非实有即无自
T30n1578_p0272c14U性不成能破。此亦不然。如世尊说。梵志当知。
T30n1578_p0272c15U一切所说实非实言。我皆说为非实非妄。由
T30n1578_p0272c16U此圣教及诸已说。当说道理。就胜义谛实与
T30n1578_p0272c17U不实皆不建立。是故无有如所说过。又如汝
T30n1578_p0272c18U意。所说道理所遮无故能遮亦无。非能遮无
T30n1578_p0272c19U所遮便有。但由所遮本性无故能遮亦无。能
T30n1578_p0272c20U遮唯能辩了所遮。本无自性。非能破坏所遮
T30n1578_p0272c21U自性。如说菩萨不能以空空一切法。然一切
T30n1578_p0272c22U法本性自空。乃至广说。又如能照照所照时。
T30n1578_p0272c23U不应说言。瓶衣等物所照无故能照亦无。亦
T30n1578_p0272c24U不应言所照物性本无今有。又我所立能遮
T30n1578_p0272c25U所遮能立能破有倒无倒皆世俗有。若汝遮
T30n1578_p0272c26U破所立能立即违自宗。此能遮言应非能立。
T30n1578_p0272c27U性非实故。如石女儿所发音声。汝既许有。能
T30n1578_p0272c28U立比量。我亦应尔。世俗有故。如前已说。但止
T30n1578_p0272c29U广诤诸有厌怖。广文义者难受持故。如是如
T30n1578_p0273a01U前所说比量无诸障难故所立宗。谓就真性
T30n1578_p0273a02U眼处性空道理成就。又所立因缘生故者。略
T30n1578_p0273a03U举名相。为遮所说眼等自性。复有余因。谓可
T30n1578_p0273a04U坏故。随缘别故。可生起故。有时能起邪正智
T30n1578_p0273a05U故。由此等因如其所应。随所对治应正遮破。
T30n1578_p0273a06U复有说言。眼实有性。彼相因果皆现有故。非
T30n1578_p0273a07U实性空现有相等现见眼等相等现有。是故
T30n1578_p0273a08U眼等非实性空
T30n1578_p0273a09U此就胜义无同喻故。有性不成。若就世俗共
T30n1578_p0273a10U知实性。便立已成。又依同喻因成相违。同喻
T30n1578_p0273a11U唯有世俗性故
T30n1578_p0273a12U如就真性眼处性空。如是耳鼻舌身与意色
T30n1578_p0273a13U声香味触处法处性空亦尔。修观行者。亦应
T30n1578_p0273a14U如是悟入性空。又应总别就其真性成立蕴
T30n1578_p0273a15U界。缘起念住正断神足根力觉支波罗蜜多
T30n1578_p0273a16U诸三摩地陀罗尼门诸无碍解十力无畏不共
T30n1578_p0273a17U法等一切智智皆自性空。修观行者。亦应如
T30n1578_p0273a18U是悟入性空。又诸外道遍计所执大及我执。
T30n1578_p0273a19U唯量根大。实德业等有为句义。悉皆摄在十
T30n1578_p0273a20U二处中。是彼相故。修观行者。亦应如是悟入
T30n1578_p0273a21U性空
T30n1578_p0273a22U如是虽由思择力故悟入性空阙修习力。譬
T30n1578_p0273a23U如众鸟翅羽初生未能作用。故复精勤习修
T30n1578_p0273a24U习力。如眩翳者饵能遣除眩翳药故眼得清
T30n1578_p0273a25U净。离诸粗大。发蚊蝇等明见境界。如是勤习
T30n1578_p0273a26U修习力故除遣执取。有为相垢疑惑邪智。修
T30n1578_p0273a27U真观行初现前时。不由他缘受妙喜乐。不取
T30n1578_p0273a28U一切有为相故。不取一切施物施者及受者
T30n1578_p0273a29U故。不取一切施者受者及施果故。二种三轮
T30n1578_p0273b01U皆得清净。乃能正勤摄受无量福智资粮。二
T30n1578_p0273b02U种重担终不贪求。现非现果亦不爱乐。现事
T30n1578_p0273b03U当果亲近供养。所爱有德种种天神。亦不妄
T30n1578_p0273b04U执。德为作者我为作者。大自在天极微性等。
T30n1578_p0273b05U常修大舍。如是等事皆由已说当说正理证
T30n1578_p0273b06U得一切有为无为所破能破。法性空故。如世
T30n1578_p0273b07U尊言。菩萨不应安住诸事行于布施。都无所
T30n1578_p0273b08U住应行布施。乃至广说。又世尊言。若诸菩萨
T30n1578_p0273b09U有情想转。不应说名真实菩萨。又世尊言。无
T30n1578_p0273b10U有少法名能发趣菩萨乘者。是诸菩萨尚不
T30n1578_p0273b11U希求般涅故勤修梵行。况复欣乐三界生
T30n1578_p0273b12U死。如是正修一切有为性空观已。复应正观
T30n1578_p0273b13U若自性空即无有生。若无有生即无过去未
T30n1578_p0273b14U来现在。于其三世无有挂碍。正观三世皆清
T30n1578_p0273b15U净相。依前所说无颠倒理。三轮清净趣大菩
T30n1578_p0273b16U提。如有问言。曼殊室利云何菩萨趣大菩提。
T30n1578_p0273b17U答言。梵志。应如菩提。复问。云何名为菩提。
T30n1578_p0273b18U答曰。梵志。此非过去亦非未来及以现在。
T30n1578_p0273b19U是故菩萨应观三世皆清净相。三轮清净趣
T30n1578_p0273b20U大菩提
T30n1578_p0273b21U大乘掌珍论卷上
【经文资讯】大正新修大藏经 第三十册 No. 1578《大乘掌珍论》CBETA 电子佛典 V1.0 普及版
# Taisho Tripitaka Vol. 30, No. 1578 大乘掌珍论, CBETA Chinese Electronic Tripitaka V1.0, Normalized Version
=========================================================================
T30n1578_p0273b22U
T30n1578_p0273b23U
T30n1578_p0273b24U大乘掌珍论卷下
T30n1578_p0273b25U
T30n1578_p0273b26U　　　　清辩菩萨造
T30n1578_p0273b27U　　　　大唐三藏法师玄奘奉　诏译
T30n1578_p0273b28U如是已说修观行者总相悟入。有为性空。而
T30n1578_p0273b29U未悟入无为性空。若不开示无由悟入。若不
T30n1578_p0273c01U悟入无分别慧。谓趣入行终不得成。为开示
T30n1578_p0273c02U故复说是言。无为无有实不起似空花。此中
T30n1578_p0273c03U简别立宗言词。即上真性须简别意。如前应
T30n1578_p0273c04U知。就真性故立无为空。非就世俗。非有为故
T30n1578_p0273c05U说名无为。翻对有为是无为义。即是虚空择
T30n1578_p0273c06U非择灭及真如性。谓前所除法处一分先显
T30n1578_p0273c07U悟入。虚空性空易开示故。唯就空无有质碍
T30n1578_p0273c08U物。世间共立名虚空故。由此为门悟入所余
T30n1578_p0273c09U无为空性。即此世间所知虚空。就真性故空
T30n1578_p0273c10U无有实。是名立宗。即此所立就真性故无实
T30n1578_p0273c11U虚空。二宗皆许为不起故。或假立为不起法
T30n1578_p0273c12U故。说名为因。空花无实亦不起故。立为同喻。
T30n1578_p0273c13U不说遮止异品立为不同法喻。如前应知。云
T30n1578_p0273c14U何此中建立比量。谓就真性虚空无实以不
T30n1578_p0273c15U起故。诸不起者愚智同知。其性无实犹如空
T30n1578_p0273c16U花。此所立因不起故者。略举名相。复有余因。
T30n1578_p0273c17U非所作故。非能作故。无灭坏故。如是等因能
T30n1578_p0273c18U遮所说无为空性。是故如应皆得为因。如说
T30n1578_p0273c19U汝当守掌此酥勿令乌近。为令所守无损污
T30n1578_p0273c20U故。亦应遮彼猫鼠等类
T30n1578_p0273c21U毗婆沙师咸作是难。若所立宗无为无实。是
T30n1578_p0273c22U无有义。空处等至即无所缘。云何得有。然无
T30n1578_p0273c23U障碍是虚空相。此若方便立比量言。空处等
T30n1578_p0273c24U至实有所缘。或境实有。是等至故。如是等
T30n1578_p0273c25U至所缘境故。如余等至。或如彼缘。其余等至
T30n1578_p0273c26U及彼所缘。是有为故。已辩性空则无同喻。此
T30n1578_p0273c27U就胜义辩虚空相。若就世俗所立虚空亦非
T30n1578_p0273c28U实有。以不起故。犹如空花。由此比量彼所建
T30n1578_p0273c29U立实有不成。又即由此我所说因。汝言等至
T30n1578_p0274a01U所缘境故。因有决定相违过失。是故我先所
T30n1578_p0274a02U立义成无障难故
T30n1578_p0274a03U自部他部有作是言。若就真性虚空无实。以
T30n1578_p0274a04U不起故。此言义准。起者皆实。若言起者。亦无
T30n1578_p0274a05U有实是则此因。不遍同品因性不成。此是义
T30n1578_p0274a06U准。相似过类似不成过。此审定言。诸不起者
T30n1578_p0274a07U皆无有实。非审定言。诸无实者悉皆不起。虽
T30n1578_p0274a08U复勤勇无间所发。不遍同品亦许为因。故此
T30n1578_p0274a09U无过
T30n1578_p0274a10U有余难言。虚空有性世共知故。花亦有性。
T30n1578_p0274a11U钵罗等世现见故。空花二种虽不相应非无
T30n1578_p0274a12U自性。故空花喻所立不成。此难不然。此空花
T30n1578_p0274a13U喻就第六转依士训释。空之花故说名空花。
T30n1578_p0274a14U此既非有故喻非无
T30n1578_p0274a15U由此道理修观行者应正悟入虚空性空。于
T30n1578_p0274a16U择灭等三种无为性空道理亦当悟入
T30n1578_p0274a17U毗婆沙师不忍遮破择灭无为。复作是难。佛
T30n1578_p0274a18U说择灭对治有为故名出离。若谤言无。汝等
T30n1578_p0274a19U便有违宗过失。又世尊说。喜贪俱行诸受尽
T30n1578_p0274a20U灭。名为涅寂静微妙。云何言无。此中世尊
T30n1578_p0274a21U欲令所化于有为境勤修厌离于无为境随顺
T30n1578_p0274a22U欣乐故。就世俗说有择灭出离涅寂静微
T30n1578_p0274a23U妙。如佛说有化生有情。说有无为涅亦尔。
T30n1578_p0274a24U许此有故无违宗过。但就真性遮破择灭。故
T30n1578_p0274a25U世尊言。诸有寻求涅有性。我说痴人外道
T30n1578_p0274a26U弟子。乃至广说。又言。如来不见生死及以涅
T30n1578_p0274a27U。言涅者如来假立。此中都无涅自性。
T30n1578_p0274a28U乃至广说。亦无诽谤圣谛过失。以就世俗说
T30n1578_p0274a29U有爱苦毕竟不生出离涅寂静微妙无颠倒
T30n1578_p0274b01U故。非就胜义说有爱苦毕竟不生本性寂灭
T30n1578_p0274b02U名为灭谛。由此圣教及所说理。就真性故说
T30n1578_p0274b03U无择灭无此过失
T30n1578_p0274b04U有余不善正理论者作如是难。所立宗言无
T30n1578_p0274b05U为无实。无为既无。所立不成。所依不成。空花
T30n1578_p0274b06U无故有法不成。立宗因喻皆有过失。此难不
T30n1578_p0274b07U然。想施设力于唯无有有质碍物。立为虚空。
T30n1578_p0274b08U由慧简择于唯无有烦恼生起。立为择灭。由
T30n1578_p0274b09U阙众缘于唯无有诸法生起。立非择灭。于唯
T30n1578_p0274b10U无有一切所执。立为真如。想施设力许有假
T30n1578_p0274b11U立。虚空等故不显差别。由共许力总立有法。
T30n1578_p0274b12U差别遮遣非所共知。立为宗法。彼不起等共
T30n1578_p0274b13U所了知。立为因法。是故无有立宗因过。所说
T30n1578_p0274b14U空花虽无有事。是不起等法之有法无性性
T30n1578_p0274b15U故。由是能成所成立义。故无有法不成过失
T30n1578_p0274b16U毗婆沙师复作是说。此亦不然。择灭实有。道
T30n1578_p0274b17U所缘故。违烦恼故。非无实法可有是事。此言
T30n1578_p0274b18U唯有遮异品故。如遮虚空实有性故。前已具
T30n1578_p0274b19U破不应重执
T30n1578_p0274b20U经部诸师咸作是说。立虚空等皆非实有。如
T30n1578_p0274b21U是比量立已成过。若此义言。有碍色等无性
T30n1578_p0274b22U为体。非立已成辩彼无故。所立宗言。无为无
T30n1578_p0274b23U实。此言正遣执实有性。亦复傍遣执实无性。
T30n1578_p0274b24U铜H部师复作是说。诸间隙色说名虚空。我
T30n1578_p0274b25U宗立彼是有为故。汝遣无为立已成过。有为
T30n1578_p0274b26U自性如前已遣。故亦不然。毗婆沙师与犊子
T30n1578_p0274b27U部。所执多同。应如彼破
T30n1578_p0274b28U相应论师有作是说。于胜义上更无胜义。真
T30n1578_p0274b29U如即是诸法胜义。故就胜义说真如空。此言
T30n1578_p0274c01U称理。而言真如非实有者。此不称理。云何出
T30n1578_p0274c02U世无分别智及此后得清净世智。缘无为境
T30n1578_p0274c03U是应正理。实不应理。如说世智缘无为境。
T30n1578_p0274c04U不应正理。如是此智缘有为境亦不应理。非
T30n1578_p0274c05U执真如实有应理。此实有性难成立故。缘真
T30n1578_p0274c06U如智非真出世无分别智。有所缘故及有为
T30n1578_p0274c07U故。如世缘智。是故经言。曼殊室利。慧眼何
T30n1578_p0274c08U见。答言。慧眼都无所见。又说。云何名胜义
T30n1578_p0274c09U谛。答言。此中智尚不行。况诸名字。又说。梵
T30n1578_p0274c10U志。如来菩提非能现观。又契经言。曼殊室利。
T30n1578_p0274c11U云何见谛。答言。此中无法可见忆持。此等诸
T30n1578_p0274c12U契经者。不应许此无分别智是能现观及缘
T30n1578_p0274c13U真如。又彼真如非真胜义。是所缘故。犹如色
T30n1578_p0274c14U等。又汝所说于胜义上更无胜义。如是等言。
T30n1578_p0274c15U若于此上空无此故说名为空。诸衣绢上更
T30n1578_p0274c16U无衣绢。牧羊人等亦共了知。彼亦应名见真
T30n1578_p0274c17U理者。又为对治诸恶见故说如是空。于胜义
T30n1578_p0274c18U上更有胜义。此类恶见曾未有故。不应遮彼
T30n1578_p0274c19U说如是空。又彼真如非实有性。违如前说。比
T30n1578_p0274c20U量理故。如说如来不见生死及以涅。已正
T30n1578_p0274c21U了知。非有颠倒所起烦恼。本性毕竟无生自
T30n1578_p0274c22U性。如是正知本性毕竟。非是正知非不正知。
T30n1578_p0274c23U由此圣教应知真如唯是一切分别永灭。非
T30n1578_p0274c24U实有性非离非有。实性真如转依为相。法身
T30n1578_p0274c25U成就。由得观空真对治道。一切分别遍计所
T30n1578_p0274c26U执种子所依异熟识中分别等种无余永断。
T30n1578_p0274c27U因缘无故毕竟不生。本性无生本性常住。是
T30n1578_p0274c28U名如来转依法身。如契经说。曼殊室利。言如
T30n1578_p0274c29U来者即是毕竟本无生句。常无生法是名如
T30n1578_p0275a01U来。乃至广说。若言真如虽离言说而是实有。
T30n1578_p0275a02U即外道我名想差别说为真如。如彼真如虽
T30n1578_p0275a03U是实有。而就胜义有非有等分别不成。我亦
T30n1578_p0275a04U如是彼亦计我。虽是实有周遍常住。作者受
T30n1578_p0275a05U者而离分别。以非语言所行处故。分别觉慧
T30n1578_p0275a06U所不缘故名离分别。彼教中说。言说不行心
T30n1578_p0275a07U意不证。故名为我。我相既尔。而复说言。缘真
T30n1578_p0275a08U如智能得解脱。非缘我智。此有何别。并无言
T30n1578_p0275a09U说。有实性故。唯执朋党。说如是言。故我不能
T30n1578_p0275a10U信受如是似我真如实有非有。且止广诤诸
T30n1578_p0275a11U有厌怖。广文义者难受持故。入真甘露已具
T30n1578_p0275a12U分别。复有同类乘劣乘者。作如是言。十二处
T30n1578_p0275a13U摄有为无为定有自性。以有苦等十六圣行
T30n1578_p0275a14U观四圣谛。精勤修习见修二道。能灭见修所
T30n1578_p0275a15U断一切三界所摄烦恼炽火。及令三界众苦
T30n1578_p0275a16U息故。若不开示诸法性空。谁当能舍如是过
T30n1578_p0275a17U失。谁复能修如是功德。三乘虽有资粮根性
T30n1578_p0275a18U胜解差别。现观圣道应无差别。如是一切我
T30n1578_p0275a19U皆信受。为欲断除烦恼障故。依世俗理彼道
T30n1578_p0275a20U差别。若离证入法无我性。不能永断所知障
T30n1578_p0275a21U故。大师应成少分解脱。为不说言解脱解脱
T30n1578_p0275a22U无差别耶。实有此说。皆同解脱烦恼障故。作
T30n1578_p0275a23U如是言。非一切种。譬如毛孔与其太虚空性
T30n1578_p0275a24U虽同非无差别。若不尔者。应不能发胜果作
T30n1578_p0275a25U用如意神通。所证应非真实究竟。且止傍论
T30n1578_p0275a26U应辩正论
T30n1578_p0275a27U修观行者。如已悟入自宗所计虚空等空。亦
T30n1578_p0275a28U当悟入他宗所计自性士夫极微自在时方命
T30n1578_p0275a29U等诸句义空
T30n1578_p0275b01U此中自性士夫论者作是难言。我宗三界一
T30n1578_p0275b02U切皆似空花转变非无空花。由彼是有同喻
T30n1578_p0275b03U不成违所立故。今应诘问。汝言三界一切皆
T30n1578_p0275b04U似空花转变。如是三界为是空花为非空花。
T30n1578_p0275b05U若言三界皆是空花。违害自宗及共知故不
T30n1578_p0275b06U应道理。若言三界非是空花。是则为无同喻
T30n1578_p0275b07U成就失汝本宗。若言不失空花无声所说三
T30n1578_p0275b08U界有性故者。且应审察。汝为谓我说空花无
T30n1578_p0275b09U为同法喻为说空花为同法喻。若汝谓我说
T30n1578_p0275b10U空花无为同法喻。是恶审察。我说空花为同
T30n1578_p0275b11U法喻故。若说空花为同法喻。即非三界。不
T30n1578_p0275b12U应说言。三界有故彼亦是有。此言显汝自慧
T30n1578_p0275b13U轻微。又遮诠言。遮止为胜。遮所遮已。功能即
T30n1578_p0275b14U尽。无能更表所遮差别。如是难辞前已具释。
T30n1578_p0275b15U故非智者心所信受
T30n1578_p0275b16U诸数论师复作是说。我虽不能亲现成立最
T30n1578_p0275b17U胜士夫。然就共知诸变异聚方便成立。彼体
T30n1578_p0275b18U实有。谓诸显事。有性为因。有种类故。诸有种
T30n1578_p0275b19U类一切皆见。有性为因。如檀片等。显事既是
T30n1578_p0275b20U有种类故。有性为因。如是显事有能受者。所
T30n1578_p0275b21U受用故。诸所受用一切皆见有能受者。如婆
T30n1578_p0275b22U罗门所受饮食。显事既是所受用故有能受
T30n1578_p0275b23U者。前说比量便为敌量之所违害。此就世俗。
T30n1578_p0275b24U若以总相立诸显事。有性为因。不辩差别便
T30n1578_p0275b25U立已成。若立显事乐等为因。即无同喻因亦
T30n1578_p0275b26U不成。乐等种类非共许故。若以比量成立因
T30n1578_p0275b27U言。四蕴皆是苦乐痴性。是蕴性故。如受蕴者
T30n1578_p0275b28U此所说痴。非受蕴摄。同喻不成。又汝士夫多
T30n1578_p0275b29U体相遍有积聚义。即是蕴义。由此士夫因成
T30n1578_p0275c01U不定。又汝乐等各别无能一一立宗。是蕴性
T30n1578_p0275c02U故因义不成。若就胜义有实檀片。有性为因。
T30n1578_p0275c03U非共许故同喻不成。又就世俗。若以总相立
T30n1578_p0275c04U诸显事。有能受者。不辩差别。便立已成。世所
T30n1578_p0275c05U共知。受者有故。若立显事有实受者常住周
T30n1578_p0275c06U遍。思为自性同喻不成。如是体相诸婆罗门
T30n1578_p0275c07U非共许故。若就胜义同喻不成。受者饮食皆
T30n1578_p0275c08U实有性。非共许故。前说比量。无有敌量能为
T30n1578_p0275c09U违害
T30n1578_p0275c10U诸胜论师复作是说。诸入出息闭目开目。令
T30n1578_p0275c11U意行动。根变等相定有所相。是能相故。如见
T30n1578_p0275c12U烟等。此就世俗。若以总相立彼诸相定有所
T30n1578_p0275c13U相不辩差别便立已成。世俗共知我非无故。
T30n1578_p0275c14U若立彼相有所相我常住周遍。乐等所依便
T30n1578_p0275c15U无同喻。违所立故。若就胜义亦有如是喻不
T30n1578_p0275c16U成过。时方空等由此道理亦应遮破
T30n1578_p0275c17U诸胜论师复作是难。极微与意我立无为成
T30n1578_p0275c18U立空因不起故者。自不成因。若谓此二是有
T30n1578_p0275c19U为摄成立空因缘生故者。他不成因。应成少
T30n1578_p0275c20U分悟入空性。若意极微世俗亦许是无为者。
T30n1578_p0275c21U可有此难。然所立意且非无为智生因故。犹
T30n1578_p0275c22U如色等。如是句义同异性故。念生因故。此
T30n1578_p0275c23U等余因如应当说。又诸极微亦非无为。能成
T30n1578_p0275c24U因故。犹如缕等。如是其余有合离数同异等
T30n1578_p0275c25U因。随应当说。或二极微所成粗物。非常为因。
T30n1578_p0275c26U是所成故。犹如瓶等。如是其余是所作故。可
T30n1578_p0275c27U灭坏故。是有因故。此等诸因。随应当说。由此
T30n1578_p0275c28U道理他所妄执。意与极微皆自性空。是故无
T30n1578_p0275c29U有如所说过
T30n1578_p0276a01U如上所说遮破数论胜论句义种种道理。无
T30n1578_p0276a02U衣等论所执句义。亦随所应当立为空
T30n1578_p0276a03U如是遣除诸过难已。修观行者。正比量力悟
T30n1578_p0276a04U入自他二宗所执无为性空。虽闻所成智阶
T30n1578_p0276a05U梯力已入性空。阙胜修力未能永断所应除
T30n1578_p0276a06U障。故复精勤习胜修力。若于此中随有一种
T30n1578_p0276a07U为无为相有间无间。复现行时即应如理观
T30n1578_p0276a08U彼性空。遣除彼相令不显现悟入诸法。离自
T30n1578_p0276a09U性故。其性本空。由性空故相不成实。则是无
T30n1578_p0276a10U相。由无相故无所愿求。则是无愿。由离相垢
T30n1578_p0276a11U故成远离。又离性故缘彼烦恼毕竟不生。故
T30n1578_p0276a12U成寂静。自性无起故成无生。由无生故则无
T30n1578_p0276a13U无常。亦无有苦。亦无无我。又无生故则无有
T30n1578_p0276a14U相。由无相故能以无相一相之行。观一切法
T30n1578_p0276a15U悟入无二。由此行相勤习胜修。增长如是胜
T30n1578_p0276a16U修力故。遣除粗相令不显现。由此令无所行
T30n1578_p0276a17U行相。谓取有为无为行相。如眩翳者离粗眩
T30n1578_p0276a18U翳眼得清净。不见先来所取诸相。虽于此中
T30n1578_p0276a19U已得无住。然由空等分别现行。有功用心
T30n1578_p0276a20U犹相续住。未得无动了知空等分别现行。障
T30n1578_p0276a21U碍出世无分别慧。为欲弃舍勇猛正勤如是
T30n1578_p0276a22U观察。就胜义故空性境上空等分别亦非实
T30n1578_p0276a23U有。从缘生故。犹如幻等。如是勤修复能除遣
T30n1578_p0276a24U空等分别。除遣彼故空不空等二边远离。不
T30n1578_p0276a25U更以其空等行相观察诸法。如说般若波罗
T30n1578_p0276a26U蜜多。正现行时于其色上不观为常不为无
T30n1578_p0276a27U常不观为乐亦不为苦。不观为我亦非无我。
T30n1578_p0276a28U不观寂静非不寂静。不观为空亦非不空。不
T30n1578_p0276a29U观为相亦非无相。不观为愿亦非无愿。不观
T30n1578_p0276b01U远离非不远离。如是于其受想行识一切色
T30n1578_p0276b02U声香味触法所有眼耳鼻舌身意布施持戒忍
T30n1578_p0276b03U辱精进静虑般若波罗蜜多念住正断。神足
T30n1578_p0276b04U根力觉支道支静虑无色等至神通十力无畏
T30n1578_p0276b05U诸无碍解不共佛法诸三摩地陀罗尼门一切
T30n1578_p0276b06U智上。不观为常亦非无常。乃至广说
T30n1578_p0276b07U既能如是远离二边。即能生长处中妙行。此
T30n1578_p0276b08U离二边处中道理。由如上说二种比量有为
T30n1578_p0276b09U无为色类无故说名无色。由无色故。亦无有
T30n1578_p0276b10U等诸分别故。无有少法可相表示。言彼既然
T30n1578_p0276b11U此亦如是。故名无示。由无性故所依能依皆
T30n1578_p0276b12U不成就。无有住持。故名无住。若有为相或无
T30n1578_p0276b13U为相。若所分别非所分别。若能分别非能分
T30n1578_p0276b14U别。如是等相觉慧不行。故名无现。远离一切
T30n1578_p0276b15U有相无相。此境界识皆不生故。名无了别。由
T30n1578_p0276b16U无色故。无形质故。方维[巾*票]帜皆无有故。名无
T30n1578_p0276b17U[巾*票]帜。如世尊告迦叶波言。常为一边无常第
T30n1578_p0276b18U二。此二中间无色无示无住无现无所了别
T30n1578_p0276b19U无有[巾*票]帜。是则名为处中妙行。如实观察一
T30n1578_p0276b20U切法性。广说乃至有为一边无为第二。乃至
T30n1578_p0276b21U广说。又如佛告迦叶波言。明与无明皆无有
T30n1578_p0276b22U二无二差别。此中正智是则名为处中妙行。
T30n1578_p0276b23U既能如是远离二边。于能安住无二想上所
T30n1578_p0276b24U起分别无二之想。亦能了知障碍出世无分
T30n1578_p0276b25U别慧寂静安住。如所说因速能永断。永断彼
T30n1578_p0276b26U故即无如是如是分别。语意二言并皆止息。
T30n1578_p0276b27U证得无动无现无相。离诸戏论。诸法实性于
T30n1578_p0276b28U其所缘无动证入。自相妙智相续安住。虽勤
T30n1578_p0276b29U修习无倒空观。而于空性终不作证。如是名
T30n1578_p0276c01U为胜义静虑。如世尊言。虽修静虑然不依色
T30n1578_p0276c02U而修静虑。如是不依受想行识而修静虑。不
T30n1578_p0276c03U依眼耳鼻舌身意而修静虑。不依色声香味
T30n1578_p0276c04U触法而修静虑。不依于身分别安住而修静
T30n1578_p0276c05U虑。不依于心分别安住而修静虑。不依于地
T30n1578_p0276c06U水火与风而修静虑。不依于空日月星宿而
T30n1578_p0276c07U修静虑。不依帝释梵王世主而修静虑。不依
T30n1578_p0276c08U欲界色无色界而修静虑。不依此世及以他
T30n1578_p0276c09U世而修静虑。不高不下证住无动而修静虑。
T30n1578_p0276c10U不依我见而修静虑。如是不依有情命者养
T30n1578_p0276c11U育士夫补特伽罗及以意生摩纳婆见而修静
T30n1578_p0276c12U虑。不依断常有无有见而修静虑。不为漏尽
T30n1578_p0276c13U而修静虑。不为趣入正性离生而修静虑。不
T30n1578_p0276c14U为证果而修静虑。不为毕竟无所造作而修
T30n1578_p0276c15U静虑。虽为修习无倒空观而修静虑。然于空
T30n1578_p0276c16U性不为作证而修静虑
T30n1578_p0276c17U相应论者有定执言。一切所取能取分别悉
T30n1578_p0276c18U皆远离是出世间无分别智。即于其中起坚
T30n1578_p0276c19U实想精勤修习。有余于此正审察言如是智
T30n1578_p0276c20U生。虽无如上所说分别。而随无相境相起故。
T30n1578_p0276c21U自性分别所随逐故。是有为故。如余现量有
T30n1578_p0276c22U分别觉。不成出世无分别智。又彼所计离相
T30n1578_p0276c23U离言真如胜义。是所缘故。如余所缘不成胜
T30n1578_p0276c24U义。即由此因俱非最胜。如契经言。云何此中
T30n1578_p0276c25U名胜义谛。谓于其中智亦不行。又如问言曼
T30n1578_p0276c26U殊室利。言慧眼者当何所观。答言。若有少所
T30n1578_p0276c27U观者即非慧眼。由此慧眼无分别故不观有
T30n1578_p0276c28U为。亦复不能观于无为。以诸无为非此慧眼
T30n1578_p0276c29U所应行故。由此理教彼亦应断于此定执。复
T30n1578_p0277a01U审察言。就胜义谛如是出世无分别智亦非
T30n1578_p0277a02U实有。从缘生故。犹如幻士。于有所有妨难过
T30n1578_p0277a03U失。如理观见当正遣除。若智能断如是定执。
T30n1578_p0277a04U此亦如彼有过失故。不复精勤审察开示。如
T30n1578_p0277a05U是等执既灭除已。于所应知无相境性亦无
T30n1578_p0277a06U行解。因缘阙故。余智不生由无行解。是故说
T30n1578_p0277a07U名真实行解。如世尊言。云何名为真实行解。
T30n1578_p0277a08U谓于诸法都无行解。是则名为真实行解。又
T30n1578_p0277a09U如经言。如来菩提都无现观。又如问言曼殊
T30n1578_p0277a10U室利。诸见谛者当何所见。答言。无有少法可
T30n1578_p0277a11U见。所以者何。凡有所见皆是虚妄。若无所见
T30n1578_p0277a12U乃名见谛。又如问言。云何精勤应修现观。答
T30n1578_p0277a13U言。若知无有少法思惟分别。如是精勤应修
T30n1578_p0277a14U现观。复问云何已证现观。答言。若能观一切
T30n1578_p0277a15U法皆平等性。复问。有能见一切法平等性耶。
T30n1578_p0277a16U答言。无能见平等性。若有所见是则应成不
T30n1578_p0277a17U平等见。真实行解见谛现观皆同一义。修观
T30n1578_p0277a18U行者。尔时心意识智不行。说名正行无分别
T30n1578_p0277a19U慧。若能如是行无所行。则得如来应正等觉
T30n1578_p0277a20U真实授记。如契经言。世尊。菩萨云何修行于
T30n1578_p0277a21U其无上正等菩提得诸如来应正等觉真实授
T30n1578_p0277a22U记。梵志。菩萨若于是时不行于生不行于灭。
T30n1578_p0277a23U不行于善不行不善。不行世间不行出世。不
T30n1578_p0277a24U行有漏。不行无漏。不行有罪不行无罪。不行
T30n1578_p0277a25U有为不行无为。不行相应及不相应。不行于
T30n1578_p0277a26U断及以不断。不行生死及以涅。不行于见
T30n1578_p0277a27U及闻觉知。不行于施及以弃舍。不行于戒及
T30n1578_p0277a28U以律仪。不行于忍不行精进。不行静虑不行
T30n1578_p0277a29U等持。不行于慧不行于解。不行于智不行于
T30n1578_p0277b01U证。菩萨如是行无所行。于其无上正等菩提
T30n1578_p0277b02U得诸如来应正等觉真实授记
T30n1578_p0277b03U如是慧行名圣默然。如契经言。于三十七菩
T30n1578_p0277b04U提分法。如佛所说如实开示。是名说法。复于
T30n1578_p0277b05U是法虽以身证而不观察离身有法。亦不观
T30n1578_p0277b06U察离法有身。如是观察。谓观无二亦无不
T30n1578_p0277b07U二。如是观时不随观察现量智见。不观察故
T30n1578_p0277b08U名圣默然
T30n1578_p0277b09U由是理教审观察时。一切有为无为自性。无
T30n1578_p0277b10U有能为若心若慧若有分别若无分别境界自
T30n1578_p0277b11U性。如是知已。明慧日光能除一切愚痴黑
T30n1578_p0277b12U　诸心慧境现　　智者由不取
T30n1578_p0277b13U　慧行无分别　　无所行而行
T30n1578_p0277b14U此中能集诸行种子。或为诸行种子所集。故
T30n1578_p0277b15U名为心。能持胜德或由彼持令不流散。故名
T30n1578_p0277b16U为慧。心慧所行名心慧境。境地所行是名差
T30n1578_p0277b17U别。心境即是有为无为所有诸相。慧境即是
T30n1578_p0277b18U有为无为所有空性。如契经言。无相分别慧
T30n1578_p0277b19U终不转。现谓显现。即似心慧。所行境界性相
T30n1578_p0277b20U现义。诸谓地等。随其一类或总或别。如是眼
T30n1578_p0277b21U等及以色等。随其一类或总或别。如是色受
T30n1578_p0277b22U想行与识。随其一类或总或别。如是念住及
T30n1578_p0277b23U以正断神足根力觉支道支。波罗蜜多一切
T30n1578_p0277b24U神通。十力无畏不共佛法。诸三摩地陀罗尼
T30n1578_p0277b25U门。预流一来及以不还。若阿罗汉所有道果。
T30n1578_p0277b26U随其一类或总或别。广说乃至一切智智。于
T30n1578_p0277b27U一切法能正了知无颠倒性。故名智者。由者
T30n1578_p0277b28U谓说舍相因缘。言不取者无执无见。即是觉
T30n1578_p0277b29U慧不计度义。由不取因为何所证。慧行无分
T30n1578_p0277c01U别。无所行而行慧者即是无分别智。虽复永
T30n1578_p0277c02U离一切分别觉慧增益。假名为智。以无影像
T30n1578_p0277c03U无相无言境界起相自性分别亦无有故名
T30n1578_p0277c04U无分别。虽无住者而就异位假名建立。如言
T30n1578_p0277c05U灯灭阿罗汉灭。觉慧增益依俗言。说于此相
T30n1578_p0277c06U续名无分别。如分别智名有分别。此中意取
T30n1578_p0277c07U智无生行。说名为行。由此智行自他法性一
T30n1578_p0277c08U切种相非所见故不名能见。即非能见说名
T30n1578_p0277c09U真见。如所证故。非非所见作所见相。或有分
T30n1578_p0277c10U别或无分别。真见得成。真如若是所见性者。
T30n1578_p0277c11U不应说为非可见性。虽依世俗有平等见说名
T30n1578_p0277c12U真见。不应执此不平等见。说名真见。诸可见
T30n1578_p0277c13U者皆非真实。起解因故。如阳焰水一切可见
T30n1578_p0277c14U皆非真实。真如若是可见性者。可见相取不
T30n1578_p0277c15U成真见。若非可见不应说言证见真如。见非
T30n1578_p0277c16U可见岂名平等。又智有为真如无为性不平
T30n1578_p0277c17U等。若见应成不平等见。又诸法性皆非能见。
T30n1578_p0277c18U见亦应尔。俱以无生为自性故。如是非见假
T30n1578_p0277c19U名为见。非不平等。又一刹那证一切法。皆无
T30n1578_p0277c20U现观名真现观。不应难言。返照自体难成立
T30n1578_p0277c21U故。智应不证智之实性。二种俱非可见境性。
T30n1578_p0277c22U无差别故同时俱证。若就胜义。似境相智。本
T30n1578_p0277c23U性无生。故无现观亦无证得。如契经言。汝不
T30n1578_p0277c24U应以现观证得。观于如来体是无为。出过一
T30n1578_p0277c25U切眼所行故。如是梵志。如来安坐菩提座时。
T30n1578_p0277c26U证一切法皆无所得。永断一切虚妄颠倒所
T30n1578_p0277c27U起烦恼。如是等经悉皆随顺。且止傍论应辩
T30n1578_p0277c28U正论。游履名行。无游履故名无所行。是无行
T30n1578_p0277c29U解无生起义无分别慧。以不行相而为行故。
T30n1578_p0278a01U即无所行说名为行。此则略说。如前正勤所
T30n1578_p0278a02U成立果
T30n1578_p0278a03U修观行者。如是慧行无分别故。不行而行行
T30n1578_p0278a04U即不行。远离一切所缘作意。于一切法都无
T30n1578_p0278a05U所住。犹如虚空。弃舍一切遍计分别。淡泊寂
T30n1578_p0278a06U然如入灭定观诸法性。诸佛法身不可思议
T30n1578_p0278a07U不可了别。无二无藏无相无见。不可表示。无
T30n1578_p0278a08U生无灭无有起尽。淡泊寂然无有差别。无相
T30n1578_p0278a09U无影离诸瑕秽。超过一切觉慧语言境界道
T30n1578_p0278a10U路。虽如是观而无所见。不见而见见即不见。
T30n1578_p0278a11U如是妙见所摄受故。能正增长无量福聚。能
T30n1578_p0278a12U感无边微妙乐果。清净一味能灭他苦。如药
T30n1578_p0278a13U树王饶益一切正所求愿。如是正观如来法
T30n1578_p0278a14U身。不见诸法有无相故名为正见。以息一切
T30n1578_p0278a15U遍计分别名正思惟。由证诸法离诸戏论一
T30n1578_p0278a16U切语言悉皆静息名为正语。由一切法非所
T30n1578_p0278a17U作性不造彼因身语意业名为正业。以一切
T30n1578_p0278a18U法皆是无增无减法性所有增减皆永不生名
T30n1578_p0278a19U为正命。以一切法皆无发起无有造作勇猛
T30n1578_p0278a20U方便名正精进。以于诸法毕竟不证境性有
T30n1578_p0278a21U无无有忆念无所思惟名为正念。以一切种
T30n1578_p0278a22U不取诸法无所依住名为正定。如是正观能
T30n1578_p0278a23U修如此八支圣道。此义广如菩萨藏中处处
T30n1578_p0278a24U宣说
T30n1578_p0278a25U如是正观非但能修八支圣道。亦能圆满略
T30n1578_p0278a26U说六种波罗蜜多。虽无加行而有是事。其义
T30n1578_p0278a27U云何。谓能弃舍一切种相。及能弃舍一切烦
T30n1578_p0278a28U恼。是名为施波罗蜜多。能息一切所缘作意
T30n1578_p0278a29U修无所得。是名为戒波罗蜜多。于诸所缘能
T30n1578_p0278b01U不忍受。是名为忍波罗蜜多。无取无舍离一
T30n1578_p0278b02U切行。是名精进波罗蜜多。一切作意皆不现
T30n1578_p0278b03U行都无所作。是名静虑波罗蜜多。于一切法
T30n1578_p0278b04U不起戏论远离二相。是名般若波罗蜜多。此
T30n1578_p0278b05U义广如梵问经等处处宣说
T30n1578_p0278b06U如是妙住有无量门。无量经中世尊广说。有
T30n1578_p0278b07U大义利多所饶益。诸有智者。应如实知离诸
T30n1578_p0278b08U放逸当勤修学
T30n1578_p0278b09U大乘掌珍论卷下
