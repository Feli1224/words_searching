【经文资讯】大正新修大藏经 第四十八册 No. 2005《无门关》
【版本记录】CBETA 电子佛典 V1.19 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，佛教电脑资讯库功德会提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 48, No. 2005 无门关
# CBETA Chinese Electronic Tripitaka V1.19 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Electronic Buddhadharma Society (EBS), Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T48n2005_p0292a23U
T48n2005_p0292a24U　　No. 2005
T48n2005_p0292a25U禅宗无门关
T48n2005_p0292a26U
T48n2005_p0292a27U说道无门。尽大地人得入。说道有门。无阿师
T48n2005_p0292a28U分。第一强添几个注脚。大似笠上顶笠。硬要
T48n2005_p0292a29U习翁赞扬。又是干竹绞汁。着得这些哮本。不
T48n2005_p0292b01U消习翁一掷。一掷莫教一滴落江湖。千里乌
T48n2005_p0292b02U骓追不得。绍定改元七月晦。习庵陈[埃-矢+贝]写
T48n2005_p0292b03U绍定二年正月初五日。恭遇天基圣节。臣僧
T48n2005_p0292b04U慧开。预于元年十二月初五日。印行拈提佛祖
T48n2005_p0292b05U机缘四十八则。祝延今上皇帝圣躬万岁万岁
T48n2005_p0292b06U万万岁。皇帝陛下。恭愿圣明齐日月。睿算等
T48n2005_p0292b07U乾坤。八方歌有道之君。四海乐无为之化
T48n2005_p0292b08U慈懿皇后功德报因佑慈禅寺前住持传法
T48n2005_p0292b09U臣僧慧开谨言
T48n2005_p0292b10U
T48n2005_p0292b11U禅宗无门关
T48n2005_p0292b12U佛语心为宗。无门为法门。既是无门。且作么
T48n2005_p0292b13U生透。岂不见道。从门入者。不是家珍。从缘得
T48n2005_p0292b14U者。始终成坏。恁么说话。大似无风起浪好肉
T48n2005_p0292b15U剜疮。何况滞言句。觅解会。掉棒打月。隔靴
T48n2005_p0292b16U爬痒。有甚交涉。慧开绍定戊子夏。首众于东
T48n2005_p0292b17U嘉龙翔。因衲子请益。遂将古人公案。作敲门
T48n2005_p0292b18U瓦子。随机引导学者。竟尔抄录。不觉成集。初
T48n2005_p0292b19U不以前后叙列。共成四十八则。通曰无门关。
T48n2005_p0292b20U若是个汉不顾危亡。单刀直入。八臂那吒拦
T48n2005_p0292b21U他不住。纵使西天四七。东土二三。只得望风
T48n2005_p0292b22U乞命。设或踌躇。也似隔窗看马骑。贬得眼来。
T48n2005_p0292b23U早已蹉过。颂曰
T48n2005_p0292b24U　大道无门　　千差有路　　透得此关　　乾坤
T48n2005_p0292b25U独步
T48n2005_p0292b26U　　佛祖机缘
T48n2005_p0292b27U　　四十八则
T48n2005_p0292b28U　　目录
T48n2005_p0292b29U　赵州狗子　百丈野狐　俱胝竖指
T48n2005_p0292c01U　胡子无须　香严上树　世尊拈花
T48n2005_p0292c02U　赵州洗钵　奚仲造车　大通智胜
T48n2005_p0292c03U　清税孤贫　州勘庵主　岩唤主人
T48n2005_p0292c04U　德山托钵　南泉斩猫　洞山三顿
T48n2005_p0292c05U　钟声七条　国师三唤　洞山三斤
T48n2005_p0292c06U　平常是道　大力量人　云门屎橛
T48n2005_p0292c07U　迦叶刹竿　不思善恶　离却语言
T48n2005_p0292c08U　三座说法　二僧卷帘　不是心佛
T48n2005_p0292c09U　久响龙潭　非风非幡　即心即佛
T48n2005_p0292c10U　赵州勘婆　外道问佛　非心非佛
T48n2005_p0292c11U　智不是道　倩女离魂　路逢达道
T48n2005_p0292c12U　庭前柏树　牛过窗棂　云门话堕
T48n2005_p0292c13U　倒净瓶　达磨安心　女子出定
T48n2005_p0292c14U　首山竹篦　芭蕉拄杖　他是阿谁
T48n2005_p0292c15U　竿头进步　兜率三关　干峰一路
T48n2005_p0292c16U目录(终)
T48n2005_p0292c17U
T48n2005_p0292c18U
T48n2005_p0292c19U无门关
T48n2005_p0292c20U
T48n2005_p0292c21U　　　　参学比丘弥衍宗绍编
T48n2005_p0292c22U　　赵州狗子
T48n2005_p0292c23U赵州和尚因僧问。狗子还有佛性。也无。州云
T48n2005_p0292c24U无
T48n2005_p0292c25U　无门曰。参禅须透祖师关。妙悟要穷心路
T48n2005_p0292c26U　绝。祖关不透。心路不绝。尽是依草附木精
T48n2005_p0292c27U　灵。且道。如何是祖师关。只者一个无字。乃
T48n2005_p0292c28U　宗门一关也。遂目之曰禅宗无门关。透得
T48n2005_p0292c29U　过者。非但亲见赵州。便可与历代祖师。把
T48n2005_p0293a01U　手共行。眉毛厮结。同一眼见。同一耳闻。岂
T48n2005_p0293a02U　不庆快。莫有要透关底。么将三百六十骨节
T48n2005_p0293a03U　八万四千毫窍。通身起个疑团。参个无字。
T48n2005_p0293a04U　昼夜提撕。莫作虚无会。莫作有无会。如吞
T48n2005_p0293a05U　了个热铁丸。相似吐又吐不出。荡尽从前恶
T48n2005_p0293a06U　知恶觉。久久纯熟。自然内外打成。一片如
T48n2005_p0293a07U　哑子得梦。只许自知。蓦然打发。惊天动地。
T48n2005_p0293a08U　如夺得关将军大刀入手。逢佛杀佛。逢祖
T48n2005_p0293a09U　杀祖。于生死岸头得大自在。向六道四生
T48n2005_p0293a10U　中。游戏三昧。且作么生提撕。尽平生气力。
T48n2005_p0293a11U　举个无字。若不间断好。似法烛一点便着
T48n2005_p0293a12U　　颂曰
T48n2005_p0293a13U　狗子佛性　　全提正令　　才涉有无
T48n2005_p0293a14U　丧身失命
T48n2005_p0293a15U　　百丈野狐
T48n2005_p0293a16U百丈和尚。凡参次有一老人。常随众听法。众
T48n2005_p0293a17U人退老人亦退。忽一日不退。师遂问。面前立
T48n2005_p0293a18U者复是何人。老人云。诺某甲非人也。于过去
T48n2005_p0293a19U迦叶佛时。曾住此山。因学人问。大修行底人
T48n2005_p0293a20U还落因果。也无。某甲对云。不落因果。五百生
T48n2005_p0293a21U堕野狐身。今请和尚。代一转语贵。脱野狐遂
T48n2005_p0293a22U问。大修行底人还落因果。也无。师云。不昧因
T48n2005_p0293a23U果。老人于言下大悟。作礼云。某甲已脱野狐
T48n2005_p0293a24U身。住在山后。敢告和尚。乞依亡僧事例。师
T48n2005_p0293a25U令无维那白槌告众。食后送亡僧。大众言议。
T48n2005_p0293a26U一众皆安涅堂。又无人病。何故如是。食后
T48n2005_p0293a27U只见师领众。至山后岩下。以杖挑出一死野
T48n2005_p0293a28U狐。乃依火葬。师至晚上堂。举前因缘。黄檗便
T48n2005_p0293a29U问。古人错只对一转语。堕五百生野狐身。转
T48n2005_p0293b01U转不错。合作个甚么。师云。近前来与伊道。黄
T48n2005_p0293b02U檗遂近前。与师一掌。师拍手笑云。将谓。胡须
T48n2005_p0293b03U赤更有赤须胡
T48n2005_p0293b04U　无门曰。不落因果。为甚堕野狐。不昧因果。
T48n2005_p0293b05U　为甚脱野狐。若向者里着得一只眼。便知
T48n2005_p0293b06U　得。前百丈赢得。风流五百生
T48n2005_p0293b07U　　颂曰
T48n2005_p0293b08U　不落不昧　　两采一赛　　不昧不落
T48n2005_p0293b09U　千错万错
T48n2005_p0293b10U　　俱胝竖指
T48n2005_p0293b11U俱胝和尚。凡有诘问。唯举一指。后有童子。因
T48n2005_p0293b12U外人问。和尚说何法要。童子亦竖指头。胝闻。
T48n2005_p0293b13U遂以刃断其指。童子负痛号哭而去。胝复召
T48n2005_p0293b14U之。童子回首。胝却竖起指。童子忽然领悟。胝
T48n2005_p0293b15U将顺世。谓众曰。吾得天龙一指头禅。一生受
T48n2005_p0293b16U用不尽。言讫示灭
T48n2005_p0293b17U　无门曰。俱胝并童子悟处。不在指头上。若
T48n2005_p0293b18U　向者里见得。天龙同俱胝并童子。与自己
T48n2005_p0293b19U　一串穿却
T48n2005_p0293b20U　　颂曰
T48n2005_p0293b21U　俱胝钝置老天龙　　利刃单提勘小童
T48n2005_p0293b22U　巨灵抬手无多子　　分破华山千万重
T48n2005_p0293b23U　　胡子无须
T48n2005_p0293b24U或庵曰。西天胡子。因甚无须
T48n2005_p0293b25U　无门曰。参须实参。悟须实悟。者个胡子。直
T48n2005_p0293b26U　须亲见一回始得。说亲见。早成两个
T48n2005_p0293b27U　　颂曰
T48n2005_p0293b28U　痴人面前　　不可说梦　　胡子无须
T48n2005_p0293b29U　惺惺添懵
T48n2005_p0293c01U　　香严上树
T48n2005_p0293c02U香严和尚云。如人上树。口[衔-止+山]树枝。手不攀枝。
T48n2005_p0293c03U脚不踏树。树下有人。问西来意。不对即违他
T48n2005_p0293c04U所问。若对又丧身失命。正恁么时。作么生对
T48n2005_p0293c05U　无门曰。纵有悬河之辨。总用不着。说得一
T48n2005_p0293c06U　大藏教。亦用不着。若向者里对得着。活却
T48n2005_p0293c07U　从前死路头。死却从前活路头。其或未然。
T48n2005_p0293c08U　直待当来。问弥勒
T48n2005_p0293c09U　　颂曰
T48n2005_p0293c10U　香严真杜撰　　恶毒无尽限
T48n2005_p0293c11U　哑却衲僧口　　通身迸鬼眼
T48n2005_p0293c12U　　世尊拈花
T48n2005_p0293c13U世尊昔在灵山会上。拈花示众。是时众皆默
T48n2005_p0293c14U然。惟迦叶尊者破颜微笑。世尊云。吾有正法
T48n2005_p0293c15U眼藏涅妙心实相无相微妙法门。不立文
T48n2005_p0293c16U字教外别传。付嘱摩诃迦叶
T48n2005_p0293c17U　无门曰。黄面瞿昙傍若无人。压良为贱。悬
T48n2005_p0293c18U　羊头卖狗肉。将谓。多少奇特。只如当时大
T48n2005_p0293c19U　众都笑。正法眼藏作么生传。设使迦叶不
T48n2005_p0293c20U　笑。正法眼藏又作么生传。若道正法眼藏
T48n2005_p0293c21U　有传授。黄面老子诳呼闾阎。若道无传授。
T48n2005_p0293c22U　为甚么独许迦叶
T48n2005_p0293c23U　　颂曰
T48n2005_p0293c24U　拈起花来　　尾巴已露　　迦叶破颜
T48n2005_p0293c25U　人天罔措
T48n2005_p0293c26U　　赵州洗钵
T48n2005_p0293c27U赵州因僧问。某甲乍入丛林。乞师指示。州云。
T48n2005_p0293c28U吃粥了也未。僧云。吃粥了也。州云。洗钵盂
T48n2005_p0293c29U去。其僧有省
T48n2005_p0294a01U　无门曰。赵州开口见胆。露出心肝者僧听
T48n2005_p0294a02U　事不真。唤钟作瓮
T48n2005_p0294a03U　　颂曰
T48n2005_p0294a04U　只为分明极　　翻令所得迟
T48n2005_p0294a05U　早知灯是火　　饭熟已多时
T48n2005_p0294a06U　　奚仲造车
T48n2005_p0294a07U月庵和尚。问僧。奚仲造车一百辐。拈却两头。
T48n2005_p0294a08U去却轴。明甚么边事
T48n2005_p0294a09U　无门曰。若也直下明得。眼似流星。机如掣
T48n2005_p0294a10U　电
T48n2005_p0294a11U　　颂曰
T48n2005_p0294a12U　机轮转处　　达者犹迷　　四维上下
T48n2005_p0294a13U　南北东西
T48n2005_p0294a14U　　大通智胜
T48n2005_p0294a15U兴阳让和尚。因僧问。大通智胜佛。十劫坐道
T48n2005_p0294a16U场。佛法不现前。不得成佛道时如何。让曰。其
T48n2005_p0294a17U问甚谛当。僧云。既是坐道场。为甚么不得成
T48n2005_p0294a18U佛道。让曰。为伊不成佛
T48n2005_p0294a19U　无门曰。只许老胡知。不许老胡会。凡夫若
T48n2005_p0294a20U　知即是圣人。圣人若会即是凡夫
T48n2005_p0294a21U　　颂曰
T48n2005_p0294a22U　了身何似了心休　　了得心兮身不愁
T48n2005_p0294a23U　若也身心俱了了　　神仙何必更封侯
T48n2005_p0294a24U　　清税孤贫
T48n2005_p0294a25U曹山和尚。因僧问云。清税孤贫。乞师赈济。山
T48n2005_p0294a26U云。税^梨税应诺。山曰。青原白家酒。三盏吃
T48n2005_p0294a27U了犹道。未沾唇
T48n2005_p0294a28U　无门曰。清税输机。是何心行。曹山具眼深
T48n2005_p0294a29U　辨来机。然虽如是且道。那里是税^梨吃
T48n2005_p0294b01U　酒处
T48n2005_p0294b02U　　颂曰
T48n2005_p0294b03U　贫似范丹　　气如项羽　　活计虽无
T48n2005_p0294b04U　敢与斗富
T48n2005_p0294b05U　　州勘庵主
T48n2005_p0294b06U赵州到一庵主处问。有么有么主竖起拳头。
T48n2005_p0294b07U州云。水浅。不是泊舡处。便行。又到一庵主处
T48n2005_p0294b08U云。有么有么主亦竖起拳头。州云。能纵能夺
T48n2005_p0294b09U能杀能活。便作礼
T48n2005_p0294b10U　无门曰。一般竖起拳头。为甚么。肯一个不
T48n2005_p0294b11U　肯一个。且道。[言*肴]讹在甚处。若向者里。下得
T48n2005_p0294b12U　一转语。便见赵州舌头无骨。扶起放倒得
T48n2005_p0294b13U　大自在。虽然如是。争奈赵州却被二庵主
T48n2005_p0294b14U　勘破。若道二庵主有优劣。未具参学眼。若
T48n2005_p0294b15U　道无优劣。亦未具参学眼
T48n2005_p0294b16U　　颂曰
T48n2005_p0294b17U　眼流星　　机掣电　　杀人刀　　活人剑
T48n2005_p0294b18U　　岩唤主人
T48n2005_p0294b19U瑞岩彦和尚。每日自唤主人公。复自应诺。乃
T48n2005_p0294b20U云。惺惺着喏。他时异日。莫受人瞒。喏喏
T48n2005_p0294b21U　无门曰。瑞岩老子自买自卖。弄出许多神
T48n2005_p0294b22U　头鬼面。何故[斩/耳]一个唤底。一个应底。一个
T48n2005_p0294b23U　惺惺底。一个不受人瞒底。认着依前还不
T48n2005_p0294b24U　是。若也效他。总是野狐见解
T48n2005_p0294b25U　　颂曰
T48n2005_p0294b26U　学道之人不识真　　只为从前认识神
T48n2005_p0294b27U　无量劫来生死本　　痴人唤作本来人
T48n2005_p0294b28U　　德山托钵
T48n2005_p0294b29U德山一日托钵下堂。见雪峰问者。老汉钟未
T48n2005_p0294c01U鸣鼓未响。托钵向甚处去。山便回方丈。峰举
T48n2005_p0294c02U似岩头。头云。大小德山未会末后句。山闻。令
T48n2005_p0294c03U侍者唤岩头来。问曰。汝不肯老僧那。岩头密
T48n2005_p0294c04U启其意。山乃休去。明日升座。果与寻常不同。
T48n2005_p0294c05U岩头至僧堂前。拊掌大笑云。且喜得老汉会
T48n2005_p0294c06U末后句。他后天下人不奈伊何
T48n2005_p0294c07U　无门曰。若是末后句。岩头德山俱未梦见
T48n2005_p0294c08U　在。捡点将来好。似一棚傀儡
T48n2005_p0294c09U　　颂曰
T48n2005_p0294c10U　识得最初句　　便会末后句
T48n2005_p0294c11U　末后与最初　　不是者一句
T48n2005_p0294c12U　　南泉斩猫
T48n2005_p0294c13U南泉和尚。因东西堂争猫儿。泉乃提起云。大
T48n2005_p0294c14U众道得即救。道不得即斩却也。众无对。泉遂
T48n2005_p0294c15U斩之。晚赵州外归。泉举似州。州乃脱履。安
T48n2005_p0294c16U头上而出。泉云。子若在即救得猫儿
T48n2005_p0294c17U　无门曰。且道。赵州顶草鞋意作么生。若向
T48n2005_p0294c18U　者里下得一转语。便见南泉令不虚行。其
T48n2005_p0294c19U　或未然险
T48n2005_p0294c20U　　颂曰
T48n2005_p0294c21U　赵州若在　　倒行此令　　夺却刀子
T48n2005_p0294c22U　南泉乞命
T48n2005_p0294c23U　　洞山三顿
T48n2005_p0294c24U云门因洞山参次。门问曰。近离甚处。山云[木/且]
T48n2005_p0294c25U渡。门曰夏在甚处。山云湖南报慈。门曰几时
T48n2005_p0294c26U离彼。山云八月二十五。门曰放汝三顿棒。山
T48n2005_p0294c27U至明日却上问讯。昨日蒙和尚放三顿棒。不
T48n2005_p0294c28U知过在甚么处。门曰饭袋子。江西湖南便恁
T48n2005_p0294c29U么去山。于此大悟
T48n2005_p0295a01U　无门曰。云门当时便与本分草料。使洞山
T48n2005_p0295a02U　别有生机一路。家门不致寂寥。一夜在是
T48n2005_p0295a03U　非海里。着到直待天明。再来又与他注破。
T48n2005_p0295a04U　洞山直下悟去。未是性燥。且问诸人。洞山
T48n2005_p0295a05U　三顿棒合吃不合吃。若道合吃。草木丛林
T48n2005_p0295a06U　皆合吃棒。若道不合吃。云门又成诳语。向
T48n2005_p0295a07U　者里明得。方与洞山出一口气
T48n2005_p0295a08U　　颂曰
T48n2005_p0295a09U　狮子教儿迷子诀　　拟前跳踯早翻身
T48n2005_p0295a10U　无端再叙当头着　　前箭犹轻后箭深
T48n2005_p0295a11U　　钟声七条
T48n2005_p0295a12U云门曰。世界恁么广阔。因甚向钟声里披七
T48n2005_p0295a13U条
T48n2005_p0295a14U　无门曰。大凡参禅学道。切忌随声逐色。纵
T48n2005_p0295a15U　使闻声悟道见色明心。也是寻常。殊不知。
T48n2005_p0295a16U　衲僧家骑声盖色。头头上明。着着上妙。然
T48n2005_p0295a17U　虽如是且道。声来耳畔。耳往声边。直饶响
T48n2005_p0295a18U　寂双忘。到此如何话会。若将耳听应难会。
T48n2005_p0295a19U　眼处闻声方始亲
T48n2005_p0295a20U　　颂曰
T48n2005_p0295a21U　会则事同一家　　不会万别千差
T48n2005_p0295a22U　不会事同一家　　会则万别千差
T48n2005_p0295a23U　　国师三唤
T48n2005_p0295a24U国师三唤侍者。侍者三应。国师云。将谓吾辜
T48n2005_p0295a25U负汝。元来却是汝辜负吾
T48n2005_p0295a26U　无门曰。国师三唤舌头堕地。侍者三应。和
T48n2005_p0295a27U　光吐出。国师年老心孤。按牛头吃草。侍者
T48n2005_p0295a28U　未肯承当。美食不中饱人餐。且道那里是
T48n2005_p0295a29U　他辜负处。国清才子贵。家富小儿娇
T48n2005_p0295b01U　　颂曰
T48n2005_p0295b02U　铁枷无孔要人担　　累及儿孙不等闲
T48n2005_p0295b03U　欲得撑门并拄户　　更须赤脚上刀山
T48n2005_p0295b04U　　洞山三斤
T48n2005_p0295b05U洞山和尚。因僧问。如何是佛。山云。麻三
T48n2005_p0295b06U斤
T48n2005_p0295b07U　无门曰。洞山老人参得些蚌蛤禅。才开两
T48n2005_p0295b08U　片。露出肝肠。然虽如是且道。向甚处见洞
T48n2005_p0295b09U　山
T48n2005_p0295b10U　　颂曰
T48n2005_p0295b11U　突出麻三斤　　言亲意更亲
T48n2005_p0295b12U　来说是非者　　便是是非人
T48n2005_p0295b13U　　平常是道
T48n2005_p0295b14U南泉因赵州问。如何是道。泉云。平常心是道。
T48n2005_p0295b15U州云。还可趣向否。泉云。拟向即乖。州云。不
T48n2005_p0295b16U拟争知是道。泉云。道不属知。不属不知。知是
T48n2005_p0295b17U妄觉。不知是无记。若真达不拟之道。犹如太
T48n2005_p0295b18U虚廓然洞豁。岂可强是非也。州于言下顿悟
T48n2005_p0295b19U　无门曰。南泉被赵州发问。直得瓦解冰消
T48n2005_p0295b20U　分疏不下。赵州纵饶悟去。更参三十年始
T48n2005_p0295b21U　得
T48n2005_p0295b22U　　颂曰
T48n2005_p0295b23U　春有百花秋有月　　夏有凉风冬有雪
T48n2005_p0295b24U　若无闲事挂心头　　便是人间好时节
T48n2005_p0295b25U　　大力量人
T48n2005_p0295b26U松源和尚云。大力量人因甚抬脚不起。又云。
T48n2005_p0295b27U开口不在舌头上
T48n2005_p0295b28U　无门曰。松源可谓。倾肠倒腹。只是欠人承
T48n2005_p0295b29U　当。纵饶直下承当。正好来无门处吃痛棒。
T48n2005_p0295c01U　何故。[斩/耳]要识真金。火里看
T48n2005_p0295c02U　　颂曰
T48n2005_p0295c03U　抬脚踏翻香水海　　低头俯视四禅天
T48n2005_p0295c04U　一个浑身无处着　　请续一向
T48n2005_p0295c05U　　云门屎橛
T48n2005_p0295c06U云门因僧问。如何是佛。门云干屎橛
T48n2005_p0295c07U　无门曰。云门可谓。家贫难辨素食。事忙不
T48n2005_p0295c08U　及草书。动便将屎橛来。撑门拄户。佛法兴
T48n2005_p0295c09U　衰可见
T48n2005_p0295c10U　　颂曰
T48n2005_p0295c11U　闪电光　　击石火　　眨得眼　　已蹉过
T48n2005_p0295c12U　　迦叶刹竿
T48n2005_p0295c13U迦叶因阿难问云。世尊传金[袈裟外。别传
T48n2005_p0295c14U何物。叶唤云。阿难。难应诺。叶云。倒却门前
T48n2005_p0295c15U刹竿着
T48n2005_p0295c16U　无门曰。若向者里下得一转语。亲切便见
T48n2005_p0295c17U　灵山一会俨然未散。其或未然。毗婆尸佛
T48n2005_p0295c18U　早留心。直至而今不得妙
T48n2005_p0295c19U　　颂曰
T48n2005_p0295c20U　问处何如答处亲　　几人于此眼生筋
T48n2005_p0295c21U　兄呼弟应扬家丑　　不属阴阳别是春
T48n2005_p0295c22U　　不思善恶
T48n2005_p0295c23U六祖因明上座。趁至大庾岭。祖见明至。即掷
T48n2005_p0295c24U衣钵于石上云。此衣表信。可力争耶。任君将
T48n2005_p0295c25U去。明遂举之如山不动。踟蹰悚栗。明曰。我来
T48n2005_p0295c26U求法。非为衣也。愿行者开示。祖云。不思善不
T48n2005_p0295c27U思恶。正与么时那个是明上座。本来面目。明
T48n2005_p0295c28U当下大悟。遍体汗流。泣泪作礼问曰。上来密
T48n2005_p0295c29U语密意外。还更有意旨否。祖曰。我今为汝说
T48n2005_p0296a01U者。即非密也。汝若返照自己面目。密却在汝
T48n2005_p0296a02U边。明云。某甲虽在黄梅随众。实未省自己面
T48n2005_p0296a03U目。今蒙指授入处。如人饮水冷暖自知。今行
T48n2005_p0296a04U者即是某甲师也。祖云。汝若如是。则吾与汝
T48n2005_p0296a05U同师黄梅。善自护持
T48n2005_p0296a06U　无门曰。六祖可谓。是事出急家。老婆心切。
T48n2005_p0296a07U　譬如新荔支剥了壳。去了核送在尔口里。
T48n2005_p0296a08U　只要尔咽一咽
T48n2005_p0296a09U　　颂曰
T48n2005_p0296a10U　描不成兮画不就　　赞不及兮休生受
T48n2005_p0296a11U　本来面目没处藏　　世界坏时渠不朽
T48n2005_p0296a12U　　离却语言
T48n2005_p0296a13U风穴和尚。因僧问。语默涉离微。如何通不犯。
T48n2005_p0296a14U穴云。长忆江南三月里。鹧鸪啼处百花香
T48n2005_p0296a15U　无门曰。风穴机如掣电。得路便行。争奈坐
T48n2005_p0296a16U　前人舌头不断。若向者里见得亲切。自有
T48n2005_p0296a17U　出身之路。且离却语言三昧。道将一句来
T48n2005_p0296a18U　　颂曰
T48n2005_p0296a19U　不露风骨句　　未语先分付
T48n2005_p0296a20U　进步口喃喃　　知君大罔措
T48n2005_p0296a21U　　三座说法
T48n2005_p0296a22U仰山和尚。梦见往弥勒所安第三座。有一尊
T48n2005_p0296a23U者。白槌云。今日当第三座说法。山乃起白槌
T48n2005_p0296a24U云。摩诃衍法离四句绝百非。谛听谛听
T48n2005_p0296a25U　无门曰。且道是说法不说法。开口即失。闭
T48n2005_p0296a26U　口又丧。不开不闭十万八千
T48n2005_p0296a27U　　颂曰
T48n2005_p0296a28U　白日青天　　梦中说梦　　砉砉
T48n2005_p0296a29U　诳呼一众
T48n2005_p0296b01U　　二僧卷帘
T48n2005_p0296b02U清凉大法眼。因僧斋前上参。眼以手指帘。时
T48n2005_p0296b03U有二僧。同去卷帘。眼曰。一得一失
T48n2005_p0296b04U　无门曰。且道是谁得谁失。若向者里着得
T48n2005_p0296b05U　一只眼。便知清凉国师败阙处。然虽如是。
T48n2005_p0296b06U　切忌向得失里商量
T48n2005_p0296b07U　　颂曰
T48n2005_p0296b08U　卷起明明彻太空　　太空犹未合吾宗
T48n2005_p0296b09U　争似从空都放下　　绵绵密密不通风
T48n2005_p0296b10U　　不是心佛
T48n2005_p0296b11U南泉和尚。因僧问云。还有不与人说底法么。
T48n2005_p0296b12U泉云有僧云。如何是不与人说底法。泉云。不
T48n2005_p0296b13U是心不是佛不是物
T48n2005_p0296b14U　无门曰。南泉被者一问。直得揣尽家私。郎
T48n2005_p0296b15U　当不少
T48n2005_p0296b16U　　颂曰
T48n2005_p0296b17U　叮咛损君德　　无言真有功
T48n2005_p0296b18U　任从沧海变　　终不为君通
T48n2005_p0296b19U　　久响龙潭
T48n2005_p0296b20U龙潭因德山请益抵夜。潭云。夜深子何不下
T48n2005_p0296b21U去。山遂珍重揭帘而出。见外面黑却回云。外
T48n2005_p0296b22U面黑。潭乃点纸烛度与。山拟接。潭便吹灭。山
T48n2005_p0296b23U于此忽然有省。便作礼。潭云。子见个甚么道
T48n2005_p0296b24U理。山云。某甲从今日去。不疑天下老和尚舌
T48n2005_p0296b25U头。也至明日龙潭升堂云。可中有个汉。牙如
T48n2005_p0296b26U剑树。口似血盆。一棒打不回头。他时异日向
T48n2005_p0296b27U孤峰顶上立吾道在。山遂取疏抄。于法堂前
T48n2005_p0296b28U将一炬火。提起云穷诸玄辨。若一毫致于太
T48n2005_p0296b29U虚。竭世枢机。似一滴投于巨壑。将疏抄便烧。
T48n2005_p0296c01U于是礼辞
T48n2005_p0296c02U　无门曰。德山未出关时。心愤愤口悱悱。得
T48n2005_p0296c03U　得来南方。要灭却教外别传之旨。及到澧
T48n2005_p0296c04U　州路上。问婆子买点心。婆云。大德车子内
T48n2005_p0296c05U　是甚么文字。山云。金刚经抄疏。婆云。只如
T48n2005_p0296c06U　经中道。过去心不可得。见在心不可得。未
T48n2005_p0296c07U　来心不可得。大德要点那个心。德山被者
T48n2005_p0296c08U　一问。直得口似匾檐。然虽如是。未肯向婆
T48n2005_p0296c09U　子句下死却。遂问婆子。近处有甚么宗师。
T48n2005_p0296c10U　婆云。五里外有龙潭和尚。及到龙潭纳尽
T48n2005_p0296c11U　败阙。可谓是前言不应后语。龙潭大似怜
T48n2005_p0296c12U　儿不觉丑。见他有些子火种。郎忙将恶水。
T48n2005_p0296c13U　蓦头一浇浇杀。冷地看来一场好笑
T48n2005_p0296c14U　　颂曰
T48n2005_p0296c15U　闻名不如见面　　见面不如闻名
T48n2005_p0296c16U　虽然救得鼻孔　　争奈瞎却眼睛
T48n2005_p0296c17U　　非风非幡
T48n2005_p0296c18U六祖因风扬刹幡。有二僧对论。一云幡动。一
T48n2005_p0296c19U云风动。往复曾未契理。祖云。不是风动不是
T48n2005_p0296c20U幡动。仁者心动。二僧悚然
T48n2005_p0296c21U　无门曰。不是风动。不是幡动。不是心动。甚
T48n2005_p0296c22U　处见祖师。若向者里见得亲切。方知二僧
T48n2005_p0296c23U　买铁得金。祖师忍俊不禁一场漏逗
T48n2005_p0296c24U　　颂曰
T48n2005_p0296c25U　风幡心动　　一状领过　　只知开口
T48n2005_p0296c26U　不觉话堕
T48n2005_p0296c27U　　即心即佛
T48n2005_p0296c28U马祖因大梅问。如何是佛。祖云。即心是佛
T48n2005_p0296c29U　无门曰。若能直下领略得去。着佛衣吃佛
T48n2005_p0297a01U　饭。说佛话行佛行。即是佛也。然虽如是。大
T48n2005_p0297a02U　梅引多少人。错认定盘星。争知道说个佛
T48n2005_p0297a03U　字三日漱口。若是个汉。见说即心是佛。掩
T48n2005_p0297a04U　耳便走
T48n2005_p0297a05U　　颂曰
T48n2005_p0297a06U　青天白日　　切忌寻觅　　更问如何
T48n2005_p0297a07U　抱赃叫屈
T48n2005_p0297a08U　　赵州勘婆
T48n2005_p0297a09U赵州因僧问婆子。台山路向甚处去。婆云。蓦
T48n2005_p0297a10U直去。僧才行三五步。婆云。好个师僧又恁么
T48n2005_p0297a11U去。后有僧举似州。州云。待我去与尔勘过这
T48n2005_p0297a12U婆子。明日便去亦如是问。婆亦如是答。州归
T48n2005_p0297a13U谓众曰。台山婆子我与尔勘破了也
T48n2005_p0297a14U　无门曰。婆子只解坐筹帷幄。要且着贼。不
T48n2005_p0297a15U　知赵州老人善用偷营劫塞之机。又且无
T48n2005_p0297a16U　大人相。捡点将来二俱有过。且道那里是
T48n2005_p0297a17U　赵州勘破婆子处
T48n2005_p0297a18U　　颂曰
T48n2005_p0297a19U　问既一般　　答亦相似　　饭里有砂
T48n2005_p0297a20U　泥中有刺
T48n2005_p0297a21U　　外道问佛
T48n2005_p0297a22U世尊因外道问。不问有言。不问无言。世尊据
T48n2005_p0297a23U座。外道赞叹云。世尊大慈大悲。开我迷云。令
T48n2005_p0297a24U我得入。乃具礼而去。阿难寻问佛。外道有何
T48n2005_p0297a25U所证赞叹而去。世尊云。如世良马见鞭影而
T48n2005_p0297a26U行
T48n2005_p0297a27U　无门曰。阿难乃佛弟子。宛不如外道见解。
T48n2005_p0297a28U　且道外道与佛弟子相去多少
T48n2005_p0297a29U　　颂曰
T48n2005_p0297b01U　剑刃上行　　冰棱上走　　不涉阶梯
T48n2005_p0297b02U　悬崖撒手
T48n2005_p0297b03U　　非心非佛
T48n2005_p0297b04U马祖因僧问。如何是佛。祖曰。非心非佛
T48n2005_p0297b05U　无门曰。若向者里见得。参学事毕
T48n2005_p0297b06U　　颂曰
T48n2005_p0297b07U　路逢剑客须呈　　不遇诗人莫[南*犬]
T48n2005_p0297b08U　逢人且说三分　　未可全施一片
T48n2005_p0297b09U　　智不是道
T48n2005_p0297b10U南泉云。心不是佛。智不是道
T48n2005_p0297b11U　无门曰。南泉可谓。老不识羞。才开臭口。家
T48n2005_p0297b12U　丑外扬。然虽如是。知恩者少
T48n2005_p0297b13U　　颂曰
T48n2005_p0297b14U　天晴日头出　　雨下地上湿
T48n2005_p0297b15U　尽情都说了　　只恐信不及
T48n2005_p0297b16U　　倩女离魂
T48n2005_p0297b17U五祖问僧云。倩女离魂。那个是真底
T48n2005_p0297b18U　无门曰。若向者里悟得真底。便知出壳入
T48n2005_p0297b19U　壳。如宿旅舍。其或未然。切莫乱走。蓦然地
T48n2005_p0297b20U　水火风一散。如落汤螃蟹七手八脚。那时
T48n2005_p0297b21U　莫言。不道
T48n2005_p0297b22U　　颂曰
T48n2005_p0297b23U　云月是同　　溪山各异　　万福万福
T48n2005_p0297b24U　是一是二
T48n2005_p0297b25U　　路逢达道
T48n2005_p0297b26U五祖曰。路逢达道人。不将语默对。且道将甚
T48n2005_p0297b27U么对
T48n2005_p0297b28U　无门曰。若向者里。对得亲切。不妨庆快。其
T48n2005_p0297b29U　或未然。也须一切处着眼
T48n2005_p0297c01U　　颂曰
T48n2005_p0297c02U　路逢达道人　　不将语默对
T48n2005_p0297c03U　拦腮劈面拳　　直下会便会
T48n2005_p0297c04U　　庭前柏树
T48n2005_p0297c05U赵州因僧问。如何是祖师西来意。州云。庭前
T48n2005_p0297c06U柏树子
T48n2005_p0297c07U　无门曰。若向赵州答处。见得亲切。前无释
T48n2005_p0297c08U　迦。后无弥勒
T48n2005_p0297c09U　　颂曰
T48n2005_p0297c10U　言无展事　　语不投机　　承言者丧
T48n2005_p0297c11U　滞句者迷
T48n2005_p0297c12U　　牛过窗棂
T48n2005_p0297c13U五祖曰。譬如水牯牛过窗棂。头角四蹄都过
T48n2005_p0297c14U了。因甚么。尾巴过不得
T48n2005_p0297c15U　无门曰。若向者里。颠倒着得一只眼。下得
T48n2005_p0297c16U　一转语。可以上报四恩下资三有。其或未
T48n2005_p0297c17U　然。更须照顾尾巴始得
T48n2005_p0297c18U　　颂曰
T48n2005_p0297c19U　过去堕坑堑　　回来却被坏
T48n2005_p0297c20U　者些尾巴子　　直是甚奇怪
T48n2005_p0297c21U　　云门话堕
T48n2005_p0297c22U云门因僧问。光明寂照遍河沙。一句未绝。门
T48n2005_p0297c23U遽曰。岂不是张拙秀才语。僧云是。门云话堕
T48n2005_p0297c24U也。后来死心。拈云。且道那里是者僧话堕处
T48n2005_p0297c25U　无门曰。若向者里。见得云门用处。孤危者
T48n2005_p0297c26U　僧。因甚话堕。堪与人天为师。若也未明。自
T48n2005_p0297c27U　救不了
T48n2005_p0297c28U　　颂曰
T48n2005_p0297c29U　急流垂钓　　贪饵者着　　口缝才开
T48n2005_p0298a01U　性命丧却
T48n2005_p0298a02U　　倒净瓶
T48n2005_p0298a03U沩山和尚。始在百丈会中。充典座。百丈将选
T48n2005_p0298a04U大沩主人。乃请同首座。对众下语。出格者可
T48n2005_p0298a05U往。百丈遂拈净瓶。置地上。设问云。不得唤作
T48n2005_p0298a06U净瓶。汝唤作甚么。首座乃云。不可唤作木[木*突]。
T48n2005_p0298a07U也百丈却问于山。山乃倒净瓶而去。百丈
T48n2005_p0298a08U笑云。第一座轮却山子。也因命之为开山
T48n2005_p0298a09U　无门曰。沩山一期之勇。争奈跳百丈圈H
T48n2005_p0298a10U　不出。检点将来。便重不便轻。何故[斩/耳]脱得
T48n2005_p0298a11U　盘头。担起铁枷
T48n2005_p0298a12U　　颂曰
T48n2005_p0298a13U　扬下箍篱并木杓　　当阳一突绝周遮
T48n2005_p0298a14U　百丈重关拦不住　　脚尖出佛如麻
T48n2005_p0298a15U　　达磨安心
T48n2005_p0298a16U达磨面壁。二祖立雪断臂云。弟子心未安。乞
T48n2005_p0298a17U师安心。磨云。将心来。与汝安。祖云。觅心了
T48n2005_p0298a18U不可得。磨云。为汝安心竟
T48n2005_p0298a19U　无门曰。缺齿老胡。十万里航海特特而来。
T48n2005_p0298a20U　可谓是无风起浪。末后接得一个门人。又
T48n2005_p0298a21U　却六根不具。咦谢三郎。不识四字
T48n2005_p0298a22U　　颂曰
T48n2005_p0298a23U　西来直指　　事因嘱起　　挠聒丛林
T48n2005_p0298a24U　元来是尔
T48n2005_p0298a25U　　女子出定
T48n2005_p0298a26U世尊昔因文殊至诸佛集处。值诸佛各还本
T48n2005_p0298a27U处。惟有一女人。近彼佛坐入于三昧。文殊乃
T48n2005_p0298a28U白佛。云何女人得近佛坐。而我不得。佛告文
T48n2005_p0298a29U殊。汝但觉此女。令从三昧起。汝自问之。文殊
T48n2005_p0298b01U绕女人三匝。鸣指一下。乃托至梵天。尽其神
T48n2005_p0298b02U力。而不能出。世尊云。假使百千文殊亦出此
T48n2005_p0298b03U女人定不得。下方过一十二亿河沙国土。有
T48n2005_p0298b04U罔明菩萨。能出此女人定。须臾罔明大士从
T48n2005_p0298b05U地涌出。礼拜世尊。世尊敕罔明。却至女人前。
T48n2005_p0298b06U鸣指一下。女人于是从定而出
T48n2005_p0298b07U　无门曰。释迦老子做者一场杂剧。不通小
T48n2005_p0298b08U　小。且道文殊是七佛之师。因甚出女人定
T48n2005_p0298b09U　不得。罔明初地菩萨。为甚却出得。若向者
T48n2005_p0298b10U　里。见得亲切。业识忙忙那伽大定
T48n2005_p0298b11U　　颂曰
T48n2005_p0298b12U　出得出不得　　渠侬得自由
T48n2005_p0298b13U　神头并鬼面　　败阙当风流
T48n2005_p0298b14U　　首山竹篦
T48n2005_p0298b15U首山和尚。拈竹篦示众云。汝等诸人若唤作
T48n2005_p0298b16U竹篦则触。不唤作竹篦则背。汝诸人且道。唤
T48n2005_p0298b17U作甚么
T48n2005_p0298b18U　无门曰。唤作竹篦则触。不唤作竹篦则背。
T48n2005_p0298b19U　不得有语。不得无语。速道速道
T48n2005_p0298b20U　　颂曰
T48n2005_p0298b21U　拈起竹篦　　行杀活令　　背触交驰
T48n2005_p0298b22U　佛祖乞命
T48n2005_p0298b23U　　芭蕉拄杖
T48n2005_p0298b24U芭蕉和尚示众云。尔有拄杖子。我与尔拄杖
T48n2005_p0298b25U子。尔无拄杖子。我夺尔拄杖子
T48n2005_p0298b26U　无门曰。扶过断桥水。伴归无月村。若唤作
T48n2005_p0298b27U　拄杖。入地狱如箭
T48n2005_p0298b28U　　颂曰
T48n2005_p0298b29U　诸方深与浅　　都在掌握中
T48n2005_p0298c01U　撑天并拄地　　随处振宗风
T48n2005_p0298c02U　　他是阿谁
T48n2005_p0298c03U东山演师祖曰。释迦弥勒犹是他奴。且道他
T48n2005_p0298c04U是阿谁
T48n2005_p0298c05U　无门曰。若也见得他分晓。譬如十字街头
T48n2005_p0298c06U　撞见亲爷相似。更不须问别人。道是与不
T48n2005_p0298c07U　是
T48n2005_p0298c08U　　颂曰
T48n2005_p0298c09U　他弓莫挽　　他马莫骑　　他非莫辨
T48n2005_p0298c10U　他事莫知
T48n2005_p0298c11U　　竿头进步
T48n2005_p0298c12U石霜和尚云。百尺竿头如何进步。又古德云。
T48n2005_p0298c13U百尺竿头坐底人。虽然得入。未为真。百尺竿
T48n2005_p0298c14U头须进步十方世界现全身
T48n2005_p0298c15U　无门曰。进得步翻得身。更嫌何处不称尊。
T48n2005_p0298c16U　然虽如是。且道百尺竿头如何进步。嗄
T48n2005_p0298c17U　　颂曰
T48n2005_p0298c18U　瞎却顶门眼　　错认定盘星
T48n2005_p0298c19U　[拚-ㄙ+ㄊ]身能舍命　　一盲引众盲
T48n2005_p0298c20U　　兜率三关
T48n2005_p0298c21U兜率悦和尚。设三关问学者　拨草参玄只
T48n2005_p0298c22U图见性。即今上人性在甚处　识得自性。方
T48n2005_p0298c23U脱生死。眼光落时。作么生脱　脱得生死。便
T48n2005_p0298c24U知去处。四大分离。向甚处去
T48n2005_p0298c25U　无门曰。若能下得此三转语。便可以随处
T48n2005_p0298c26U　作主。遇缘即宗。其或未然。粗餐易饱。细嚼
T48n2005_p0298c27U　难饥
T48n2005_p0298c28U　　颂曰
T48n2005_p0298c29U　一念普观无量劫　　无量劫事即如今
T48n2005_p0298c30U　如今觑破个一念　　觑破如今觑底人
T48n2005_p0299a01U　　干峰一路
T48n2005_p0299a02U干峰和尚因僧问。十方薄伽梵。一路涅门。
T48n2005_p0299a03U未审路头在甚么处。峰拈起拄杖。划一划云。
T48n2005_p0299a04U在者里。后僧请益云门。门拈起扇子云。扇子
T48n2005_p0299a05U[跳-兆+孛]跳。上三十三天。筑着帝释鼻孔。东海鲤鱼
T48n2005_p0299a06U打一棒。雨似盆倾
T48n2005_p0299a07U　无门曰。一人向深深海底。行簸土扬尘。一
T48n2005_p0299a08U　人于高高山顶。立白浪滔天。把定放行各
T48n2005_p0299a09U　出一只手。扶竖宗乘。大似两个驰子相撞
T48n2005_p0299a10U　着。世上应无直底人。正眼观来。二大老总
T48n2005_p0299a11U　未识路头在
T48n2005_p0299a12U　　颂曰
T48n2005_p0299a13U　未举步时先已到　　未动舌时先说了
T48n2005_p0299a14U　直饶着着在机先　　更须知有向上窍
T48n2005_p0299a15U　从上佛祖垂示机缘。据款结案。初无剩语。
T48n2005_p0299a16U　揭翻脑盖。露出眼睛。肯要诸人直下承当
T48n2005_p0299a17U　不从他觅。若是通方上士。才闻举着。便知
T48n2005_p0299a18U　落处。了无门户可入。亦无阶级可升。掉臂
T48n2005_p0299a19U　度关。不问关吏。岂不见玄沙道。无门解脱
T48n2005_p0299a20U　之门。无意道人之意。又白云道明明知道。
T48n2005_p0299a21U　只是者个为甚么。透不过。恁么说话。也是
T48n2005_p0299a22U　赤土搽牛奶。若透得无门关。早是钝置无
T48n2005_p0299a23U　门。若透不得无门关。亦乃辜负自己。所谓
T48n2005_p0299a24U　涅心易晓。差别智难明。明得差别智。家
T48n2005_p0299a25U　国自安宁。时绍定改元解制前五日。杨岐
T48n2005_p0299a26U　八世孙无门比丘慧开谨识
T48n2005_p0299a27U无门关卷终
T48n2005_p0299a28U　　　禅箴
T48n2005_p0299a29U　循规守矩。无绳自缚。纵横无碍。外道魔军。存
T48n2005_p0299b01U　心澄寂。默照邪禅。恣意忘缘。堕落深坑。惺
T48n2005_p0299b02U　惺不昧。带锁担枷。思善思恶。地狱天堂。佛
T48n2005_p0299b03U　见法见二铁围山。念起即觉。弄精魂汉。兀
T48n2005_p0299b04U　然习定。鬼家活计。进则迷理。退则乖宗。不
T48n2005_p0299b05U　进不退。有气死人。且道如何履践。努力今
T48n2005_p0299b06U　生须了却。莫教永劫受余殃
T48n2005_p0299b07U　　　黄龙三关
T48n2005_p0299b08U　我手何似佛手。摸得枕头背后。不觉大笑呵
T48n2005_p0299b09U　呵。元来通身是手
T48n2005_p0299b10U　我脚何似驴脚。未举步时踏着。一任四海横
T48n2005_p0299b11U　行。倒跨杨岐三脚
T48n2005_p0299b12U　人人有个生缘。各各透彻机先。那吒折骨还
T48n2005_p0299b13U　父。五祖岂藉爷缘
T48n2005_p0299b14U　佛手驴脚生缘。非佛非道非禅。莫怪无门关
T48n2005_p0299b15U　险。结尽衲子深冤
T48n2005_p0299b16U　　瑞岩近日有无门　　掇向绳床判古今
T48n2005_p0299b17U　　凡圣路头俱截断　　几多蟠蛰起雷音
T48n2005_p0299b18U　　请
T48n2005_p0299b19U　　无门首座。立僧山偈奉谢。绍定庚寅季春
T48n2005_p0299b20U　　无量(宗寿)书
T48n2005_p0299b21U　达磨西来。不执文字。直指人心。见性成佛。说
T48n2005_p0299b22U　个直指。已是迂曲。更言成佛。郎当不少。既是
T48n2005_p0299b23U　无门。因甚有关。老婆心切恶声流布。无庵欲
T48n2005_p0299b24U　赘。一语又成四十九则。其间些子[言*肴]讹。剔起
T48n2005_p0299b25U　眉毛荐取。淳佑乙巳夏重刊
T48n2005_p0299b26U　检校少保宁武军节度使京湖安抚制置大使
T48n2005_p0299b27U　兼屯田大使兼[廿/]路策应大使兼知江陵府汉
T48n2005_p0299b28U　东郡开国公食邑二千一百户食实封陆佰户
T48n2005_p0299b29U　　孟珙　跋
T48n2005_p0299c01U　无门老禅。作四十八则语。判断古德公案。大
T48n2005_p0299c02U　似卖油饼。人令买家开口接了更吞吐不得。
T48n2005_p0299c03U　然虽如是。安晚欲就渠热炉熬上。再打一枚
T48n2005_p0299c04U　足成大衍之数。却仍前送似。未知
T48n2005_p0299c05U　老师从何处下牙。如一口吃得。放光动地。若
T48n2005_p0299c06U　犹未。也连见在四十八个。都成热沙去。速道
T48n2005_p0299c07U　速道
T48n2005_p0299c08U　　　第四十九则语
T48n2005_p0299c09U　经云。止止不须说我法妙难思。安晚曰。法从
T48n2005_p0299c10U　何来。妙从何有。说时又作么生。岂但丰干饶
T48n2005_p0299c11U　舌。元是释迦多口。这老子造作妖怪。令千百
T48n2005_p0299c12U　代儿孙被葛藤缠倒。未得头出。似这般奇特
T48n2005_p0299c13U　话靶。匙挑不上。甑蒸不熟。有多少错认底。傍
T48n2005_p0299c14U　人问云。毕竟作如何结断。安晚合十指爪曰。
T48n2005_p0299c15U　止止不须说我法妙难思。却急去难思两字
T48n2005_p0299c16U　上。打个小圆相子。指示众人。大藏五千卷。维
T48n2005_p0299c17U　摩不二门。总在里许
T48n2005_p0299c18U　　　颂曰
T48n2005_p0299c19U　　语火是灯　　掉头弗[应-心+言]　　惟贼识贼
T48n2005_p0299c20U　　一问即承
T48n2005_p0299c21U　　淳佑丙午季夏初吉安晚居士书于西湖渔
T48n2005_p0299c22U　　庄
T48n2005_p0299c23U　　旧板磨灭故。重命工锓梓毕。这板置于武
T48n2005_p0299c24U　　藏州兜率山广园禅寺也
T48n2005_p0299c25U　　应永乙酉十月十三日　干缘比丘　常收