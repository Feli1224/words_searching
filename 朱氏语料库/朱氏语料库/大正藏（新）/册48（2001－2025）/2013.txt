【经文资讯】大正新修大藏经 第四十八册 No. 2013《禅宗永嘉集》
【版本记录】CBETA 电子佛典 V1.19 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，佛教电脑资讯库功德会提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 48, No. 2013 禅宗永嘉集
# CBETA Chinese Electronic Tripitaka V1.19 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Electronic Buddhadharma Society (EBS), Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T48n2013_p0387b15U
T48n2013_p0387b16U
T48n2013_p0387b17U　　No. 2013
T48n2013_p0387b18U禅宗永嘉集序
T48n2013_p0387b19U
T48n2013_p0387b20U　　　　唐庆州刺史魏静述
T48n2013_p0387b21U闻夫。慧门广辟。理绝色相之端。觉路遥登。迹
T48n2013_p0387b22U晦名言之表。悲夫。能仁示现。应化无方。开妙
T48n2013_p0387b23U典于三乘。畅真诠于八部。所以发挥至赜。悬
T48n2013_p0387b24U梵景于昏衢。光阐大猷。泛禅波于欲浪。是
T48n2013_p0387b25U以金棺R耀。玉毫收彩。孤标灵鹫之英。独负
T48n2013_p0387b26U成麟之业者。其唯大师欤。大师俗姓戴氏。永
T48n2013_p0387b27U嘉人也。少挺生知。学不加思。幼则游心三藏。
T48n2013_p0387b28U长则通志大乘。三业精勤。偏弘禅观。境智俱
T48n2013_p0387b29U寂。定慧双融。遂使尘静昏衢。波澄玄海。心珠
T48n2013_p0387c01U道种。莹七净以交辉。戒月悲花。耿三空而列
T48n2013_p0387c02U耀。加复霜松洁操。水月虚襟。布衣蔬食。忘
T48n2013_p0387c03U身为法。愍伤含识。物物斯安。观念相续。心心
T48n2013_p0387c04U靡间。始终抗节。金石方坚。浅深心要。贯花惭
T48n2013_p0387c05U洁。神彻言表。理契寰中。曲己推人。顺凡同
T48n2013_p0387c06U圣。则不起灭定而秉护四仪。名重当时道扇
T48n2013_p0387c07U方外。三吴硕学辐辏禅阶。八表高人风趋理
T48n2013_p0387c08U窟。静往因薄宦。亲承接足。恨未尽于方寸。俄
T48n2013_p0387c09U赴京畿。自尔已来。幽冥遽隔。永慨玄眸。积翳
T48n2013_p0387c10U忽丧金C。欲海洪涛。遄沈智楫。遗文尚在。龛
T48n2013_p0387c11U室寂寥。呜呼哀哉。痛缠心腑。所嗟一方眼
T48n2013_p0387c12U灭。七众何依。德音无闻。远增凄感。大师在
T48n2013_p0387c13U生。凡所宣纪。总有十篇。集为一卷。庶同归郢
T48n2013_p0387c14U悟者。得意忘言耳。今略纪斯文。多有谬误。用
T48n2013_p0387c15U俟明哲。非者正之
T48n2013_p0387c16U
T48n2013_p0387c17U
T48n2013_p0387c18U禅宗永嘉集
T48n2013_p0387c19U
T48n2013_p0387c20U　　　　唐慎水沙门玄觉撰
T48n2013_p0387c21U　大章分为十门。慕道志仪第一。夫欲修道。
T48n2013_p0387c22U　先须立志。及事师仪则。彰乎轨训。故标第
T48n2013_p0387c23U　一。慕道仪式。戒x奢意第二。初虽立志修
T48n2013_p0387c24U　道。善识轨仪。若三业x奢。妄心扰动。何能
T48n2013_p0387c25U　得定。故次第二明戒x奢意也。净修三业
T48n2013_p0387c26U　第三。前戒x奢。略标纲要。今子细检责。令
T48n2013_p0387c27U　粗过不生。故次第三明净修三业。戒乎身
T48n2013_p0387c28U　口意也。奢摩他颂第四。前已检责身口。令
T48n2013_p0387c29U　粗过不生。次须入门。修道渐次。不出定慧。
T48n2013_p0388a01U　五种起心。六种料简。故次第四。明奢摩他
T48n2013_p0388a02U　颂也。毗婆舍那颂第五。非戒不禅。非禅不
T48n2013_p0388a03U　慧。上既修定。定久慧明。故次第五明毗婆
T48n2013_p0388a04U　舍那颂也。优毕叉颂第六。偏修于定。定久
T48n2013_p0388a05U　则沈。偏学于慧。慧多心动。故次第六明优
T48n2013_p0388a06U　毕叉颂。等于定慧。令不沈动。使定慧均等。
T48n2013_p0388a07U　舍于二边。三乘渐次第七。定慧既均。则寂
T48n2013_p0388a08U　而常照。三观一心。何疑不遣。何照不圆。自
T48n2013_p0388a09U　解虽明。悲他未悟。悟有浅深。故次第七明
T48n2013_p0388a10U　三乘渐次也。理事不二第八。三乘悟理。理
T48n2013_p0388a11U　无不穷。穷理在事。了事即理。故次第八明
T48n2013_p0388a12U　事理不二。即事而真。用祛倒见也。劝友人
T48n2013_p0388a13U　书第九。事理既融。内心自莹。复悲远学。虚
T48n2013_p0388a14U　掷寸阴。故次第九明劝友人书也。发愿文
T48n2013_p0388a15U　第十。劝友虽是悲他。专心在一。情犹未
T48n2013_p0388a16U　普。故次第十明发愿文。誓度一切也
T48n2013_p0388a17U　　慕道志仪第一
T48n2013_p0388a18U先观三界。生厌离故。次亲善友。求出路故。次
T48n2013_p0388a19U朝晡问讯。存礼数故。次审乖适如何。明侍养
T48n2013_p0388a20U故。次问何所作。为明亲承事故。次瞻仰无怠。
T48n2013_p0388a21U生殷重故。次数决心要。为正修故。次随解呈
T48n2013_p0388a22U简。为识邪正故。次验气力。知生熟故。次见病
T48n2013_p0388a23U生疑。堪进妙药故。委的审思。求谛当故。日夜
T48n2013_p0388a24U精勤。恐缘差故。专心一行。为成业故。亡身为
T48n2013_p0388a25U法。为知恩故。如其信力轻微。意无专志。粗行
T48n2013_p0388a26U浅解。泛漾随机。触事则因事生心。缘无则依
T48n2013_p0388a27U无息念。既非动静之等观。则顺有无之得失。
T48n2013_p0388a28U然道不浪阶。随功涉位耳
T48n2013_p0388a29U　　戒x奢意第二
T48n2013_p0388b01U衣食由来。长养栽种。垦土掘地。盐煮蚕蛾。成
T48n2013_p0388b02U熟施为。损伤物命。令他受死。资给自身。但畏
T48n2013_p0388b03U饥寒。不观死苦。杀他活己。痛哉可伤。兼用农
T48n2013_p0388b04U功。积力深厚。何独含灵致命。亦乃信施难消。
T48n2013_p0388b05U虽复出家。何德之有。噫。夫欲出超三界。未有
T48n2013_p0388b06U绝尘之行。徒为男子之身。而无丈夫之志。但
T48n2013_p0388b07U以终朝扰扰。竟夜昏昏。道德未修。衣食斯费。
T48n2013_p0388b08U上乖弘道。下阙利生。中负四恩。诚以为耻。故
T48n2013_p0388b09U智人思之。宁有法死。不无法生。徒自迷痴。贵
T48n2013_p0388b10U身贱法耳
T48n2013_p0388b11U　　净修三业第三
T48n2013_p0388b12U贪嗔邪见意业。妄言绮语两舌恶口口业。杀
T48n2013_p0388b13U盗淫身业。夫欲志求大道者。必先净修三业。
T48n2013_p0388b14U然后于四威仪中。渐次入道。乃至六根所对。
T48n2013_p0388b15U随缘了达。境智双寂。冥乎妙旨。云何净修身
T48n2013_p0388b16U业。深自思惟。行住坐卧。四威仪中。检摄三
T48n2013_p0388b17U愆。无令漏失。慈悲抚育。不伤物命。水陆空
T48n2013_p0388b18U行。一切含识。命无大小。等心爱护。蠢动
T48n2013_p0388b19U飞。无令毁损。危难之流。殷勤拔济。方便救
T48n2013_p0388b20U度。皆令解脱。于他财物。不与不取。乃至鬼
T48n2013_p0388b21U神。随有主物。一针一草。终无故犯。贫穷乞
T48n2013_p0388b22U丐。随己所有。敬心施与。令彼安隐。不求恩
T48n2013_p0388b23U报。作是思惟。过去诸佛。经无量劫行檀。布施
T48n2013_p0388b24U象马七珍。头目髓脑。乃至身命。舍而无吝。我
T48n2013_p0388b25U今亦尔。随有施与。欢喜供养。心无吝惜。于诸
T48n2013_p0388b26U女色。心无染着。凡夫颠倒。为欲所醉。[身*]荒迷
T48n2013_p0388b27U乱。不知其过。如捉花茎。不悟毒蛇。智人
T48n2013_p0388b28U观之。毒蛇之口。熊豹之手。猛火热铁。不以
T48n2013_p0388b29U为喻。铜柱铁床。焦背烂肠。血肉糜溃。痛彻
T48n2013_p0388c01U心髓。作如是观。唯苦无乐。革囊盛粪。脓血
T48n2013_p0388c02U之聚。外假香涂。内唯臭秽。不净流溢。虫蛆住
T48n2013_p0388c03U处。鲍肆厕孔。亦所不及。智者观之。但见发
T48n2013_p0388c04U毛爪齿。薄皮厚皮。肉血汗泪。涕唾脓脂。筋脉
T48n2013_p0388c05U脑膜。黄痰白痰。肝胆骨髓肺脾肾胃。心膏膀
T48n2013_p0388c06U胱。大肠小肠。生藏熟藏。屎尿臭处。如是等
T48n2013_p0388c07U物。一一非人。识风鼓击。妄生言语。诈为亲
T48n2013_p0388c08U友。其实怨妒。败德障道。为过至重。应当远
T48n2013_p0388c09U离。如避怨贼。是故智者观之。如毒蛇想。宁
T48n2013_p0388c10U近毒蛇。不亲女色。何以故。毒蛇杀人。一死一
T48n2013_p0388c11U生。女色系缚。百千万劫。种种楚毒。苦痛无
T48n2013_p0388c12U穷。谛察深思。难可附近。是以智者。切检三
T48n2013_p0388c13U衍。改往修来。背恶从善。不杀不盗。放生布
T48n2013_p0388c14U施。不行淫秽。常修梵行。日夜精勤。行道礼
T48n2013_p0388c15U拜。归凭三宝。志求解脱。于身命财。修三坚
T48n2013_p0388c16U法。知身虚幻。无有自性。色即是空。谁是我
T48n2013_p0388c17U者。一切诸法。但有假名。无一定实。是我身
T48n2013_p0388c18U者。四大五阴。一一非我。和合亦无。内外推
T48n2013_p0388c19U求。如水聚沫。浮泡阳焰。芭蕉幻化。镜像水
T48n2013_p0388c20U月。毕竟无人。无明不了。妄执为我。于非实
T48n2013_p0388c21U中。横生贪着。杀生偷盗。淫秽荒迷。竟夜终
T48n2013_p0388c22U朝。LL造业。虽非真实。善恶报应。如影随
T48n2013_p0388c23U形。作是观时。不以恶求。而养身命。应自观
T48n2013_p0388c24U身。如毒蛇想。为治病故。受于四事。身着衣
T48n2013_p0388c25U服。如裹痈疮。口餐滋味。如病服药。节身俭
T48n2013_p0388c26U口。不生奢泰。闻说少欲。深乐修行。故经云。
T48n2013_p0388c27U少欲头陀。善知止足。是人能入贤圣之道。何
T48n2013_p0388c28U以故。恶道众生。经无量劫。阙衣乏食。叫唤号
T48n2013_p0388c29U毒。饥寒切楚。皮骨相连。我今暂阙。未足为
T48n2013_p0389a01U苦。是故智者。贵法贱身。勤求至道。不顾形
T48n2013_p0389a02U命。是名净修身业。云何净修口业。深自思惟
T48n2013_p0389a03U口之四过。生死根本。增长众恶。倾覆万行。递
T48n2013_p0389a04U相是非。是故智者。欲拔其源。断除虚妄。修
T48n2013_p0389a05U四实语。正直柔软和合如实。此之四语。智者
T48n2013_p0389a06U所行。何以故。正直语者。能除绮语。柔软语
T48n2013_p0389a07U者。能除恶口。和合语者。能除两舌。如实语
T48n2013_p0389a08U者。能除妄语。正直语者有二。一称法说。令诸
T48n2013_p0389a09U闻者。信解明了。二称理说。令诸闻者。除疑遣
T48n2013_p0389a10U惑。柔软语者亦二。一者安慰语。令诸闻者。欢
T48n2013_p0389a11U喜亲近。二者宫商清雅。令诸闻者。爱乐受习。
T48n2013_p0389a12U和合语者亦二。一事和合者。见斗诤人。谏劝
T48n2013_p0389a13U令舍。不自称誉。卑逊敬物。二理和合者。见退
T48n2013_p0389a14U菩提心人。殷勤劝进。善能分别。菩提烦恼。平
T48n2013_p0389a15U等一相。如实语者亦二。一事实者。有则言
T48n2013_p0389a16U有。无则言无。是则言是。非则言非。二理实
T48n2013_p0389a17U者。一切众生。皆有佛性。如来涅。常住不
T48n2013_p0389a18U变。是以智者。行四实语。观彼众主。旷劫已
T48n2013_p0389a19U来。为彼四过之所颠倒。沉沦生死。难可出离。
T48n2013_p0389a20U我今欲拔其源。观彼口业。唇舌牙齿。咽喉脐
T48n2013_p0389a21U响。识风鼓击。音出其中。由心因缘。虚实两
T48n2013_p0389a22U别。实则利益。虚则损减。实是起善之根。虚
T48n2013_p0389a23U是生恶之本。善恶根本。由口言诠。诠善之言。
T48n2013_p0389a24U名为四正。诠恶之语。名为四邪。邪则就苦。正
T48n2013_p0389a25U则归乐。善是助道之缘。恶是败道之本。是故
T48n2013_p0389a26U智者要心扶正。实语自立。诵经念佛。观语实
T48n2013_p0389a27U相。言无所存。语默平等。是名净修口业。云何
T48n2013_p0389a28U净修意业。深自思惟。善恶之源。皆从心起。邪
T48n2013_p0389a29U念因缘。能生万恶。正观因缘。能生万善。故经
T48n2013_p0389b01U云。三界无别法。惟是一心作。当知心是万法
T48n2013_p0389b02U之根本也。云何邪念。无明不了。妄执为我。我
T48n2013_p0389b03U见坚固。贪嗔邪见。横计所有。生诸染着。故经
T48n2013_p0389b04U云。因有我故。便有我所。因我所故。起于断
T48n2013_p0389b05U常。六十二见。见思相续。九十八使。三界生
T48n2013_p0389b06U死。轮回不息。当知邪念。众恶之本。是故智
T48n2013_p0389b07U者制而不随。云何正观。彼我无差。色心不二。
T48n2013_p0389b08U菩提烦恼。本性非殊。生死涅。平等一照。故
T48n2013_p0389b09U经云。离我我所。观于平等。我及涅。此二皆
T48n2013_p0389b10U空。当知诸法。但有名字。故经云。乃至涅。
T48n2013_p0389b11U亦但有名字。又云。文字性离。名字亦空。何以
T48n2013_p0389b12U故。法不自名。假名诠法。法既非法。名亦非
T48n2013_p0389b13U名。名不当法。法不当名。名法无当。一切空
T48n2013_p0389b14U寂。故经云。法无名字。言语断故。是以妙相绝
T48n2013_p0389b15U名。真名非字。何以故。无为寂灭。至极微妙。
T48n2013_p0389b16U绝相离名。心言路绝。当知正观还源之要也。
T48n2013_p0389b17U是故智者正观因缘。万感斯遣。境智双忘。心
T48n2013_p0389b18U源净矣。是名净修意业。此应四仪。六根所对。
T48n2013_p0389b19U随缘了达。入道次第云尔
T48n2013_p0389b20U　　奢摩他颂第四
T48n2013_p0389b21U恰恰用心时。恰恰无心用。无心恰恰用。常用
T48n2013_p0389b22U恰恰无。夫念非忘尘。而不息尘。非息念而不
T48n2013_p0389b23U忘尘。忘则息念而忘。念息则忘尘而息。忘尘
T48n2013_p0389b24U而息。息无能息。息念而忘。忘无所忘。忘无
T48n2013_p0389b25U所忘。尘遗非对。息无能息。念灭非知。知灭对
T48n2013_p0389b26U遗。一向冥寂。[门@贝]尔无寄。妙性天然。如火得
T48n2013_p0389b27U空。火则自灭。空喻妙性之非相。火比妄念之
T48n2013_p0389b28U不生。其辞曰。忘缘之后寂寂。灵知之性历历。
T48n2013_p0389b29U无记昏昧昭昭。契真本空的的。惺惺寂寂是。
T48n2013_p0389c01U无记寂寂非。寂寂惺惺是。乱想惺惺非。若以
T48n2013_p0389c02U知知寂。此非无缘知。如手执如意。非无如意
T48n2013_p0389c03U手。若以自知知。亦非无缘知。如手自作拳。非
T48n2013_p0389c04U是不拳手。亦不知知寂。亦不自知知。不可为
T48n2013_p0389c05U无知。自性了然故。不同于木石。手不执如意。
T48n2013_p0389c06U亦不自作拳。不可为无手。以手安然故。不同
T48n2013_p0389c07U于兔角。复次修心渐次者。夫以知知物。物在
T48n2013_p0389c08U知亦在。若以知知知。知知则离物。物离犹知
T48n2013_p0389c09U在。起知知于知。后知若生时。前知早已灭。二
T48n2013_p0389c10U知既不并。但得前知灭。灭处为知境。能所俱
T48n2013_p0389c11U非真。前则灭灭引知。后则知知续灭。生灭相
T48n2013_p0389c12U续。自是轮回之道。今言知者。不须知知。但知
T48n2013_p0389c13U而已。则前不接灭。后不引起。前后断续。中间
T48n2013_p0389c14U自孤。当体不顾。应时消灭。知体既已灭。豁然
T48n2013_p0389c15U如托空。寂尔少时间。唯觉无所得。即觉无觉。
T48n2013_p0389c16U无觉之觉。异乎木石。此是初心处。冥然绝虑。
T48n2013_p0389c17U乍同死人。能所顿忘。纤缘尽净。[门@贝]尔虚寂。似
T48n2013_p0389c18U觉无知。无知之性。异乎木石。此是初心处。领
T48n2013_p0389c19U会难为。入初心时。三不应有。一恶。谓思惟世
T48n2013_p0389c20U间五欲等因缘。二善。谓思惟世间杂善等事。
T48n2013_p0389c21U三无记。谓善恶不思[门@贝]尔昏住。戒中三应须
T48n2013_p0389c22U具。一摄律仪戒。谓断一切恶。二摄善法戒。谓
T48n2013_p0389c23U修一切善。三饶益有情戒。谓誓度一切众生。
T48n2013_p0389c24U定中三应须别。一安住定。谓妙性天然本自
T48n2013_p0389c25U非动。二引起定。谓澄心寂怕发莹增明。三办
T48n2013_p0389c26U事定。谓定水凝清万像斯鉴。慧中三应须别。
T48n2013_p0389c27U一人空慧。谓了阴非我。即阴中无我。如龟毛
T48n2013_p0389c28U兔角。二法空慧。谓了阴等诸法。缘假非实。如
T48n2013_p0389c29U镜像水月。三空空慧。谓了境智俱空。是空亦
T48n2013_p0390a01U空。见中三应须识。一空见。谓见空而见非空。
T48n2013_p0390a02U二不空见。谓见不空而见非不空。三性空见。
T48n2013_p0390a03U谓见自性而见非性。偏中三应须简。一有法
T48n2013_p0390a04U身无般若解脱。二有般若无解脱法身。三有
T48n2013_p0390a05U解脱无法身般若。有一无二故不圆。不圆故
T48n2013_p0390a06U非性。又偏中三应须简。一有法身般若无解
T48n2013_p0390a07U脱。二有般若解脱无法身。三有解脱法身无
T48n2013_p0390a08U般若。有二无一故不圆。不圆故非性。圆中三
T48n2013_p0390a09U应须具。一法身不痴即般若。般若无着即解
T48n2013_p0390a10U脱。解脱寂灭即法身。二般若无着即解脱。解
T48n2013_p0390a11U脱寂灭即法身。法身不痴即般若。三解脱寂
T48n2013_p0390a12U灭即法身。法身不痴即般若。般若无着即解
T48n2013_p0390a13U脱。举一即具三。言三体即一。此因中三德。非
T48n2013_p0390a14U果上三德。欲知果上三德。法身有断德迩。因
T48n2013_p0390a15U断惑而显德。故名断德。自受用身有智德。具
T48n2013_p0390a16U四智真实功德故。他化二身。有大恩德。他受
T48n2013_p0390a17U用身。于十地菩萨有恩德故。三种化身。于菩
T48n2013_p0390a18U萨二乘异生有恩故。三谛四智。除成所作智。
T48n2013_p0390a19U为缘俗谛故。然法无浅深。而照之有明昧。心
T48n2013_p0390a20U非垢净。而解之有迷悟。创入初心。迷复何非
T48n2013_p0390a21U浅。终契圆理。达始何非深。迷之失理而自差。
T48n2013_p0390a22U悟之失差而即理。迷悟则同其致。故有渐次
T48n2013_p0390a23U名焉。复次初修心人。入门之后。须识五念。一
T48n2013_p0390a24U故起。二串习。三接续。四别生。五即静。故起
T48n2013_p0390a25U念者。谓起心思惟世间五欲。及杂善等事。串
T48n2013_p0390a26U习念者。谓无心故忆。忽尔思惟善恶等事。接
T48n2013_p0390a27U续念者。谓串习忽起。知心驰散。又不制止。更
T48n2013_p0390a28U复续前。思惟不住。别生念者。谓觉知前念是
T48n2013_p0390a29U散乱。即生惭愧改悔之心。即静念者。谓初坐
T48n2013_p0390b01U时。更不思惟世间善恶。及无记等事。即此作
T48n2013_p0390b02U功。故言即静。串习一念初生者。多接续故起
T48n2013_p0390b03U二念。懈怠者有别生一念。惭愧者多即静一
T48n2013_p0390b04U念。精进者有串习。接续故起别生四念为病。
T48n2013_p0390b05U即静一念为药。虽复药病有殊。总束俱名为
T48n2013_p0390b06U念。得此五念停息之时。名为一念相应。一念
T48n2013_p0390b07U者灵知之自性也。然五念是一念枝条。一念
T48n2013_p0390b08U是五念根本。复次若一念相应之时。须识六
T48n2013_p0390b09U种料简。一识病。二识药。三识对治。四识过
T48n2013_p0390b10U生。五识是非。六识正助。第一病者有二种。一
T48n2013_p0390b11U缘虑。二无记。缘虑者善恶二念也。虽复差殊。
T48n2013_p0390b12U俱非解脱。是故总束名为缘虑。无记者虽不
T48n2013_p0390b13U缘善恶等事。然俱非真心。但是昏住。此二种
T48n2013_p0390b14U名为病。第二药者。亦有二种。一寂寂。二惺
T48n2013_p0390b15U惺。寂寂谓不念外境善恶等事。惺惺谓不生
T48n2013_p0390b16U昏住无记等相。此二种名为药。第三对治者。
T48n2013_p0390b17U以寂寂治缘虑。以惺惺治昏住。用此二药。对
T48n2013_p0390b18U彼二病。故名对治。第四过生者。谓寂寂久生
T48n2013_p0390b19U昏住。惺惺久生缘虑。因药发病。故云过生。
T48n2013_p0390b20U第五识是非者。寂寂不惺惺。此乃昏住。惺惺
T48n2013_p0390b21U不寂寂。此乃缘虑。不惺惺不寂寂。此乃非但
T48n2013_p0390b22U缘虑。亦乃入昏而住。亦寂寂亦惺惺。非唯历
T48n2013_p0390b23U历。兼复寂寂。此乃还源之妙性也。此四句
T48n2013_p0390b24U者。前三句非。后一句是。故云识是非也。第六
T48n2013_p0390b25U正助者。以惺惺为正。以寂寂为助。此之二事。
T48n2013_p0390b26U体不相离。犹如病者。因杖而行。以行为正。以
T48n2013_p0390b27U杖为助。夫病者欲行。必先取杖。然后方行。修
T48n2013_p0390b28U心之人。亦复如是。必先息缘虑。令心寂寂。次
T48n2013_p0390b29U当惺惺。不致昏沈。令心历历。历历寂寂。二名
T48n2013_p0390c01U一体。更不异时。譬夫病者欲行。阙杖不可。正
T48n2013_p0390c02U行之时。假杖故能行。作功之者。亦复如是。历
T48n2013_p0390c03U历寂寂。不得异时。虽有二名。其体不别。又
T48n2013_p0390c04U曰。乱想是病。无记亦病。寂寂是药。惺惺亦
T48n2013_p0390c05U药。寂寂破乱想。惺惺治无记。寂寂生无记。惺
T48n2013_p0390c06U惺生乱想。寂寂虽能治乱想。而复还生无记。
T48n2013_p0390c07U惺惺虽能治无记。而复还生乱想。故曰惺惺
T48n2013_p0390c08U寂寂是无记。寂寂非寂寂。惺惺是。乱想惺惺
T48n2013_p0390c09U非。寂寂为助。惺惺为正。思之。复次料简之
T48n2013_p0390c10U后。须明识一念之中五阴。谓历历分别。明识
T48n2013_p0390c11U相应。即是识阴。领纳在心。即是受阴。心缘此
T48n2013_p0390c12U理。即是想阴。行用此理。即是行阴。污秽真
T48n2013_p0390c13U性。即是色阴。此五阴者。举体即是一念。此一
T48n2013_p0390c14U念者。举体全是五阴。历历见此一念之中。无
T48n2013_p0390c15U有主宰。即人空慧。见如幻化。即法空慧。是故
T48n2013_p0390c16U须识此五念及六种料简。愿勿嫌之。如取真
T48n2013_p0390c17U金。明识瓦砾。及以伪宝。但尽除之。纵不识
T48n2013_p0390c18U金。金体自现。何忧不得
T48n2013_p0390c19U　　毗婆舍那颂第五
T48n2013_p0390c20U夫境非智而不了。智非境而不生。智生则了
T48n2013_p0390c21U境而生。境了则智生而了。智生而了。了无所
T48n2013_p0390c22U了。了境而生。生无能生。生无能生。虽智而非
T48n2013_p0390c23U有。了无所了。虽境而非无。无即不无。有即非
T48n2013_p0390c24U有。有无双照。妙悟萧然。如火得薪。弥加炽
T48n2013_p0390c25U盛。薪喻发智之多境。火比了境之妙智。其辞
T48n2013_p0390c26U曰。达性空而非缚。虽缘假而无着。有无之境
T48n2013_p0390c27U双照。中观之心历落。若智了于境。即是境空。
T48n2013_p0390c28U智如眼了花。空是了花空眼。若智了于智。即
T48n2013_p0390c29U是智空。智如眼了眼。空是了眼空眼。智虽了
T48n2013_p0391a01U境空。及以了智空。非无了境智。境空智犹有。
T48n2013_p0391a02U了境智空智。无境智不了。如眼了花空。及以
T48n2013_p0391a03U了眼空。非无了花眼。花空眼犹有。了花眼空
T48n2013_p0391a04U眼。无花眼不了。复次一切诸法。悉假因缘。因
T48n2013_p0391a05U缘所生。皆无自性。一法既尔。万法皆然。境智
T48n2013_p0391a06U相从。于何不寂。何以故。因缘之法。性无差
T48n2013_p0391a07U别。故今之三界。轮回六道。升降净秽苦乐。凡
T48n2013_p0391a08U圣差殊。皆由三业四仪。六根所对。随情造业。
T48n2013_p0391a09U果报不同。善则受乐。恶则受苦。故经云。善恶
T48n2013_p0391a10U为因。苦乐为果。当知法无定相。随缘构集。缘
T48n2013_p0391a11U非我有。故曰性空。空故非异。万法皆如。故经
T48n2013_p0391a12U云。色即是空。四阴亦尔。如是则何独凡类缘
T48n2013_p0391a13U生。亦乃三乘圣果。皆从缘有。是故经云。佛种
T48n2013_p0391a14U从缘起。是以万机丛凑。达之者。则无非道场。
T48n2013_p0391a15U色像无边。悟之者则无非般若。故经云。色无
T48n2013_p0391a16U边故。当知般若亦无边。何以故。境非智而不
T48n2013_p0391a17U了。智非境而不生。智生则了境而生。境了则
T48n2013_p0391a18U智生而了。智生而了。了无所了。了境而生。生
T48n2013_p0391a19U无能生。生无能生。则内智寂寂。了无所了。则
T48n2013_p0391a20U外境如如。如寂无差。境智冥一。万累都泯。妙
T48n2013_p0391a21U旨存焉。故经云。般若无知。无所不知。如是则
T48n2013_p0391a22U妙旨非知。不知而知矣
T48n2013_p0391a23U　　优毕叉颂第六
T48n2013_p0391a24U夫定乱分政。动静之源莫二。愚慧乖路。明
T48n2013_p0391a25U之本非殊。群迷从暗而背明。舍静以求动。众
T48n2013_p0391a26U悟背动而从静。舍暗以求明。明生则转愚成
T48n2013_p0391a27U慧。静立则息乱成定。定立由乎背动。慧生因
T48n2013_p0391a28U乎舍暗。暗动连系于烦笼。静明相趋于物表。
T48n2013_p0391a29U物不能愚。功由于慧。烦不能乱。功由于定。
T48n2013_p0391b01U定慧更资于静明。愚乱相缠于暗动。动而能
T48n2013_p0391b02U静者。即乱而定也。暗而能明者。即愚而慧也。
T48n2013_p0391b03U如是则暗动之本无差。静明由兹合道。愚乱
T48n2013_p0391b04U之源非异。定慧于是同宗。宗同则无缘之慈。
T48n2013_p0391b05U定慧则寂而常照。寂而常照则双与。无缘之
T48n2013_p0391b06U慈则双夺。双夺故优毕叉。双与故毗婆奢摩。
T48n2013_p0391b07U以奢摩他故。虽寂而常照。以毗娑舍那故。虽
T48n2013_p0391b08U照而常寂。以优毕叉故。非照而非寂。照而常
T48n2013_p0391b09U寂故说俗而即真。寂而常照故说真而即俗。
T48n2013_p0391b10U非寂非照。故杜口于毗耶。复次观心十门。初
T48n2013_p0391b11U则言其法尔。次则出其观体。三则语其相应。
T48n2013_p0391b12U四则警其上慢。五则诫其疏怠。六则重出观
T48n2013_p0391b13U体。七则明其是非。八则简其诠旨。九则触途
T48n2013_p0391b14U成观。十则妙契玄源。第一言其法尔者。夫心
T48n2013_p0391b15U性虚通。动静之源莫二。真如绝虑。缘计之念
T48n2013_p0391b16U非殊。惑见纷驰。穷之则唯一寂。灵源不状。鉴
T48n2013_p0391b17U之则以千差。千差不同。法眼之名自立。一寂
T48n2013_p0391b18U非异。慧眼之号斯存。理量双消。佛眼之功圆
T48n2013_p0391b19U着。是以三谛一境。法身之理恒清。三智一心。
T48n2013_p0391b20U般若之明常照。境智冥合。解脱之应随机。非
T48n2013_p0391b21U纵非横。圆伊之道玄会。故知三德妙性。宛尔
T48n2013_p0391b22U无乖。一心深广难思。何出要而非路。是以即
T48n2013_p0391b23U心为道者。可谓寻流而得源矣。第二出其观
T48n2013_p0391b24U体者。只知一念即空不空。非空非不空。第三
T48n2013_p0391b25U语其相应者。心与空相应。则讥毁赞誉。何忧
T48n2013_p0391b26U何喜。身与空相应。则刀割香涂。何苦何乐。依
T48n2013_p0391b27U报与空相应。则施与劫夺。何得何失。心与空
T48n2013_p0391b28U不空相应。则爱见都忘。慈悲普救。身与空不
T48n2013_p0391b29U空相应。则内同枯木。外现威仪。依报与空不
T48n2013_p0391c01U空相应。则永绝贪求。资财给济。心与空不空
T48n2013_p0391c02U非空非不空相应。则实相初明。开佛知见。身
T48n2013_p0391c03U与空不空非空非不空相应。则一尘入正受。
T48n2013_p0391c04U诸尘三昧起。依报与空不空非空非不空相
T48n2013_p0391c05U应。则香台宝阁。严土化生。第四警其上慢者。
T48n2013_p0391c06U若不尔者。则未相应也。第五诫其疏怠者。然
T48n2013_p0391c07U渡海应须上船。非船何以能渡。修心必须入
T48n2013_p0391c08U观。非观无以明心。心尚未明。相应何日。思之
T48n2013_p0391c09U勿自恃也。第六重出观体者。q知一念即空
T48n2013_p0391c10U不空。非有非无。不知即念即空不空。非非有
T48n2013_p0391c11U非非无。第七明其是非者。心不是有。心不是
T48n2013_p0391c12U无。心不非有。心不非无。是有是无即堕是。非
T48n2013_p0391c13U有非无即堕非。如是q是。是非之非。未是非
T48n2013_p0391c14U是。非非之是。今以双非破两是。是破非是。犹
T48n2013_p0391c15U是非又以双非破两非。非破非非即是是。如
T48n2013_p0391c16U是q是非是。非非之是未是。不非不不非。不
T48n2013_p0391c17U是不不是。是非之惑。绵微难见。神清虑静。细
T48n2013_p0391c18U而研之。第八简其诠旨者。然而至理无言。假
T48n2013_p0391c19U文言以明其旨。旨宗非观。藉修观以会其宗。
T48n2013_p0391c20U若旨之未明。则言之未的。若宗之未会。则观
T48n2013_p0391c21U之未深。深观乃会其宗。的言必明其旨。旨宗
T48n2013_p0391c22U既其明会。言观何得存存耶。第九触途成观
T48n2013_p0391c23U者。夫再演言辞。重标观体。欲明宗旨无异。言
T48n2013_p0391c24U观有逐方移。移言则言理无差。改观则观旨
T48n2013_p0391c25U不异。不异之旨即理。无差之理即宗。宗旨一
T48n2013_p0391c26U而二名。言观明其弄引耳。第十妙契玄源者。
T48n2013_p0391c27U夫悟心之士。宁执观而迷旨。达教之人。岂滞
T48n2013_p0391c28U言而惑理。理明则言语道断。何言之能议。旨
T48n2013_p0391c29U会则心行处灭。何观之能思心。言不能思议
T48n2013_p0392a01U者。可谓妙契寰中矣
T48n2013_p0392a02U　　三乘渐次第七
T48n2013_p0392a03U夫妙道冲微。理绝名相之表。至真虚寂。量超
T48n2013_p0392a04U群数之外。而能无缘之慈。随有机而感应。不
T48n2013_p0392a05U二之旨。逐根性以区分。顺物忘怀。施而不作。
T48n2013_p0392a06U终日说示。不异无言。设教多途。无乖一揆。是
T48n2013_p0392a07U以大圣慈悲。随机利物。统其幽致。群籍非殊。
T48n2013_p0392a08U中下之流。观谛缘而自小。高上之士。御六度
T48n2013_p0392a09U而成大。由是品类愚迷。无能自晓。或因说而
T48n2013_p0392a10U悟解。故号声闻。原其所修。四谛而为本行。观
T48n2013_p0392a11U无常而生恐。念空寂以求安。患六道之轮回。
T48n2013_p0392a12U恶三界之生死。见苦常怀厌离断集。恒畏其
T48n2013_p0392a13U生证灭。独契无为修道。惟论自度。大誓之心
T48n2013_p0392a14U未普。摄化之道无施。六和之敬空然。三界之
T48n2013_p0392a15U慈靡运。因乖万行。果阙圆常。六度未修。非小
T48n2013_p0392a16U何类。如是则声闻之道也。或有不因他话。自
T48n2013_p0392a17U悟非常。偶缘散而体真。故名缘觉。原其所习。
T48n2013_p0392a18U十二因缘。而为本行。观无明而即空。达诸行
T48n2013_p0392a19U而无作。二因既非其业。五果之报何酬。爱取
T48n2013_p0392a20U有以无疵。老死亦何所累。故能然独脱。静
T48n2013_p0392a21U处幽居。观物变而悟非常。睹秋零而入真道。
T48n2013_p0392a22U四仪庠序。摄心虑以恬愉。性好单栖。憩间林
T48n2013_p0392a23U而自适。不忻说法。现神力以化他。无佛之世。
T48n2013_p0392a24U出兴作佛。灯之后焰。身惟善寂。意玩清虚。独
T48n2013_p0392a25U宿孤峰。观缘散灭。利他不普。自益未圆。于下
T48n2013_p0392a26U有胜。于上不足。两非其类。位处中乘。如此辟
T48n2013_p0392a27U支佛道也。如其根性本明。玄功宿着。学非博
T48n2013_p0392a28U涉。解自生知。心无所缘。而能利物。慈悲至
T48n2013_p0392a29U大。爱见之所不拘。终日度生。不见生之可度。
T48n2013_p0392b01U一异齐旨。解惑同源。人法俱空。故名菩萨。原
T48n2013_p0392b02U其所修。六度而为正因。行施则尽命倾财。持
T48n2013_p0392b03U戒则吉罗无犯。忍辱则深明非我。割截何伤。
T48n2013_p0392b04U安耐毁誉。八风不动。精进则勤求至道。如救
T48n2013_p0392b05U头然。自行化他。刹那之顷无间。禅那则身心
T48n2013_p0392b06U寂怕。安般希微。住寂定以自资。运四仪而利
T48n2013_p0392b07U物。智慧则了知缘起。自性无生。万法皆如。真
T48n2013_p0392b08U源至寂。虽知烦恼无可舍。菩提无可取。而能
T48n2013_p0392b09U不证无为。度生长劫。广修万行。等观群方。下
T48n2013_p0392b10U及谛缘。上该不共。大誓之心普被。四摄之道
T48n2013_p0392b11U通收。总三界以为家。括四生而为子。悲智双
T48n2013_p0392b12U运。福慧两严。超越二乘。独居其上。如是则大
T48n2013_p0392b13U乘之道也。是以一真之理。逐根性以阶差。取
T48n2013_p0392b14U益随机。三乘之唱备矣。然而至理虚玄。穷微
T48n2013_p0392b15U绝妙。尚非其一。何是于三。不三之三而言三。
T48n2013_p0392b16U不一之一而言一。一三非三尚不三。三一之
T48n2013_p0392b17U一亦何一。一不一自非三。三不三自非一。非
T48n2013_p0392b18U一一非三不留。非三三非一不立。不立之一
T48n2013_p0392b19U本无三。不留之三本无一。一三本无无亦无。
T48n2013_p0392b20U无无无本故妙绝。如是则一何所分。三何所
T48n2013_p0392b21U合。合分自于人耳。何理异于言哉。譬夫三兽
T48n2013_p0392b22U渡河。河一宁从兽合。复何独河非兽合。亦乃
T48n2013_p0392b23U兽不河。分河尚不成。三河岂得以河而合兽。
T48n2013_p0392b24U兽尚不成一。兽岂得以兽而成河。河非兽而
T48n2013_p0392b25U何三。兽非河而何一。一河独包三兽。而河未
T48n2013_p0392b26U曾三。三兽共履一河。而兽未尝一。兽之非一。
T48n2013_p0392b27U明其足有短长。河之不三。知其水无深浅。水
T48n2013_p0392b28U无深浅。譬法之无差。足有短长。类智之有明
T48n2013_p0392b29U昧。如是则法本无三。而人自三耳。今之三乘
T48n2013_p0392c01U之初。四谛最标其首。法之既以无差。四谛亦
T48n2013_p0392c02U何非大。而言声闻观之。位居其小者哉。是知
T48n2013_p0392c03U谛以于河。人之若兽。声闻最劣。与兔为俦。虽
T48n2013_p0392c04U复奔波。宁穷浪底。未能知其深极。位自居卑。
T48n2013_p0392c05U何必观谛之流。一概同其成小。如其智照高
T48n2013_p0392c06U明。量齐香象者。则可以穷源尽际。焕然成大
T48n2013_p0392c07U矣。故知下智观者。得声闻果。中智观者。得缘
T48n2013_p0392c08U觉果。上智观者。得菩萨果。明宗皎然。岂容图
T48n2013_p0392c09U度者矣。是以声闻见苦而断集。缘觉悟集散
T48n2013_p0392c10U而观离。菩萨了达真源。知集本无和合。三人
T48n2013_p0392c11U同观四谛。证果之所差殊。良由观有浅深。对
T48n2013_p0392c12U照明其高下耳。是以下乘行下。中上之所未
T48n2013_p0392c13U修。上乘行上。而修中下。中行中下。不修于
T48n2013_p0392c14U上。上中下之在人。非谛令其大小耳。然三乘
T48n2013_p0392c15U虽殊。同归出苦之要。声闻虽小。见爱之惑已
T48n2013_p0392c16U祛。故于三界无忧。分段之形灭矣。三明照
T48n2013_p0392c17U耀。开朗八万之劫。现前六通。纵任无为。山壁
T48n2013_p0392c18U游之直度。时复空中行住。或坐卧之安然。泛
T48n2013_p0392c19U沼则轻若鸿毛。涉地则犹如履水。九定之功
T48n2013_p0392c20U满足。十八之变随心。然三藏之佛。望六根清
T48n2013_p0392c21U净位。有齐有劣。同除四住。此处为齐。若伏无
T48n2013_p0392c22U明。三藏则劣。佛尚为劣。二乘可知。望上断伏
T48n2013_p0392c23U虽殊。于下悟迷有隔。如是则二乘何咎。而欲
T48n2013_p0392c24U不修者哉。如来为对大根。引归宝所。令修种
T48n2013_p0392c25U智。同契圆伊。或毁或誉。抑扬当时耳。凡夫不
T48n2013_p0392c26U了预畏被呵。宁知见爱尚存。去二乘而甚远。
T48n2013_p0392c27U虽复言其修道。惑使诸所不祛。非惟身口未
T48n2013_p0392c28U端。亦乃心由谄曲。见生自意。解背真诠。圣教
T48n2013_p0392c29U之所不依明师未曾承受。根缘非唯宿习。见
T48n2013_p0393a01U解未预生知。而能世智辩聪谈论。以之终日。
T48n2013_p0393a02U时复牵于经语。曲会私情。纵邪说以诳愚人。
T48n2013_p0393a03U拨因果而排罪福。顺情则嬉怡生爱。违意则
T48n2013_p0393a04U[怡-台+于][怡-台+诸]怀嗔。三受之状固然。称位乃俦菩萨。初
T48n2013_p0393a05U篇之非未免。过人之衅又萦。大乘之所不修。
T48n2013_p0393a06U而复讥于小学。恣一时之强口。谤说之患铿
T48n2013_p0393a07U然。三涂苦轮。报之长劫。哀哉吁哉。言及怆然
T48n2013_p0393a08U悲酸矣。然而达性之人。对境弥加其照。忘心
T48n2013_p0393a09U之士。相善不涉其怀。况乎三业之邪非。宁有
T48n2013_p0393a10U历心于尘滴。是以鉴玄之侣。净三受于心源。
T48n2013_p0393a11U涤秽之流。扫七支于身口。无情罔侵尘叶。有
T48n2013_p0393a12U识无恼螟。幽涧未足比其清。飞雪无以方
T48n2013_p0393a13U其素。眷德若羽群扬翅。望星月以穷高。弃恶
T48n2013_p0393a14U若鳞众惊钩。投江瀛而尽底。玄曦惭其照远。
T48n2013_p0393a15U上界恧以缘消。境智合以圆虚。定慧均而等
T48n2013_p0393a16U妙。桑田改而心无易。海岳迁而志不移。而能
T48n2013_p0393a17U处愦非喧。凝神挺照。心源朗净。慧解无方。观
T48n2013_p0393a18U法性而达真如。鉴金文而依了义。如是则一
T48n2013_p0393a19U念之中。何法门而不具。如其妙慧未彰。心无
T48n2013_p0393a20U准的。解非契理。行阙超尘。乖法性而顺常情。
T48n2013_p0393a21U背圆诠而执权说。如是则次第随机。对根缘
T48n2013_p0393a22U而设教矣。是以叙其纲纪。委悉余所。未明深
T48n2013_p0393a23U浅宗途。略言其趣。三乘之学。影响知其分位
T48n2013_p0393a24U耳
T48n2013_p0393a25U　　事理不二第八
T48n2013_p0393a26U夫妙悟通衢。则山河非壅。迷名滞相。则丝毫
T48n2013_p0393a27U成隔。然万法本源。由来实相。尘沙惑趣。原是
T48n2013_p0393a28U真宗。故物像无边。般若无际者。以其法性本
T48n2013_p0393a29U真。了达成智故也。譬夫行由通径。则万里可
T48n2013_p0393b01U期。如其触物冲渠。则终朝域内。以其不知物
T48n2013_p0393b02U有无形之畔。渠有穷虚之域故也。是以学游
T48n2013_p0393b03U中道。则实相可期。如其执有滞无。则终归边
T48n2013_p0393b04U见。以其不知有有非有之相。无有非无之实
T48n2013_p0393b05U故也。今之色相纷纭。穷之则非相。音声吼唤。
T48n2013_p0393b06U究之则无言。迷之则谓有形声。悟之则知其
T48n2013_p0393b07U[门@贝]寂。如是则真谛不乖于事理。即事理之体
T48n2013_p0393b08U元真。妙智不异于了知。即了知之性元智。然
T48n2013_p0393b09U而妙旨绝言。假文言以诠旨。真宗非相。假名
T48n2013_p0393b10U相以标宗。譬夫象非雪山。假雪山而类象。此
T48n2013_p0393b11U但取其能类耳。岂以雪山而为象耶。今之法
T48n2013_p0393b12U非常而执有。有假非有以破常。性非断而执
T48n2013_p0393b13U无。假非无而破断。类夫净非水灰。假水灰而
T48n2013_p0393b14U洗净者。此但取其能洗耳。岂以水灰而为净
T48n2013_p0393b15U耶。故知中道不偏。假二边而辨正。断常非
T48n2013_p0393b16U是。寄无有以明非。若有若无言既非。非有非
T48n2013_p0393b17U无亦何是。信知妙达玄源者。非常情之所测
T48n2013_p0393b18U也。何者。夫妄非愚出。真不智生。达妄名真。
T48n2013_p0393b19U迷真曰妄。岂有妄随愚变。真逐智回。真妄不
T48n2013_p0393b20U差。愚智自异耳。夫欲妙识玄宗。必先审其
T48n2013_p0393b21U愚智。若欲审其愚智。善须明其真妄。若欲明
T48n2013_p0393b22U其真妄。复当究其名体。名体若分。真妄自辨。
T48n2013_p0393b23U真妄既辨。愚智迢然。是以愚无了智之能。智
T48n2013_p0393b24U有达愚之实。故知非智无以明其真妄。非智
T48n2013_p0393b25U莫能辨其名体。何者或有名而无体。或因体
T48n2013_p0393b26U而施名。名体混绪。实难穷究矣。是以体非名
T48n2013_p0393b27U而不辨。名非体而不施。言体必假其名。语名
T48n2013_p0393b28U必藉其体。今之体外施名者。此但名其无体
T48n2013_p0393b29U耳。岂有体当其名耶。譬夫兔无角而施名。此
T48n2013_p0393c01U则名其无角耳。岂有角当其名耶。无体而施
T48n2013_p0393c02U名者。则名无实名也。名无实名。则所名无也。
T48n2013_p0393c03U所名既无。能名不有也。何者。设名本以名其
T48n2013_p0393c04U体。无体何以当其名。言体本以当其名。无名
T48n2013_p0393c05U何以当其体。体无当而非体。名无名而非名。
T48n2013_p0393c06U此则何独体而元虚。亦乃名而本寂也。然而
T48n2013_p0393c07U无体当名。由来若此。名之体当。何所云为。夫
T48n2013_p0393c08U体不自名。假他名而名我体。名非自设。假他
T48n2013_p0393c09U体而施我名。若体之未形。则名何所名。若名
T48n2013_p0393c10U之未设。则体何所明。然而明体虽假其名。不
T48n2013_p0393c11U为不名而无体耳。设名要因其体。无体则名
T48n2013_p0393c12U之本无。如是则体不名生。名生于体耳。今之
T48n2013_p0393c13U体在名前。名从体后辨者。如此则设名以名
T48n2013_p0393c14U其体。故知体是名源耳。则名之所由缘起于
T48n2013_p0393c15U体。体之元绪何所因依。夫体不我形。假缘会
T48n2013_p0393c16U而成体。缘非我会。因会体而成缘。若体之未
T48n2013_p0393c17U形。则缘何所会。若缘之未会。则体何所形。体
T48n2013_p0393c18U形则缘会而形。缘会则体形而会。体形而会
T48n2013_p0393c19U则明。形无别会。形无别会。则会本无也。缘会
T48n2013_p0393c20U而形则明。会无别形。会无别形。则形本无也。
T48n2013_p0393c21U是以万法从缘。无自体耳。体而无自。故名性
T48n2013_p0393c22U空。性之既空。虽缘会而非有。缘之既会。虽性
T48n2013_p0393c23U空而不无。是以缘会之有。有而非有。性空之
T48n2013_p0393c24U无。无而不无。何者会即性空。故言非有。空即
T48n2013_p0393c25U缘会。故曰非无。今言不有不无者。非是离有
T48n2013_p0393c26U别有一无也。亦非离无别有一有也。如是则
T48n2013_p0393c27U明法非有无。故以非有非无名耳。不是非有
T48n2013_p0393c28U非无。既非有无。又非非有非非无也。如是何
T48n2013_p0393c29U独言语道断。亦乃心行处灭也
T48n2013_p0394a01U　　劝友人书第九
T48n2013_p0394a02U　　婺州浦阳县佐溪山朗禅师召大师山居书
T48n2013_p0394a03U自到灵溪。泰然心意。高低峰顶。振锡常游。石
T48n2013_p0394a04U室岩龛。拂乎宴坐。青松碧沼。明月自生。风扫
T48n2013_p0394a05U白云。纵目千里。名花香果。峰鸟衔将。猿啸长
T48n2013_p0394a06U吟。远近皆听。锄头当枕。细草为毡。世上峥
T48n2013_p0394a07U嵘。竞争人我。心地未达。方乃如斯。傥有寸
T48n2013_p0394a08U阴。愿垂相访
T48n2013_p0394a09U　　大师答朗禅师书
T48n2013_p0394a10U自别以来。经今数载。遥心眷想。时复成劳。忽
T48n2013_p0394a11U奉来书。适然无虑。不委信后。道体如何。法味
T48n2013_p0394a12U资神。故应清乐也。玄觉粗得延时。钦咏德音。
T48n2013_p0394a13U非言可述。承怀节操。独处幽栖。泯迹人间。潜
T48n2013_p0394a14U形山谷。亲朋绝往。鸟兽时游。竟夜绵绵。终朝
T48n2013_p0394a15U寂寂。视听都息。心累[门@贝]然。独宿孤峰。端居树
T48n2013_p0394a16U下。息繁餐道。诚合如之。然而正道寂寥。虽有
T48n2013_p0394a17U修而难会。邪徒扰。乃无习而易亲。若非解
T48n2013_p0394a18U契玄宗。行符真趣者。则未可幽居抱拙。自谓
T48n2013_p0394a19U一生欤。应当博问先知。伏膺诚恳。执掌屈膝。
T48n2013_p0394a20U整意端容。晓夜忘疲。始终虔仰。折挫身口。蠲
T48n2013_p0394a21U矜怠慢。不顾形骸。专精至道者。可谓澄神方
T48n2013_p0394a22U寸欤。夫欲采妙探玄。实非容易。决择之次。如
T48n2013_p0394a23U履轻冰。必须侧耳目而奉玄音。肃情尘而赏
T48n2013_p0394a24U幽致。忘言宴旨。濯累餐微。夕惕朝询。不滥丝
T48n2013_p0394a25U发。如是则乃可潜形山谷。寂累绝群哉。其或
T48n2013_p0394a26U心径未通。瞩物成壅。而欲避求静者。尽世
T48n2013_p0394a27U未有其方。况乎郁郁长林。峨峨耸峭。鸟兽呜
T48n2013_p0394a28U咽。松竹森梢。水石峥嵘。风枝萧索。藤萝萦
T48n2013_p0394a29U绊。云雾氤氲。节物衰荣。晨昏眩晃。斯之种
T48n2013_p0394b01U类。岂非喧杂耶。故知见惑尚纡。触途成滞耳。
T48n2013_p0394b02U是以先须识道后乃居山。若未识道而先居
T48n2013_p0394b03U山者。但见其山。必忘其道。若未居山而先识
T48n2013_p0394b04U道者。但见其道。必忘其山。忘山则道性怡
T48n2013_p0394b05U神。忘道则山形眩目。是以见道忘山者。人间
T48n2013_p0394b06U亦寂也。见山忘道者。山中乃喧也。必能了阴
T48n2013_p0394b07U无我。无我谁住人间。若知阴入如空。空聚何
T48n2013_p0394b08U殊山谷。如其三毒未祛。六尘尚扰。身心自相
T48n2013_p0394b09U矛盾。何关人山之喧寂耶。且夫道性冲虚。万
T48n2013_p0394b10U物本非其累。真慈平等。声色何非道乎。特因
T48n2013_p0394b11U见倒惑生。遂成轮转耳。若能了境非有。触目
T48n2013_p0394b12U无非道场。知了本无。所以不缘而照。圆融法
T48n2013_p0394b13U界。解惑何殊。以含灵而辨悲。即想念而明智。
T48n2013_p0394b14U智生则法应圆照。离境何以观悲。悲智理合
T48n2013_p0394b15U通收。乖生何以能度。度尽生而悲大。照穷境
T48n2013_p0394b16U以智圆。智圆则喧寂同观。悲大则怨亲普救。
T48n2013_p0394b17U如是则何假长居山谷。随处任缘哉。况乎法
T48n2013_p0394b18U法虚融。心心寂灭。本自非有。谁强言无。何喧
T48n2013_p0394b19U扰之可喧。何寂静之可寂。若知物我冥一。彼
T48n2013_p0394b20U此无非道场。复何[狂-王+旬]喧杂于人间。散寂寞于
T48n2013_p0394b21U山谷。是以释动求静者。憎枷爱也。离怨求
T48n2013_p0394b22U亲者。厌槛忻笼也。若能慕寂于喧。市廛无非
T48n2013_p0394b23U宴坐。征违纳顺。怨债由来善友矣。如是则劫
T48n2013_p0394b24U夺毁辱。何曾非我本师。叫唤喧烦。无非寂灭。
T48n2013_p0394b25U故知妙道无形。万像不乖。其致真如寂灭。众
T48n2013_p0394b26U响靡异其源。迷之则见倒惑生。悟之则违顺
T48n2013_p0394b27U无地。[门@贝]寂非有缘会而能生峨嶷非无缘散
T48n2013_p0394b28U而能灭。灭既非灭以何灭灭。生既非生以何
T48n2013_p0394b29U生生。生灭既虚。实相常住矣。是以定水滔滔。
T48n2013_p0394c01U何念尘而不洗。智灯了了。何惑雾而不祛。乖
T48n2013_p0394c02U之则六趣循环。会之则三涂迥出。如是则何
T48n2013_p0394c03U不乘慧舟而游法海。而欲驾折轴于山谷者
T48n2013_p0394c04U哉。故知物类纭纭。其性自一。灵源寂寂。不照
T48n2013_p0394c05U而知实相。天真灵智非造。人迷谓之失。人悟
T48n2013_p0394c06U谓之得。得失在于人。何关动静者乎。譬夫未
T48n2013_p0394c07U解乘舟。而欲怨其水曲者哉。若能妙识玄宗。
T48n2013_p0394c08U虚心冥契。动静常短。语默恒规。寂尔有归。恬
T48n2013_p0394c09U然无间。如是则乃可逍遥山谷。放旷郊[邱-丘+(序-予+墨)]。游
T48n2013_p0394c10U逸形仪。寂怕心腑。恬澹息于内。萧散扬于外。
T48n2013_p0394c11U其身兮若拘。其心兮若泰。现形容于寰宇。潜
T48n2013_p0394c12U幽灵于法界。如是则应机有感。适然无准矣。
T48n2013_p0394c13U因信略此。余更何申。若非志朋。安敢轻触。宴
T48n2013_p0394c14U寂之暇。时暂思量。予必诳言。无当看竟。回充
T48n2013_p0394c15U纸烬耳不宣。同友玄觉和南
T48n2013_p0394c16U　　发愿文第十
T48n2013_p0394c17U稽首圆满遍知觉。寂静平等本真源。相好严
T48n2013_p0394c18U特非有无。慧明普照微尘刹。稽首湛然真妙
T48n2013_p0394c19U觉。甚深十二修多罗。非文非字非言诠。一音
T48n2013_p0394c20U随类皆明了。稽首清净诸贤圣。十方和合应
T48n2013_p0394c21U真僧。执持禁戒无有违。振锡携瓶利含识。卵
T48n2013_p0394c22U生胎生及湿化。有色无色想非想。非有非无
T48n2013_p0394c23U想杂类。六道轮回不暂停。我今稽首归三宝。
T48n2013_p0394c24U普为众生发道心。群生沉沦苦海中。愿因诸
T48n2013_p0394c25U佛法僧力。慈悲方便拔诸苦。不舍弘愿济含
T48n2013_p0394c26U灵。化力自在度无穷。恒沙众生成正觉。说此
T48n2013_p0394c27U偈已。我复稽首归依。十方三世。一切诸佛法
T48n2013_p0394c28U僧前。承三宝力。志心发愿。修无上菩提。契从
T48n2013_p0394c29U今生。至成正觉。中间决定。勤求不退。未得道
T48n2013_p0395a01U前。身无横病。寿不中夭。正命尽时。不见恶
T48n2013_p0395a02U相。无诸恐怖。不生颠倒。身无苦痛。心不散
T48n2013_p0395a03U乱。正慧明了。不经中阴。不入地狱。畜生饿
T48n2013_p0395a04U鬼。水陆空行。天魔外道。幽冥鬼神。一切杂
T48n2013_p0395a05U形。皆悉不受。长得人身。聪明正直。不生恶
T48n2013_p0395a06U国。不值恶王。不生边地。不受贫苦。奴婢女
T48n2013_p0395a07U形。黄门二根。黄发黑齿。顽愚暗钝。丑陋残
T48n2013_p0395a08U缺。盲聋喑哑。凡是可恶。毕竟不生。出处中
T48n2013_p0395a09U国。正信家生。常得男身。六根完具。端正香
T48n2013_p0395a10U洁。无诸垢秽。志意和雅。身安心静。不贪嗔
T48n2013_p0395a11U痴。三毒永断。不造众恶。恒思诸善。不作王
T48n2013_p0395a12U臣。不为使命。不愿荣饰。安贫度世。少欲知
T48n2013_p0395a13U足。不长畜积。衣食供身。不行偷盗。不杀众
T48n2013_p0395a14U生。不啖鱼肉。敬爱含识。如我无异。性行柔
T48n2013_p0395a15U软。不求人过。不称己善。不与物诤。怨亲平
T48n2013_p0395a16U等。不起分别。不生憎爱。他物不。自财不
T48n2013_p0395a17U吝。不乐侵犯。恒怀质直。心不卒暴。常乐谦
T48n2013_p0395a18U下。口无恶说。身无恶行。心不谄曲。三业清
T48n2013_p0395a19U净。在处安隐。无诸障难。窃盗劫贼。王法牢
T48n2013_p0395a20U狱。枷杖钩锁。刀枪箭槊。猛兽毒虫。堕峰溺
T48n2013_p0395a21U水。火烧风飘。雷惊霹雳。树折岩颓。堂崩栋
T48n2013_p0395a22U朽。挝打怖畏。趁逐围绕。执捉系缚。加诬毁
T48n2013_p0395a23U谤。横注钩牵。凡诸难事。一切不受。恶鬼飞
T48n2013_p0395a24U灾。天行毒疠。邪魔魍魉。若河若海。崇山穹
T48n2013_p0395a25U岳。居止树神。凡是灵只。闻我名者。见我形
T48n2013_p0395a26U者。发菩提心。悉相覆护。不相侵恼。昼夜安
T48n2013_p0395a27U隐。无诸惊惧。四大康强。六根清净。不染六
T48n2013_p0395a28U尘。心无乱想。不有昏滞。不生断见。不着空
T48n2013_p0395a29U有。远离诸相。信奉能仁。不执己见。悟解明
T48n2013_p0395b01U了。生生修习。正慧坚固。不被魔摄。大命终
T48n2013_p0395b02U时。安然快乐。舍身受身。无有怨对。一切众
T48n2013_p0395b03U生。同为善友。所生之处。值佛闻法。童真出
T48n2013_p0395b04U家。为僧和合。身身之服。不离袈裟。食食之
T48n2013_p0395b05U器。不乖盂钵。道心坚固。不生x慢。敬重三
T48n2013_p0395b06U宝。常修梵行。亲近明师。随善知识。深信正
T48n2013_p0395b07U法。勤行六度。读诵大乘。行道礼拜。妙味香
T48n2013_p0395b08U花。音声赞呗。灯烛台观。山海林泉。空中平
T48n2013_p0395b09U地。世间所有。微尘已上。悉持供养。合集功
T48n2013_p0395b10U德。回助菩提。思惟了义。志乐间静。清素寂
T48n2013_p0395b11U默。不爱喧扰。不乐群居。常好独处。一切无
T48n2013_p0395b12U求。专心定慧。六通具足。化度众生。随心所
T48n2013_p0395b13U愿。自在无碍。万行成就。精妙无穷。正直圆
T48n2013_p0395b14U明。志成佛道。愿以此善根。普及十方界。上
T48n2013_p0395b15U穷有顶。下极风轮。天上人间。六道诸身。一
T48n2013_p0395b16U切含识。我所有功德。悉与众生共。尽于微尘
T48n2013_p0395b17U劫。不惟一众生。随我有善根。普皆充薰饰。地
T48n2013_p0395b18U狱中苦恼。南无佛法僧。称佛法僧名。愿皆蒙
T48n2013_p0395b19U解脱。饿鬼中苦恼。南无佛法僧。称佛法僧名。
T48n2013_p0395b20U愿皆蒙解脱。畜生中苦恼。南无佛法僧。称佛
T48n2013_p0395b21U法僧名。愿皆蒙解脱。天人阿修罗。恒沙诸含
T48n2013_p0395b22U识。八苦相煎迫。南无佛法僧。因我此善根。普
T48n2013_p0395b23U免诸缠缚。南无三世佛。南无修多罗。菩萨声
T48n2013_p0395b24U闻僧。微尘诸圣众。不舍本慈悲。摄受群生类。
T48n2013_p0395b25U尽空诸含识。归依佛法僧。离苦出三涂。疾得
T48n2013_p0395b26U超三界。各发菩提心。昼夜行般若。生生勤精
T48n2013_p0395b27U进。常如救头然。先得菩提时。誓愿相度脱。
T48n2013_p0395b28U我行道礼拜。我诵经念佛。我修戒定慧。南无
T48n2013_p0395b29U佛法僧。普愿诸众生。悉皆成佛道。我等诸含
T48n2013_p0395c01U识。坚固求菩提。顶礼佛法僧。愿早成正觉
T48n2013_p0395c02U禅宗永嘉集(终)