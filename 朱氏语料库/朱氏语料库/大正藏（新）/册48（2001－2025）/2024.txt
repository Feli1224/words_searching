【经文资讯】大正新修大藏经 第四十八册 No. 2024《禅关策进》
【版本记录】CBETA 电子佛典 V1.19 (Big5) 普及版，完成日期：2001/05/31
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 48, No. 2024 禅关策进
# CBETA Chinese Electronic Tripitaka V1.19 (Big5) Normalized Version, Release Date: 2001/05/31
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T48n2024_p1097c10U
T48n2024_p1097c11U
T48n2024_p1097c12U　　No. 2024
T48n2024_p1097c13U禅关策进序
T48n2024_p1097c14U
T48n2024_p1097c15U禅曷为有关乎。道无内外。无出入。而人之为
T48n2024_p1097c16U道。也有迷悟。于是大知识关吏。不得不时其
T48n2024_p1097c17U启闭。慎其锁钥。严其勘核。俾异言服私越度
T48n2024_p1097c18U者。无所售其奸。而关之不易透。亦已久矣。予
T48n2024_p1097c19U初出家。得一帙于坊间。曰禅门佛祖纲目。中
T48n2024_p1097c20U所载多古尊宿。自叙其参学时始之难入。中
T48n2024_p1097c21U之做工夫。经历劳苦次第。与终之廓尔神悟。
T48n2024_p1097c22U心爱之慕之愿学焉。既而此书于他处更不
T48n2024_p1097c23U再见。乃续阅五灯诸语录杂传。无论缁素。但
T48n2024_p1097c24U实参实悟者并入前帙。删繁取要汇之成编。
T48n2024_p1097c25U易名曰禅关策进。居则置案。行则携囊。一览
T48n2024_p1097c26U之则心志激励。神采焕发。势自鞭逼前进。或
T48n2024_p1097c27U曰。是编也为未过关者设也。已过关者长往
T48n2024_p1097c28U矣。将安用之。虽然关之外有重关焉。托伪于
T48n2024_p1097c29U鸡声。暂离于虎口。得少为足。是为增上慢人。
T48n2024_p1098a01U水未穷。山未尽。警策在手。疾驱而长驰。破最
T48n2024_p1098a02U后之幽关。徐而作罢参斋。未晚也
T48n2024_p1098a03U万历二十八年岁次庚子孟春日云栖N宏识
T48n2024_p1098a04U
T48n2024_p1098a05U
T48n2024_p1098a06U禅关策进
T48n2024_p1098a07U
T48n2024_p1098a08U　　　　后学云栖寺沙门N宏辑
T48n2024_p1098a09U　　前集二门
T48n2024_p1098a10U　　△诸祖法语节要第一
T48n2024_p1098a11U　诸祖法语。今不取向上玄谈。唯取做工夫
T48n2024_p1098a12U　吃紧处。又节其要略。以便时时省览。激励
T48n2024_p1098a13U　身心。次二诸祖苦功。后集诸经引证。俱仿
T48n2024_p1098a14U　此
T48n2024_p1098a15U　　筠州黄檗运禅师示众
T48n2024_p1098a16U预前若打不彻。腊月三十日到来。管取尔热
T48n2024_p1098a17U乱。有般外道。才见人做工夫。便冷笑。犹有这
T48n2024_p1098a18U个在。我且问尔。忽然临命终时。尔将何抵敌
T48n2024_p1098a19U生死。须是闲时办得下。忙时得用。多少省力。
T48n2024_p1098a20U休待临渴掘井。做手脚不迭。前路茫茫。胡钻
T48n2024_p1098a21U乱撞。苦哉苦哉。平日只学口头三昧。说禅说
T48n2024_p1098a22U道。呵佛骂祖。到这里都用不着。只管瞒人。争
T48n2024_p1098a23U知今日自瞒了也。劝尔兄弟家。趁色力康健
T48n2024_p1098a24U时。讨取个分晓。这些关[木*戾]子。甚是容易。自是
T48n2024_p1098a25U尔不肯去下死志做工夫。只管道难了又难。
T48n2024_p1098a26U若是丈夫汉。看个公案。僧问赵州。狗子还有
T48n2024_p1098a27U佛性也无。州云无。但二六时中看个无字。昼
T48n2024_p1098a28U参夜参。行住坐卧。着衣吃饭处。屙屎放尿处。
T48n2024_p1098a29U心心相顾。猛着精彩。守个无字。日久岁深。打
T48n2024_p1098b01U成一片。忽然心华顿发。悟佛祖之机。便不被
T48n2024_p1098b02U天下老和尚舌头瞒。便会开大口。达磨西来。
T48n2024_p1098b03U无风起浪。世尊拈花。一场败阙到这里。说甚
T48n2024_p1098b04U阎罗老子。千圣尚不奈尔何。不信道直有这
T48n2024_p1098b05U般奇特。为甚如此。事怕有心人
T48n2024_p1098b06U　评曰。此后代提公案。看话头之始也。然不
T48n2024_p1098b07U　必执定无字。或无字。或万法。或须弥山。或
T48n2024_p1098b08U　死了烧了等。或参究念佛。随守一则。以悟
T48n2024_p1098b09U　为期。所疑不同。悟则无二
T48n2024_p1098b10U　　赵州谂禅师示众
T48n2024_p1098b11U汝但究理坐看三二十年。若不会截取老僧
T48n2024_p1098b12U头去○老僧四十年不杂用心。除二时粥饭。
T48n2024_p1098b13U是杂用心处
T48n2024_p1098b14U　　玄沙备禅师示众
T48n2024_p1098b15U夫学般若菩萨。具大根器。有大智慧始得。若
T48n2024_p1098b16U根机迟钝。直须勤苦忍耐。日夜忘疲。如丧考
T48n2024_p1098b17U妣相似。恁么急切更得人荷挟克骨究实。不
T48n2024_p1098b18U妨亦得觏去
T48n2024_p1098b19U　　鹅湖大义禅师垂诫
T48n2024_p1098b20U莫只忘形与死心。此个难医病最深。直须提
T48n2024_p1098b21U起吹毛利。要剖西来第一义。瞠却眼兮剔起
T48n2024_p1098b22U眉。反覆看渠。渠是谁。若人静坐不用功。何年
T48n2024_p1098b23U及第悟心空
T48n2024_p1098b24U　　永明寿禅师垂诫
T48n2024_p1098b25U学道之门。别无奇特。只要洗涤根尘下。无量
T48n2024_p1098b26U劫来业识种子。汝等但能消除情念。断绝妄
T48n2024_p1098b27U缘。对世间一切爱欲境界。心如木石相似。直
T48n2024_p1098b28U饶未明道眼。自然成就净身。若逢真正导师。
T48n2024_p1098b29U切须勤心亲近。假使参而未彻。学而未成。历
T48n2024_p1098c01U在耳根。永为道种。世世不落恶趣。生生不失
T48n2024_p1098c02U人身。才出头来。一闻千悟
T48n2024_p1098c03U　　黄龙死心新禅师小参
T48n2024_p1098c04U诸上座。人身难得。佛法难闻。此身不向今生
T48n2024_p1098c05U度。更向何生度此身。尔诸人要参禅么。须是
T48n2024_p1098c06U放下着。放下个甚么。放下个四大五蕴。放
T48n2024_p1098c07U下无量劫来许多业识。向自己脚跟下。推穷
T48n2024_p1098c08U看。是甚么道理。推来推去。忽然心华发明。照
T48n2024_p1098c09U十方刹。可谓得之于心。应之于手。便能变大
T48n2024_p1098c10U地作黄金。搅长河为酥酪。岂不畅快平生。莫
T48n2024_p1098c11U只管册子上念言念语。讨禅讨道。禅道不在
T48n2024_p1098c12U册子上。纵饶念得一大藏教诸子百家。也只
T48n2024_p1098c13U是闲言语。临死之时。总用不着
T48n2024_p1098c14U　评曰。不可见恁么说。便谤经毁法。盖此语
T48n2024_p1098c15U　为著文字。而不修行者戒也。非为不识一
T48n2024_p1098c16U　丁者。立赤帜也
T48n2024_p1098c17U　　东山演禅师送徒行脚
T48n2024_p1098c18U须将生死二字。贴在额头上讨取个分晓。如
T48n2024_p1098c19U只随群作队。打哄过日。他时阎老子打算饭
T48n2024_p1098c20U钱。莫道我不曾说与尔来。若是做工夫。须要
T48n2024_p1098c21U时时检点刻刻提撕。那里是得力处。那里是
T48n2024_p1098c22U不得力处。那里是打失处。那里是不打失处。
T48n2024_p1098c23U有一等。才上蒲团。便打瞌睡。及至醒来。胡思
T48n2024_p1098c24U乱想。才下蒲团。便说杂话。如此办道。直至弥
T48n2024_p1098c25U勒下生。也未得入手。须是猛着精彩提个话
T48n2024_p1098c26U头。昼参夜参。与他厮捱。不可坐在无事甲里。
T48n2024_p1098c27U又不可蒲团上死坐。若杂念转斗转多。轻轻
T48n2024_p1098c28U放下。下地走一遭。再上蒲团。开两眼。砹
T48n2024_p1098c29U拳。竖起脊梁。依前提起话头。便觉清凉。如一
T48n2024_p1099a01U锅沸汤搀一杓冷水相似。如此做工夫。定有
T48n2024_p1099a02U到家时节
T48n2024_p1099a03U　　佛迹颐庵真禅师普说
T48n2024_p1099a04U信有十分。疑有十分。疑有十分。悟有十分。可
T48n2024_p1099a05U将平生所见所闻。恶知恶解。奇言妙句。禅道
T48n2024_p1099a06U佛法。贡高我慢等心。彻底倾泻。只就未明未
T48n2024_p1099a07U了的公案上。距定脚头。竖起脊梁。无分昼夜。
T48n2024_p1099a08U直得东西不辨南北不分。如有气的死人相
T48n2024_p1099a09U似。心随境化。触着还知。自然念虑内忘。心识
T48n2024_p1099a10U路绝。忽然打破髑髅。元来不从他得。那时岂
T48n2024_p1099a11U不庆快平生者哉
T48n2024_p1099a12U　　径山大慧杲禅师答问
T48n2024_p1099a13U今时有自眼不明。只管教人死狙地休去
T48n2024_p1099a14U歇去。又教人随缘管。带忘情默照。又教人是
T48n2024_p1099a15U事莫管。如是诸病。枉用工夫。无有了期。但
T48n2024_p1099a16U只存心一处。无有不得者。时节因缘到来。自
T48n2024_p1099a17U然触着磕着。喷地醒去○把自家心识。缘世
T48n2024_p1099a18U间尘劳的。回来底在般若上。纵今生打未彻。
T48n2024_p1099a19U临命终时。定不为恶业所牵。来生出头。定在
T48n2024_p1099a20U般若中。见成受用。此是决定的事。无可疑者
T48n2024_p1099a21U○但自时时提撕。妄念起时。亦不必将心止
T48n2024_p1099a22U遏。只看个话头。行也提撕。坐也提撕。提撕
T48n2024_p1099a23U来。提撕去。没滋味。那时便是好处。不得放
T48n2024_p1099a24U舍。忽然心华发明。照十方刹。便能于一毛端。
T48n2024_p1099a25U现宝王刹。坐微尘里。转大法轮
T48n2024_p1099a26U　评曰。师自云。他人先定而后慧。某甲先慧
T48n2024_p1099a27U　而后定。盖话头疑破。所谓休去歇去者。不
T48n2024_p1099a28U　期然而然矣
T48n2024_p1099a29U　　蒙山异禅师示众
T48n2024_p1099b01U某年二十。知有此事。至三十二。请益十七八
T48n2024_p1099b02U员长老。问他做工夫。都无端的。后参皖山长
T48n2024_p1099b03U老。教看无字。十二时中。要惺惺如猫捕鼠。如
T48n2024_p1099b04U鸡抱卵。无令间断。未透彻时。如鼠咬棺材。不
T48n2024_p1099b05U可移易。如此做去。定有发明时节。于是昼夜
T48n2024_p1099b06U孜孜体究经十八日。吃茶次。忽会得世尊拈
T48n2024_p1099b07U花迦叶微笑。不胜欢喜。求决三四员长老。俱
T48n2024_p1099b08U无一语。或教只以海印三昧一印印定。余俱
T48n2024_p1099b09U莫管。便信此说。过了二载。景定五年六月。在
T48n2024_p1099b10U四川重庆府。患痢昼夜百次。危剧濒死。全不
T48n2024_p1099b11U得力。海印三昧。也用不得。从前解会的。也用
T48n2024_p1099b12U不得。有口说不得。有身动不得。有死而已。业
T48n2024_p1099b13U缘境界。俱时现前。怕怖P惶。众苦交逼。遂强
T48n2024_p1099b14U作主宰。分付后事。高着蒲团。装一炉香。徐起
T48n2024_p1099b15U坐定默祷三宝龙天。悔过从前诸不善业。若
T48n2024_p1099b16U大限当尽。愿承般若力。正念托生。早早出家。
T48n2024_p1099b17U若得病愈。便弃俗为僧。早得悟明。广度后学。
T48n2024_p1099b18U作此愿已。提个无字。回光自看。未久之间。脏
T48n2024_p1099b19U腑三四回动。只不管他。良久眼皮不动。又良
T48n2024_p1099b20U久。不见有身。只话头不绝。至晚方起。病退一
T48n2024_p1099b21U半。复坐至三更四点。诸病尽退。身心轻安。八
T48n2024_p1099b22U月至江陵落发。一年起单行脚。途中炊饭。悟
T48n2024_p1099b23U得工夫须是一气做成。不可断续。到黄龙归
T48n2024_p1099b24U堂。第一次睡魔来时。就座抖擞精神。轻轻敌
T48n2024_p1099b25U退。第二次亦如是退。第三次睡魔重时。下地
T48n2024_p1099b26U礼拜消遣。再上蒲团。规式已定。便趁此时。打
T48n2024_p1099b27U并睡魔。初用枕短睡。后用臂。后不放倒身。过
T48n2024_p1099b28U二三夜。日夜皆倦。脚下浮逼逼地。忽然眼前
T48n2024_p1099b29U如黑云开。自身如新浴出。一般清快。心下疑
T48n2024_p1099c01U团愈盛。不着用力。绵绵现前。一切声色五欲
T48n2024_p1099c02U八风。皆入不得。清净如银盆盛雪相似。如秋
T48n2024_p1099c03U空气肃相似。却思工夫虽好。无可决择。起单
T48n2024_p1099c04U入浙。在路辛苦。工夫退失。至承天孤蟾和尚
T48n2024_p1099c05U处归堂。自誓未得悟明。断不起单。月余工夫
T48n2024_p1099c06U复旧。其时遍身生疮亦不顾。舍命趁逐工夫。
T48n2024_p1099c07U自然得力。又做得病中工夫。因赴斋出门。提
T48n2024_p1099c08U话头而行不觉。行过斋家。又做得动中工。夫
T48n2024_p1099c09U到此却似透水月华。急滩之上乱波之中。触
T48n2024_p1099c10U不散。荡不失。活QQ地。三月初六日坐中。正
T48n2024_p1099c11U举无字。首座入堂烧香。打香盒作声。忽然[囗@力]
T48n2024_p1099c12U地一声。识得自己。捉败赵州。遂颂云。没兴路
T48n2024_p1099c13U头穷。踏翻波是水。超群老赵州。面目只如此。
T48n2024_p1099c14U秋间临安见雪岩．退耕．石坑．虚舟．诸大老。
T48n2024_p1099c15U舟劝往皖山。山问。光明寂照遍河沙。岂不是
T48n2024_p1099c16U张拙秀才语。某开口。山便喝出。自此行坐饮
T48n2024_p1099c17U食皆无意思。经六个月。次年春。因出城回。上
T48n2024_p1099c18U石梯子。忽然胸次疑碍冰释。不知有身在路
T48n2024_p1099c19U上行。乃见山。山又问前语。某便掀倒禅床。却
T48n2024_p1099c20U将从前数则。极[言*肴]讹公案。一一晓了。诸仁者。
T48n2024_p1099c21U参禅大须仔细。山僧若不得重庆一病。几乎
T48n2024_p1099c22U虚度。要紧在遇正知见人。所以古人朝参暮
T48n2024_p1099c23U请。决择身心。孜孜切切。究明此事
T48n2024_p1099c24U　评曰。他人因病而退惰。此老带病精修。终
T48n2024_p1099c25U　成大器。岂徒然哉。禅人病中。当以是痛自
T48n2024_p1099c26U　勉励
T48n2024_p1099c27U　　杨州素庵田大士示众
T48n2024_p1099c28U近来笃志参禅者少。才参个话头。便被昏散
T48n2024_p1099c29U二魔缠缚。不知昏散与疑情正相对治。信心
T48n2024_p1100a01U重则疑情必重。疑情重则昏散自无
T48n2024_p1100a02U　　处州白云无量沧禅师普说
T48n2024_p1100a03U二六时中。随话头而行。随话头而住。随话头
T48n2024_p1100a04U而坐。随话头而卧。心如棘栗蓬相似。不被一
T48n2024_p1100a05U切人我无明五欲三毒等之所吞啖。行住坐
T48n2024_p1100a06U卧。通身是个疑团。疑来疑去。终日呆桩桩地。
T48n2024_p1100a07U闻声睹色。管取[囗@力]地一声去在
T48n2024_p1100a08U　　四明用刚软禅师答禅人书
T48n2024_p1100a09U做工夫须要起大疑情。汝工夫未有一月半
T48n2024_p1100a10U月成片。若真疑现前撼摇不动。自然不怕惑
T48n2024_p1100a11U乱。q管勇猛忿去。终日如呆的汉子相似。到
T48n2024_p1100a12U恁么时。不怕瓮中走鳖
T48n2024_p1100a13U　　袁州雪岩钦禅师普说
T48n2024_p1100a14U时不待人。转眼便是来生。何不趁身强力健。
T48n2024_p1100a15U打教彻去。讨教明白去。何幸又得在此名山
T48n2024_p1100a16U大泽神龙世界祖师法窟僧堂明净。粥饭清
T48n2024_p1100a17U洁。汤火稳便。若不向这里打教彻讨教明白
T48n2024_p1100a18U去。是尔自暴自弃。自甘陆沈。为下劣愚痴之
T48n2024_p1100a19U汉。若果是茫无所知。何不博问先知。凡遇五
T48n2024_p1100a20U参。见曲床上老汉横说竖说。何不历在耳
T48n2024_p1100a21U根。反覆寻思。毕竟是个甚么道理○山僧五
T48n2024_p1100a22U岁出家。在上人侍下。见与宾客交谈。便知有
T48n2024_p1100a23U此事。便信得及。便学坐禅。十六为僧。十八行
T48n2024_p1100a24U脚。在双林远和尚会下。打十方。从朝至暮不
T48n2024_p1100a25U出户庭。纵入众寮。至后架。袖手当胸。不左右
T48n2024_p1100a26U顾。目前所视不过三尺。初看无字。忽于念头
T48n2024_p1100a27U起处。打一个返观。这一念当下冰冷。直是澄
T48n2024_p1100a28U澄湛湛不动不摇。过一日如弹指顷。都不闻
T48n2024_p1100a29U钟鼓之声。十九在灵隐挂搭。见处州来书。
T48n2024_p1100b01U说钦禅尔这工夫是死水。不济事。动静二相。
T48n2024_p1100b02U打作两橛。参禅须是起疑情。小疑小悟。大
T48n2024_p1100b03U疑大悟。被州说得着。便改了话头。看个干屎
T48n2024_p1100b04U橛。一味东疑西疑。横看竖看。却被昏散交攻。
T48n2024_p1100b05U顷刻洁净也不能得。移单过净慈。结甲七个
T48n2024_p1100b06U兄弟坐禅。封被胁不沾席。外有修上座。每日
T48n2024_p1100b07U在蒲团上。如个铁[金*厥]子相似。地上行时开两
T48n2024_p1100b08U眼。垂两臂。亦如个铁[金*厥]子相似。要与亲近说
T48n2024_p1100b09U话。更不可得。因两年不倒身。捱得昏困。遂一
T48n2024_p1100b10U放都放了。两月后。从前整顿得这一放。十分
T48n2024_p1100b11U精神。元来要究明此事。不睡也不得。须是到
T48n2024_p1100b12U中夜熟睡一觉。方有精神。一日廊下见修。方
T48n2024_p1100b13U得亲近。却问去年要与尔说话。只管避我。如
T48n2024_p1100b14U何。修云。真正办道人。无剪爪之工。更与尔说
T48n2024_p1100b15U话在。因问。即今昏散打屏不去。修道尔自不
T48n2024_p1100b16U猛烈。须是高着蒲团。竖起脊梁。尽浑身并作
T48n2024_p1100b17U一个话头。更讨甚昏散。依修做工夫。不觉身
T48n2024_p1100b18U心俱忘。清清三昼夜。两眼不交睫。第三日午
T48n2024_p1100b19U后。在三门下。如坐而行。又撞见修。问尔在此
T48n2024_p1100b20U做甚么。答云办道。修云。尔唤甚么作道。遂不
T48n2024_p1100b21U能对。转加迷闷。即欲归堂坐禅。又撞见首座
T48n2024_p1100b22U道。尔但大开了眼。看是甚么道理。又被提这
T48n2024_p1100b23U一句。只欲归堂。才上蒲团。面前豁然一开。如
T48n2024_p1100b24U地陷一般。是时呈似人不得。非世间一切相
T48n2024_p1100b25U可喻。便下单寻修。修见便道且喜且喜。握手
T48n2024_p1100b26U门前柳堤上行一转。俯仰天地间。森罗万象
T48n2024_p1100b27U眼见耳闻。向来所厌。所弃之物。与无明烦恼。
T48n2024_p1100b28U元来都是自己妙明。真性中流出。半月余动
T48n2024_p1100b29U相不生。可惜不遇大手眼尊宿。不合向这里
T48n2024_p1100c01U坐住。谓之见地不脱。碍正知见。每于睡着时。
T48n2024_p1100c02U打作两橛。公案有义路者。则理会得。如银山
T48n2024_p1100c03U铁壁者。却又不会。虽在无准先师会下。多年
T48n2024_p1100c04U入室升座。无一语打着心下事。经教语录上。
T48n2024_p1100c05U亦无一语可解此病。如是碍在胸中者十年。
T48n2024_p1100c06U一日在天目佛殿上行。抬眼见一株古柏。触
T48n2024_p1100c07U目省发。向来所得境界。碍膺之物。扑然而散。
T48n2024_p1100c08U如室中出在白日。从此不疑生。不疑死。不
T48n2024_p1100c09U疑佛。不疑祖。始得见径山老人立地处。好与
T48n2024_p1100c10U三十拄杖
T48n2024_p1100c11U　　天目高峰妙禅师示众
T48n2024_p1100c12U此事只要当人的有切心。才有切心。真疑便
T48n2024_p1100c13U起。疑来疑去。不疑自疑。从朝至暮。粘头缀
T48n2024_p1100c14U尾。打成一片。撼亦不动。趁亦不去。昭昭灵
T48n2024_p1100c15U灵。常现在前。此便是得力时也。更须确其正
T48n2024_p1100c16U念慎无二心。至于行不知行。坐不知坐。寒热
T48n2024_p1100c17U饥渴。悉皆不知。此境界现前。即是到家消息。
T48n2024_p1100c18U也巴得构。也撮得着只待时刻而已。却不得
T48n2024_p1100c19U见恁么说。起一念精进心求之。又不得将心待
T48n2024_p1100c20U之。又不得纵之弃之。但自坚凝正念。以悟为
T48n2024_p1100c21U则。当此之时。有八万四千魔军。在汝六根门
T48n2024_p1100c22U头伺候。一切奇异善恶等事。随汝心现。汝若
T48n2024_p1100c23U瞥起毫厘着心。便堕他圈缋。被他作主。受他
T48n2024_p1100c24U指挥。口说魔话。身行魔事。般若正因。从兹永
T48n2024_p1100c25U绝。菩提种子。不复生芽。但莫起心。如个守尸
T48n2024_p1100c26U鬼子。守来守去。疑团子H然爆地一声。管取
T48n2024_p1100c27U惊天动地○某甲十五出家。二十更衣。入净
T48n2024_p1100c28U慈。立三年死限学禅。初参断桥和尚。令参生
T48n2024_p1100c29U从何来死从何去。意分两路。心不归一。后见
T48n2024_p1101a01U雪岩和尚。教看无字。又令每日上来一转。如
T48n2024_p1101a02U人行路。日日要见工程。因见说得有序。后竟
T48n2024_p1101a03U不问做处。一入门。便问。谁与尔拖这死尸来。
T48n2024_p1101a04U声未绝。便打出。次后径山归堂。梦中忽忆。万
T48n2024_p1101a05U法归一。一归何处。自此疑情顿发。直得东西
T48n2024_p1101a06U不辨。南北不分。第六日随众阁上讽经。抬头
T48n2024_p1101a07U忽睹五祖演和尚真赞。末两句云。百年三万
T48n2024_p1101a08U六千朝。返覆元来是这汉。日前拖死尸句子。
T48n2024_p1101a09U蓦然打破。直得魂飞胆丧。绝后再苏。何啻放
T48n2024_p1101a10U下百二十斤担子。其时正二十四岁。满三年
T48n2024_p1101a11U限。次后被问日间浩浩作得主么。答曰作得。
T48n2024_p1101a12U又问。睡梦中作得主么。答云作得。又问。正
T48n2024_p1101a13U睡着无梦时。主在何处。于此无言可对。无理
T48n2024_p1101a14U可伸。和尚嘱云。从今不要尔学佛学法穷古
T48n2024_p1101a15U穷今。只饥来吃饭。困来打眠。才眠觉来。抖擞
T48n2024_p1101a16U精神。我这一觉。主人公毕竟在甚么处。安身
T48n2024_p1101a17U立命。自誓[拚-ㄙ+ㄊ]一生。做个痴呆汉。定要见这一
T48n2024_p1101a18U着子明白。经及五年。一日睡觉正疑此事。忽
T48n2024_p1101a19U同宿道友。推枕子落地作声。蓦然打破疑团。
T48n2024_p1101a20U如在网罗中跳出。所有佛祖[言*肴]讹公案。古今
T48n2024_p1101a21U差别因缘。无不了了。自此安邦定国。天下太
T48n2024_p1101a22U平一念无为。十方坐断
T48n2024_p1101a23U　评曰。前示众。做工夫一段。至为切要。学者
T48n2024_p1101a24U　宜书诸绅。其自叙中所云。饥来吃饭困来
T48n2024_p1101a25U　打眠。是发明以后事。莫错会好
T48n2024_p1101a26U　　铁山瑷禅师普说
T48n2024_p1101a27U山僧十三岁。知有佛法。十八出家。二十二为
T48n2024_p1101a28U僧。先到石霜。记得祥庵主教时时观见鼻头
T48n2024_p1101a29U白。遂得清净。后有僧。自雪岩来。写得岩坐禅
T48n2024_p1101b01U箴看。我做工夫却不曾从这里过。因到雪岩。
T48n2024_p1101b02U依彼所说做工夫。单提无字。至第四夜通身
T48n2024_p1101b03U汗流。十分清爽继得归堂。不与人说话。专一
T48n2024_p1101b04U坐禅。后见妙高峰。教十二时中莫令有间。四
T48n2024_p1101b05U更起来。便摸索话头。顿在面前。略觉困睡。便
T48n2024_p1101b06U起身下地。也是话头。行时步步不离话头。开
T48n2024_p1101b07U单展钵。拈匙放箸。随众等事。总不离话头。日
T48n2024_p1101b08U间夜间。亦复如是。打成片段。未有不发明者。
T48n2024_p1101b09U依峰开示。做工夫。果得成片。三月二十日。岩
T48n2024_p1101b10U上堂云。兄弟家久在蒲团上瞌睡。须下地走
T48n2024_p1101b11U一遭。冷水盥嗽。洗开两眼。再上蒲团。竖起春
T48n2024_p1101b12U梁。壁立万仞。单提话头。如是用功。七日决
T48n2024_p1101b13U定悟去。此是山僧四十年前已用之工。某即
T48n2024_p1101b14U依彼所说。便觉工夫异常。第二日。两眼欲闭
T48n2024_p1101b15U而不能闭。第三日。此身如在虚空中行。第四
T48n2024_p1101b16U日。曾不知有世间事。其夜倚栏杆少立。泯然
T48n2024_p1101b17U无知。检点话头。又不打失。转身上蒲团。忽
T48n2024_p1101b18U觉。从头至足。如劈破髑髅相似。如万丈井底
T48n2024_p1101b19U被提在空中相似。此时无着欢喜处。举似岩。
T48n2024_p1101b20U岩云未在。更去做工夫。求得法语。末后云。绍
T48n2024_p1101b21U隆佛祖向上事。脑后依前欠一槌。心下道。如
T48n2024_p1101b22U何又欠一槌。不信此语。又似有疑。终不能决。
T48n2024_p1101b23U每日堆堆坐禅。将及半载。一日因头痛煎药。
T48n2024_p1101b24U遇觉赤鼻。问那吒太子拆骨还父拆肉还母
T48n2024_p1101b25U话。记得被悟知客问。不能对。忽然打破这疑
T48n2024_p1101b26U团。后到蒙山。山问参禅。到甚么处是毕工
T48n2024_p1101b27U处。遂不知头。山教再做定力工夫。洗荡尘习。
T48n2024_p1101b28U每遇入室下语。只道欠在。一日晡时坐至更
T48n2024_p1101b29U尽。以定力挨拶。直造幽微。出定见山说此境
T48n2024_p1101c01U已。山问。那个是尔本来面目。正欲下语。山便
T48n2024_p1101c02U闭门。自此工夫日有妙处。盖以离岩太早。不
T48n2024_p1101c03U曾做得细密工夫。幸遇本色宗匠。乃得到此。
T48n2024_p1101c04U元来工夫做。得紧峭则时时有悟入。步步有
T48n2024_p1101c05U剥落。一日见壁上三祖信心铭云。归根得旨。
T48n2024_p1101c06U随照失宗。又剥了一层。山云。个事如剥珠相
T48n2024_p1101c07U似。愈剥愈光。愈明愈净。剥一剥。胜他几生工
T48n2024_p1101c08U夫也。但下语犹只道欠在。一日定中。忽触着
T48n2024_p1101c09U欠字。身心豁然。彻骨彻髓。如积雪卒然开霁。
T48n2024_p1101c10U忍俊不禁。跳下地来。擒住山云。我欠少个甚
T48n2024_p1101c11U么。山打三掌。某礼三拜。山云。山这一着子
T48n2024_p1101c12U几年。今日方了○暂时话头不在。如同死人。
T48n2024_p1101c13U一切境界逼迫临身。但将话头。与之抵当。时
T48n2024_p1101c14U时检点话头。动中静中。得力不得力。又定中
T48n2024_p1101c15U不可忘却话头。忘话头则成邪定。不得将心
T48n2024_p1101c16U待悟。不得文字上取解会。不得些少觉触以
T48n2024_p1101c17U为了事。但教如痴如呆去。佛法世法打成一
T48n2024_p1101c18U片。施为举措只是寻常。惟改旧时行履处。古
T48n2024_p1101c19U云。大道从来不属言。拟谈玄妙。隔天渊。直须
T48n2024_p1101c20U能所俱忘却。始可饥餐困则眠
T48n2024_p1101c21U　　天目断崖义禅师示众
T48n2024_p1101c22U若要超凡入圣。永脱尘劳。直须去皮换骨。绝
T48n2024_p1101c23U后再苏。如寒灰发焰枯木重荣。岂可作容易
T48n2024_p1101c24U想。我在先师会下多年。每被大棒无一念远
T48n2024_p1101c25U离心。直至今日。触着痛处。不觉泪流。岂似尔
T48n2024_p1101c26U等咬着些子苦味。便掉头不顾
T48n2024_p1101c27U　　天目中峰本禅师示众
T48n2024_p1101c28U先师高峰和尚。教人惟以所参话头。蕴之于
T48n2024_p1101c29U怀。行也如是参。坐也如是参。参到用力不及
T48n2024_p1102a01U处留意不得时。蓦忽打脱。方知成佛。其来旧
T48n2024_p1102a02U矣。这一着子。是从上佛祖了生脱死之已验
T48n2024_p1102a03U三昧。惟贵信得及久远不退转。更无有不获
T48n2024_p1102a04U其相应者○看话头做工夫。最是立脚稳当。
T48n2024_p1102a05U悟处亲切。纵此生不悟。但信心不退。不隔一
T48n2024_p1102a06U生两生。更无不获开悟者○或三十年二十
T48n2024_p1102a07U年。未即开悟。不须别求方便。但心不异缘。意
T48n2024_p1102a08U绝诸妄。孜孜不舍。只向所参话上。立定脚头。
T48n2024_p1102a09U[拚-ㄙ+ㄊ]取生与同生死与同死。谁管三生五生。十
T48n2024_p1102a10U生百生。若不彻悟。决定不休。有此正因。不患
T48n2024_p1102a11U大事之不了明也○病中做工夫。也不要尔
T48n2024_p1102a12U精进勇猛。也不要尔撑眉努目。但要尔心如
T48n2024_p1102a13U木石。意若死灰。将四大幻身。撇向他方世界
T48n2024_p1102a14U之外。由他病也得。活也得。死也得。有人看也
T48n2024_p1102a15U得。无人看也得。香鲜也得。臭烂也得。医得健
T48n2024_p1102a16U来。活到一百二十岁也得。如或便死。被宿业
T48n2024_p1102a17U牵。入镬汤炉炭里也得。如是境界中。都不动
T48n2024_p1102a18U摇。但切切将个没滋味话头。向药炉边枕头
T48n2024_p1102a19U上。默默咨参。不得放舍
T48n2024_p1102a20U　评曰。此老千言万语。只教人看话头。做真
T48n2024_p1102a21U　实工夫。以期正悟。谆切透快。千载而下。如
T48n2024_p1102a22U　耳提面命。具存全书。自应遍览
T48n2024_p1102a23U　　师子峰天如则禅师普说
T48n2024_p1102a24U生不知来处。谓之生大。死不知去处。谓之死
T48n2024_p1102a25U大。腊月三十日到来。只落得手忙脚乱。何况
T48n2024_p1102a26U前路茫茫。随业受报。正是要紧事在。这个是
T48n2024_p1102a27U生死报境。若论生死业根。即今一念随声逐
T48n2024_p1102a28U色。使得七颠八倒者便是。由是佛祖。运大慈
T48n2024_p1102a29U悲。或教尔参禅。或教尔念佛。令汝扫除妄念。
T48n2024_p1102b01U认取本来面目。做个洒洒落落大解脱汉。而
T48n2024_p1102b02U今不获灵验者。有三种病。第一不遇真善知识
T48n2024_p1102b03U指示。第二不能痛将生死大事为念。悠悠漾
T48n2024_p1102b04U漾。不觉打在无事甲里。第三于世间虚名浮
T48n2024_p1102b05U利。照不破。放不下。妄缘恶习上坐不断。摆不
T48n2024_p1102b06U脱。境风扇动处。不觉和身辊入业海中。东飘
T48n2024_p1102b07U西泊去。真正道流。岂肯恁么。当信祖师道。杂
T48n2024_p1102b08U念纷飞。如何下手。一个话头。如铁扫帚。转扫
T48n2024_p1102b09U转多。转多转扫。扫不得。拚命扫。忽然扫破太
T48n2024_p1102b10U虚空。万别千差一路通。诸禅德。努力今生须
T48n2024_p1102b11U了却。莫教永劫受余殃○又有自疑念佛与参
T48n2024_p1102b12U禅不同。不知参禅只图识心见性。念佛者悟
T48n2024_p1102b13U自性弥陀唯心净土。岂有二理。经云。忆佛念
T48n2024_p1102b14U佛现前当来。必定见佛。既曰现前见佛。则与
T48n2024_p1102b15U参禅悟道有何异哉○答或问云。但将阿弥
T48n2024_p1102b16U陀佛四字。做个话头。二六时中。直下提撕。至
T48n2024_p1102b17U于一念不生。不涉阶梯。径超佛地
T48n2024_p1102b18U　　智彻禅师净土玄门
T48n2024_p1102b19U念佛一声。或三五七声。默默返问。这一声佛。
T48n2024_p1102b20U从何处起。又问这念佛的是谁。有疑只管疑
T48n2024_p1102b21U去。若问处不亲。疑情不切。再举个毕竟这念
T48n2024_p1102b22U佛的是谁。于前一问。少问少疑。只向念佛是
T48n2024_p1102b23U谁。谛审谛问
T48n2024_p1102b24U　评曰。径无前问只看这念佛的是谁亦得
T48n2024_p1102b25U　　汝州香山无闻聪禅师普说
T48n2024_p1102b26U山僧初见独翁和尚。令参不是心不是佛不
T48n2024_p1102b27U是物。后同云峰月山等六人。立愿互相究竟。
T48n2024_p1102b28U次见淮西教无能。令提无字。次到长芦。结伴
T48n2024_p1102b29U炼磨。后遇淮上敬兄。问云。尔六七年有甚见
T48n2024_p1102c01U地。某答。每日只是心下无一物。敬云。尔这一
T48n2024_p1102c02U络索甚处出来。某心里似知不知。不敢开口。
T48n2024_p1102c03U敬见我做处无省发。乃云。尔定中工夫不失
T48n2024_p1102c04U动处便失。某被说着。心惊便问。毕竟明此大
T48n2024_p1102c05U事。应作么生。敬云。尔不闻川老子道。要知
T48n2024_p1102c06U端的意。北斗面南看。说了便去。某被一问直
T48n2024_p1102c07U得。行不知行。坐不知坐。五七日间。不提无
T48n2024_p1102c08U字。倒只看要知端的意。北斗面南看。忽到净
T48n2024_p1102c09U头寮。在一木上。与众同坐。只是疑情不解。有
T48n2024_p1102c10U饭食顷。顿觉心中空亮轻清。见情想破裂。如
T48n2024_p1102c11U剥皮相似。目前人物。一切不见。犹如虚空。半
T48n2024_p1102c12U昧省来。通身汗流。便悟得北斗面南看。遂见
T48n2024_p1102c13U敬下语作颂。都无滞碍。尚有向上一路。不得
T48n2024_p1102c14U洒落。后入香岩山中过夏。被蚊子咬两手不。
T48n2024_p1102c15U定。因念古人为法忘躯。何怖蚊子。尽情放下
T48n2024_p1102c16U咬定牙关。矶ㄈ头。单提无字。忍之又忍。不
T48n2024_p1102c17U觉身心归寂。如一座屋倒却四壁。体若虚空。
T48n2024_p1102c18U无一物可当情。辰时一坐。未时出定。自知佛
T48n2024_p1102c19U法不误人。自是工夫不到。然虽见解明白。尚
T48n2024_p1102c20U有微细隐密妄想未尽。又入光州山中。习定
T48n2024_p1102c21U六年。陆安山中又住六年。光州山中又住三
T48n2024_p1102c22U年。方得颖脱
T48n2024_p1102c23U　评曰。古人如是勤辛。如是久远方得相应。
T48n2024_p1102c24U　今人以聪明情量。刹那领会。而犹欲自附
T48n2024_p1102c25U　于顿悟。岂不谬哉
T48n2024_p1102c26U　　独峰和尚示众
T48n2024_p1102c27U学道之士。那里是入手处。提个话头。是入手
T48n2024_p1102c28U处
T48n2024_p1102c29U　　般若和尚示众
T48n2024_p1103a01U兄弟家。三年五年做工夫。无个入处。将从前
T48n2024_p1103a02U话头抛却。不知行到中途而废。可惜前来许
T48n2024_p1103a03U多心机。有志之士。看众中柴干水便僧堂温
T48n2024_p1103a04U暖。发愿三年不出门。决定有个受用。有等才
T48n2024_p1103a05U做工夫。心地清净。但见境物现前。便成四句。
T48n2024_p1103a06U将谓是大了当人。口快舌便。误了一生。三寸
T48n2024_p1103a07U气消。将何保任。佛子。若欲出离。参须直参。
T48n2024_p1103a08U悟须实悟○或话头绵密无有间断。不知有
T48n2024_p1103a09U身。谓之人忘法未忘。有到此忘其本身。忽然
T48n2024_p1103a10U记得。如在梦中跌下万仞洪崖。只顾救命遂
T48n2024_p1103a11U成风癫。到此须是紧提话头。忽然连话头。都
T48n2024_p1103a12U忘谓之人法双忘。蓦地冷灰豆爆。始知张公
T48n2024_p1103a13U吃酒。李公醉。正好来般若门下吃棒。何以故。
T48n2024_p1103a14U更须打破诸祖重关。遍参知识。得知一切浅
T48n2024_p1103a15U深。却向水边林下。保养圣胎。直待龙天推出。
T48n2024_p1103a16U方可出来扶扬宗教。普度群生
T48n2024_p1103a17U　　雪庭和尚示众
T48n2024_p1103a18U十二时中。一贫如洗。看个父母未生前。那个
T48n2024_p1103a19U是我本来面目。不管得力不得力昏散不昏
T48n2024_p1103a20U散。只管提撕去
T48n2024_p1103a21U　　仰山古梅友禅师示众
T48n2024_p1103a22U须要发勇猛心。立决定志。将平生悟得的学
T48n2024_p1103a23U得的。一切佛法四六文章语言三昧。一扫扫
T48n2024_p1103a24U向大洋海里去。更莫举着。把八万四千微细
T48n2024_p1103a25U念头。一坐坐断。却将本参话头。一提提起疑
T48n2024_p1103a26U来疑去。拶来拶去。凝定身心。讨个分晓。以悟
T48n2024_p1103a27U为则。不可向公案上卜度经书上寻觅。直须
T48n2024_p1103a28U卒地断爆地拆方始到家。若是话头提不起
T48n2024_p1103a29U连举三遍。便觉有力。若身力疲倦。心识Aā
T48n2024_p1103b01U却轻轻下地。打一转再上蒲团。将本参话。如
T48n2024_p1103b02U前挨拶。若才上蒲团。便打磕睡。开得眼来。胡
T48n2024_p1103b03U思乱想。转身下地。三三两两。交头接耳。大语
T48n2024_p1103b04U细话。记取一肚皮语录经书。逞能舌辨。如此
T48n2024_p1103b05U用心。腊月三十日到来。总用不着
T48n2024_p1103b06U　　衢州杰峰愚禅师示五台善讲主
T48n2024_p1103b07U假饶文殊放金色光。与汝摩顶。师子被尔骑
T48n2024_p1103b08U来。观音现千手眼。鹦哥被尔捉得。皆是逐色
T48n2024_p1103b09U随声。于尔自己有何利益。要明己躬大事。透
T48n2024_p1103b10U脱生死牢关。先须截断一切圣凡虚妄见解。
T48n2024_p1103b11U十二时中。回光返照。但看个不是心不是物
T48n2024_p1103b12U不是佛。是个甚么。切莫向外边寻讨。设有一
T48n2024_p1103b13U毫佛法神通圣解。如粟米粒大。皆为自欺。总
T48n2024_p1103b14U是谤佛谤法。直须参到脱体无依。纤毫不立
T48n2024_p1103b15U处。着得只眼。便见青州布衫。镇州萝卜。皆是
T48n2024_p1103b16U自家所用之物。更不须别求神通圣解也
T48n2024_p1103b17U　　灵隐瞎堂禅师对制
T48n2024_p1103b18U宋孝宗皇帝问。如何免得生死。对曰。不悟大
T48n2024_p1103b19U乘道。终不能免。又问。如何得悟。对曰。本有
T48n2024_p1103b20U之性。以岁月磨之。无不悟者
T48n2024_p1103b21U　　大乘山普岩断岸和尚示众
T48n2024_p1103b22U万法归一。一归何处。不得不看话头。守空静
T48n2024_p1103b23U而坐。不得念话头。无疑而坐。如有昏散。不用
T48n2024_p1103b24U起念排遣。快便举起话头。抖擞身心。猛着精
T48n2024_p1103b25U采。更不然下地经行。觉昏散去。再上蒲团。忽
T48n2024_p1103b26U尔不举自举。不疑自疑。行不知行。坐不知坐。
T48n2024_p1103b27U惟有参情。孤孤迥迥。历历明明。是名断烦恼
T48n2024_p1103b28U处。亦名我丧处。虽然如是。未为究竟。再加鞭
T48n2024_p1103b29U策。看个一归何处。到这里提撕话头。无节次
T48n2024_p1103c01U了也。惟有疑情。忘即举之。直至返照心尽。是
T48n2024_p1103c02U名法亡。始到无心处也。莫是究竟么。古云。莫
T48n2024_p1103c03U谓无心云是道。无心犹隔一重关。忽地遇声
T48n2024_p1103c04U遇色。磕着撞着。大笑一声。转身过来。便好。
T48n2024_p1103c05U道怀州牛吃禾。益州马腹胀
T48n2024_p1103c06U　　古拙禅师示众
T48n2024_p1103c07U诸大德何不起大精进。对三宝前深发重愿。
T48n2024_p1103c08U若生死不明。祖关不透。誓不下山。向长连床
T48n2024_p1103c09U上七尺单前。高挂钵囊。壁立千仞。尽此一生。
T48n2024_p1103c10U做教彻去。若办此心。决不相赚。如其发心不
T48n2024_p1103c11U真。志不猛励。这边经冬。那边过夏。今日进
T48n2024_p1103c12U前。明日退后。久久摸索不着。便道般若无
T48n2024_p1103c13U灵验。却向外边。记一肚。抄一部。如臭糟瓶相
T48n2024_p1103c14U似。闻者未免恶心呕吐。直做到弥勒下生。有
T48n2024_p1103c15U何干涉。苦哉
T48n2024_p1103c16U　　太虚禅师示众
T48n2024_p1103c17U如未了悟。须向蒲团上冷坐。十年二十年三
T48n2024_p1103c18U十年。看个父母未生前面目
T48n2024_p1103c19U　　楚石琦禅师示众
T48n2024_p1103c20U兄弟。开口便道。我是禅和。及问他如何是禅。
T48n2024_p1103c21U便东[B-儿+且]西[B-儿+且]。口如扁担相似。苦哉屈哉。吃着
T48n2024_p1103c22U佛祖饭。不去理会本分事。争持文言俗句。高
T48n2024_p1103c23U声大语。略无忌惮。全不识羞。有般底不去蒲
T48n2024_p1103c24U团上。究明父母未生以前本来面目。冷地里
T48n2024_p1103c25U学客舂。指望求福。忏除业障。与道太远在○
T48n2024_p1103c26U凝心敛念。摄事归空。念想才生。即便遏捺。如
T48n2024_p1103c27U此见解。即是落空亡的。外道魂不返的死人。
T48n2024_p1103c28U又有妄认能嗔能喜能见能闻。认得明白了。
T48n2024_p1103c29U便是一生参学事毕。我且问尔。无常到时。烧
T48n2024_p1104a01U作一堆灰。这能嗔能喜能见能闻的。什么处
T48n2024_p1104a02U去也。恁么参的是药汞银禅。此银非真。一
T48n2024_p1104a03U便流。因问尔。寻常参个什么。答道。有教参万
T48n2024_p1104a04U法归一一归何处。又教我只如此会。今日方
T48n2024_p1104a05U知。不是。就和尚请个话头。我道古人公案。有
T48n2024_p1104a06U什么不是。汝眼本正。因师故邪。累请不已。
T48n2024_p1104a07U向道去。参狗子无佛性话。忽然打破漆桶。却
T48n2024_p1104a08U来山僧手里。吃棒
T48n2024_p1104a09U　评曰。天如而下。皆元末及　国初尊宿。若
T48n2024_p1104a10U　杰峰古拙楚石。则身经二代者也。楚石为
T48n2024_p1104a11U　妙喜五世孙。而其见地如日光月明。机辨
T48n2024_p1104a12U　如雷烈风迅。直截根原。脱落枝叶。真无愧
T48n2024_p1104a13U　妙喜老人矣。天如以至今日。无四休者。独
T48n2024_p1104a14U　其语皆提持向上极则事。教初学人做工
T48n2024_p1104a15U　夫处绝少。仅得一二录。如左
T48n2024_p1104a16U　　高丽普济禅师答李相国书
T48n2024_p1104a17U既曾于无字话提撕。不必改参也。况举起别
T48n2024_p1104a18U话头时。曾参无字。必于无字。有小熟因地。切
T48n2024_p1104a19U莫移动。切莫改参。但于二六时中四威仪内。
T48n2024_p1104a20U举起话头。莫待几时悟不悟。亦莫管有滋味
T48n2024_p1104a21U无滋味。亦莫管得力不得力。拶到心思不及
T48n2024_p1104a22U意虑不行。即是诸佛诸祖放身命处
T48n2024_p1104a23U　评曰。此语录万历丁酉。福建许元真东征。
T48n2024_p1104a24U　得之朝鲜者。中国未有也。因录其要。而识
T48n2024_p1104a25U　之
T48n2024_p1104a26U　　楚山琦禅师解制
T48n2024_p1104a27U诸大德九十日中。还曾证悟也无。如其未悟。
T48n2024_p1104a28U则此一冬。又是虚丧了也。若是本色道流。以
T48n2024_p1104b01U十方法界为个圆觉期。莫论长期短期。百日
T48n2024_p1104b02U千日。结制解制。但以举起话头为始。若一年
T48n2024_p1104b03U不悟。参一年。十年不悟。参十年。二十年不
T48n2024_p1104b04U悟。参二十年。尽平生不悟。决定不移此志。直
T48n2024_p1104b05U须要见个真实究竟处。方是放参之日也○
T48n2024_p1104b06U如未能言前契旨。但将一句阿弥陀佛。置之
T48n2024_p1104b07U怀抱。默默体究。常时鞭起疑情。这念佛的是
T48n2024_p1104b08U谁。念念相续。心心无间。如人行路到水穷山
T48n2024_p1104b09U尽处。自然有个转身的道理。[囗@力]地一声。契入
T48n2024_p1104b10U心体
T48n2024_p1104b11U　评曰。举起话头为进期。真实究竟为出期。
T48n2024_p1104b12U　当牢记取
T48n2024_p1104b13U　　天真毒峰善禅师示众
T48n2024_p1104b14U果欲了脱生死。先须发大信心。立弘誓愿。若
T48n2024_p1104b15U不打破所参公案。洞见父母未生前面目。坐
T48n2024_p1104b16U断微细现行生死。誓不放舍本参话头。远离
T48n2024_p1104b17U真善知识。贪逐名利。若故违此愿。当堕恶道。
T48n2024_p1104b18U发此大愿。防护其心。方堪领受公案。或看无
T48n2024_p1104b19U字。要紧在因甚狗子无佛性上着力。或看万
T48n2024_p1104b20U法归一。要紧在一归何处。或参究念佛。要紧
T48n2024_p1104b21U在念佛的是谁。回光返照深入疑情。若话头
T48n2024_p1104b22U不得力。还提前文。以至末句。使首尾一贯方
T48n2024_p1104b23U有头绪。可致疑也。疑情不断。切切用心。不觉
T48n2024_p1104b24U举步翻身。打个悬空筋斗。却再来吃棒
T48n2024_p1104b25U　　空谷隆禅师示众
T48n2024_p1104b26U不可呆蠢蠢地念个话头。亦不可推详计较。
T48n2024_p1104b27U但时中愤然要明此事。忽尔悬崖撒手。打个
T48n2024_p1104b28U翻身。方见孤明历历。到此不可耽着。还有脑
T48n2024_p1104b29U后一槌。极是难透。尔且恁么参去○不参自
T48n2024_p1104c01U悟。上古或有之。自余未有不从力参而得悟
T48n2024_p1104c02U者○优昙和尚。令提念佛的是谁。汝今不必
T48n2024_p1104c03U用此等法。只平常念去。但念不忘。忽然触境。
T48n2024_p1104c04U遇缘。打着转身一句。始知寂光净土不离此
T48n2024_p1104c05U处。阿弥陀佛不越自心
T48n2024_p1104c06U　评曰。但时中愤然要明此事。此句甚妙。该
T48n2024_p1104c07U　摄看话头之法。曲尽
T48n2024_p1104c08U　　天奇和尚示众
T48n2024_p1104c09U汝等从今发决定心。昼三夜三。举定本参。看
T48n2024_p1104c10U他是个甚么道理。务要讨个分晓。日久岁深。
T48n2024_p1104c11U不炼昏沈。昏沈自退。不除散乱。散乱自绝。
T48n2024_p1104c12U纯一无杂。心念不生。忽然会得。如梦而醒。覆
T48n2024_p1104c13U看从前。俱是虚幻当体本来现成万象森罗
T48n2024_p1104c14U全机独露。于这大明国里。也不枉为人。向此
T48n2024_p1104c15U法门。也不枉为僧。却来随缘度日。岂不畅哉。
T48n2024_p1104c16U岂不快哉○终日念佛。不知全是佛念。如不
T48n2024_p1104c17U知。须看个念佛的是谁。眼就看定。心就举定。
T48n2024_p1104c18U务要讨个下落
T48n2024_p1104c19U　评曰。毒峰天奇。皆教参究念佛。空谷何故
T48n2024_p1104c20U　谓。不必用此等法。盖是随机不同。任便无
T48n2024_p1104c21U　碍
T48n2024_p1104c22U　　古音琴禅师示众
T48n2024_p1104c23U坐中所见善恶。皆由坐时。不起观察。不正思
T48n2024_p1104c24U惟。但只瞑目静坐。心不精采。意顺境流。半梦
T48n2024_p1104c25U半醒。或贪着静境。为乐致见种种境界。夫正
T48n2024_p1104c26U因做工夫者。当睡便睡一觉。一醒便起。抖擞
T48n2024_p1104c27U精神。挪j眼目。咬住牙根。斫羧头。直看话
T48n2024_p1104c28U头落在何处。切莫随昏随沈。丝毫外境不可
T48n2024_p1104c29U采着○行住坐卧之中。一句弥陀莫断。须信
T48n2024_p1105a01U因深果深。直教不念自念。若能念念不空。管
T48n2024_p1105a02U取念成一片。当念认得。念人弥陀与我同现
T48n2024_p1105a03U　　异岩登禅师释疑集
T48n2024_p1105a04U问。学人参求知识。或令提个话头。或令疑个
T48n2024_p1105a05U话头。同耶别耶。答。才举话头。当下便疑。岂
T48n2024_p1105a06U有二理。一念提起。疑情即现。覆去翻来精研
T48n2024_p1105a07U推究。功深力极。自得了悟
T48n2024_p1105a08U　评曰。释疑集中。此一段文。最为精当。今人
T48n2024_p1105a09U　颇有滞此二端而不决者。盖未曾实做工
T48n2024_p1105a10U　夫故也
T48n2024_p1105a11U　　月心和尚示众
T48n2024_p1105a12U愤起新鲜志气。举个话头。要于结末字上。疑
T48n2024_p1105a13U情永长。沉沉痛切。或杜口默参。或出声追审。
T48n2024_p1105a14U如失重物。务要亲逢亲得。日用中一切时一
T48n2024_p1105a15U切处。更无二念
T48n2024_p1105a16U　　△诸祖苦功节略第二
T48n2024_p1105a17U　　独坐静室
T48n2024_p1105a18U道安大师。独坐静室十有二年。[歹*覃]精构思。乃
T48n2024_p1105a19U得神悟
T48n2024_p1105a20U　评曰。此老竭精思。乃得神悟。不是一味静
T48n2024_p1105a21U　坐便了
T48n2024_p1105a22U　　悬崖坐树
T48n2024_p1105a23U静琳禅师。弃讲习禅。昏睡惑心。有悬崖。下望
T48n2024_p1105a24U千仞。旁出一树。以草藉之。趺坐其上。一心系
T48n2024_p1105a25U念。动经宵日。怖死既重。专精不二。后遂超悟
T48n2024_p1105a26U　　草食木栖
T48n2024_p1105a27U通达禅师。入太白山。不赍粮粒。饥则食草。息
T48n2024_p1105a28U则依树。端坐思玄。五年不息。因以本打块。块
T48n2024_p1105a29U破廓然大悟
T48n2024_p1105b01U　评曰。饶汝草食树栖。若不思玄。漫尔多载。
T48n2024_p1105b02U　异于深山之野人者。几希
T48n2024_p1105b03U　　衣不解带
T48n2024_p1105b04U金光照禅师。十三出家。十九入洪阳山。依迦
T48n2024_p1105b05U叶和尚。服勤三载。衣不解带。寝不沾席。又在
T48n2024_p1105b06U姑射山。亦如是。豁然启悟
T48n2024_p1105b07U　　引锥自刺
T48n2024_p1105b08U慈明谷泉琅琊三人。结伴参汾阳。时河东苦
T48n2024_p1105b09U寒。众人惮之。慈明志在于道。晓夕不忘。夜
T48n2024_p1105b10U坐欲睡。引锥自刺。后嗣汾阳。道风大振。号西
T48n2024_p1105b11U河师子
T48n2024_p1105b12U　　暗室不忽
T48n2024_p1105b13U宏智禅师。初侍丹霞淳。因与僧征诘公案。不
T48n2024_p1105b14U觉大笑。淳责曰。汝笑这一声。失了多少好事。
T48n2024_p1105b15U不见道暂时不在。如同死人。智再拜伏膺。后
T48n2024_p1105b16U虽在室。未尝敢忽
T48n2024_p1105b17U　评曰。论道而笑。古人尚呵。今世谛诙谐。捧
T48n2024_p1105b18U　腹无厌。丹霞见之。又当何如
T48n2024_p1105b19U　　晚必涕泣
T48n2024_p1105b20U伊庵权禅师。用功甚锐。至晚必流涕曰。今日
T48n2024_p1105b21U又只恁么空过。未知来日工夫如何。师在众。
T48n2024_p1105b22U不与人交一言
T48n2024_p1105b23U　　三年力行
T48n2024_p1105b24U晦堂心禅师。自言初入道。自恃甚易。逮见黄
T48n2024_p1105b25U龙先师。退思日用与理矛盾极多。遂力行之。
T48n2024_p1105b26U三年祈寒溽暑。确志不移。方得事事如理。而
T48n2024_p1105b27U今唾掉臂。也是祖师西来意
T48n2024_p1105b28U　　圆枕警睡
T48n2024_p1105b29U[吉*吉]侍者。睡以圆木为枕。小睡则枕转。觉而复
T48n2024_p1105c01U起。率以为常。或谓用心太过。答云。我于般若
T48n2024_p1105c02U缘分素薄。若不如此。恐为妄习所牵
T48n2024_p1105c03U　　被雨不觉
T48n2024_p1105c04U全庵主。为道猛烈。无食息暇。一日倚栏看狗
T48n2024_p1105c05U子话。雨来不觉。衣湿方知
T48n2024_p1105c06U　　誓不展被
T48n2024_p1105c07U佛灯禅师。依佛鉴。随众咨请。邈无所入。叹
T48n2024_p1105c08U曰。此生若不彻证。誓不展被。于是四十九日。
T48n2024_p1105c09U只靠露柱立地。如丧考妣。乃得大悟
T48n2024_p1105c10U　　掷书不顾
T48n2024_p1105c11U铁面m禅师。行脚时。离乡未久。闻受业一夕
T48n2024_p1105c12U遗火悉为煨烬。得书掷之地曰。徒乱人意耳
T48n2024_p1105c13U　　坚誓省发
T48n2024_p1105c14U灵源清禅师。初参黄龙心。随众问答。茫然不
T48n2024_p1105c15U知端倪。夜誓佛前曰。当尽形寿以法为檀。愿
T48n2024_p1105c16U早开解。后阅玄沙语。倦而倚壁。起经行。步促
T48n2024_p1105c17U遗履。俯就之。忽大悟
T48n2024_p1105c18U　　无时异缘
T48n2024_p1105c19U圆悟勤禅师。再参东山演。为侍者。穷参力究。
T48n2024_p1105c20U自云。山僧在众无一时异缘。十年方得打彻
T48n2024_p1105c21U　评曰。十年之间。无一时异缘。试问今一日
T48n2024_p1105c22U　间。异缘多少。何时得打彻去也
T48n2024_p1105c23U　　造次不忘
T48n2024_p1105c24U牧庵忠禅师。初习台教。后志禅宗。谒龙门眼。
T48n2024_p1105c25U造次之顷不忘提撕。适纵步水磨。见额云。法
T48n2024_p1105c26U轮常转。忽大悟
T48n2024_p1105c27U　　忘抵河津
T48n2024_p1105c28U庆寿享禅师。参郑州普照宝公。朝夕精勤。一
T48n2024_p1105c29U日以事往睢阳。过赵渡。疑情不散。忘其抵津。
T48n2024_p1106a01U同行觉之曰。此河津也。豁然悲喜交集。以白
T48n2024_p1106a02U宝公。公曰。此僵卧汉。未在。因教看日面佛
T48n2024_p1106a03U语。一日云堂静坐。闻板声大悟
T48n2024_p1106a04U　　寝食两忘
T48n2024_p1106a05U松源岳禅师。初以居士参应庵华。不契。愈自
T48n2024_p1106a06U奋励见密庵杰。随问随答。密叹曰。黄杨木禅
T48n2024_p1106a07U耳。奋励弥切至忘寝食。会密入室问僧。不是
T48n2024_p1106a08U心不是佛不是物。师从傍大悟
T48n2024_p1106a09U　　口体俱忘
T48n2024_p1106a10U高峰妙禅师。在众胁不沾席。口体俱忘。或时
T48n2024_p1106a11U如厕中单而出。或时发函不扃而去。后径山
T48n2024_p1106a12U归堂。大悟
T48n2024_p1106a13U　　诸缘尽废
T48n2024_p1106a14U杰峰愚禅师。初参古[崖-山]石门。佩受法语。昼夜
T48n2024_p1106a15U兀坐。不契。后参止严。举不是心不是佛不是
T48n2024_p1106a16U物。愈疑乃诸缘尽废。寝食俱不觉知。如气绝
T48n2024_p1106a17U者。一夕坐至夜分。闻邻僧咏证道歌云。不除
T48n2024_p1106a18U妄想。不求真。豁然如释重负。有夜半忽然忘
T48n2024_p1106a19U月指。虚空迸出日轮红之句
T48n2024_p1106a20U　　杜门力参
T48n2024_p1106a21U移刺楚材丞相。参万松老人。屏斥家务。杜绝
T48n2024_p1106a22U人迹。虽祈寒溽暑。无日不参。焚膏继晷废寝。
T48n2024_p1106a23U忘餐者几三年。乃获印证
T48n2024_p1106a24U　评曰。如是用心。如是证道。是之谓在家菩
T48n2024_p1106a25U　萨也。吃得肉。已饱来寻僧说禅。独何为哉
T48n2024_p1106a26U　　以头触柱
T48n2024_p1106a27U中峰本禅师。侍高峰死关。昼夜精勤。困则以
T48n2024_p1106a28U头触柱。一日诵金刚经。至荷担如来处。恍然
T48n2024_p1106a29U开解。自谓所证未极。弥益勤苦。咨决无怠。及
T48n2024_p1106b01U观流水。乃大悟
T48n2024_p1106b02U　评曰。自谓所证未极。故终至极处。今之以
T48n2024_p1106b03U　途路为到家者众矣。嗟夫
T48n2024_p1106b04U　　关中刻苦
T48n2024_p1106b05U毒峰善禅师。在U溪进关。不设卧榻。惟置一
T48n2024_p1106b06U橙。以悟为则。一夕昏睡。不觉夜半。乃去橙。
T48n2024_p1106b07U昼夜行立。又倚壁睡去誓不傍壁。辽空而行。
T48n2024_p1106b08U身力疲劳。睡魔愈重。号泣佛前。百计逼拶。遂
T48n2024_p1106b09U得工夫日进。闻钟声。忽不自由。偈示。沉沉寂
T48n2024_p1106b10U寂绝施为。触着无端。吼似雷。动地一声消息
T48n2024_p1106b11U尽。髑髅粉碎梦初回
T48n2024_p1106b12U　　胁不至席
T48n2024_p1106b13U璧峰金禅师。参晋云海。示以万法公案。疑之
T48n2024_p1106b14U三年。偶摘蔬次。忽凝然久之。海问子定耶。对
T48n2024_p1106b15U曰定动不关。海问定动不关。是甚么人。金以
T48n2024_p1106b16U筐示之。海不肯。金扑筐于地。亦不肯。尔后工
T48n2024_p1106b17U夫益切。胁不至席。一坐七日。一日闻伐木声。
T48n2024_p1106b18U大悟
T48n2024_p1106b19U　　独守钝工
T48n2024_p1106b20U西蜀无际禅师。初做工夫。四指大书帖亦不
T48n2024_p1106b21U看。只是拍。盲做钝工夫。乃得大彻大悟
T48n2024_p1106b22U　评曰。此意极是。但不明教理者。未宜效
T48n2024_p1106c01U
T48n2024_p1106c02U　　禅关策进
T48n2024_p1106c03U
T48n2024_p1106c04U　　后集一门
T48n2024_p1106c05U　　△诸经引证节略
T48n2024_p1106c06U　　大般若经
T48n2024_p1106c07U空中声告常啼菩萨言。汝东行求般若。莫辞
T48n2024_p1106c08U疲倦。莫念睡眠。莫思饮食。莫想昼夜。莫怖寒
T48n2024_p1106c09U热。于内外法。心莫散乱。行时不得左右顾视。
T48n2024_p1106c10U勿观前后上下四维等
T48n2024_p1106c11U　　华严经
T48n2024_p1106c12U勤首菩萨偈云。如钻燧取火。未出而数息。火
T48n2024_p1106c13U势随至灭。懈怠者亦然。释曰。当以智慧钻注
T48n2024_p1106c14U一境。以方便绳善巧回转。心智无住。四仪无
T48n2024_p1106c15U间。则圣道可生。瞥尔起心。暂时忘照。皆名息
T48n2024_p1106c16U也
T48n2024_p1106c17U　　大集月藏经
T48n2024_p1106c18U若能精勤。系念不散。则休息烦恼。不久得成
T48n2024_p1106c19U无上菩提
T48n2024_p1106c20U　　十六观经
T48n2024_p1106c21U佛告韦提希。应当专心系念一处
T48n2024_p1106c22U　　出曜经
T48n2024_p1106c23U智者以慧炼心。寻究诸垢。犹如矿铁。数入百
T48n2024_p1106c24U炼。则成精金。犹如大海。日夜沸动。则成大
T48n2024_p1106c25U宝。人亦如是。昼夜役心不止。便获果证
T48n2024_p1106c26U　评曰。今人但知息心而入禅那。宁知役心
T48n2024_p1106c27U　而获果证
T48n2024_p1106c28U　　大灌顶经
T48n2024_p1106c29U禅思比丘。无他想念。惟守一法。然后见心
T48n2024_p1107a01U　　遗教经
T48n2024_p1107a02U夫心者制之一处。无事不办
T48n2024_p1107a03U　评曰。守一法。制一处。幸有此等语言在
T48n2024_p1107a04U　　楞严经
T48n2024_p1107a05U又以此心。内外精研○又以此心。研究精极
T48n2024_p1107a06U　　弥陀经
T48n2024_p1107a07U执持名号。一心不乱
T48n2024_p1107a08U　评曰。只此一心不乱四字。参禅之事毕矣。
T48n2024_p1107a09U　人多于此忽之
T48n2024_p1107a10U　　楞伽经
T48n2024_p1107a11U若欲了知。能取所取。分别境界。皆是心之所
T48n2024_p1107a12U现者。当离愦闹昏滞睡眠。初中后夜。勤加修
T48n2024_p1107a13U习
T48n2024_p1107a14U　　金刚般若经
T48n2024_p1107a15U萨陀波仑菩萨。七岁经行住立。不坐不卧
T48n2024_p1107a16U　　宝积经
T48n2024_p1107a17U佛告舍利弗。彼二菩萨行精进时。于千岁中。
T48n2024_p1107a18U未曾一弹指顷被睡眠之所逼恼。于千岁中。
T48n2024_p1107a19U未曾起念称量饮食碱淡美恶。于千岁中。每
T48n2024_p1107a20U乞食时。未曾观授食人为男为女。于千岁中。
T48n2024_p1107a21U居止树下。未曾仰面观于树相。于千岁中。未
T48n2024_p1107a22U曾缘念亲里眷属。于千岁中。未曾起念我欲
T48n2024_p1107a23U剃头。于千岁中。未曾起念从热取凉从寒取
T48n2024_p1107a24U温。于千岁中。未曾论说世间无益之语
T48n2024_p1107a25U　评曰。此是大菩萨境界。虽非凡夫所及。然
T48n2024_p1107a26U　不可不知
T48n2024_p1107a27U　　大集经
T48n2024_p1107a28U法悟比丘。二万年中。常修念佛。无有睡眠。不
T48n2024_p1107a29U生贪嗔等。不念亲属衣食资身之具
T48n2024_p1107b01U　　念佛三昧经
T48n2024_p1107b02U舍利弗。二十年中。常勤修习毗婆舍那。行住
T48n2024_p1107b03U坐卧。正念观察。曾无动乱
T48n2024_p1107b04U　　自在王菩萨经
T48n2024_p1107b05U金刚齐比丘。修习正法。诸魔隐身伺之。千岁
T48n2024_p1107b06U伺之。不见一念心散可得恼乱
T48n2024_p1107b07U　　如来智印经
T48n2024_p1107b08U轮王慧起舍国出家。三千岁系念。亦不倚卧
T48n2024_p1107b09U　　中阿含经
T48n2024_p1107b10U尊者阿那律陀。尊者难提。尊者金毗罗。共住
T48n2024_p1107b11U林中。后先乞食。各归坐禅。至于晡时。先从坐
T48n2024_p1107b12U起者。或汲瓶水。能胜独举。如不能胜。则便以
T48n2024_p1107b13U手招一比丘。两人共举。各不相语。五日一集。
T48n2024_p1107b14U或两说法。或圣默然
T48n2024_p1107b15U　评曰。此万世结伴修行之良法也
T48n2024_p1107b16U　　杂譬喻经
T48n2024_p1107b17U波罗柰国。一人出家。自誓不得应真。终不卧
T48n2024_p1107b18U息。昼夜经行。三年得道。又罗阅只国。一沙
T48n2024_p1107b19U门。布草为褥。坐其上。自誓云。不得道终不
T48n2024_p1107b20U起。但欲睡眠。以锥刺髀。一年之中。得应真道
T48n2024_p1107b21U　　杂阿含经
T48n2024_p1107b22U如是比丘。精勤方便。肌肤瘦损。筋连骨立。不
T48n2024_p1107b23U舍善法。乃至未得所应得者。不舍精进。常摄
T48n2024_p1107b24U其心。不放逸住
T48n2024_p1107b25U　评曰。所应得须知。应得者何事。据此经。则
T48n2024_p1107b26U　应得尽诸漏。证三明六通成声闻果。若今
T48n2024_p1107b27U　所期。则应得圆悟心宗。证一切种智成无
T48n2024_p1107b28U　上佛果
T48n2024_p1107b29U　　阿含经
T48n2024_p1107c01U乃至成就三明。灭除暗冥。得大智明。皆由精
T48n2024_p1107c02U勤修习乐静独居。专念不休之所致也
T48n2024_p1107c03U　评曰。专念不休。久之则一心不乱
T48n2024_p1107c04U　　法集要领经
T48n2024_p1107c05U若人百岁中。懈怠劣精进。不如一日中勇猛
T48n2024_p1107c06U行精进
T48n2024_p1107c07U　评曰。知此义则张善和辈。临终十念往生。
T48n2024_p1107c08U　可了然无疑矣
T48n2024_p1107c09U　　无量寿经
T48n2024_p1107c10U至心精进。求道不止。会当克果。何愿不遂
T48n2024_p1107c11U　　一向出生菩萨经
T48n2024_p1107c12U阿弥陀佛。昔为太子。闻此微妙法门。奉持精
T48n2024_p1107c13U进。七千岁中。胁不至席。意不倾动
T48n2024_p1107c14U　　宝积正法经
T48n2024_p1107c15U乐求大乘。其心勇猛。虽舍身命。无所顾惜。修
T48n2024_p1107c16U菩萨行。勤加精进。无少懈怠
T48n2024_p1107c17U　　六度集经
T48n2024_p1107c18U精进度无极者。精存道奥。进之无怠。卧坐住
T48n2024_p1107c19U步。喘息不替○心心相续。不自放逸
T48n2024_p1107c20U　　修行道地经
T48n2024_p1107c21U佛言。自见宿命。从无量劫。往返生死。其骨过
T48n2024_p1107c22U须弥山。其髓涂地。可遍大千世界。其血多于
T48n2024_p1107c23U古今天下普雨。但欲免斯生死之患。昼夜精
T48n2024_p1107c24U进。求于无为
T48n2024_p1107c25U　评曰。曰求道。曰闻此微妙法门。曰乐求大
T48n2024_p1107c26U　乘。曰精存道奥。曰求于无为。如是精进。名
T48n2024_p1107c27U　正精进。不然纵劳形苦志。累岁经劫或沦
T48n2024_p1107c28U　外道。或堕偏乘。终无益也
T48n2024_p1107c29U　　菩萨本行经
T48n2024_p1108a01U直至成佛。皆由精进
T48n2024_p1108a02U　　弥勒所问经
T48n2024_p1108a03U佛语阿难。弥勒发意。先我之前四十二劫。我
T48n2024_p1108a04U于其后。乃发道意。以大精进。超越九劫。得于
T48n2024_p1108a05U无上正真之道
T48n2024_p1108a06U　评曰。释迦以后进。而顿u四十二劫之先
T48n2024_p1108a07U　辈。勤惰为之也。经言。贪着于名利。多游族
T48n2024_p1108a08U　姓家。弥勒之所以先学而后成者坐此。则
T48n2024_p1108a09U　释迦之弃名利。入山林。不亲近国王大臣
T48n2024_p1108a10U　可知矣。识之哉
T48n2024_p1108a11U　　文殊般若经
T48n2024_p1108a12U一行三昧者。应处空闲。舍诸乱意。系心实理。
T48n2024_p1108a13U想念一佛。念念相续而不懈怠。于一念中。即
T48n2024_p1108a14U能见十方诸佛。获大辩才也
T48n2024_p1108a15U　　般舟三昧经
T48n2024_p1108a16U九十日中。不坐不卧。假使筋断骨枯。三昧不
T48n2024_p1108a17U成。终不休息
T48n2024_p1108a18U　评曰。以上二条。俱指念佛。而兼诸法门。修
T48n2024_p1108a19U　净业者。不可不知
T48n2024_p1108a20U　　四十二章经
T48n2024_p1108a21U夫为道者。譬如一人与万人战。挂铠出门。意
T48n2024_p1108a22U或怯弱。或半路而退。或格斗而死。或得胜而
T48n2024_p1108a23U还。沙门学道。应当坚持其心精进勇锐。不畏
T48n2024_p1108a24U前境。破灭众魔。而得道果
T48n2024_p1108a25U　评曰。半路退者。自画而不进者也。格斗死
T48n2024_p1108a26U　者。稍进而无功者也。得胜还者。破惑而成
T48n2024_p1108a27U　道者也。得胜之由。全在坚持其心精进勇
T48n2024_p1108a28U　锐。学人但当一志直前。毋虑退。毋畏死。前
T48n2024_p1108a29U　不云乎。吾保此人。必得道矣。法华云。吾今
T48n2024_p1108b01U　为汝保任此事。终不虚也。佛既尔保。何虑
T48n2024_p1108b02U　何畏
T48n2024_p1108b03U　　观药王药上二菩萨经
T48n2024_p1108b04U常念大乘。心不忘失。勤修精进。如救头然
T48n2024_p1108b05U　评曰。当勤精进如救头然。今丛林早暮持
T48n2024_p1108b06U　诵。然诵其文不思其义。明其义不履其事。
T48n2024_p1108b07U　亦何益也
T48n2024_p1108b08U　　宝云经
T48n2024_p1108b09U以心系心。以心住心。心专一故。次第无间。得
T48n2024_p1108b10U定心故。心常寂静
T48n2024_p1108b11U　　正法念处经
T48n2024_p1108b12U精勤修行则得见谛。是故应当旷野寂静。一
T48n2024_p1108b13U心正念。离于一切多语言说。一切亲旧知识
T48n2024_p1108b14U来去相见
T48n2024_p1108b15U　　阿毗昙集异门足
T48n2024_p1108b16U假使我身。血肉枯竭。唯皮筋骨。连柱而存。若
T48n2024_p1108b17U本所求胜法未获。终不止息。为精进故。应深
T48n2024_p1108b18U受寒热饥渴蛇蝎蚊虻风雨等触。又应忍受
T48n2024_p1108b19U他人所发。能生身中猛利辛楚。夺命苦受毁
T48n2024_p1108b20U辱语言
T48n2024_p1108b21U　评曰。本所求胜法未获。终不止息。即宗门
T48n2024_p1108b22U　所谓本参话头。不破誓不休歇之意也
T48n2024_p1108b23U　　瑜伽师地论
T48n2024_p1108b24U六度初三是戒学摄。静虑是心学摄。般若是
T48n2024_p1108b25U慧学摄。唯精进遍于一切
T48n2024_p1108b26U　　大乘庄严经论
T48n2024_p1108b27U至心学道。发大勇猛。决趁菩提
T48n2024_p1108b28U　　阿毗达磨论
T48n2024_p1108b29U菩萨于底沙佛时。合十指掌。翘于一足。以一
T48n2024_p1108c01U伽陀。七日七夜叹佛功德。便超九劫
T48n2024_p1108c02U　评曰。观此则法集所称。一日精进。胜百年
T48n2024_p1108c03U　懈怠。信哉言乎
T48n2024_p1108c04U　　西域记
T48n2024_p1108c05U胁尊者。八十出家。少年诮曰。夫出家之业。一
T48n2024_p1108c06U则习禅。二则诵经。而今衰老何所进取。尊者
T48n2024_p1108c07U闻而誓曰。我若不通三藏经。不断三界欲得
T48n2024_p1108c08U六神通具八解脱。终不以胁至席。乃昼则研
T48n2024_p1108c09U习教理。夜则静虑凝神。三年悉证所誓。时人
T48n2024_p1108c10U敬仰。号胁尊者
T48n2024_p1108c11U　评曰。矍铄是翁。足为懈怠比丘激劝。当知
T48n2024_p1108c12U　今人。岂但八十。纵饶直抵期颐。尚须努力
T48n2024_p1108c13U　修进
T48n2024_p1108c14U　　南海寄归
T48n2024_p1108c15U善遇法师。念佛四仪无间。寸阴非空。计小豆
T48n2024_p1108c16U粒。可盈两载
T48n2024_p1108c17U　　法苑珠林
T48n2024_p1108c18U陈栖霞寺沙门惠布。居寺舍利塔西。经行坐
T48n2024_p1108c19U禅。誓不坐卧。徒众八十。咸不出院
T48n2024_p1108c20U　　观心疏
T48n2024_p1108c21U夫欲建小事。心不决志。尚不能成。况欲排五
T48n2024_p1108c22U住之重关。度生死之大海。而不勤劳。妙道何
T48n2024_p1108c23U由可具
T48n2024_p1108c24U　　永嘉集
T48n2024_p1108c25U勤求至道。不顾形命○昼夜行般若。生生勤
T48n2024_p1108c26U精进。常如救头然
T48n2024_p1108c27U　　沩山警策
T48n2024_p1108c28U研穷法理。以悟为则
T48n2024_p1108c29U　评曰。则准也。以悟为准的也。即宗门谓参
T48n2024_p1109a01U　禅到甚么处。是歇工处。今言大悟乃已。不
T48n2024_p1109a02U　悟不已也
T48n2024_p1109a03U　　净土忏愿仪
T48n2024_p1109a04U若坐若行。皆勿散乱。不得弹指顷念世五欲。
T48n2024_p1109a05U及接对外人语论戏笑。亦不得托言延缓放
T48n2024_p1109a06U逸睡眠。当于瞬息俯仰。系念不断
T48n2024_p1109a07U　　法界次第
T48n2024_p1109a08U倍策精进。勤求不息。是名精进根
T48n2024_p1109a09U　　心赋
T48n2024_p1109a10U坚求至道。晓夕亡疲。不向外求。虚襟澄虑。密
T48n2024_p1109a11U室静坐。端拱宁神
T48n2024_p1109a12U　评曰。静业弟子。莫见不向外求。密室静坐
T48n2024_p1109a13U　之说。便谓不必念佛。须知念字从心。佛即
T48n2024_p1109a14U　自己。以自心念自己。乌得为外求也。况念
T48n2024_p1109a15U　之不已。则成三昧。静密孰加焉
T48n2024_p1109a16U禅关策进(终)
T48n2024_p1109a17U
T48n2024_p1109a18U
T48n2024_p1109a19U重刻禅关策进后序
T48n2024_p1109a20U
T48n2024_p1109a21U古人曰。明窗下古教照心。僧堂前坐禅办道。
T48n2024_p1109a22U犹如车两轮。始可与祖意相应也。大凡无照
T48n2024_p1109a23U心之办道。必止小见。彼二乘外道并恶知识
T48n2024_p1109a24U类是也。无办道之照心。悉落学解。今教律神
T48n2024_p1109a25U儒及祖师禅。盖不出之也。是故如真正道人。
T48n2024_p1109a26U以正坐禅研究根尘。以真古教精炼定慧。况
T48n2024_p1109a27U至鞭策怠慢激发中止者。佛祖先鉴。可仰以
T48n2024_p1109a28U依行矣。吾阐提老翁。自从幼闻泥犁苦境频
T48n2024_p1109a29U求解脱已来。祈神誓佛。水火不怖。责身苦心。
T48n2024_p1109b01U寝食稍废。一朝见法华经因缘譬喻之说。错
T48n2024_p1109b02U为不足取。失力三四年也。十九岁复在禅丛
T48n2024_p1109b03U众寮。因见岩头和尚末后为贼害。大叫一声
T48n2024_p1109b04U闻数里外。又大失志。以为现在之害尚不能
T48n2024_p1109b05U转。况于泥犁耶。古人秀逸者已如是。则我辈
T48n2024_p1109b06U何得免脱。嗟呼佛法虚诞。参禅无实。僧也俗
T48n2024_p1109b07U也。我进无所期。退有所羞焉。于是改志放意。
T48n2024_p1109b08U恶见日加。次年至浓之瑞云。从事马翁。与温
T48n2024_p1109b09U马山辈结伴。互论诗文。一日闲坐之次。翻然
T48n2024_p1109b10U思曰。身僧而嗜俗事。志俗而预僧伦。大丈夫
T48n2024_p1109b11U恁么打过亦有不保处。时当晒书之节。内外
T48n2024_p1109b12U经籍堆在堂上。翁窃往礼拜。恳祷曰。儒佛老
T48n2024_p1109b13U庄诸家之道。我以何为师。愿护法天龙。示我
T48n2024_p1109b14U于正路。闭目良久。任手把着。得一小册。名禅
T48n2024_p1109b15U关策进。顶受披之。即撞着引锥自刺章。且其
T48n2024_p1109b16U考记曰。昔慈明在汾阳时。与大愚琅琊等六
T48n2024_p1109b17U七人结伴参究。河东苦寒。众人惮之。明独通
T48n2024_p1109b18U宵坐不睡。自责曰。古人刻苦。光明必盛大也。
T48n2024_p1109b19U我又何人。生无益于时。死不知于人。于理有
T48n2024_p1109b20U何益。即引锥自刺其股。翁至此志气愤激。如
T48n2024_p1109b21U吞醍醐。遂乞求其书于马翁。常为照心办道
T48n2024_p1109b22U之友。行住相随。自是踏开岩头丑面目。根尘
T48n2024_p1109b23U剥落。触着道镜恶毒手。见知丧尽。年过不惑。
T48n2024_p1109b24U见彻鹫岭之藏秘。龄近耳顺。阐扬龙峰之家
T48n2024_p1109b25U私。其道走杀天下衲僧。其德惊动王侯士庶
T48n2024_p1109b26U者。皆出于他囊中所贮一个之策进者欤。是
T48n2024_p1109b27U故翁常赞慈明语。诫学者曰。老僧少时。日三
T48n2024_p1109b28U复此语。而不及也。今老焉止哉。又曰。云栖一
T48n2024_p1109b29U生之文字。但此书有补吾宗。汝等他日功有
T48n2024_p1109c01U余力。再刊行之。以报祝融之恨。虽然此书间
T48n2024_p1109c02U以念佛参究自己。是则是甚夺衲僧颖气。落
T48n2024_p1109c03U往生门者不少。若依老僧意。一齐削去可也。
T48n2024_p1109c04U何故。狮子不食雕残。猛虎不餐伏肉。往生一
T48n2024_p1109c05U机还他净家。衲僧门下实智尚不要。何况假
T48n2024_p1109c06U名耶。驱耕夫之牛。夺饥人之食。始可以为真
T48n2024_p1109c07U参详而已。客岁辛巳冬。参学虎上座与同友
T48n2024_p1109c08U二三子。戮力欲补翁志。便有林氏渡氏等之
T48n2024_p1109c09U檀信。遂舍净财。王成其议。于是请予于加数
T48n2024_p1109c10U语以办来由。仍记先所亲闻事实许多。远传
T48n2024_p1109c11U之不朽云
T48n2024_p1109c12U　宝历十二年龙集壬午孟正月
T48n2024_p1109c13U　　　　住豆之龙泽东岭头陀圆慈恭书