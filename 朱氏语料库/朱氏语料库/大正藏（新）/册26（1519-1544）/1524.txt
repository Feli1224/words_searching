【经文资讯】大正新修大藏经 第二十六册 No. 1524《无量寿经优波提舍》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 26, No. 1524 无量寿经优波提舍
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T26n1524_p0230c10U
T26n1524_p0230c11U
T26n1524_p0230c12U　　No. 1524
T26n1524_p0230c13U无量寿经优波提舍愿生偈
T26n1524_p0230c14U
T26n1524_p0230c15U　　　　婆薮豆菩萨造
T26n1524_p0230c16U　　　　元魏天竺三藏菩提流支译
T26n1524_p0230c17U　世尊我一心　　归命尽十方
T26n1524_p0230c18U　无碍光如来　　愿生安乐国
T26n1524_p0230c19U　我依修多罗　　真实功德相
T26n1524_p0230c20U　说愿偈总持　　与佛教相应
T26n1524_p0230c21U　观彼世界相　　胜过三界道
T26n1524_p0230c22U　究竟如虚空　　广大无边际
T26n1524_p0230c23U　正道大慈悲　　出世善根生
T26n1524_p0230c24U　净光明满足　　如镜日月轮
T26n1524_p0230c25U　备诸珍宝性　　具足妙庄严
T26n1524_p0230c26U　无垢光焰炽　　明净曜世间
T26n1524_p0230c27U　宝性功德草　　柔软左右旋
T26n1524_p0230c28U　触者生胜乐　　过迦旃邻陀
T26n1524_p0230c29U　宝华千万种　　弥覆池流泉
T26n1524_p0231a01U　微风动华叶　　交错光乱转
T26n1524_p0231a02U　宫殿诸楼阁　　观十方无碍
T26n1524_p0231a03U　杂树异光色　　宝栏遍围绕
T26n1524_p0231a04U　无量宝交络　　罗网遍虚空
T26n1524_p0231a05U　种种铃发响　　宣吐妙法音
T26n1524_p0231a06U　雨华衣庄严　　无量香普熏
T26n1524_p0231a07U　佛慧明净日　　除世痴冥
T26n1524_p0231a08U　梵声语深远　　微妙闻十方
T26n1524_p0231a09U　正觉阿弥陀　　法王善住持
T26n1524_p0231a10U　如来净华众　　正觉华化生
T26n1524_p0231a11U　爱乐佛法味　　禅三昧为食
T26n1524_p0231a12U　永离身心恼　　受乐常无间
T26n1524_p0231a13U　大乘善根界　　等无讥嫌名
T26n1524_p0231a14U　女人及根缺　　二乘种不生
T26n1524_p0231a15U　众生所愿乐　　一切能满足
T26n1524_p0231a16U　故我愿往生　　阿弥陀佛国
T26n1524_p0231a17U　无量大宝王　　微妙净花台
T26n1524_p0231a18U　相好光一寻　　色像超群生
T26n1524_p0231a19U　如来微妙声　　梵响闻十方
T26n1524_p0231a20U　同地水火风　　虚空无分别
T26n1524_p0231a21U　天人不动众　　清净智海生
T26n1524_p0231a22U　如须弥山王　　胜妙无过者
T26n1524_p0231a23U　天人丈夫众　　恭敬绕瞻仰
T26n1524_p0231a24U　观佛本愿力　　遇无空过者
T26n1524_p0231a25U　能令速满足　　功德大宝海
T26n1524_p0231a26U　安乐国清净　　常转无垢轮
T26n1524_p0231a27U　化佛菩萨日　　如须弥住持
T26n1524_p0231a28U　无垢庄严光　　一念及一时
T26n1524_p0231a29U　普照诸佛会　　利益诸群生
T26n1524_p0231b01U　雨天乐花衣　　妙香等供养
T26n1524_p0231b02U　赞佛诸功德　　无有分别心
T26n1524_p0231b03U　何等世界无　　佛法功德宝
T26n1524_p0231b04U　我皆愿往生　　示佛法如佛
T26n1524_p0231b05U　我作论说偈　　愿见弥陀佛
T26n1524_p0231b06U　普共诸众生　　往生安乐国
T26n1524_p0231b07U无量寿修多罗章句我以偈总说竟
T26n1524_p0231b08U论曰。此愿偈明何义。观安乐世界。见阿弥
T26n1524_p0231b09U陀佛。愿生彼国土故。云何观。云何生信心。
T26n1524_p0231b10U若善男子善女人。修五念门成就者。毕竟
T26n1524_p0231b11U得生安乐国土。见彼阿弥陀佛。何等五念
T26n1524_p0231b12U门。一者礼拜门。二者赞叹门。三者作愿
T26n1524_p0231b13U门。四者观察门。五者回向门。云何礼拜。
T26n1524_p0231b14U身业礼拜阿弥陀如来应正遍知。为生彼
T26n1524_p0231b15U国意故。云何赞叹。口业赞叹。称彼如来名。
T26n1524_p0231b16U如彼如来光明智相。如彼名义。欲如实修行
T26n1524_p0231b17U相应故。云何作愿。心常作愿。一心专念毕竟
T26n1524_p0231b18U往生安乐国土。欲如实修行奢摩他故。云
T26n1524_p0231b19U何观察。智慧观察。正念观彼。欲如实修行
T26n1524_p0231b20U毗婆舍那故。彼观察有三种。何等三种。一
T26n1524_p0231b21U者观察彼佛国土功德庄严。二者观察阿弥
T26n1524_p0231b22U陀佛功德庄严。三者观察彼诸菩萨功德庄
T26n1524_p0231b23U严。云何回向。不舍一切苦恼众生。心常
T26n1524_p0231b24U作愿回向为首成就大悲心故。云何观察
T26n1524_p0231b25U彼佛国土功德庄严。彼佛国土功德庄严者
T26n1524_p0231b26U成就不可思议力故。如彼摩尼如意宝性。
T26n1524_p0231b27U相似相对法故。观察彼佛国土功德庄严者。
T26n1524_p0231b28U有十七种事应知。何者十七。一者清净功
T26n1524_p0231b29U德成就。二者量功德成就。三者性功德成
T26n1524_p0231c01U就。四者形相功德成就。五者种种事功德成
T26n1524_p0231c02U就。六者妙色功德成就。七者触功德成就。八
T26n1524_p0231c03U者庄严功德成就。九者雨功德成就。十者光
T26n1524_p0231c04U明功德成就。十一者声功德成就。十二者主
T26n1524_p0231c05U功德成就。十三者眷属功德成就。十四者受
T26n1524_p0231c06U用功德成就。十五者无诸难功德成就。十六
T26n1524_p0231c07U者大义门功德成就。十七者一切所求功德
T26n1524_p0231c08U成就。清净功德成就者。偈言观彼世界相胜
T26n1524_p0231c09U过三界道故。量功德成就者。偈言究竟如
T26n1524_p0231c10U虚空广大无边际故。性功德成就者。偈言正
T26n1524_p0231c11U道大慈悲出世善根生故。形相功德成就者。
T26n1524_p0231c12U偈言净光明满足如镜日月轮故。种种事功
T26n1524_p0231c13U德成就者。偈言备诸珍宝性具足妙庄严故。
T26n1524_p0231c14U妙色功德成就者。偈言无垢光焰炽明净曜
T26n1524_p0231c15U世间故。触功德成就者。偈言宝性功德草柔
T26n1524_p0231c16U软左右旋触者生胜乐过迦旃邻陀故。庄严
T26n1524_p0231c17U功德成就者。有三种应知。何等三。一者水。
T26n1524_p0231c18U二者地。三者虚空。庄严水者。偈言宝华千
T26n1524_p0231c19U万种弥覆池流泉微风动华叶交错光乱转
T26n1524_p0231c20U故。庄严地者。偈言宫殿诸楼阁观十方无碍
T26n1524_p0231c21U杂树异光色宝栏遍围绕故。庄严虚空者。偈
T26n1524_p0231c22U言无量宝交络罗网遍虚空种种铃发响宣
T26n1524_p0231c23U吐妙法音故。雨功德成就者。偈言雨华衣庄
T26n1524_p0231c24U严无量香普熏故。光明功德成就者。偈言佛
T26n1524_p0231c25U慧明净日除世痴冥故。妙声功德成就
T26n1524_p0231c26U者。偈言梵声语深远微妙闻十方故。主功
T26n1524_p0231c27U德成就者。偈言正觉阿弥陀法王善住持故。
T26n1524_p0231c28U眷属功德成就者。偈言如来净华众正觉华
T26n1524_p0231c29U化生故。受用功德成就者。偈言爱乐佛法味
T26n1524_p0232a01U禅三昧为食故。无诸难功德成就者。偈言永
T26n1524_p0232a02U离身心恼受乐常无间故。大义门功德成就
T26n1524_p0232a03U者。偈言大乘善根界等无讥嫌名女人及根
T26n1524_p0232a04U缺二乘种不生故。净土果报离二种讥嫌过
T26n1524_p0232a05U应知。一者体。二者名。体有三种。一者二乘
T26n1524_p0232a06U人。二者女人。三者诸根不具人。无此三过
T26n1524_p0232a07U故。名离体讥嫌。名亦三种。非但无三体。乃
T26n1524_p0232a08U至不闻二乘女人诸根不具三种名故。名
T26n1524_p0232a09U离名讥嫌。等者。平等一相故。一切所求功德
T26n1524_p0232a10U满足成就者。偈言众生所愿乐一切能满足
T26n1524_p0232a11U故。略说彼阿弥陀佛国土庄严十七种功德。
T26n1524_p0232a12U示现如来自身利益大功德力成就利益他
T26n1524_p0232a13U功德成就故。彼无量寿佛土庄严。第一义
T26n1524_p0232a14U谛妙境界。十六句及一句次第说。应知
T26n1524_p0232a15U云何观佛功德庄严成就。观佛功德庄严成
T26n1524_p0232a16U就者。有八种应知。何等八种。一者座庄严。
T26n1524_p0232a17U二者身庄严。三者口庄严。四者心庄严。五者
T26n1524_p0232a18U众庄严。六者上首庄严。七者主庄严。八者不
T26n1524_p0232a19U虚作住持庄严
T26n1524_p0232a20U何者座庄严。偈言无量大宝王微妙净华台
T26n1524_p0232a21U故。何者身庄严。偈言相好光一寻色像超群
T26n1524_p0232a22U生故。何者口庄严。偈言如来微妙声梵响闻
T26n1524_p0232a23U十方故。何者心庄严。偈言同地水火风虚空
T26n1524_p0232a24U无分别故。无分别者。无分别心故。何者众
T26n1524_p0232a25U庄严。偈言天人不动众清净智海生故。何者
T26n1524_p0232a26U上首庄严。偈言如须弥山王胜妙无过者故。
T26n1524_p0232a27U何者主庄严。偈言天人丈夫众恭敬绕瞻仰
T26n1524_p0232a28U故。何者不虚作住持庄严。偈言观佛本愿力
T26n1524_p0232a29U遇无空过者能令速满足功德大宝海故。即
T26n1524_p0232b01U见彼佛未证净心菩萨。毕竟得平等法身。
T26n1524_p0232b02U与净心菩萨无异。净心菩萨与上地诸菩
T26n1524_p0232b03U萨。毕竟同得寂灭平等故。略说八句。示现
T26n1524_p0232b04U如来自利利他功德庄严次第成就应知
T26n1524_p0232b05U云何观菩萨功德庄严成就。观菩萨功德庄
T26n1524_p0232b06U严成就者。观彼菩萨。有四种正修行功德
T26n1524_p0232b07U成就应知。何等为四。一者于一佛土身不
T26n1524_p0232b08U动摇。而遍十方种种应化。如实修行常作
T26n1524_p0232b09U佛事。偈言安乐国清净常转无垢轮化佛菩
T26n1524_p0232b10U萨日如须弥住持故。开诸众生淤泥华故。
T26n1524_p0232b11U二者彼应化身。一切时不前不后。一心一念
T26n1524_p0232b12U放大光明。悉能遍至十方世界。教化众生。
T26n1524_p0232b13U种种方便修行所作。灭除一切众生苦故。偈
T26n1524_p0232b14U言无垢庄严光一念及一时普照诸佛会利
T26n1524_p0232b15U益诸群生故。三者彼于一切世界无余。照
T26n1524_p0232b16U诸佛会大众无余。广大无量供养恭敬赞叹
T26n1524_p0232b17U诸佛如来。偈言雨天乐华衣妙香等供养赞
T26n1524_p0232b18U佛诸功德无有分别心故。四者彼于十方一
T26n1524_p0232b19U切世界无三宝处。住持庄严佛法僧宝功德
T26n1524_p0232b20U大海。遍示令解如实修行。偈言何等世界
T26n1524_p0232b21U无佛法功德宝我皆愿往生示佛法如佛故
T26n1524_p0232b22U又向说佛国土功德庄严成就。佛功德庄严
T26n1524_p0232b23U成就。菩萨功德成就。此三种成就愿心庄
T26n1524_p0232b24U严。略说入一法句故。一法句者。谓清净句。
T26n1524_p0232b25U清净句者。谓真实智慧无为法身故。此清净
T26n1524_p0232b26U有二种应知。何等二种。一者器世间清净。
T26n1524_p0232b27U二者众生世间清净。器世间清净者。向说十
T26n1524_p0232b28U七种佛国土功德庄严成就。是名器世间清
T26n1524_p0232b29U净。众生世间清净者。如向说八种佛功德庄
T26n1524_p0232c01U严成就。四种菩萨功德庄严成就。是名众生
T26n1524_p0232c02U世间清净。如是一法句。摄二种清净应知
T26n1524_p0232c03U如是菩萨奢摩他毗婆舍那广略修行。成就
T26n1524_p0232c04U柔软心。如实知广略诸法。如是成就巧方
T26n1524_p0232c05U便回向。何者菩萨巧方便回向。菩萨巧方便
T26n1524_p0232c06U回向者。谓说礼拜等五种修行所集一切功
T26n1524_p0232c07U德善根。不求自身住持之乐。欲拔一切众
T26n1524_p0232c08U生苦故。作愿摄取一切众生。共同生彼安
T26n1524_p0232c09U乐佛国。是名菩萨巧方便回向成就。菩萨如
T26n1524_p0232c10U是善知回向成就。远离三种菩提门相违法。
T26n1524_p0232c11U何等三种。一者依智慧门不求自乐。远离
T26n1524_p0232c12U我心贪着自身故。二者依慈悲门。拔一切
T26n1524_p0232c13U众生苦。远离无安众生心故。三者依方便
T26n1524_p0232c14U门。怜愍一切众生心。远离供养恭敬自身
T26n1524_p0232c15U心故。是名远离三种菩提门相违法故。菩
T26n1524_p0232c16U萨远离如是三种菩提门相违法。得三种随
T26n1524_p0232c17U顺菩提门法满足故。何等三种。一者无染清
T26n1524_p0232c18U净心。不以为自身求诸乐故。二者安清
T26n1524_p0232c19U净心。以拔一切众生苦故。三者乐清净心。
T26n1524_p0232c20U以令一切众生得大菩提故。以摄取众生
T26n1524_p0232c21U生彼国土故。是名三种随顺菩提门法满
T26n1524_p0232c22U足应知
T26n1524_p0232c23U向说智慧慈悲方便三种门。摄取般若。般若
T26n1524_p0232c24U摄取方便应知
T26n1524_p0232c25U向说远离我心不贪着自身。远离无安众
T26n1524_p0232c26U生心。远离供养恭敬自身心。此三种法远
T26n1524_p0232c27U离障菩提心应知
T26n1524_p0232c28U向说无染清净心。安清净心。乐清净心。此三
T26n1524_p0232c29U种心略一处。成就妙乐胜真心应知
T26n1524_p0233a01U如是菩萨智慧心方便心无障心胜真心。能
T26n1524_p0233a02U生清净佛国土应知。是名菩萨摩诃萨随
T26n1524_p0233a03U顺五种法门所作随意自在成就。如向所说。
T26n1524_p0233a04U身业口业意业智业方便智业。随顺法门故。
T26n1524_p0233a05U复有五种门渐次成就五种功德应知。何
T26n1524_p0233a06U者五门。一者近门。二者大会众门。三者宅
T26n1524_p0233a07U门。四者屋门。五者园林游戏地门。此五种
T26n1524_p0233a08U门。初四种门。成就入功德。第五门成就出
T26n1524_p0233a09U功德。入第一门者。以礼拜阿弥陀佛为生
T26n1524_p0233a10U彼国故。得生安乐世界。是名入第一门
T26n1524_p0233a11U入第二门者。以赞叹阿弥陀佛随顺名义
T26n1524_p0233a12U称如来名依如来光明想修行故。得入
T26n1524_p0233a13U大会众数。是名入第二门
T26n1524_p0233a14U入第三门者。以一心专念作愿生彼。修奢
T26n1524_p0233a15U摩他寂静三昧行故。得入莲华藏世界。是
T26n1524_p0233a16U名入第三门
T26n1524_p0233a17U入第四门者。以专念观察彼妙庄严修毗
T26n1524_p0233a18U婆舍那故。得到彼处受用种种法味乐。是
T26n1524_p0233a19U名入第四门。出第五门。以大慈悲观察一
T26n1524_p0233a20U切苦恼众生。亦应化身回入生死园烦恼
T26n1524_p0233a21U林中。游戏神通至教化地。以本愿力回向
T26n1524_p0233a22U故。是名出第五门。菩萨入四种门。自利行
T26n1524_p0233a23U成就应知。菩萨出第五门。利益他回向行成
T26n1524_p0233a24U就应知。菩萨如是修五门行自利利他。速
T26n1524_p0233a25U得成就阿耨多罗三藐三菩提故
T26n1524_p0233a26U无量寿经论一卷
T26n1524_p0233a27U　大乘善根界　天台智者即曰界字乃男字
T26n1524_p0233a28U　之错。则宜改作。而诸疏家皆作界字。故
T26n1524_p0233a29U　今存之
