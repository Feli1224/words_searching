【经文资讯】大正新修大藏经 第三十九册 No. 1800《请观音经疏》
【版本记录】CBETA 电子佛典 V1.10 (Big5) 普及版，完成日期：2001/06/29
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 39, No. 1800 请观音经疏
# CBETA Chinese Electronic Tripitaka V1.10 (Big5) Normalized Version, Release Date: 2001/06/29
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T39n1800_p0968a01U
T39n1800_p0968a02U　　No. 1800 [cf. Nos. 1043, 1801]
T39n1800_p0968a03U请观音经疏
T39n1800_p0968a04U
T39n1800_p0968a05U　　　　隋天台智者大师说
T39n1800_p0968a06U　　　　弟子顶法师记
T39n1800_p0968a07U此经从人法以标名。人是至慈之大士。法是
T39n1800_p0968a08U至良之神咒。人有二义。一通二别。别是观音
T39n1800_p0968a09U之胜名。通是菩萨之嘉号。别又二义。一能二
T39n1800_p0968a10U所。请字。是标能感之群机。观世音三字。是标
T39n1800_p0968a11U能应之圣主。法有二义。一用二体。消伏毒害
T39n1800_p0968a12U明其力用。陀罗尼明其正体体有二义。此间
T39n1800_p0968a13U名为能持能遮。持于三义。遮于二边。用即为
T39n1800_p0968a14U三。一事二行三理。事者虎狼刀剑等也。行者
T39n1800_p0968a15U五住烦恼也。理者法界无阂无染。而染即理
T39n1800_p0968a16U性之毒也。故言从人法以标名焉。经前玄义
T39n1800_p0968a17U五重(云云)。名者从人法以为名。灵知寂照法身
T39n1800_p0968a18U为体。感应为宗。救危拔苦为用。大乘为教相。
T39n1800_p0968a19U名者众经皆有通名别名。此经人法等是别
T39n1800_p0968a20U名。经之一字是通名。所以有此通别者。三义
T39n1800_p0968a21U往简。一教二行三理。教者。声闻不同诸部名
T39n1800_p0968a22U异。异故是别。然同是佛口所说。非余弟子人
T39n1800_p0968a23U天所作。是名通约。行者。入道多途非唯一种。
T39n1800_p0968a24U观门有异修习亦殊。是故言别。契道之时同
T39n1800_p0968a25U归一理。是故论通。理者。理是一法多诸名字。
T39n1800_p0968a26U或云真如实际实相。阿黎耶识种种名字。名
T39n1800_p0968a27U字既异所以称别。同名一理是故论通。今就
T39n1800_p0968a28U别名复为二。一人二法。人法相成岂得相离。
T39n1800_p0968a29U今欲令易解故作两释。先明于人。次明于法。
T39n1800_p0968b01U人者即为二。一能请之人。二所请之人。请之
T39n1800_p0968b02U一字是标。能请之人即是有机之徒感于菩
T39n1800_p0968b03U萨。观世音三字。标所请之人。今明能请有三
T39n1800_p0968b04U义。一为自故请。二为他故请。三护正法故请。
T39n1800_p0968b05U并出下文。如斯那等是自请。如月盖是为他
T39n1800_p0968b06U请。七言偈是护正法请。复次自请是摄善法
T39n1800_p0968b07U戒。为他是摄众生戒。护法是摄正法戒。若得
T39n1800_p0968b08U意只三请还是一法。何以故。如欲使自身戒
T39n1800_p0968b09U定慧明净。即是摄善法。若己定慧净能利益
T39n1800_p0968b10U他。即是摄众生界。是故华严云。心佛及众生
T39n1800_p0968b11U是三无差别。故知三法是一也。今作三者。随
T39n1800_p0968b12U行者意逐其傍正。或时自行为正。余二傍(云
T39n1800_p0968b13U云)。自请复为三。一延请。二祈请。三愿请。为他
T39n1800_p0968b14U护法。皆具延祈愿三请也。此之三请。只是机
T39n1800_p0968b15U感之因。用延祈愿三请。即对三业。延即屈伸
T39n1800_p0968b16U俯仰。延致之义。即身业请。祈即发口干求。即
T39n1800_p0968b17U口业请。愿即要心处所。即意业请。皆出下文。
T39n1800_p0968b18U如五体投地是身业。四行偈明大悲覆一切
T39n1800_p0968b19U是口业。一心一意是意业。复次延即是请人。
T39n1800_p0968b20U祈是请法。愿是总人法。今就延请又为三。一
T39n1800_p0968b21U标心请。二约行请。三约证请。标心者。如域意
T39n1800_p0968b22U祈求专诚致请。机成则感大圣也。行请者。如
T39n1800_p0968b23U人虽不标心。但其三业无瑕身口纯净。大士
T39n1800_p0968b24U自然感应。证请者。如其修念佛三昧现前时。
T39n1800_p0968b25U十方诸佛悉皆现前。身业既具此三请。口意
T39n1800_p0968b26U亦尔。合有九请。自既有九。为他三业亦有九。
T39n1800_p0968b27U护法三业亦有九。三九二十七。足前十二合
T39n1800_p0968b28U有三十九请。能请既有三十九。能所合辩即
T39n1800_p0968b29U有七十八种也。能请之人即是十法界众生。
T39n1800_p0968c01U十界之中九界论请。佛界须料简。第三明所
T39n1800_p0968c02U请之人。即是观世音也。此又为二。一通二别。
T39n1800_p0968c03U别即观世音三字。通即菩萨两字。亦约此通
T39n1800_p0968c04U别明三义。教行理。教者菩萨皆具众德普修
T39n1800_p0968c05U万行。为逗物设教各立一名。如文殊以妙德
T39n1800_p0968c06U为称。弥勒以慈心为名。此菩萨以观智标号。
T39n1800_p0968c07U至论三德妙理。亦不异无缘之慈。一切种智但
T39n1800_p0968c08U逗物宜闻。各举一名耳。各举故论别。从初地
T39n1800_p0968c09U至后等觉。同是因地故称通约。行者万行皆
T39n1800_p0968c10U修趣。举一行为首。如五百比丘各说身因。亦
T39n1800_p0968c11U如三十二菩萨各说入不二法门。是故论别。同
T39n1800_p0968c12U入无生至理。此处不殊故言通约。理者无相
T39n1800_p0968c13U一理。多诸名字。名字各异所以亦异。是故言
T39n1800_p0968c14U别。异名异说不离于理。是故言通。今释别名
T39n1800_p0968c15U得观世音称者。即为二。一总释二别释。总释
T39n1800_p0968c16U又二。一破二立。破者观是能观之智世是所
T39n1800_p0968c17U观之境。从境智得名。今问。此境智为当自境
T39n1800_p0968c18U故境。自智故智。为当是由境故智。由智故境。
T39n1800_p0968c19U为当是境智合故境。境智合故智。为当非境
T39n1800_p0968c20U非智故智。非境非智故境。若自境自智。此是
T39n1800_p0968c21U自生等。此之四执皆如中论所破。堕在自他
T39n1800_p0968c22U四句中。复次有此四见故。具有六十二见。见
T39n1800_p0968c23U故是受。受有三受。三受故有三苦。乐受则爱。
T39n1800_p0968c24U苦受则恚。不苦不乐则痴。三毒等有名等分。
T39n1800_p0968c25U从此四分开出八万四千尘劳。即是集谛。以
T39n1800_p0968c26U集故能招感生死。苦报不穷即苦谛自生。见
T39n1800_p0968c27U中具六十二见。四分烦恼八万尘劳。苦集流转。
T39n1800_p0968c28U余三见亦尔。故经言。众生处处着。即四见所
T39n1800_p0968c29U起苦集也。今时人尚不识自中所起苦集。何
T39n1800_p0969a01U能破他生共无因等。诸见苦集。以其不识四
T39n1800_p0969a02U句中苦集故无道。无道故无灭。故令生死浩
T39n1800_p0969a03U然。是故不用第二立者。今所明境智。非自非
T39n1800_p0969a04U他共无因等。毕竟空寂言语道断心行处灭。
T39n1800_p0969a05U何境何智之可论。有所依则有所着。若无四
T39n1800_p0969a06U执则无所依倚。无所依倚则无受。无受则无
T39n1800_p0969a07U集。无集则无苦。问若如是者亦无道灭。答如
T39n1800_p0969a08U此破四执之见。故知句句中九十人使。名识
T39n1800_p0969a09U病名苦集。于四见无滞阂。名识道知。四见
T39n1800_p0969a10U皆是污秽。五阴是见依。色不净不受名为念
T39n1800_p0969a11U处。勤断见增道。名四正勤道品等。又正勤心
T39n1800_p0969a12U觉了四执即佛宝。了达法性即法宝。与实相
T39n1800_p0969a13U和合即僧宝。如此观时四谛三宝宛然假名。
T39n1800_p0969a14U以无所住心。四悉檀意赴物机宜。假设方便
T39n1800_p0969a15U而论境智。则有四种。一因缘境智。二假名境
T39n1800_p0969a16U智。三四悉檀境智。四不思议境智。因缘者。
T39n1800_p0969a17U或从自生他共无因等四种因缘。而明境智
T39n1800_p0969a18U故。经言。一切法从缘生也。二假名者。若实者
T39n1800_p0969a19U则不可立。以其浮虚不实。假名施设。如破瓶
T39n1800_p0969a20U斩首等。但有名字。故云。是字不住亦不不住
T39n1800_p0969a21U无所有故。故名假名境智也。赴缘四悉檀者。
T39n1800_p0969a22U法眼明了深识机宜。逐其乐欲便宜对治。第
T39n1800_p0969a23U一义而为立名。则以出假名道种智中所明
T39n1800_p0969a24U境智。不思议境智者。法界之理。虽无境智之
T39n1800_p0969a25U二而论境智。故经言。不思议智境。不思议智
T39n1800_p0969a26U照。境智不二不相妨阂。此之四种。欲拟四教
T39n1800_p0969a27U所明境智也。今观世音。久四执慈悲普被。
T39n1800_p0969a28U应物立名而辩四种之号也。故经言。我于三
T39n1800_p0969a29U乘亦无志求。欲求声闻(云云)。第二别释者。又
T39n1800_p0969b01U为二。一明境二明智。今言境者。即是三谛三
T39n1800_p0969b02U境。一因缘俗谛境二真谛境。三中道第一义
T39n1800_p0969b03U谛境。此之三境为智所观即为四。一者观因
T39n1800_p0969b04U缘观。观俗谛粗事。二者观因缘俗谛粗细。空
T39n1800_p0969b05U无所有无非幻化。即是入空观。三者分别俗
T39n1800_p0969b06U谛。万物方圆长短四微好丑细事无滞。即是
T39n1800_p0969b07U出假观。四者观真俗之实相。是中道第一义
T39n1800_p0969b08U谛观。故涅云。十二因缘有四种观。中论偈
T39n1800_p0969b09U云。因缘所生法。即空即假即中之谓也。但此
T39n1800_p0969b10U之四观。终是三谛之境。问俗谛何独开为二
T39n1800_p0969b11U观耶。答俗境有粗细故开为二。又问俗有粗
T39n1800_p0969b12U细为二观。真亦浅深亦应二观。答俗是事故
T39n1800_p0969b13U得为二。真是理。理则无二。是故不开。约此四
T39n1800_p0969b14U观。亦明自观化他护法标心行证等观(云云)。次
T39n1800_p0969b15U明智者。又为二。初明智义。二通对诸法。今
T39n1800_p0969b16U明智义者。观因缘俗是世智。亦名名字智。亦
T39n1800_p0969b17U明等智观。因缘空观。亦名二谛观。亦名一切
T39n1800_p0969b18U智出假观。亦名平等观。亦名道种智。中道观
T39n1800_p0969b19U者。亦名一切种智。世智是世间之智。但有
T39n1800_p0969b20U名字凡圣通用。但此智不能出生死。菩萨
T39n1800_p0969b21U观因缘时。于此观中具行六度慈悲喜舍。来
T39n1800_p0969b22U成胜解具一切法。然后坐道场。三十四心断
T39n1800_p0969b23U烦恼。如旃延子所明菩萨义。即是三藏境智。
T39n1800_p0969b24U观音若观因缘空。不同二乘取证。有善方便
T39n1800_p0969b25U虽行于空不住于空。而修万行慈悲喜舍。成
T39n1800_p0969b26U满誓愿。从初心断结乃至十地为如佛。即通
T39n1800_p0969b27U教境智观音也。若观假名不同通教。但从空
T39n1800_p0969b28U出。此中明知空非空破空出假。以四悉檀具
T39n1800_p0969b29U修万行。断除尘沙无知之惑。登初地断无明。
T39n1800_p0969c01U乃至十地行满。即是别教境智观音也。圆教
T39n1800_p0969c02U中道者。不同别教。次第观理断无明。此乃称
T39n1800_p0969c03U理之观。理既三谛之境。观亦三智之观。从
T39n1800_p0969c04U初至后三谛圆观。初住已能五住圆除。乃至
T39n1800_p0969c05U四十二地无明究竟。称为妙觉观音。约此法
T39n1800_p0969c06U门圆观三谛故。称圆教境智观音也。第二通
T39n1800_p0969c07U对诸法者。此之三智亦对五眼。照俗谛粗报
T39n1800_p0969c08U色。名肉眼。照俗谛细报色。名天眼。照真名慧
T39n1800_p0969c09U眼。照假中诸道根性有别。一切药病尘沙法
T39n1800_p0969c10U门。名法眼。照真俗之实相。名佛眼。此眼观三
T39n1800_p0969c11U法是一。而异名开合。四观五眼三智(云云)。此
T39n1800_p0969c12U之三智。今合四教。因缘法是三藏教。即空
T39n1800_p0969c13U是通教。出假是别教。中道是圆教。如是广
T39n1800_p0969c14U类通诸经论。异名法相。皆融会入三智之
T39n1800_p0969c15U法。无不收摄(云云)。世者。即是十法界。差别
T39n1800_p0969c16U隔异故言世。世是色。色即观。世身四心是意。
T39n1800_p0969c17U即观世意。音是机。即观世音一界之中。有自
T39n1800_p0969c18U他护法。自中有延祈愿。延中有标心行证等。
T39n1800_p0969c19U一界有三十九。十界有三百九十观也。次释
T39n1800_p0969c20U通名。言菩萨者。具名菩提萨誓诃萨省Ｆ
T39n1800_p0969c21U提名道。萨拭成众生。摩诃言大。释论云。菩
T39n1800_p0969c22U萨初发心。誓度于一切。能忍成道事。不动亦
T39n1800_p0969c23U不破。是心名萨省Ｒ云刑崾浅删椭谏。道有
T39n1800_p0969c24U种种。成因缘道。空道。第一义道。道语则通。
T39n1800_p0969c25U通称为菩萨也。又于诸道中又言通别。若直
T39n1800_p0969c26U修因缘道。止是人天乘。此道则通。若能起慈
T39n1800_p0969c27U悲。誓愿万行庄严是菩萨道。此道则别。今菩
T39n1800_p0969c28U萨遍观诸道。遍行诸行。无不周普。岂有舍一
T39n1800_p0969c29U取一。经言。五眼具足成菩提。然菩萨于诸道。
T39n1800_p0970a01U亦不作难心苦心。亦不分别。我行是道不得
T39n1800_p0970a02U是道。分别出自前人之情。希向既殊修行。为
T39n1800_p0970a03U机亦异感降不同。若作三藏教。学者自感三
T39n1800_p0970a04U藏之观音。乃至一心具万行。学者自见圆教
T39n1800_p0970a05U观音。故经言。随诸众生类。为之立异字也。他
T39n1800_p0970a06U人问。三业俱观。身口若为观。答圣观智观。前
T39n1800_p0970a07U人身口非是身口。观前人也。意谓通亦得第
T39n1800_p0970a08U二释。法即消伏毒害陀罗尼也。消伏者。消名
T39n1800_p0970a09U消除。伏名调伏。故经言。消除三障无诸恶。五
T39n1800_p0970a10U眼具足成菩提。但除其病。不除其法。譬如蛇
T39n1800_p0970a11U虺有毒。但除消其螫虿令不侵人。不可殒命
T39n1800_p0970a12U也。伏者调善令堪乘驭。伏三障之毒。为入道
T39n1800_p0970a13U之门。随应得度而度脱之。故不须断。复次消
T39n1800_p0970a14U有二义。一消除。二消灭。即对断烦恼入涅。
T39n1800_p0970a15U不断入涅也。伏亦二义。一除伏。二平伏。亦
T39n1800_p0970a16U对断不断也。如金刚般若云。如是降伏其心。
T39n1800_p0970a17U降是消义。具二种消伏。是二种伏也。毒即三
T39n1800_p0970a18U障。文有三番明咒。初云净三毒根。即烦恼障。
T39n1800_p0970a19U次云破恶业。即业障。次云游戏五道及八难
T39n1800_p0970a20U苦。即报障。通论三障其相如是。但别明不无
T39n1800_p0970a21U轻重之殊。即用三咒。消伏其病也。历四教十
T39n1800_p0970a22U法界。除三障陀罗尼者。如释论云。陀罗尼中
T39n1800_p0970a23U无阂陀罗尼。最大三昧中王三昧。最大此翻
T39n1800_p0970a24U言能持能遮。持者。持名持义。行证化他正法
T39n1800_p0970a25U等。遮者。遮三障。遮三障名消持名。义为伏
T39n1800_p0970a26U咒。即是愿也。经者教也。如旧释。此对四诠教
T39n1800_p0970a27U(云云)。余四重玄义(出余疏)感应为宗者。以十法界
T39n1800_p0970a28U众生三业为机。备于四句(云云)。分文为三。从
T39n1800_p0970a29U如是至令得无患。是序分。第二从尔时佛告
T39n1800_p0970b01U长者。至如除重云生诸佛前。名正说分。第三
T39n1800_p0970b02U从佛说是已去讫文。名流通分。或时正说讫。
T39n1800_p0970b03U后番咒令不横死为正说分。今依前生起三
T39n1800_p0970b04U段如别文。今就序为三。次序由序述叙。居一
T39n1800_p0970b05U说之初名次序。神光骇集名由序。言论激发
T39n1800_p0970b06U名述叙。引例(云云)。三序之中复有通有别。诸经
T39n1800_p0970b07U同有次序故名通。由藉各异故言别。如是者
T39n1800_p0970b08U如旧解。大林者。是第一义。包含二谛故名大。
T39n1800_p0970b09U万德丛聚故名林。精者无八倒故名精。如涅
T39n1800_p0970b10U观色不净。因灭是色获得常色。一阴通除八
T39n1800_p0970b11U倒。五阴合除四十倒名精。空于二边毕竟空
T39n1800_p0970b12U故名舍。亦是住十八空理故名舍。重阁者。重
T39n1800_p0970b13U空观也。空生死涅也(云云)。就第一列声闻有
T39n1800_p0970b14U五(云云)。如炼真金。是总叹(云云)。澄即叹定。静即
T39n1800_p0970b15U叹慧。具足身心诸定也。色界四禅为身定。无
T39n1800_p0970b16U色四空为心定。前三背舍是身定。后五背舍
T39n1800_p0970b17U是心定。故知得解脱者。身心澄静也(云云)。第
T39n1800_p0970b18U二列菩萨众(云云)。大智去有六句。前四是约因
T39n1800_p0970b19U叹。后二是邻果叹。大智者。是慧庄严名为解。
T39n1800_p0970b20U亦名为目。调伏诸根名福庄严。名为行亦名
T39n1800_p0970b21U为足。目足备故入清凉池。若约四种明智者。
T39n1800_p0970b22U三藏以四谛智为大智。通教以空慧为大智。
T39n1800_p0970b23U别教以道种智为大智。亦可二谛智为别大
T39n1800_p0970b24U智。圆教以一切种智为大智。一切种智亦有
T39n1800_p0970b25U一切智。此是总别之异名。例如四谛十六谛。
T39n1800_p0970b26U四六不同。二乘义一切智(云云)。本行者。若修
T39n1800_p0970b27U行为语从行以入理。理则为本。若化道者从
T39n1800_p0970b28U本起行。如般若中百二十条劝学。欲得佛法
T39n1800_p0970b29U皆学般若。般若即是诸行。故知般若是行本。
T39n1800_p0970c01U如如意珠出生众宝。若无此慧解。则不能起
T39n1800_p0970c02U行要。因有解立行故智为行本。皆成者还约
T39n1800_p0970c03U四种论成。非但解成。亦是行满具足(云云)。调
T39n1800_p0970c04U伏者。是明福德故。大经云。福德庄严者。所谓
T39n1800_p0970c05U六波罗蜜。智慧庄严者。所谓从一地乃至十
T39n1800_p0970c06U地智慧。今依诸度以释。调伏诸根义也。如金
T39n1800_p0970c07U刚般若明檀义。初约眼根辨法相谓不住色
T39n1800_p0970c08U布施。若住色此名眼悭。舍色名檀。檀义摄三。
T39n1800_p0970c09U资生无畏法故。约檀明义余度自显。又经云。
T39n1800_p0970c10U福德庄严者。有为有漏。此即斥无方便者。亦
T39n1800_p0970c11U是福德不趣菩提因。实相慧导此福德以成
T39n1800_p0970c12U正觉。以有慧故。眼色三事皆空。若是但空。复
T39n1800_p0970c13U成声闻无方便空。菩萨以不可得空。是空亦
T39n1800_p0970c14U空无染不着。而能于眼空中慈悲方便。行诸
T39n1800_p0970c15U万行通达佛道。导成福德趣于菩提。但眼之
T39n1800_p0970c16U本不空不有。即是正因佛性。了此眼不可得
T39n1800_p0970c17U空。即是了因佛性。能舍一切尘劳而行。布施
T39n1800_p0970c18U事中诸用功德。即缘因佛性。约此眼根。明三
T39n1800_p0970c19U般若三解脱三法身。在眼中亦约四位。调伏
T39n1800_p0970c20U诸根义。于色中不起恶不染。即因缘中不着
T39n1800_p0970c21U色。眼中檀义。若知色空如幻。即通教中调伏
T39n1800_p0970c22U眼。舍二十五有檀义。知色假名。分别一切色
T39n1800_p0970c23U诸法相。而不为诸惑所惑。即别教调伏眼。即
T39n1800_p0970c24U出假舍无知障明檀义。若知色非色不二本
T39n1800_p0970c25U性常净。即中道调伏。乃至诸根调伏(云云)。如
T39n1800_p0970c26U思益云。不为六尘所伤名尸。能忍违从之境
T39n1800_p0970c27U名忍。于因缘六尘不染名生忍。于空中不着
T39n1800_p0970c28U违从名法忍。出假名中不着违从名法忍。圆
T39n1800_p0970c29U教中违从不著名中道忍。舍六尘不染六根
T39n1800_p0971a01U名精念。念入道名进。亦于四位中明不杂辨
T39n1800_p0971a02U精进(云云)。离忧喜苦乐诸根故名禅。初禅离忧
T39n1800_p0971a03U根得觉支。二禅离苦根得喜支。三禅除喜得
T39n1800_p0971a04U乐支。四禅除乐得不苦不乐。得舍支。是名眼
T39n1800_p0971a05U根中得禅。若如大乘菩萨眼根入正受。耳根
T39n1800_p0971a06U三昧起。即是于六根具禅般若者。根尘识三事
T39n1800_p0971a07U是不可得。了达究竟尽即般若。如是于眼中
T39n1800_p0971a08U方便修六度。具佛威仪者。即八相成佛道之
T39n1800_p0971a09U威仪。论四位中智慧觉了。得八相义而非具。
T39n1800_p0971a10U但名邻果。等觉方是具也。心大如海如论四
T39n1800_p0971a11U位所约。各有大义而非究竟。今中道正观具
T39n1800_p0971a12U三义。广深含众流乃名大海。今正智照十法
T39n1800_p0971a13U界相名广。彻真源故名深。摄万法故名受流。
T39n1800_p0971a14U正观乃名大也。列名皆的的中道观判名也。
T39n1800_p0971a15U宝即实相实智也。月即亏盈。半满方便权智
T39n1800_p0971a16U也(云云)。月光约智断二德也。跋陀云贤首。等
T39n1800_p0971a17U觉是众贤位极故。佛圣首圣极故(云云)。第三列
T39n1800_p0971a18U凡夫众。即有八部。名四种众。当机。是五百及
T39n1800_p0971a19U后得道者。发起。是月盖舍利弗等。影响。是上
T39n1800_p0971a20U列二万及八部中权者。结缘者。是当时无益。
T39n1800_p0971a21U后世得度人也。又作乘急戒缓四句(云云)。第二
T39n1800_p0971a22U由序者。从毗舍离去是由藉序。就此为二。一
T39n1800_p0971a23U病相。二明病由。文中说因之与病。乃是假事
T39n1800_p0971a24U表理。岂可止就事解而不深推。即具两释。就
T39n1800_p0971a25U事舍离翻为广严。具如净名疏中释。明诸病
T39n1800_p0971a26U者及病相。不出此国也。病相。即是眼赤如血
T39n1800_p0971a27U耳脓等。是也。此病相是五根之相。眼主肝。耳
T39n1800_p0971a28U主肾。鼻主肺。舌主脾。口主心。化为粗涩。是
T39n1800_p0971a29U身根病相。如人食恶食。纳腹内为病。即是主
T39n1800_p0971b01U身根。以五根病故。意识昏迷故云如醉。即是
T39n1800_p0971b02U意根病。良由五根不利。致五根病恼。亦可是
T39n1800_p0971b03U病从五根入五脏伤坏。病由者即是五。夜叉
T39n1800_p0971b04U恶鬼为是鬼故。致令国人疾恼故。言病之所
T39n1800_p0971b05U由。就理释者。法界之国无边名广。性善庄饰
T39n1800_p0971b06U是严义。十种行人不出法界。十者分段有八。
T39n1800_p0971b07U一受苦报人。二修世间善法。三修声闻。四修
T39n1800_p0971b08U缘觉。五修六度。六修通教。七修别教。八修圆
T39n1800_p0971b09U教。此八在分段未断惑。造心之始各修诸法。
T39n1800_p0971b10U而有爱见之惑。致六尘伤坏。六根而致病也。
T39n1800_p0971b11U变易土二人。即是分段尽来。入别位三十心
T39n1800_p0971b12U中。或入圆位初住中。此二人地地之中皆有
T39n1800_p0971b13U爱见。若别教有净妙五欲之爱。四句见佛性
T39n1800_p0971b14U不融之见。圆教有佛爱菩提爱顺道爱。四门
T39n1800_p0971b15U见佛性等见。皆是爱见义。由是见故。于五根
T39n1800_p0971b16U中。谓色是常是无常等。四执谓是事实。余妄
T39n1800_p0971b17U语。而作四执之解推理之心。皆是病义。于五
T39n1800_p0971b18U根推理名为夜叉。生五见故名为眼。钩牙恶
T39n1800_p0971b19U业从下向上。伤害于人。吸人福德智慧精气。
T39n1800_p0971b20U以是恶业故言面黑如墨。第三叙述序者。从
T39n1800_p0971b21U城中有长者去为三。一敬仪。二叙病。三请如
T39n1800_p0971b22U文。耆婆是世医。妙术不救者。就世间妙术为
T39n1800_p0971b23U四。一因缘事相中明妙术。即医方神仙禁咒
T39n1800_p0971b24U等术。二空见外道无因无果。谓此为是为术
T39n1800_p0971b25U也。亦有亦无非有非无。外之妙术。此四种妙
T39n1800_p0971b26U术。世医所不能救治。爱见之病故。令五眼不
T39n1800_p0971b27U明。五分之身羸损福慧之精消歇。五见爱夜
T39n1800_p0971b28U叉所蛊害。故请观音(云云)。第二从尔时佛告长
T39n1800_p0971b29U者。名为正说。三序既足。弄引义成。是故正须
T39n1800_p0971c01U利益。故言正说。就此为五。一示能除毒害人
T39n1800_p0971c02U方所。二劝长者三业祈请。三因光见佛三圣
T39n1800_p0971c03U降临。四具[木*e]枝净水。五说咒治病有生起意
T39n1800_p0971c04U(云云)。就初示方所为二。一示方所。二列名叹
T39n1800_p0971c05U德。言不远者。西方去此二十恒河沙。何故言
T39n1800_p0971c06U不远。一解云。于凡是远于圣不远。今解不尔。
T39n1800_p0971c07U若机缘未熟。虽近而远。若机缘熟。虽远而必
T39n1800_p0971c08U应。故言不远。西方者。佛法之中乃非时方。数
T39n1800_p0971c09U阴持入所不摄。但随俗故亦有时方使人信
T39n1800_p0971c10U受。言西者。若依五行。西即是金。金王决断刚
T39n1800_p0971c11U直之义。若对四谛即道谛。道是能通。用智慧
T39n1800_p0971c12U见理。此言彼有大智观音。能以无阂陀罗尼
T39n1800_p0971c13U消此之毒。故西方用表道谛也。又解云。日从
T39n1800_p0971c14U东出而入于西。此明东土释迦能发生物善。
T39n1800_p0971c15U西方之佛能断除众生之惑。生灭两机在此
T39n1800_p0971c16U二土。故言西方也。无量寿者。佛有二种无量。
T39n1800_p0971c17U一生身无量。此则有量之无量也。二法身无
T39n1800_p0971c18U量。此是无量之无量也。今释迦弥陀。俱是法
T39n1800_p0971c19U身之无量。此化缘短故。故生身是有量。彼佛
T39n1800_p0971c20U化道长非人天所知。故生身是无量。而实有
T39n1800_p0971c21U数也。耆^凛师解云。释迦为应。彼佛为真。执
T39n1800_p0971c22U应不能除毒害见。真则能消伏毒害。今不用
T39n1800_p0971c23U此解。但此土西土同是应佛。净秽相形故有
T39n1800_p0971c24U优劣。若作真语不复得移动。辨其优劣。若彼
T39n1800_p0971c25U是真佛土应极净。此则不可。若作本迹语。此
T39n1800_p0971c26U为迹彼为本。本迹相传。望此语则宽。虽然今
T39n1800_p0971c27U亦不用。那知释迦是迹无量是本。二佛各有
T39n1800_p0971c28U本迹。那互为本迹。此又不可。今明此土为秽
T39n1800_p0971c29U彼即为净。今秽国众生见思毒害。欲借净土
T39n1800_p0972a01U来破其病。是故请于彼佛。国土相形互为优
T39n1800_p0972a02U劣。破惑互有消除。如十种行人。作意祈请方
T39n1800_p0972a03U法不同。是故观音十种垂应有异。此亦十种。
T39n1800_p0972a04U西方十种。祈请十种。消伏毒害也。问何意请
T39n1800_p0972a05U彼佛耶。答此土请释迦。为消伏之因。彼佛二
T39n1800_p0972a06U菩萨为外缘。因缘应在二佛。故劝令请。又就
T39n1800_p0972a07U彼佛。表如来法身实相之境。观音表中道正
T39n1800_p0972a08U观之智。大势表福德神力熏修。但圣人皆具
T39n1800_p0972a09U三德无不具足。今各据一门的当为语。三人
T39n1800_p0972a10U各从一法标名。今欲消伏毒害。必须胜境显
T39n1800_p0972a11U发法身。亦须智慧照了除惑。亦须福德资成
T39n1800_p0972a12U智慧。是故三圣俱请。问若三圣俱请何意。独
T39n1800_p0972a13U标题称请观音。答正言智慧。是除毒之对治。
T39n1800_p0972a14U对治义强总略为言。故止标一人。得意具三
T39n1800_p0972a15U义也。恒以大悲者。是叹也。三圣俱有大悲俱
T39n1800_p0972a16U悯俱救。然而别说如来。以大悲为法身之境。
T39n1800_p0972a17U观音为智照。大势为福力冥熏。然而皆具悲
T39n1800_p0972a18U悯救济也。第二从汝当五体投地去。劝示祈
T39n1800_p0972a19U请。申三业之机。大圣乃当常欲济拔。为外缘
T39n1800_p0972a20U无创之者毒不得入。应须内因。故令运三业
T39n1800_p0972a21U为机也。事解五体投地者。众生之本体。一义
T39n1800_p0972a22U同父母。是故虔恭尊敬归投于地。表欲报恩之
T39n1800_p0972a23U相。理解地是一实相。若与萨婆若相应心合。
T39n1800_p0972a24U故名为投地。若离萨婆若名不投地。如人谦
T39n1800_p0972a25U卑恭谨。是则投地致礼。与常理合。若傲慢逆
T39n1800_p0972a26U理礼则不施。今明五体即表五阴。左脚是色。
T39n1800_p0972a27U右脚是受。左手是行。右手是想。头是识。何故
T39n1800_p0972a28U尔。受是心神之法。为阳如右脚。戒是色法。无
T39n1800_p0972a29U作冥密。如阴表左脚。故言左阴右阳也。想是
T39n1800_p0972b01U推昼前境。是阳如右手。行是思数如阴表左
T39n1800_p0972b02U手。头为识者。五识在头能了别故对头。若离
T39n1800_p0972b03U萨婆若。而起五阴者。此是平倚五体。不归命
T39n1800_p0972b04U观音。毒害不消名为惑。是故沉沦生死。为五
T39n1800_p0972b05U受阴所害。若依萨婆若心地者。即得五分法
T39n1800_p0972b06U身之五阴戒。是防护七支故。是色阴定。是受
T39n1800_p0972b07U者。如经说。三昧是正受。定意开出故定。是受
T39n1800_p0972b08U阴慧是悟。虚智即想阴。解脱即是行阴。行阴
T39n1800_p0972b09U招累故。解脱无累。对之解脱知见。即是识阴。
T39n1800_p0972b10U识阴能了别故。以五分法身。代生死之五阴。
T39n1800_p0972b11U故涅云。因灭是色获得常色。乃至受想行
T39n1800_p0972b12U识亦复如是。即是萨婆若心。故名五体投地。
T39n1800_p0972b13U五体归命能令毒害消伏。名之为解脱。则出
T39n1800_p0972b14U生死萧然累表。故言五体投地也。烧香散华
T39n1800_p0972b15U者。香即薰馨。遮掩臭秽。表于智慧断结毒害。
T39n1800_p0972b16U香即智慧也。亦是止善。散华表定。定是福德
T39n1800_p0972b17U庄严。如华能严饰雕丽故。用华以表定。亦名
T39n1800_p0972b18U行善。复次华以表慧。何以故。华是可见法。慧
T39n1800_p0972b19U是照了见理之法。用华以对慧香。以对定者。
T39n1800_p0972b20U香是冥熏对定。有寂静之义。故用对定。何故
T39n1800_p0972b21U作此互判。此是通释。定中有慧。慧中有定。若
T39n1800_p0972b22U别对者。法身皆名为慧。此中岂得无定。七净
T39n1800_p0972b23U之法皆名为华。此中岂得无慧。而别对定慧
T39n1800_p0972b24U也。故言化训灭五阴拔断十二根。复次烧香
T39n1800_p0972b25U对无作善。无作因作而发。不须更作任运常
T39n1800_p0972b26U起。亦如人受戒。作意发得无作。任运常能破
T39n1800_p0972b27U恶。如烧香时止用火为缘。即便烟香任运遍
T39n1800_p0972b28U满。故用香对无作善。华以手散。若不运手华
T39n1800_p0972b29U则不散。此对作善。若不作善则不生。既表无
T39n1800_p0972c01U作作两善。定慧亦尔明。此约十种行人故用
T39n1800_p0972c02U对此(云云)。合消伏毒害意。系念是劝意业。所
T39n1800_p0972c03U以先意后口者。先须域意然后口宣。言系念
T39n1800_p0972c04U即是默念之请。作礼即是延请。口请佛即是
T39n1800_p0972c05U祈请也。系念之法若能调和不风不喘不气
T39n1800_p0972c06U者。名之为息。十息为一念。凡百息为十念。能
T39n1800_p0972c07U如是者。下根人即得心定乱止。中根人得细
T39n1800_p0972c08U住。上根人即得未到地定。于未到定喜发诸
T39n1800_p0972c09U禅及诸无漏。或于此定见十方佛。念佛三昧
T39n1800_p0972c10U乃至一切禅。多约未到定发得也。即将此数
T39n1800_p0972c11U息。约十种行人。若数息调适。能令身心安静
T39n1800_p0972c12U四大调和。即是消伏果报上毒害。若数数时。
T39n1800_p0972c13U能令善心开发恶心调伏。烦恼恶业俱息其
T39n1800_p0972c14U世者。即是人天数息。若观此所数数息。是风
T39n1800_p0972c15U气四大之强者。故言此身无住风力所能。风
T39n1800_p0972c16U气即是法色也。能观之心王。即是识。领受此
T39n1800_p0972c17U数即是受缘想。此数即是想。其余诸数即是
T39n1800_p0972c18U行。数息中具五阴。即是四念处观。名声闻数
T39n1800_p0972c19U息。若观息是过去无明因缘所成。致现在果
T39n1800_p0972c20U报。息三世因缘。即是缘觉人数息。若观息不
T39n1800_p0972c21U保不爱无所著名檀。不于数息起不善名尸。
T39n1800_p0972c22U能安忍耐此数息名忍。念念相续名精进。知
T39n1800_p0972c23U色数法在缘。不谬乱名定。照了数法分明分
T39n1800_p0972c24U别是风是喘识邪正。是智慧无相等慧。即通
T39n1800_p0972c25U教数息。别修数息不定空不定俗。中道佛性
T39n1800_p0972c26U前后观之。即别教数息。若圆观此息非空非
T39n1800_p0972c27U假。一心三谛圆说。即圆教数息也。第三因光
T39n1800_p0972c28U见佛为二。一见佛。二三圣降临。今言于光中
T39n1800_p0972c29U者。即是释迦放法身之光。如如智慧之光。照
T39n1800_p0973a01U了因此法身。得见应身也。如来神力者。或可
T39n1800_p0973a02U是释迦力。或可如来。只是真如之法。此真如
T39n1800_p0973a03U有神力。乘此神力而来。故言神力。不动舍离。
T39n1800_p0973a04U至实相之法界广严之处。住此地悯众生为
T39n1800_p0973a05U除毒害。城即法界取其防非。御敌之用为城
T39n1800_p0973a06U门。即不二门。住此门不动。令众生得入此门。
T39n1800_p0973a07U到法性城也。金色照者。如如即智。还照如如
T39n1800_p0973a08U境。第四即具杨枝净水者。此是劝具两因。正
T39n1800_p0973a09U为机感也。杨枝拂动。以表慧。净水澄s以表
T39n1800_p0973a10U定。杨枝又二义。一拂除。即对上消义。二拂打。
T39n1800_p0973a11U即对上伏义。又拂除对消灭之消。二拂打即
T39n1800_p0973a12U对消除。净水二义。一洗除。即对消义。二惺
T39n1800_p0973a13U悟。即对伏义。水又四义。一洗除。二润渍。三惺
T39n1800_p0973a14U悟。四安乐。洗除对消灭之消。润渍对消除之
T39n1800_p0973a15U消。惺悟对除伏之伏。安乐对平伏之伏。复次
T39n1800_p0973a16U洗除对消伏毒害大悲拔苦。是慧义。润渍是
T39n1800_p0973a17U大慈与乐。是定义。惺悟是慧义。安乐是定义。
T39n1800_p0973a18U明此约十种行人自各有定慧。拔苦与乐各
T39n1800_p0973a19U有消灭伏义。例作(云云)。旧约此经文。为忏悔
T39n1800_p0973a20U方法。制为十意常所行用。八意出在经文。一
T39n1800_p0973a21U一检取。一庄严道场。二作礼。三烧香散华。四
T39n1800_p0973a22U系念。五具杨枝。六请三宝。七诵咒。八披陈。
T39n1800_p0973a23U九礼拜。十坐禅。释此十意备作事理(云云)。第五
T39n1800_p0973a24U从大悲观世音而说咒曰。去为三。初从此去
T39n1800_p0973a25U讫平复如本。明消伏毒害。是破烦恼障。第二
T39n1800_p0973a26U从世尊重请观音去。至如鹰隼飞。明破恶业
T39n1800_p0973a27U障。第三从系在囹圄去讫现前见佛。说六字
T39n1800_p0973a28U章句已去。破六道治六根。俱是破报障。通论
T39n1800_p0973a29U三障。皆是毒害。皆是烦恼。皆是恶业。皆是
T39n1800_p0973b01U报法。若别论不无轻重。分为三障。三处经文
T39n1800_p0973b02U悉具三障之语。今就别明义。判三咒破三障。
T39n1800_p0973b03U此有两义。或有人三障而悉须三咒破之。自
T39n1800_p0973b04U有人虽具三障。而烦恼最重。若破烦恼。余障
T39n1800_p0973b05U弱者自消。或业重或报重。是故随其强者破
T39n1800_p0973b06U之。弱者随去。或有人虽破烦恼业报犹在。如
T39n1800_p0973b07U罗汉虽破子缚。而犹有偿狗啮除者。例尔。或
T39n1800_p0973b08U除一障余者皆除。如经言。若断一法我证汝
T39n1800_p0973b09U得阿那含果。所谓贪也。非是断一能得此果。
T39n1800_p0973b10U乃是断其重者。轻自随灭。复次三咒治三障
T39n1800_p0973b11U对三根人。初咒对上根十种人烦恼毒害。次
T39n1800_p0973b12U咒破中根十种人恶业毒害。后咒破下根十种
T39n1800_p0973b13U人果报毒害也。毒害之名。通此三根。能害法
T39n1800_p0973b14U身慧命故。今从别义。更立破烦恼破恶业破
T39n1800_p0973b15U报之名。就理无胜劣。行人修进便宜而为胜
T39n1800_p0973b16U劣。类如法华三周说法。通名开三显一。初说
T39n1800_p0973b17U当开权显实之名。第二第三亦复如是。而论
T39n1800_p0973b18U别更加法譬因缘。即此三番咒。通别之意也。
T39n1800_p0973b19U自有人取后一番咒为正说。即是兼于总别。
T39n1800_p0973b20U而治三障也。若不取后咒为正说者。只于前
T39n1800_p0973b21U三咒之中各作正旁。即兼得总别意也。今就
T39n1800_p0973b22U初咒为五。一劝三业为机。二叹咒体用。三正
T39n1800_p0973b23U说咒。四明行者得益。五舍离人平复。就劝机
T39n1800_p0973b24U为二。一经家叙。二正三业致请。三称三宝。是
T39n1800_p0973b25U通为众生作消伏之所。观音是别缘。是故请
T39n1800_p0973b26U三宝。复有通别。所以三称。或可欲除三障故。
T39n1800_p0973b27U或可表三周说咒故。或可表三释故。须三称
T39n1800_p0973b28U也。三业如文(云云)。四行偈为二。初二行正请。
T39n1800_p0973b29U后二行结请。初为二。前一行总请。后一行别
T39n1800_p0973c01U请。初一句标自请。次三句自他请。苦厄者约
T39n1800_p0973c02U十种行人。皆云苦厄(云云)。不独苦在身上。眼
T39n1800_p0973c03U赤耳脓之厄也。大悲覆一切者。非止覆舍离
T39n1800_p0973c04U城中之苦。亦是覆十法界人。故言一切也。普
T39n1800_p0973c05U放光者。即是请大智光明为调伏柔善。灭除
T39n1800_p0973c06U无明痴即消除。如华严又放光。或除悭除
T39n1800_p0973c07U恚等。种种所治。今此智光。亦治十种行人之
T39n1800_p0973c08U毒害也。无明既尽如覆大地。即顿除惑。次第
T39n1800_p0973c09U除十人惑。即渐除惑也。次别请。即是别标三
T39n1800_p0973c10U障杀害苦者。即是毒害恶业也。由毒害故。所
T39n1800_p0973c11U以招苦报。是故言害历十种行人中明恶业
T39n1800_p0973c12U毒害也。如魔喜来恼行者。或将空来破其有
T39n1800_p0973c13U中修行。令堕二乘。害其菩提之善。或将散
T39n1800_p0973c14U善布施来。破其空无相无漏善。令堕人天中。
T39n1800_p0973c15U皆是害义。二障如文。必来是欲降施大乐者。
T39n1800_p0973c16U请大慈大慈调伏柔善大乐故。前是大悲拔
T39n1800_p0973c17U苦是消灭义。若世间苦报得除。亦名为乐。人
T39n1800_p0973c18U天善成亦名为乐。如是等分有乐义。而不名
T39n1800_p0973c19U大至得常乐。圆教之理方名为大乐。能请语
T39n1800_p0973c20U长远。故知不止请于舍离城报苦一种也。次
T39n1800_p0973c21U二偈语慈父者。十种行人。皆名众生世间。而
T39n1800_p0973c22U有父子义者。同有佛性。如来藏理是正因性。
T39n1800_p0973c23U昔经世世相随。或作诸功德低头举手。随从
T39n1800_p0973c24U化道。即是缘因性。但未有了因。而今结缚得
T39n1800_p0973c25U灭。为说消除毒害平复如本。岂非了因性。三
T39n1800_p0973c26U种天性相关得为父子。故请云。世间慈悲父。
T39n1800_p0973c27U免我三毒苦。当知请父甚广。岂止事中报障
T39n1800_p0973c28U耶。病除为今世乐。未来当得道为涅乐。未
T39n1800_p0973c29U来有余涅。为今世乐。无余为后世乐。十种
T39n1800_p0974a01U人当分得道为今世。究竟涅为后世。余诸
T39n1800_p0974a02U乐非大乐。究竟方是大乐也。第二称叹神咒
T39n1800_p0974a03U为二。一叹咒体。二明用。从白佛必定去。是叹
T39n1800_p0974a04U体。即是实相正观之体。非空非有。遮于二边
T39n1800_p0974a05U之恶业。持于中道之正善。名实相咒体也。此
T39n1800_p0974a06U体具于三德。不纵不横。文云。三世诸佛陀罗
T39n1800_p0974a07U尼印。即是法身实相之德。必定即是师子吼
T39n1800_p0974a08U决定说般若。吉祥即众苦永得尽。普令各
T39n1800_p0974a09U解脱。以此三德叹陀罗尼体也。又必定名师
T39n1800_p0974a10U子吼。消灭拔苦义。吉祥是善利之词。是调伏
T39n1800_p0974a11U与乐义。故大品云。是大神咒大时咒无等等
T39n1800_p0974a12U咒。咒只是愿。佛说法时愿众生如立是咒也。
T39n1800_p0974a13U譬如螟蛉故。诸经皆是咒也。中道之咒遮于
T39n1800_p0974a14U二边。伏空伏有。破于二边灭空灭有。即是消
T39n1800_p0974a15U灭伏之。亦有余伏平伏等意(云云)。咒亦是愿。
T39n1800_p0974a16U亦是禁咒。咒誓亦是咒术。术法尽与十行人。
T39n1800_p0974a17U毒害相应密能消伏。诸佛秘要不可思议也。
T39n1800_p0974a18U三世佛印。即是实相印。印定诸经。故名咒体
T39n1800_p0974a19U也。闻此咒者即是明用。如不识药。未知其良。
T39n1800_p0974a20U若不明用。何知力强。苦尽是消灭。得乐是调
T39n1800_p0974a21U伏。远八难是消灭。得念佛定是调伏。调伏
T39n1800_p0974a22U柔善感见诸佛。乃至有见无见。四见横计不
T39n1800_p0974a23U顺于理。皆名恶业。二乘空中所见。三藏四门。
T39n1800_p0974a24U通教四门。皆未顺理亦是恶业。今此中道神
T39n1800_p0974a25U咒悉能消伏。当知此咒神用广远。第四持者
T39n1800_p0974a26U得福。如文。第五平复如本。约十行人明如本。
T39n1800_p0974a27U此报身无明之病。今病除如本。本修世善之
T39n1800_p0974a28U心。无恶业之害。五尘之病。今还复人天善本。
T39n1800_p0974a29U修四谛求涅。以无见爱今得前心。故言平
T39n1800_p0974b01U复。乃至圆教亦尔。本是法性净照。起五住妄
T39n1800_p0974b02U惑之病。即病除与法性等。故言如本。第二从
T39n1800_p0974b03U尔时世尊怜悯去。是破恶业咒。就此为三。一
T39n1800_p0974b04U如来重请。二观音奉命说。三佛述成。今言佛
T39n1800_p0974b05U请者。非是自请。是为他护法耳。请字有二音。
T39n1800_p0974b06U若作净语可施于下。如天子请百官。又经题
T39n1800_p0974b07U呼为净。可施凡下。若作请语重两语。随意消
T39n1800_p0974b08U息。今意重说消伏毒害咒者。从通为言。又破
T39n1800_p0974b09U恶业咒者。从别受称。如前(云云)。第二正说咒
T39n1800_p0974b10U为二。一正说咒。二明力用。一说咒言承佛力
T39n1800_p0974b11U者。承于如如大觉之力也。更称三宝义同前。
T39n1800_p0974b12U一切怖畏者。即复为二。一总明咒力用。二
T39n1800_p0974b13U别释。今言一切怖畏者。一历十种行人。各各
T39n1800_p0974b14U有怖畏也。二作恶鬼虎狼者。例如金光明初
T39n1800_p0974b15U地至十地。皆有虎狼师子之难。此中十人乃
T39n1800_p0974b16U无事中虎狼。约烦恼法。为虎狼也。别释者。从
T39n1800_p0974b17U破梵行人去也。十恶业者。十恶是性戒。受与
T39n1800_p0974b18U不受俱是罪不同。其余遮制等戒。如比丘草
T39n1800_p0974b19U木戒。受者犯得罪。不受犯不得罪。今取性
T39n1800_p0974b20U重者。咒力能令清净轻者。例灭设者。有二义。
T39n1800_p0974b21U一假设设。二者但设设。性净之理本无恶业。
T39n1800_p0974b22U今起恶业。皆是虚假。实来破虚皆使清净。故
T39n1800_p0974b23U言设。此明除虚妄之假也。但设者。但有一法。
T39n1800_p0974b24U是业种类所摄者。无问重轻。此咒皆能破之
T39n1800_p0974b25U令清净。大品设有一法过涅者。亦如幻化。
T39n1800_p0974b26U此条然言无。如十九界等。毕竟不可得。今言
T39n1800_p0974b27U假设。不妨有浮虚之乐。与大品设语。乃同复
T39n1800_p0974b28U为异(云云)。现前见佛者。见佛三昧为种。地狱
T39n1800_p0974b29U人念佛时。感见形质不同。乃至人中所见。二
T39n1800_p0974c01U乘通别等菩萨。所见各异。凡约十行人明见
T39n1800_p0974c02U佛不同。三昧观法亦异(云云)。从佛告阿难去。
T39n1800_p0974c03U是第三佛述成就此为四。一述功能。二劝行
T39n1800_p0974c04U法方轨。三引证。四结成功能。就明功能中。能
T39n1800_p0974c05U除二种患难。身无患心无病。从凡夫地乃至
T39n1800_p0974c06U等觉。犹一生在皆有身心。于分段中具三涂
T39n1800_p0974c07U身心。人至第四禅为身病。四空有心病。故知
T39n1800_p0974c08U苦乐随身至四禅。忧喜随心至有顶。若声闻
T39n1800_p0974c09U五方便人。具足身心之患。须陀洹虽见谛思
T39n1800_p0974c10U惟尚在。乃至罗汉有余时身病尚在。习气不
T39n1800_p0974c11U忘亦是心病。缘觉亦尔。六度通教亦尔。若断
T39n1800_p0974c12U分段生变易者。此就无作四谛中。五分法身
T39n1800_p0974c13U深浅优劣。无明住地心惑重轻。乃至余一生
T39n1800_p0974c14U在。三贤十圣住果报。岂非是身。乃至欲得佛
T39n1800_p0974c15U无上报。皆是身患无明未尽。佛性不了皆是
T39n1800_p0974c16U心病。故经云。因灭是色获得常色。方无身病。
T39n1800_p0974c17U因灭受想行识。获得常受想行识。方无心病。
T39n1800_p0974c18U还将此身心两患。约十种行人(云云)。火从四面
T39n1800_p0974c19U来。此是外火。节节疼痛是内火。事解如文。理
T39n1800_p0974c20U解外来者。是见惑横计而生。故言外来。四
T39n1800_p0974c21U面即是有无四见等。此见焚烧见谛解。故言
T39n1800_p0974c22U烧身。龙是神灵之物。即表法王。自在设教如
T39n1800_p0974c23U龙雨。雨除见惑如火灭。即是信行人。节节疼
T39n1800_p0974c24U痛是思惟惑。附理生如须陀洹人。已得无漏
T39n1800_p0974c25U理解。而犹有思惑。故言内火。节节即是思惟
T39n1800_p0974c26U所断九品。欲界九品。四禅四空等处处九品。
T39n1800_p0974c27U岂非节节也。前一作信行。龙王降雨。今龙即
T39n1800_p0974c28U是无漏心王。发得禅定法水。灭思惑火也。明
T39n1800_p0974c29U此约十种行人分段。见思可解变易既有。菩
T39n1800_p0975a01U萨胜妙五欲。此中自有无作界外见思。例作
T39n1800_p0975a02U火义至一生在(云云)。谷贵饥馑者。事解五谷不
T39n1800_p0975a03U收为饥。菜蔬不生为馑。譬解者。远圣不闻
T39n1800_p0975a04U道为饥。近则为饱。无正慧为饥。无助道为
T39n1800_p0975a05U馑。如法华饥饿羸瘦。此则事中。乃至人天善。
T39n1800_p0975a06U皆例饥饱义。若二乘非饥者。法华不应云从
T39n1800_p0975a07U饥国来。此则小乘为饥。大乘为饱。约十人传
T39n1800_p0975a08U作(云云)。王难者。分段用四魔为难。变易用十
T39n1800_p0975a09U魔为难。乃至一生在。亦有魔故。言三魔已尽。
T39n1800_p0975a10U唯有一分死魔在。恶兽是恶业。盗贼是六根
T39n1800_p0975a11U六尘。迷路是邪僻。牢狱是果报。果报二种。一
T39n1800_p0975a12U者约诸道明报狱。如人得天往(云云)。二者当分
T39n1800_p0975a13U受身为狱。亦约十行人。械是定慧障。枷是
T39n1800_p0975a14U权实障。锁是得业绳等也。海是生死。或云法
T39n1800_p0975a15U性。妄想动法性故。波浪为难。夜叉罗刹是见
T39n1800_p0975a16U思。毒药是理境。如四见取理不得而成毒故。
T39n1800_p0975a17U法性亦名毒药。亦名甘露。刀剑是无常。三界
T39n1800_p0975a18U皆为无常所迁(云云)。第二从此陀罗尼灌顶去。
T39n1800_p0975a19U是劝如法行。经三。一正劝。二示法用。三得
T39n1800_p0975a20U益。灌顶者。事解云。轮王欲授位太子。取四海
T39n1800_p0975a21U水淋太子顶。而委以天下。故云灌顶。若案十
T39n1800_p0975a22U地云。佛授十地菩萨记。以法性海水。淋十地
T39n1800_p0975a23U法王子顶。名为佛受职。故称灌顶也。今明此
T39n1800_p0975a24U义。凡有十种人。智有顶可见。佛但法性。无见
T39n1800_p0975a25U顶者。余人少分智慧理。极不能思度。名之为
T39n1800_p0975a26U顶。若得陀罗尼咒被灌之。即能得进解行转
T39n1800_p0975a27U深。名为灌顶。如是约十种人。皆有顶义。皆有
T39n1800_p0975a28U被灌之义。唯妙觉身最高极不可复灌。能以
T39n1800_p0975a29U陀罗水。普灌十种人顶。此十地之顶也。斋
T39n1800_p0975b01U者齐也。齐身口业也。齐者只是中道也。后不
T39n1800_p0975b02U得食者。表中道法界外更无别法也。中前得
T39n1800_p0975b03U啖而非正中。此得明表前方便。但似道之中。
T39n1800_p0975b04U得有证义。故得啖也。亦是表中道法界外有
T39n1800_p0975b05U法也。不啖肉者。是无缘大慈也。故不啖众生。
T39n1800_p0975b06U缘法缘皆有分齐。此无缘无分齐故不得啖
T39n1800_p0975b07U也。灰者五停心观也。五辛苦辣。是五阴苦谛
T39n1800_p0975b08U也。荤气是五阴中有集谛也。污秽五阴苦集
T39n1800_p0975b09U也。十方佛是十法界皆有佛性。七佛是七觉
T39n1800_p0975b10U分。第三从佛告阿难有一女人去。是引证。非
T39n1800_p0975b11U是独证。此段亦通证于前。如文(云云)。第四从
T39n1800_p0975b12U此咒功德三障永尽。是结成功能如文。第三
T39n1800_p0975b13U从若有众生囹圄去。是第三番咒除报障。此
T39n1800_p0975b14U即为四。一明说咒之由。二正说咒。三称叹功
T39n1800_p0975b15U用。四结成。第一所由及第二正说如文。第三
T39n1800_p0975b16U叹功用。文为三。一明六道六字章句用。二明
T39n1800_p0975b17U修因六字章句用。三明六根六字章句用。他
T39n1800_p0975b18U释六字者。或言称三宝名。是六字章句。此配
T39n1800_p0975b19U六字乃足。而不见文中有标章结句之言。或
T39n1800_p0975b20U三宝为三字。观世音为三字。此于诵持为便。
T39n1800_p0975b21U上文不标章结句。若以此六字者。处处皆有
T39n1800_p0975b22U此义则通。今皆不用。今明六字章句者。案
T39n1800_p0975b23U经文有标章结句起尽之文。约义为便。明六
T39n1800_p0975b24U字章句。今案经对六道六妙六根等。以明六
T39n1800_p0975b25U字章句。如大经对二十五。有明二十五三昧。
T39n1800_p0975b26U今对六道明六字章句。成消伏六道之害毒。
T39n1800_p0975b27U于义为便。所以明此三种章句。此三种六字。
T39n1800_p0975b28U凡有三处六出。初明果报。六字章句者。说
T39n1800_p0975b29U偈竟即云。若有四部闻六字章句去。便广说
T39n1800_p0975c01U六道中拔苦功用之事。后结句云。若有闻此
T39n1800_p0975c02U六字章句。次明修因。六字章句者。如斯那闻
T39n1800_p0975c03U六字章句观心心脉者。广明六妙。后即结云。
T39n1800_p0975c04U此大精进勇猛宝幢六字章句三。明六根六
T39n1800_p0975c05U字章句者。从舍利弗在寒林中。斯那问眼。眼
T39n1800_p0975c06U与色相应。云何摄住者。广明六根。后即结云。
T39n1800_p0975c07U闻此六字障句。数息系念净行之法。此即三
T39n1800_p0975c08U种起尽文义冷然。故依此为判也。第一明六
T39n1800_p0975c09U道六字章句者。六道是果报法故。六道是六
T39n1800_p0975c10U字门。一道之中分别有无量种。即是章句。观
T39n1800_p0975c11U音又照六道实相。得陀罗尼究竟旨归。如大
T39n1800_p0975c12U经云。二十五有有我不耶。答云有我。我即
T39n1800_p0975c13U佛性。诸佛菩萨穷此理性。于诸道中而得自
T39n1800_p0975c14U在故。能以陀罗尼力。消除六道三障之毒害。
T39n1800_p0975c15U今此中偈但列五道名。若依旧解五道者。但
T39n1800_p0975c16U合修罗为一鬼道。若开即成六道。今文正明
T39n1800_p0975c17U修罗为一道。复明饿鬼道。而不辨天道。不知
T39n1800_p0975c18U是翻者脱落。不知更有别意。今斟酌者。或可
T39n1800_p0975c19U天道苦少。且明下五道耳。故不论六。又长行
T39n1800_p0975c20U中。则有六道义。何以故。如云从迷失道径去。
T39n1800_p0975c21U乃至妇人生难此是人道。此咒巍巍能免地
T39n1800_p0975c22U狱饿鬼畜生修罗等苦。即是四恶道。八难者。
T39n1800_p0975c23U即长寿天是一难。此语即摄天道。故具六道。
T39n1800_p0975c24U又偈中云。普教一切众令离生死苦。若尔者
T39n1800_p0975c25U一切之言。即是摄得六道(云云)。今约六道段中
T39n1800_p0975c26U为四。一明拔六道苦恼难。二明得失。三说偈。
T39n1800_p0975c27U四结如文。从今世后世不吉祥事永尽无余。
T39n1800_p0975c28U是明失也。从持戒精进皆悉具足。是明得也。
T39n1800_p0975c29U又二义。一明得念定总持诸法。次明得见佛
T39n1800_p0976a01U得旋陀罗尼。得陀罗尼者。勘法华经明位即
T39n1800_p0976a02U齐佛。如无生忍。此即似初境界(云云)。第二从
T39n1800_p0976a03U王舍城斯那去。明修因六字。此为二。一通二
T39n1800_p0976a04U别。通中又为二。一略观心心脉者。若事解。只
T39n1800_p0976a05U赤肉之心一身之主。由是心脉。能开出一切
T39n1800_p0976a06U脉。能开之心一身之主。由是心脉。能开出一
T39n1800_p0976a07U切脉。以通成一身。具如通明观(云云)。此即是
T39n1800_p0976a08U因缘释。心义若空。共一切世间中。无不从心
T39n1800_p0976a09U造。心如工画师。造种种五阴。种种五阴由
T39n1800_p0976a10U心故有。心无故一切法亦无。心不有一切法
T39n1800_p0976a11U不有。心空故一切法空(云云)。虽一切法空。而
T39n1800_p0976a12U有诸脉名字假名差别。从一心脉。乃至无量
T39n1800_p0976a13U诸脉。皆能通达而无滞阂。此即达心脉。是
T39n1800_p0976a14U假名故。一切法皆是假名(云云)。心脉若定是
T39n1800_p0976a15U空。空不可假。心若定是假。假不可作空。当知
T39n1800_p0976a16U心脉不空不假。当知一切诸脉亦不空不假。
T39n1800_p0976a17U如是则遮于二边。兼照空假。即是圆观心脉。
T39n1800_p0976a18U如是三观历十种行人(云云)。今约经文作三观
T39n1800_p0976a19U者。若有能观即有所观。能所合故即是因缘
T39n1800_p0976a20U观也。使想一处。即是入空观也。见观世音。即
T39n1800_p0976a21U是出假观也。即得解脱者。即是中道观也。而
T39n1800_p0976a22U又云。得阿罗汉者。此约十种行人。小乘大乘
T39n1800_p0976a23U明罗汉无咎(云云)。第二从端身去。是广明也。
T39n1800_p0976a24U依禅法明(云云)。二十五种方便。俱有事理两
T39n1800_p0976a25U解。今正取调五事。明调色息心三方便。是此
T39n1800_p0976a26U文正方便意。原身之始。始于三事。众生不知
T39n1800_p0976a27U三事故名迷。达三事故名解。今为修此六字
T39n1800_p0976a28U故。须方便调此三事。从端身是调身。正心是
T39n1800_p0976a29U调心。心气相续是调息。端身是约戒。正心是
T39n1800_p0976b01U约定。气相续是约慧。此明戒定慧调三事。约
T39n1800_p0976b02U世间阳上阴下。随世俗故。右阳居下右阴处
T39n1800_p0976b03U上者。欲将定静之法。镇于阳散也。世俗既
T39n1800_p0976b04U有威仪。此即是以戒法。禁约粗犷。即对戒也。
T39n1800_p0976b05U二阳动相阴静相。以静镇动。是制乱方便。即
T39n1800_p0976b06U对于定。三者右表方便。属权而居下。左是实
T39n1800_p0976b07U智居上。是则自权而显实。此即表慧。此戒定
T39n1800_p0976b08U慧。还约十种行人(云云)。举舌向|为防难故。
T39n1800_p0976b09U为止言语故。从一至十是数门。成就息念不
T39n1800_p0976b10U外向是随门。不涩不滑调和得中是止门。下
T39n1800_p0976b11U去是三门如文。赤肉心起一脉。生四大脉趣
T39n1800_p0976b12U四支。各起十脉合四十脉。一支十脉复起百
T39n1800_p0976b13U脉。就根本合四百四十脉。今但取四支。四
T39n1800_p0976b14U十为言也。又取头十脉。就根本四脉。故言十
T39n1800_p0976b15U四脉。止应舌至鼻。喻如江海通流。若是肝气
T39n1800_p0976b16U青肺白脾黄肾黑。唯有心赤而不见。是略耳。
T39n1800_p0976b17U诸气来会鼻。失本色故如琉璃。息细八寸亦
T39n1800_p0976b18U是定将散。表八正道此中六妙门。凡应有十
T39n1800_p0976b19U科意。今只是一相生妙门也。若此中观者。只
T39n1800_p0976b20U是通明观也。从佛告此大精进去。是别明六
T39n1800_p0976b21U妙门。前六妙门通凡夫。三乘共观故言通。今
T39n1800_p0976b22U三乘未合故。别观六妙门也。第一明声闻六
T39n1800_p0976b23U妙门者。即为二。一从大精进去。是叹六妙门。
T39n1800_p0976b24U从汝等善听去。是劝。劝文为二。一劝。二受
T39n1800_p0976b25U行。今明劝者。当自摄身明戒端坐正受。是定
T39n1800_p0976b26U观苦。是明慧苦者。只报身是苦聚。生来无主
T39n1800_p0976b27U为空。命尽故坏。取此为次也。若无常为初。取
T39n1800_p0976b28U念无常也。五门者。此有三种。一五处止为五
T39n1800_p0976b29U门。即五轮禅也。此经云。于节节间皆令系念。
T39n1800_p0976c01U即是其义。二五方便。为五门禅。今明念佛一
T39n1800_p0976c02U门。余者数息不净因缘慈心等。而毗昙无念
T39n1800_p0976c03U佛。但云界方便破我见。足数息等为五门。今
T39n1800_p0976c04U明界方便。乃是因缘观。破断常等见。而犹
T39n1800_p0976c05U阙念佛。是故用念佛等为五门。此经文云。得
T39n1800_p0976c06U念佛定。即是其义。三无常苦空无我寂灭五
T39n1800_p0976c07U门。即如此文。苦空无常是其义也。若五轮为
T39n1800_p0976c08U五门。一向是系念于色属定。若无常等为五
T39n1800_p0976c09U门。一向就理是慧。若五方便合用定慧。复次
T39n1800_p0976c10U开五停心观为六妙门。开息方便出随止二
T39n1800_p0976c11U门。何以故。数息有三种也。合不净慈心两方
T39n1800_p0976c12U便为一观门。因缘方便是还门。念佛是净门。
T39n1800_p0976c13U何故尔。念佛有法身佛。法身即是空理净故
T39n1800_p0976c14U也。又合五方便六妙门为三障。数息是报风。
T39n1800_p0976c15U故属报障。慈心不净因缘。治此三障各有三。
T39n1800_p0976c16U如数息是觉观。觉观三种即有三治(云云)。恚有
T39n1800_p0976c17U三种欲。有内外(云云)。痴有断常性(云云)。业有浮
T39n1800_p0976c18U沉恶境(云云)。如是治法。亦有三治之具。如禅
T39n1800_p0976c19U门(云云)。今经不用此等治。但明一空无相如幻
T39n1800_p0976c20U如化。以入实际遍治之(云云)。第二从寒林中即
T39n1800_p0976c21U是受行。又为二。一奉行得意。二斯那闻下。简
T39n1800_p0976c22U三乘人六门。寒林者。即是无漏清凉也。金是
T39n1800_p0976c23U慧。三乘人同入第一义法性理。故如金。第二
T39n1800_p0976c24U斯那问。即是第三番。六字章句意也。眼见色
T39n1800_p0976c25U即有三种。初一念时是独头。无明一念转。即
T39n1800_p0976c26U与相应无明共起。若顺色即爱违即嗔。平平
T39n1800_p0976c27U即起无记。事中摄住者。但数息不令三种心
T39n1800_p0976c28U起。即是也。理中论。若根尘为因缘析。此因缘
T39n1800_p0976c29U分分无常生灭。以见理者。即如毗昙见有得
T39n1800_p0977a01U道也。若观根尘净虚不实空平等见理。即是
T39n1800_p0977a02U见空得道。若观根尘无明因缘诸行老死。即
T39n1800_p0977a03U是缘觉人。摄住此六根不次第。于义无失。今
T39n1800_p0977a04U言色香味触与细滑相应者。五根微细皆寄
T39n1800_p0977a05U身根法尘。意根若领纳法尘时。身已虚有诸
T39n1800_p0977a06U触备至。故言色香等。与细滑相应。细滑即身
T39n1800_p0977a07U也。六根例作理释。通别圆意(云云)。地无坚者。
T39n1800_p0977a08U如实故言无坚。通教观地如幻如镜像。有坚
T39n1800_p0977a09U又四句。责责见细理邻虚。是有见空。即是无
T39n1800_p0977a10U见。乃至四句。深着不可舍。皆名为坚。今荡此
T39n1800_p0977a11U四执。除此四过。求不可得故。言地无坚。水不
T39n1800_p0977a12U住四句故。风无阂者。岂无四句质阂。是身出
T39n1800_p0977a13U火者。慧解脱人但有无漏火。俱解脱人备有
T39n1800_p0977a14U事理火。慧人烧子缚身因。俱解脱人烧果缚
T39n1800_p0977a15U身果。见十方佛。是声闻破恶成辟支佛。住不
T39n1800_p0977a16U退是菩萨。言服者。结成意也
T39n1800_p0977a17U请观音经疏