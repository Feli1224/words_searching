【经文资讯】大正新修大藏经 第三十七册 No. 1761《阿弥陀经义疏》
【版本记录】CBETA 电子佛典 V1.13 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 37, No. 1761 阿弥陀经义疏
# CBETA Chinese Electronic Tripitaka V1.13 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T37n1761_p0356b07U
T37n1761_p0356b08U
T37n1761_p0356b09U　　No. 1761 [cf. No. 366]
T37n1761_p0356b10U佛说阿弥陀经义疏(并序)
T37n1761_p0356b11U
T37n1761_p0356b12U　　　　西湖灵芝崇福寺释元照述
T37n1761_p0356b13U一乘极唱终归咸指于乐邦。万行圆修最胜
T37n1761_p0356b14U独推于果号。良以从因建愿秉志躬行。历尘
T37n1761_p0356b15U点劫怀济众之仁。无芥子地非舍身之处。悲
T37n1761_p0356b16U智六度摄化以无遗。内外两财随求而必应。
T37n1761_p0356b17U机兴缘熟行满功成。一时圆证于三身万德
T37n1761_p0356b18U总彰于四字。是以知识广赞感狱火化为凉
T37n1761_p0356b19U风。善友教称见金莲状同杲日。八十亿劫之
T37n1761_p0356b20U重罪廓尔烟消。十万亿刹之遐方倏如羽化。
T37n1761_p0356b21U嗟乎识昏障厚信寡疑多。贬净业为权乘。嗤
T37n1761_p0356b22U诵持为粗行。岂非耽湎朽宅自甘永劫之沈
T37n1761_p0356b23U迷。悖戾慈亲深痛一生之虚丧。须信非凭他
T37n1761_p0356b24U力截业惑以无期。不遇此门脱生死而无路。
T37n1761_p0356b25U闻持颇众正[怡-台+]于时缘。著述虽多鲜穷于要
T37n1761_p0356b26U旨。尽毫端而申释敢[改-己+学]前修。舒舌相以赞扬
T37n1761_p0356b27U誓同诸佛。太虚可际。鄙志奚穷。敬勉同舟深
T37n1761_p0356b28U崇此道矣
T37n1761_p0356b29U将释此经。先以义门括其纲要。始可入文释
T37n1761_p0356c01U其义趣。初中大觉世尊一代名教。大小虽殊
T37n1761_p0356c02U不出教理行果。因教显理。依理起行。由行克
T37n1761_p0356c03U果。四法收之鲜无不尽。初中言教大略有二。
T37n1761_p0356c04U初明教兴二辨教相。初中大本经云。佛言如
T37n1761_p0356c05U来以无量大悲矜哀三界。所以出兴于世。光
T37n1761_p0356c06U阐道教普令群萌获其法利。开示五趣度未
T37n1761_p0356c07U度者。决正生死泥洹之道。此明出世大意。该
T37n1761_p0356c08U于众典。是谓通明教兴也。次据今经略言五
T37n1761_p0356c09U意。一欲令众生知娑婆苦求出离。故经云。彼
T37n1761_p0356c10U国众生无有众苦。二令知佛境界生忻慕。故
T37n1761_p0356c11U下明依正庄严劝生彼国。三令摄心安住念
T37n1761_p0356c12U佛三昧。故下云。闻说阿弥陀佛执持名号一
T37n1761_p0356c13U心不乱等。四令破障脱苦得清净乐。故下云。
T37n1761_p0356c14U是人终时心不颠倒即得往生等。五令生彼
T37n1761_p0356c15U国成就菩提。故下云。是诸人等皆得不退转
T37n1761_p0356c16U等。此明说经正意局在今文。所谓别叙教兴
T37n1761_p0356c17U也。次辨教相。净土教观通明现在十方诸佛。
T37n1761_p0356c18U即如下引六方恒沙诸佛出广长舌劝信是
T37n1761_p0356c19U经。即其证也。又准下文。善男善女闻经受持。
T37n1761_p0356c20U不历阶渐皆不退转阿耨菩提。故知一切净
T37n1761_p0356c21U土教门皆是大乘圆顿成佛之法。定非偏小。
T37n1761_p0356c22U如别委论。二明理者。理即教体。亦分为二。初
T37n1761_p0356c23U通二别。初中一切大乘皆以方等实相为体。
T37n1761_p0356c24U方谓方广。等即平等。实相妙理横遍诸法故
T37n1761_p0356c25U名方广。竖该凡圣故言平等。故知横竖一切
T37n1761_p0356c26U诸法悉自缘生。皆不思议无非实相。此通一
T37n1761_p0356c27U代大乘所诠之理。二言别者。今经即以弥陀
T37n1761_p0356c28U修因感果依正庄严不思议功德为所诠理。
T37n1761_p0356c29U良以因中发无相大愿。修无住妙行感无得
T37n1761_p0357a01U圣果。点事如理相即非相。故所感身土无非
T37n1761_p0357a02U实相。即下经云。如我今者赞叹阿弥陀佛不
T37n1761_p0357a03U可思议功德。若非妙理。那称不思议乎。三明
T37n1761_p0357a04U行者。行即教宗。亦有通别。初通明大行。不出
T37n1761_p0357a05U发无上道心修六度万行。备在众经。不复具
T37n1761_p0357a06U举。二别论者。修行净业感生净土。别是一门
T37n1761_p0357a07U出离径术。就净业中复有多种。诸经所示行
T37n1761_p0357a08U法各殊。观经三福妙观。大本一日一夜悬缯
T37n1761_p0357a09U幡盖。十日十夜奉持斋戒。大悲经中一日称
T37n1761_p0357a10U名展转相劝。般舟经中一日若过系念现前。
T37n1761_p0357a11U九十日中恒不坐卧。鼓音声经十日十夜六
T37n1761_p0357a12U时礼念。陀罗尼集诵诸神咒。大法鼓经但作
T37n1761_p0357a13U生意知有彼佛。权巧赴机行法不一。教门虽
T37n1761_p0357a14U异无不往生。今经专示持名之法。正是经宗。
T37n1761_p0357a15U于今为要。故当委示。不可笼通。括束经文且
T37n1761_p0357a16U为五例。一心起忻厌厌苦忻乐。二身须西向
T37n1761_p0357a17U正立合掌。三克期日限。一日七日。四系心佛
T37n1761_p0357a18U境专一不乱。五期死无退。决誓求脱。若此称
T37n1761_p0357a19U名下至十念尚得往生。况一日七日乎。四明
T37n1761_p0357a20U果者。果即教用。亦有二别。一者近果经云。是
T37n1761_p0357a21U人终时心不颠倒。即得往生极乐世界。由前
T37n1761_p0357a22U称佛结业成因。舍此秽苦感彼净乐。即获法
T37n1761_p0357a23U性净身住同居净土也。二者远果下云。众生
T37n1761_p0357a24U生者皆得不退阿耨菩提。此谓生彼国已闻
T37n1761_p0357a25U法得忍。修菩提道断惑。证真究竟成佛。即证
T37n1761_p0357a26U清净法身居法性土也。上列四章略提梗概。
T37n1761_p0357a27U余如后释。仍委他文。次释文中。此经凡有两
T37n1761_p0357a28U译。一姚秦罗什法师译。即今本也。二大唐玄
T37n1761_p0357a29U奘法师译。今见藏中立题各异。如下所明。自
T37n1761_p0357b01U古解释凡有三家。唐慈恩法师通赞一卷。今
T37n1761_p0357b02U朝孤山法师溪法师皆有疏记见行于世。
T37n1761_p0357b03U今之所出各从其志时有异同。临文目见。次
T37n1761_p0357b04U正释文相又二。初释经题二释经文。初中此
T37n1761_p0357b05U经本名称赞不可思议功德一切诸佛所护念
T37n1761_p0357b06U经。总十六字。经字为通题。上十五字为别
T37n1761_p0357b07U题。上八字属教。即经所说依正庄严称名往
T37n1761_p0357b08U生皆是弥陀修因感果威神愿力不思议功德
T37n1761_p0357b09U也。下七字属机。即依教起行。专修成业。众圣
T37n1761_p0357b10U冥加摄持。不退直至菩提也。奘师唐译即用
T37n1761_p0357b11U本题云称赞净土佛摄受经。语虽少异义意
T37n1761_p0357b12U大同。对文可见。今经秦译隐略本题在六方
T37n1761_p0357b13U佛后。即下云汝等众生当信是等。据宗取要
T37n1761_p0357b14U别建此题略有五意。一则上符经旨。经中唯
T37n1761_p0357b15U示持名方法。故取佛名用标题首。二则下适
T37n1761_p0357b16U机宜。弥陀名号众所乐闻。故用标题。人多信
T37n1761_p0357b17U受故。三理自包含。但标佛名。称赞护念任运
T37n1761_p0357b18U自摄故。四义存便易。梵号兼含耳闻淳熟故。
T37n1761_p0357b19U五语从简要。后世受持称道不繁故。且如唐
T37n1761_p0357b20U译。从本立题而未闻流布。又如大本。从华标
T37n1761_p0357b21U目。而罕见诵持。乃知秦本深体圣心。故得四
T37n1761_p0357b22U海同遵百代无古。感通传说。罗什法师七佛
T37n1761_p0357b23U以来翻经。信非虚矣。今释此题。上五字为别。
T37n1761_p0357b24U局今经故。下一字为通。同众典故。就别题中。
T37n1761_p0357b25U上二字标能说教主。定是释迦。但举通号。下
T37n1761_p0357b26U三字示所说人。简非他佛故标别号。通别互
T37n1761_p0357b27U举译人之巧。倾出我口畅悦彼心。以教合机
T37n1761_p0357b28U故称佛说。阿弥陀此翻无量。经自释云。彼佛
T37n1761_p0357b29U光明无量。照十方国无所障碍。是故号为阿
T37n1761_p0357c01U弥陀。此谓无边量也。又云。彼佛寿命及其人
T37n1761_p0357c02U民无量无边阿僧o劫。故名阿弥陀。此谓无
T37n1761_p0357c03U数量也。光表佛智。寿表佛福。以此福智严本
T37n1761_p0357c04U法身。三德圆备以立嘉号。余如下文。通题中。
T37n1761_p0357c05U梵云修多罗此翻为线。线能贯摄。即喻教诠。
T37n1761_p0357c06U文理连贯包摄群机。训法训常义如常说。次
T37n1761_p0357c07U释经文。大分三分。初至大众俱为序分。二尔
T37n1761_p0357c08U时佛告下至是为甚难为正宗分。三佛说此
T37n1761_p0357c09U经下至末文为流通分。初中诸经皆有证信
T37n1761_p0357c10U发起二序。此经但列证信独无发起。往生传
T37n1761_p0357c11U序云。此乃十二分教无问自说之经。其犹母
T37n1761_p0357c12U之拊婴儿。不俟其请。但欲顾其手足乳而哺
T37n1761_p0357c13U之耳。今以义求略为二意。一表他方净刹非
T37n1761_p0357c14U二乘偏小境界。纵有权行。示同不知。不假因
T37n1761_p0357c15U缘。孤然自说。彰其特异。即下诸佛叹释迦云。
T37n1761_p0357c16U能为甚难希有之事。说此世间难信之法。是
T37n1761_p0357c17U也。二表我佛世尊大慈悯物。如母爱子。怜其
T37n1761_p0357c18U小I。不能请问。召以诲之。彰其深切。故下如
T37n1761_p0357c19U来嘱云。汝等皆当信受我语及诸佛所说。是
T37n1761_p0357c20U也。就证信中。此即阿难结集奉教安列。六事
T37n1761_p0357c21U为证明非虚谬。令物信故。六缘不具教则不
T37n1761_p0357c22U兴。名六成就。诸经之首。解释极繁。此但略提
T37n1761_p0357c23U大要。余广如彼。初如是者。如云指法之辞。即
T37n1761_p0357c24U指正宗所说法门。契理曰如。离非曰是。信故
T37n1761_p0357c25U闻持名信成就。二我闻者。阿难自言亲从佛
T37n1761_p0357c26U闻非他传告。即闻成就三一时者。主伴会集说
T37n1761_p0357c27U听始终。简非余时。即时成就。四佛者。释迦教
T37n1761_p0357c28U主。金口亲宜非余所说。即主成就。具云佛陀。
T37n1761_p0357c29U翻云觉者。觉名乃通。此局妙觉究竟极果。十
T37n1761_p0358a01U号之一也。是为通号。五在舍卫等者。说经有
T37n1761_p0358a02U处。举舍卫乃游化之境。举o园即依住之处。
T37n1761_p0358a03U即处成就。舍卫翻闻物。言人物富庶远闻诸
T37n1761_p0358a04U国故。只陀施树。给孤买园。共成佛刹故以为
T37n1761_p0358a05U名。六与大比丘下。道俗四部大众同会。非我
T37n1761_p0358a06U独闻。即众成就。众有三类。初声闻众。二并诸
T37n1761_p0358a07U下即菩萨众。三及释提下人天众。声闻常时
T37n1761_p0358a08U侍佛。威仪复胜。故在前列。菩萨隐显无定。形
T37n1761_p0358a09U服不拘。故以次之。人天俗众形服全乖。故列
T37n1761_p0358a10U于后。初中有四。初示数。二皆是下叹德。三长
T37n1761_p0358a11U老下列名。四如是下总结。初中。大比丘者。上
T37n1761_p0358a12U首弟子。如下列者。千二百等眷属弟子并不
T37n1761_p0358a13U列。比丘或云刍。此翻乞士。乞食资身。乞法
T37n1761_p0358a14U练心。又翻怖魔。志怖彼魔德令魔怖。又云破
T37n1761_p0358a15U恶。禀戒破业。定慧破惑。此三因名。果号如
T37n1761_p0358a16U后。僧者具云僧伽。此翻为众。四人已上秉御
T37n1761_p0358a17U一切灭恶生善羯磨。总该凡圣通收理事。故
T37n1761_p0358a18U云众也。佛初成道度三迦叶。共有弟子千人。
T37n1761_p0358a19U次度舍利弗目连。共有弟子二百五十人。此
T37n1761_p0358a20U皆本是外道。遇佛得度。荷佛恩深故常随侍。
T37n1761_p0358a21U或云重其最初归佛。故多列之。未必常预会
T37n1761_p0358a22U也。叹德中。阿罗汉亦有三翻。初云应供。堪为
T37n1761_p0358a23U物养。即乞士果也。次云杀贼。摧伏魔怨。即怖
T37n1761_p0358a24U魔果也。三云无生。结尽苦亡。即破恶果也。即
T37n1761_p0358a25U如下列会中上首。人天大众知其德业识其
T37n1761_p0358a26U仪貌。故云众知识也。列名中。德重[蔼-言+月]高故称
T37n1761_p0358a27U长老。语局初人义该诸位。舍利弗此翻身子
T37n1761_p0358a28U亦云珠子。其母好身形。聪明在眼珠。时人以
T37n1761_p0358a29U子显母为作此号。又云舍标父。利标母。双显
T37n1761_p0358b01U父母故言舍利弗。弗即子也。摩诃目犍连。摩
T37n1761_p0358b02U诃翻大。同名者众。加大简之。下皆类之。目犍
T37n1761_p0358b03U连。文殊问经翻莱茯根(莱茯读为萝卜)。真谛云。勿伽
T37n1761_p0358b04U罗翻胡豆。二物古仙所嗜。因以命族。名尼拘
T37n1761_p0358b05U律陀。乃是树名。父母祷神树得子。因以名焉。
T37n1761_p0358b06U迦叶此翻大龟氏。其先代学道。灵龟负仙书
T37n1761_p0358b07U而应。从德命族。真谛翻为光波。上古仙人身
T37n1761_p0358b08U光炎涌。状若波燃。亦云饮光。能映余光使不
T37n1761_p0358b09U现故。名毕钵罗亦是树名。由祷树得故。迦旃
T37n1761_p0358b10U延翻文饰。亦云肩垂亦云好肩。亦名柯罗。此
T37n1761_p0358b11U翻思胜。皆从姓为名。拘罗此翻大膝(有云膝盖大故)
T37n1761_p0358b12U舍利弗舅。与姊论义常胜姊。姊孕不胜。知怀
T37n1761_p0358b13U智人。遂往南天竺。读诵众经无暇剪爪。时人
T37n1761_p0358b14U呼为长爪梵志。离波多亦名离越。此翻星宿。
T37n1761_p0358b15U或云室宿。父母从星乞得。因星作名。或云假
T37n1761_p0358b16U和合。文殊问经称常作声。有人引智论。尝宿
T37n1761_p0358b17U空亭证二鬼诤尸。依实判归小鬼。大鬼怒拔
T37n1761_p0358b18U其手足。小鬼取尸补之。因其烦恼不测谁身。
T37n1761_p0358b19U故云假和合。又心怀疑惑。逢人即问。见我身
T37n1761_p0358b20U否。众僧语云。汝身本是他之遗体。非已有也。
T37n1761_p0358b21U因即得道故以为名。周利陀伽此翻蛇奴。
T37n1761_p0358b22U或言周利云大路边。陀伽云小路边。生于
T37n1761_p0358b23U道傍故以为名。难陀此云善欢喜。亦翻忻乐。
T37n1761_p0358b24U本牧牛人。以牧牛事试。佛为说法忻乐得道。
T37n1761_p0358b25U故有处名牧牛难陀。或云即律中跋难陀也。
T37n1761_p0358b26U阿难陀此云欢喜。或云无染。净饭王闻太子
T37n1761_p0358b27U成佛。王大欢喜。白饭王奏生儿。举国忻然。因
T37n1761_p0358b28U以为名。罗[目*侯]罗此云覆障。佛之嫡子。酬往业
T37n1761_p0358b29U故在胎六年。故云覆障。真谛云。罗[目*侯]本言修
T37n1761_p0358c01U罗。能手障日月。应言障月。佛言我法如月。此
T37n1761_p0358c02U儿障我不即出家。世世能舍故云覆障。x梵
T37n1761_p0358c03U波提此翻牛c(音诗)或云牛王。或云牛迹。昔五
T37n1761_p0358c04U百世曾作牛王。余报未尽。唼唼常嚼。时人
T37n1761_p0358c05U称为牛c。亦由此故名是为牛迹。避人见
T37n1761_p0358c06U笑。常居天上。宾头卢颇罗堕。上是据姓。
T37n1761_p0358c07U宾头卢此翻不动(言其所证)。颇罗堕真谛翻捷疾。
T37n1761_p0358c08U或利根或广语(言其根性)。婆罗门中一姓也。迦留
T37n1761_p0358c09U陀夷此翻黑光。或云粗黑。从形貌为名。劫宾
T37n1761_p0358c10U那此翻房宿(音秀)。祷星感子故以为名。又初出
T37n1761_p0358c11U家欲往见佛。夜雨寄陶师家宿。又一比丘随
T37n1761_p0358c12U后而来。前比丘推草与之。在地而坐。后比丘
T37n1761_p0358c13U即为说法。豁然得道。后比丘即是佛。共佛房
T37n1761_p0358c14U宿(音夙)。从得道处为名。薄槁薮朔善容。亦云
T37n1761_p0358c15U伟形。而色貌端正故言善容。年一百六十。无
T37n1761_p0358c16U病无夭。昔持一不杀戒。九十一劫命不中夭。
T37n1761_p0358c17U昔施僧一诃利勒果故身常无病。感今胜报。
T37n1761_p0358c18U故以为名。阿[少/兔]楼驮亦云阿那律。或云阿泥
T37n1761_p0358c19U卢头。皆梵音奢切耳。此翻无贫。亦云如意。或
T37n1761_p0358c20U云无竭。昔于饥世施支佛稗饭。九十一劫果
T37n1761_p0358c21U报充足。故以为名总结中。略举上首一十六
T37n1761_p0358c22U人。不可尽列。故云如是等。南山云。学在我后
T37n1761_p0358c23U故为弟。解从我生故称子。次菩萨中三。初示
T37n1761_p0358c24U数。二文殊下列名。三与如下总结。初中。同闻
T37n1761_p0358c25U极多。略举四名故云诸也。菩萨梵言之略。天
T37n1761_p0358c26U台戒疏云。摩诃菩提质帝萨蚀朔大道心成
T37n1761_p0358c27U众生。或云。菩萨翻觉有情。觉谓上求。即是智
T37n1761_p0358c28U也。有情谓下化。即是悲也。列名中。文殊师利
T37n1761_p0358c29U亦云曼殊室利。此翻妙吉祥。妙即彰其所证。
T37n1761_p0359a01U吉祥美其利物。或云妙德。义亦同之。绍隆佛
T37n1761_p0359a02U种称法王子。智论云。佛为法王。菩萨入正
T37n1761_p0359a03U法位。乃至十地悉名法王子。乃知此名该下
T37n1761_p0359a04U诸位。阿逸多此云无能胜。言其悲智非偏小
T37n1761_p0359a05U所及。干陀诃提此翻不休息。众生无尽修因
T37n1761_p0359a06U感果无穷已故。常精进者。众生无量。上求下
T37n1761_p0359a07U化无暂懈故。总结中。然菩萨名通于初后。如
T37n1761_p0359a08U上所列。莫非深位补处。或是权现影响故云
T37n1761_p0359a09U诸大也。三人天中。释提桓因具云释迦因陀
T37n1761_p0359a10U罗。此翻能天帝。即三十三天主。今言帝释即
T37n1761_p0359a11U华梵双举。大梵四王天主甚多。不复尽举故
T37n1761_p0359a12U云无量也。更兼道俗四众龙鬼八部。故云大
T37n1761_p0359a13U众俱。序中从略。文见流通。第二正宗分大分
T37n1761_p0359a14U三段。从初至俱会一处。先赞二报庄严令生
T37n1761_p0359a15U忻慕。二不可以少下。正示专念持名教修行
T37n1761_p0359a16U法。三如我今者下。后引诸佛同赞劝信受持。
T37n1761_p0359a17U科分三节曲尽一经。有智试观。思过半矣。初
T37n1761_p0359a18U中又二。初总标依正。上二句指对告人。众
T37n1761_p0359a19U集即告。故云尔时。身子大权智慧第一。知言
T37n1761_p0359a20U解意深契佛怀。故诸经便多令对语。弥勒下
T37n1761_p0359a21U生经云。大智舍利弗能随佛转法轮。佛法之
T37n1761_p0359a22U大将。乃知身子才辨超伦。及至此经殊无一
T37n1761_p0359a23U词申疑请问。从始至末尽是如来呼以告之。
T37n1761_p0359a24U即向所谓示同不知义见于此。从是已下即
T37n1761_p0359a25U所告事。上四句标依报。净土多种。如别所论。
T37n1761_p0359a26U今此所标同居净土。如世邦国方向远近。二
T37n1761_p0359a27U皆是定。对此极苦故名极乐。亦名安乐亦号
T37n1761_p0359a28U安养。十万亿刹凡情疑远。然弹指屈臂刹那
T37n1761_p0359a29U可到。一以十方净秽同一心故。二以心念迅
T37n1761_p0359b01U速不思议故。十疑论云。但使众生净业成者。
T37n1761_p0359b02U临终在定之心。即是净土受生之心。动念即
T37n1761_p0359b03U是生净土时。为此观经云弥陀净土去此不
T37n1761_p0359b04U远。又心业力不思议一念即生。不须愁远等。
T37n1761_p0359b05U下三句标正报。但言化主必兼徒众。简非过
T37n1761_p0359b06U未故云现在。舍利下二别释依正。又二。从
T37n1761_p0359b07U初至庄严释依报。舍利弗于汝意下次明正
T37n1761_p0359b08U报。初中又二。初略释名义。又舍利下广明胜
T37n1761_p0359b09U相。初中上三句征问。下四句释通。无众苦者。
T37n1761_p0359b10U对显娑婆令生忻厌。三界六道总名苦果。于
T37n1761_p0359b11U中复有八苦五苦三苦。生．老．病．死．贫困．爱
T37n1761_p0359b12U别．怨会．求不得为八苦也。杀．盗．淫．妄．饮酒
T37n1761_p0359b13U五种恶业并是苦因。必招苦果。名五苦也。苦
T37n1761_p0359b14U苦．坏苦．行苦名三苦也。诸经论中略示名数。
T37n1761_p0359b15U谛论忍土。一切皆苦无一可乐。火宅牢狱未
T37n1761_p0359b16U足为喻。弥陀净土境界殊绝。圣贤同会闻法
T37n1761_p0359b17U悟道。寿命永劫不退菩提。更有余乐不能过
T37n1761_p0359b18U此。q无诸苦。已为可乐。况具诸胜事。其乐何
T37n1761_p0359b19U穷。故云极也。大本云。设我得佛。国中人天所
T37n1761_p0359b20U受快乐不如漏尽比丘。不取正觉。善导云。愿
T37n1761_p0359b21U生彼国。必须励心克己毕命为期。上在一形
T37n1761_p0359b22U似如小苦。前念命终后念即生。长时永劫受
T37n1761_p0359b23U无为法乐。直至成佛不退生死。岂不快哉。
T37n1761_p0359b24U次广明中。依报国土耳目所对。不出声色。据
T37n1761_p0359b25U经后结成就庄严。止有三处即为三段。初栏
T37n1761_p0359b26U网树池唯是妙色庄严。二金地华乐则兼色
T37n1761_p0359b27U声庄严。三鸣禽风树止是法音庄严。故今科
T37n1761_p0359b28U约与昔全殊。请考经文无宜执旧。就初庄严
T37n1761_p0359b29U分二。初至香洁即列相。舍利下二结示。列相
T37n1761_p0359c01U又二。初至极乐举栏网行树以显名。又舍利
T37n1761_p0359c02U下二引池阁宝莲以示相。初中上七句示相。
T37n1761_p0359c03U下二句结名。言行树者周回七重。一一树高
T37n1761_p0359c04U八千由旬。行行相当不参差故。其树枝叶上
T37n1761_p0359c05U下七层皆垂珠网。状同佛塔。观经云。妙真珠
T37n1761_p0359c06U网弥覆树上。一一树上有七重网。一一网间
T37n1761_p0359c07U有五百亿妙华宫殿。一重树下一重栏J故
T37n1761_p0359c08U亦七重网是珠璎复依树上。则知皆是下二
T37n1761_p0359c09U句止显树栏之体耳。一金二银三琉璃四玻
T37n1761_p0359c10U璃是为四宝。初正示若准观经。七宝华叶无
T37n1761_p0359c11U不具足。又大本中根茎枝叶七宝间错。此中
T37n1761_p0359c12U略举。委在他文。周匝围绕。有云凡佛菩萨居
T37n1761_p0359c13U处皆然。非谓一国土止有七重耳。结名可解。
T37n1761_p0359c14U下诸庄严例顺此结。二池阁中分四。初明池
T37n1761_p0359c15U水。二池畔阶道。三阶上楼阁。四池中莲华。初
T37n1761_p0359c16U中七宝池者。彼有八池。七宝所成。池中之水
T37n1761_p0359c17U亦七宝色。名八功德。一澄清。二清冷。三甘
T37n1761_p0359c18U美。四轻软。五润泽。六安和。七除饥渴。八长
T37n1761_p0359c19U养诸根。每一池心有如意珠王。水从中出流
T37n1761_p0359c20U注池中。金沙布地者。观经云。渠下皆以杂色
T37n1761_p0359c21U金刚以为底沙。二中阶砌亦即四宝。三明楼
T37n1761_p0359c22U阁。乃列七宝。观经云。众宝国土一一界上有
T37n1761_p0359c23U五百亿宝楼。琉璃梵语。此翻不远。去波罗奈
T37n1761_p0359c24U城不远有山出此宝故。玻璃亦云颇胝迦。此
T37n1761_p0359c25U翻水玉。或云水精。砗磲下并华言。如车之磲。
T37n1761_p0359c26U磲谓车辋。赤珠者。佛地论云。赤虫所出珠。体
T37n1761_p0359c27U赤故。码瑙。应法师云。此宝色赤如马脑焉。大
T37n1761_p0359c28U本云。设我得佛。自地至空。宫殿楼阁池流华
T37n1761_p0359c29U树皆以无量杂宝百千种香而共合成。严饰奇
T37n1761_p0360a01U妙超诸天人等。四示莲华有五。一形量。二显
T37n1761_p0360a02U色。三光焰。四香气。五洁净。对文可见。若准观
T37n1761_p0360a03U经。一一池中有六十亿七宝莲华。一一莲华
T37n1761_p0360a04U团圆正等十二由旬。既言七宝。非止四色。十
T37n1761_p0360a05U二由旬。非止车轮。然车有大小。难为定准。此
T37n1761_p0360a06U间极大不过数尺。可依轮王车轮为量。十住
T37n1761_p0360a07U毗婆沙云转轮圣王千辐金轮种种珍宝庄严
T37n1761_p0360a08U其辋。琉璃为毂。周圆十五里。准此。未及半由
T37n1761_p0360a09U旬。亦约小者耳。所以二经不同者。慈恩云。华
T37n1761_p0360a10U有大小。彼据极大。此约最小。今准大本。池中
T37n1761_p0360a11U莲华或一由旬乃至百千由旬。则知大小不
T37n1761_p0360a12U同。经中但是随宜趣举。不必以此较经优劣。
T37n1761_p0360a13U二结示中。如是者。指上多种殊妙之相。皆
T37n1761_p0360a14U是弥陀菩提愿行从因至果历劫熏修之所成
T37n1761_p0360a15U就。故云功德庄严。故观经云。如此妙华是本
T37n1761_p0360a16U法藏比丘愿力所成。自余皆尔。岂唯华座乎。
T37n1761_p0360a17U四十八愿结云。彼佛于大众中建此愿已。一
T37n1761_p0360a18U向专志庄严妙土等。下结诸文并同此释。第
T37n1761_p0360a19U二庄严二。初列相。舍利下二结示。初中有三。
T37n1761_p0360a20U一天乐。二金地。三天华。初常作天乐者。准观
T37n1761_p0360a21U经。作乐有三。水观中云。百亿华幢无量乐器
T37n1761_p0360a22U以为庄严。八种清风鼓此乐器等。又楼观云。
T37n1761_p0360a23U其楼阁中有无量诸天作天妓乐。又有乐器
T37n1761_p0360a24U悬处虚空。不鼓自鸣等。准下经云。风吹树网
T37n1761_p0360a25U如百千种乐。故知彼土天乐非一。二黄金为
T37n1761_p0360a26U地者。准观经。彼国皆琉璃地。以黄金绳杂厕
T37n1761_p0360a27U问错。兼以七宝界其分齐。今言黄金。乃地面
T37n1761_p0360a28U庄严耳。三天华又三。初六时雨华。其土下二
T37n1761_p0360a29U盛华供养。即以下三供已还国。初中彼国光
T37n1761_p0360b01U明常照。既无日月则无昼夜。顺此方机且言
T37n1761_p0360b02U六时。准大本中。彼以莲开鸟鸣为晓。莲合鸟
T37n1761_p0360b03U栖为夜。曼陀罗此翻适意。言其美也。又翻白
T37n1761_p0360b04U华。取其色也。二中其土众生。通目九品。衣
T37n1761_p0360b05U[袖-由+戒]真谛云。外国盛华器也。才生彼国即获六
T37n1761_p0360b06U通。日往他方为闻法故。观经云。应时即能飞
T37n1761_p0360b07U行。遍至十方历事诸佛。又游历十方供养诸
T37n1761_p0360b08U佛。于诸佛前闻甚深法等。十万亿者趣举大
T37n1761_p0360b09U数。三中食时谓中前也。大本云。彼国宫殿衣
T37n1761_p0360b10U服饮食犹第六天自然之物。若欲食时。七宝
T37n1761_p0360b11U钵器自然在前。百味饮食自然盈满。虽有此
T37n1761_p0360b12U食实无食者。但见色闻香意以为食。自然饱
T37n1761_p0360b13U足。事已化去。时至复现等。寄归传云。五天道
T37n1761_p0360b14U俗多作经行。直来直去唯遵一路。如织之经。
T37n1761_p0360b15U故曰经行。四分律云。经行有五益。一堪远行。
T37n1761_p0360b16U二能思惟。三少病。四消食。五得定久住。结示
T37n1761_p0360b17U同前。第三庄严亦二。初列相。舍利下结示。初
T37n1761_p0360b18U列相中复有二种。初至所作众鸟演圣法。舍
T37n1761_p0360b19U利下二风树出妙音。初中又二。初正示。舍利
T37n1761_p0360b20U下释疑。正示有三。先列众禽略举六种。前三
T37n1761_p0360b21U易识。舍利此云春莺或云j鹭。迦陵频伽此
T37n1761_p0360b22U翻妙声。在[谷-禾+卵]中鸣已超众鸟。共命者。两首一
T37n1761_p0360b23U身报同识异。故法华中翻为命命鸟是也。准
T37n1761_p0360b24U观经。更有百宝色凫雁鸳鸯等。是诸下次明
T37n1761_p0360b25U演法。和雅谓声音感人。演畅谓说法无滞。五
T37n1761_p0360b26U根者。一信。二精进。三念。四定。五慧。能生
T37n1761_p0360b27U圣道故总名根。即此五法能排业惑故名为
T37n1761_p0360b28U力。七菩提分即七觉支。一择法。二精进。三
T37n1761_p0360b29U喜。四除。五定。六舍。七念。无学实觉七事能
T37n1761_p0360c01U到故名为分。八正道分者。一正见。二正思惟。
T37n1761_p0360c02U三正语。四正业。五正命。六正精进。七正念。
T37n1761_p0360c03U八正定。前二慧学。中三戒学。后三定学。即是
T37n1761_p0360c04U离明三学。初果已去见真谛理皆名正道。亦
T37n1761_p0360c05U名圣道。余如法界次第委明。准观经云。常赞
T37n1761_p0360c06U念佛念法念僧。或说苦空无常无我诸波罗
T37n1761_p0360c07U蜜。故云如是等法。其土下后显益物。念佛知
T37n1761_p0360c08U佛恩重。念法知法功深。念僧知僧德大又念
T37n1761_p0360c09U佛愿速证诚。念法愿勤修学。念僧愿亲参预。
T37n1761_p0360c10U又念自心佛体自觉了。念自心法轨生圣道。
T37n1761_p0360c11U念自心僧随缘和合。三宝多种随机浅深。当
T37n1761_p0360c12U知此界心垢常思五欲。彼方心净专念三宝。
T37n1761_p0360c13U晨夕所存更无他意。两土升沈于兹可见。次
T37n1761_p0360c14U释疑中二段。初至有实遮其疑情。是诸下二
T37n1761_p0360c15U决所疑事。初中三节。先遮疑情。浊世禽畜罪
T37n1761_p0360c16U业所招。极乐净土何缘有此。所以下次伸意。
T37n1761_p0360c17U彼国唯有人天两道。法藏愿云。设我得佛。国
T37n1761_p0360c18U有地狱饿鬼畜生者。不取正觉。舍利下三举
T37n1761_p0360c19U况。大本云。彼国无有三涂苦难之名。但有自
T37n1761_p0360c20U然快乐之音。是故其国名曰安乐。二决疑中
T37n1761_p0360c21U弥陀变化者。准观经。即池水中如意珠王涌
T37n1761_p0360c22U出金光。其光化为百宝色鸟。和鸣哀雅。当知
T37n1761_p0360c23U众鸟即是弥陀化身。欲使法音遍布远近。显
T37n1761_p0360c24U知非是罪报所生也。二风树妙音分二。初示
T37n1761_p0360c25U相。即前树网风动成音。其音美妙如众乐焉。
T37n1761_p0360c26U闻是下显益同前。结示可解。第二明正报中
T37n1761_p0360c27U分二。初至十劫化主名号。舍利下二徒众庄
T37n1761_p0360c28U严。初中复二。初征问。汝意云何。审其解否。
T37n1761_p0360c29U既无所对故为释通。阿弥陀此翻无量。一者
T37n1761_p0361a01U光明二者寿命。无量是通。光寿为别。初光明
T37n1761_p0361a02U无量者。佛光有二。一者常光。二者现起光。今
T37n1761_p0361a03U此乃是弥陀常光。大本云。无量寿佛威神光
T37n1761_p0361a04U明最尊第一。诸佛光明所不能及。是故号为
T37n1761_p0361a05U无量光佛。乃至我说彼佛光明。昼夜一劫尚
T37n1761_p0361a06U不能尽等。又佛观云。身诸毛孔演出光明。如
T37n1761_p0361a07U须弥山。彼佛圆光如百亿三千大千世界。又
T37n1761_p0361a08U云彼佛有八万四千相。一一相有八万四千
T37n1761_p0361a09U好。一一好有八万四千光明。遍照十方世界
T37n1761_p0361a10U念佛众生。摄取不舍。当知我辈处佛光中。都
T37n1761_p0361a11U不觉知。佛光常摄。略无厌弃。犹如盲人居日
T37n1761_p0361a12U轮下。又如溷虫乐在秽处。抚膺自责实可悲
T37n1761_p0361a13U痛。二寿命无量又二。初明主伴寿量。舍利下
T37n1761_p0361a14U二示果成劫数。初中佛寿有二。法报二佛一
T37n1761_p0361a15U向无量。应佛皆具长短二量。今此净土弥陀
T37n1761_p0361a16U应身示其长量。大本云。彼佛寿命长久不可
T37n1761_p0361a17U称计。假使十方无量众生皆成声闻缘觉。都
T37n1761_p0361a18U共集会竭其智力。百千万劫悉共推算计。不
T37n1761_p0361a19U能穷尽。又云声闻菩萨天人之众寿命长短
T37n1761_p0361a20U亦复如是。故云及人民也。阿僧o此云无数。
T37n1761_p0361a21U或云阿僧o耶。翻无央数。二示劫数。言十劫
T37n1761_p0361a22U者。准法华。大通智胜佛时。弥陀乃是十六王
T37n1761_p0361a23U子之一数。释迦既经尘劫。弥陀岂得不然。楞
T37n1761_p0361a24U严势至章云。我于往昔恒河沙劫。有佛出世
T37n1761_p0361a25U名无量光。十二如来相继一劫。准大本中。即
T37n1761_p0361a26U阿弥陀也。今经大本皆言十劫。乃是一期赴
T37n1761_p0361a27U机之说。不足疑矣。二徒众庄严分二。初至只
T37n1761_p0361a28U劫说正示圣众。舍利下二结劝往生。初中又
T37n1761_p0361a29U二。初至庄严通列两众。又舍利下别显行功。
T37n1761_p0361b01U初中又二。初正列。舍利下结示。初中声闻弟
T37n1761_p0361b02U子即中三品。诸菩萨众即上三品。总摄初心
T37n1761_p0361b03U不退补处(众总三乘独无缘觉应以断证同声闻摄)。故大本云。彼国声
T37n1761_p0361b04U闻菩萨其数难量。不可称说。神智洞达威力
T37n1761_p0361b05U自在等。往生论说二乘不生。盖是定性取涅
T37n1761_p0361b06U者。今此谓曾发大心求佛菩提。示修小行。
T37n1761_p0361b07U法华获记真声闻。涅知常出家菩萨之类
T37n1761_p0361b08U也。次结示中此亦弥陀所化。来生彼国修因
T37n1761_p0361b09U证果。威神说法。为国庄严。义同前释。二别显
T37n1761_p0361b10U中众生生者。通九品收。阿@跋致此云不退
T37n1761_p0361b11U转。下云是诸人等皆得不退阿耨菩提。则知
T37n1761_p0361b12U生彼国者下至凡夫直至成佛更无退堕。十疑
T37n1761_p0361b13U论云。彼国有五因缘故不退。一弥陀愿力摄
T37n1761_p0361b14U持。二佛光常照。三水鸟树林常说法。四纯诸
T37n1761_p0361b15U菩萨为友无诸恶缘。五寿命永劫。余广如彼。
T37n1761_p0361b16U一生补处。即等觉菩萨。如观音势至等。众类
T37n1761_p0361b17U既多。非算所及。止可但言阿僧o耳。问得忍
T37n1761_p0361b18U补处只合垂形五道入三涂处救苦众生。何
T37n1761_p0361b19U以长居净土。答随其志愿摄化有殊。或游戏
T37n1761_p0361b20U十方。或往来三界。宣扬法化利乐群生。准大
T37n1761_p0361b21U本云。十方恒沙佛国无量菩萨悉生彼国。恭
T37n1761_p0361b22U敬供养听受经法。宣布道化。又云于此世界
T37n1761_p0361b23U有六十七亿不退菩萨。往生彼国。又复授记
T37n1761_p0361b24U十方菩萨。皆当往生。广如下卷。二结劝中初
T37n1761_p0361b25U正劝。众生闻者通指末代闻上所说。劝令发
T37n1761_p0361b26U愿。愿必引行。行必感果。所以下伸意。如是者
T37n1761_p0361b27U指前所列三乘圣众。皆是善人。欲明此界三
T37n1761_p0361b28U恶充满皆不善聚是可厌耳。第二正示行法
T37n1761_p0361b29U分三段。初至彼国简余善不生。若有下二正
T37n1761_p0361c01U示修法。我见下三结显劝意。初中如来欲明
T37n1761_p0361c02U持名功胜。先贬余善为少善根。所谓布施持
T37n1761_p0361c03U戒立寺造像礼诵坐禅忏念苦行一切福业若
T37n1761_p0361c04U无正信回向愿求皆为少善。非往生因。若依
T37n1761_p0361c05U此经执持名号决定往生。即知称名是多善根
T37n1761_p0361c06U多福德也。昔作此解人尚迟疑。近得襄阳石
T37n1761_p0361c07U碑经本。文理冥符。始怀深信。彼云。善男子善
T37n1761_p0361c08U女人闻说阿弥陀佛一心不乱专持名号。以
T37n1761_p0361c09U称名故诸罪消灭。即是多功德多善根多福
T37n1761_p0361c10U德因缘。彼石经本梁陈人书。至今六百余载。
T37n1761_p0361c11U窃疑今本相传讹脱。二中分三。初至不乱专
T37n1761_p0361c12U念持名。其人下二临终感圣。是人下三正念
T37n1761_p0361c13U往生。初二句索持机不简男女次二句劝信
T37n1761_p0361c14U受。或披经典。或遇知识闻必生信。信故持
T37n1761_p0361c15U名。次七句示期限。一日七日随人要约。今经
T37n1761_p0361c16U制法。理必依承。若准大本观经。则无日限。下
T37n1761_p0361c17U至十念皆得往生。十念即十声也。后一句教
T37n1761_p0361c18U系想。此一句经正明成业。先须敛念面向西
T37n1761_p0361c19U方合掌正身。遥想彼佛现坐道场依正庄严
T37n1761_p0361c20U光明相好。自慨此身久沈苦海。漂流生死孤
T37n1761_p0361c21U露无依。譬如婴儿堕在坑阱叫呼父母急救
T37n1761_p0361c22U危忙。一志依投恳求解免。声声相续念念不
T37n1761_p0361c23U移。虽复理事行殊定散机异。皆成净业尽得
T37n1761_p0361c24U往生。不然则无记妄缘定成虚福耳。善导问
T37n1761_p0361c25U曰。何故不令作观。直遣专称名号。有何意耶。
T37n1761_p0361c26U答曰。乃由众生障重境细心粗识扬神飞观
T37n1761_p0361c27U难成就。是以大圣悲怜直劝专称名号。正由
T37n1761_p0361c28U称名易故相续即生。又云弥陀世尊本发深
T37n1761_p0361c29U重誓愿。以光明名号摄化十方。但使信心求
T37n1761_p0361c30U念。上尽一形下至十声一声等。以佛愿力易
T37n1761_p0362a01U得往生问达法本空心净土净。何须念佛求
T37n1761_p0362a02U生净土。答若真达理。语默皆如不碍修持。何
T37n1761_p0362a03U妨念佛。若贬念佛。未曰达人。何以然者。既达
T37n1761_p0362a04U法空则不住于相。既常念佛则不滞于空。超
T37n1761_p0362a05U越二边从容中道。念念契合弥陀法身。声声
T37n1761_p0362a06U流入萨婆若海。临终决定上品上生。岂非心
T37n1761_p0362a07U净佛土净乎。故十疑论云。智者炽然求生净
T37n1761_p0362a08U土。达生体不可得。此乃真无生。非谓生法外
T37n1761_p0362a09U别有无生也。净名云。虽知诸佛国及与众生
T37n1761_p0362a10U空。而常修净土教化诸群生。即斯谓也。问观
T37n1761_p0362a11U经云。是心作佛是心是佛。何须念他佛耶。答
T37n1761_p0362a12U只由心本是佛故。令专念彼佛。梵网戒云。常
T37n1761_p0362a13U须自知我是未成之佛诸佛是已成之佛。汝
T37n1761_p0362a14U心佛者未成佛也。弥陀佛者已成佛也。未成
T37n1761_p0362a15U之佛久沈欲海。具足烦恼杳无出期。已成之
T37n1761_p0362a16U佛久证菩提。具足威神能为物护。是故诸经
T37n1761_p0362a17U劝令念佛。即是以己未成佛。求他已成佛而
T37n1761_p0362a18U为救护耳。是故众生若不念佛圣凡永隔。父
T37n1761_p0362a19U子乖离长处轮回。去佛远矣。问四字名号凡
T37n1761_p0362a20U下常闻。有何胜能超过众善。答佛身非相。果
T37n1761_p0362a21U德深高。不立嘉名莫彰妙体。十方三世皆有
T37n1761_p0362a22U异名。况我弥陀以名接物。是以耳闻口诵。无
T37n1761_p0362a23U边圣德揽入识心。永为佛种顿除亿劫重罪。
T37n1761_p0362a24U获证无上菩提。信知非少善根。是多功德也。
T37n1761_p0362a25U华严云宁。受地狱苦得闻诸佛名。不受无量
T37n1761_p0362a26U乐而不闻佛名。药师经云。若彼佛名入其耳
T37n1761_p0362a27U中堕恶道者。无有是处。阿难诸佛境界诚为
T37n1761_p0362a28U难信。皆是如来威力。非声闻支佛所能信受。
T37n1761_p0362a29U唯除补处菩萨耳。瞻察经云。欲生他方现在
T37n1761_p0362b01U净土者。应当随彼世界佛名专意念诵一心
T37n1761_p0362b02U不乱。决定得生彼佛净土。善根增长速获不
T37n1761_p0362b03U退。当知一切善根中其业最胜等。余诸佛名
T37n1761_p0362b04U闻持尚尔。况我弥陀有本誓乎。末俗障重多
T37n1761_p0362b05U忽持名。故委引圣言。想无迟虑也。二感圣中。
T37n1761_p0362b06U其人下是人并指上文执持名者。临终摄引
T37n1761_p0362b07U弥陀本愿。大经云。十方众生至心发愿欲生
T37n1761_p0362b08U我国。临寿终时假令不与大众围绕现其人
T37n1761_p0362b09U前者。不取正觉。圣众现前亦有多别。或真佛
T37n1761_p0362b10U化佛观音势至随其品位。委在观经。或谓临
T37n1761_p0362b11U终见佛以为魔者。或云自心业现。实无他佛
T37n1761_p0362b12U来者。斯盖不知生佛一体感应道交。自障障
T37n1761_p0362b13U他为过不浅。如别所明。三正念中。凡人临终
T37n1761_p0362b14U识神无主。善恶业种无不发现。或起恶念或
T37n1761_p0362b15U起邪见。或生系恋或发猖狂。恶相非一。皆名
T37n1761_p0362b16U颠倒。因前诵佛罪灭障除。净业内熏慈光外
T37n1761_p0362b17U摄脱苦得乐。一刹那间。下文劝生其利在此。
T37n1761_p0362b18U三结显中。我见是利即蹑上科。故说此言。覆
T37n1761_p0362b19U示前段。正报中文对文可见。大段第三劝信
T37n1761_p0362b20U中三节。初至佛所说引诸佛同赞劝。若有人
T37n1761_p0362b21U下二约三时因果劝。如我今者下举诸佛互
T37n1761_p0362b22U赞劝。初中又二。初至之利指前自赞。东方下
T37n1761_p0362b23U次引诸佛赞。初中如前所说依正殊特持名
T37n1761_p0362b24U脱苦。莫非弥陀大悲愿行。从因至果功德利
T37n1761_p0362b25U益殆非心思口议所及。二中又二。初尽六方
T37n1761_p0362b26U正列。于汝意云何下释经名。初中但列六方。
T37n1761_p0362b27U若依唐译则列十方。今谓但举六方四维自
T37n1761_p0362b28U摄。但言略耳。下诸佛名相承不释。今以义详。
T37n1761_p0362b29U或从色相。或取言音。或约行业。或从譬喻。大
T37n1761_p0362c01U略不出果德三身。收无不尽。文或偏举。义必
T37n1761_p0362c02U兼含。初东方分二。初叙现通。二引赞词。余五
T37n1761_p0362c03U例此更不重分。初中阿[门@(人/(人*人))]@。此云不动。法身
T37n1761_p0362c04U体寂无迁变故。若就因行。毁誉敬慢同一如
T37n1761_p0362c05U故。次列三佛皆从喻名。众山之中须弥最胜。
T37n1761_p0362c06U诸佛法身超过诸法。初言相者其状同也。次
T37n1761_p0362c07U言大者出过喻也。三言光者光则表智法兼
T37n1761_p0362c08U报也。妙音说法称机即应佛也。河沙佛土略
T37n1761_p0362c09U列五名。故云如是等。各于其国者。正当释迦
T37n1761_p0362c10U说此经时。十方诸佛同时劝赞令信是经。若
T37n1761_p0362c11U据诸佛。言无虚妄。但由众生障重信难故。现
T37n1761_p0362c12U舌相表示诚言。诸佛常舌上至额际今此现
T37n1761_p0362c13U起。长广量等随宜大小。何止大千乎。次引赞
T37n1761_p0362c14U词。当信是句绝称赞下即经本题。上句指前
T37n1761_p0362c15U释迦所说。下二句如后经文所解。余见题中。
T37n1761_p0362c16U下五并同此释。二南方中。日月灯三皆破。
T37n1761_p0362c17U或次对三身。或单喻智德。名闻光者。名闻十
T37n1761_p0362c18U方。如光遍照。大焰肩者。言相则两肩光焰。在
T37n1761_p0362c19U智则双照真俗。须弥灯者。山灯即喻法报二
T37n1761_p0362c20U身。无量精进。从行为名。方便度生未尝暂懈。
T37n1761_p0362c21U众生无量。悲智亦然。三西方。前三皆名无
T37n1761_p0362c22U量。初即寿命。二即相好。三即所证法身。无
T37n1761_p0362c23U上故喻如幢。大光大明并喻佛智。自行化他
T37n1761_p0362c24U破障除惑。宝相者。应佛相好如宝可贵。净光
T37n1761_p0362c25U者亦即法报。问初无量寿即是弥陀。若自劝
T37n1761_p0362c26U赞。于义非便。答同名甚多。必非极乐法藏所
T37n1761_p0362c27U成之弥陀。四北方中。焰肩同前。但无大字。
T37n1761_p0362c28U最胜音同上妙音。难殂者。法身坚密不可坏
T37n1761_p0362c29U故。殂音叙。又音疽。坏也。日生者。如世晨曦
T37n1761_p0363a01U破晦暝故。网明者。法门交映如帝网故。五下
T37n1761_p0363a02U方中。狮子者。众圣中尊故。以兽王比焉。又狮
T37n1761_p0363a03U子一吼兽闻皆死。喻佛说法魔外消亡。名闻
T37n1761_p0363a04U名光。义同前释。达磨翻法。单云法者。所证法
T37n1761_p0363a05U身轨持万化故。次云幢者。高出物表故。三云
T37n1761_p0363a06U持者。任持常住故。六上方中。梵音者。梵即净。
T37n1761_p0363a07U法音清朗众乐闻故。宿王者。宿音秀。星宿中
T37n1761_p0363a08U王。所谓月也。经云。众星之中月天子为第一。
T37n1761_p0363a09U或可北辰居天中。而众星拱之。而辰星为宿
T37n1761_p0363a10U中王。亦喻法身出过诸法也。香上者。众德如
T37n1761_p0363a11U香。超诸菩萨更兼智德。故云香光。焰肩须弥
T37n1761_p0363a12U同前故不释。杂色宝华者。以万行因华严法
T37n1761_p0363a13U身果德。下宝华德义亦同之。娑罗此翻坚固。
T37n1761_p0363a14U冬夏不凋。即喻法身无变易故。见一切义者。
T37n1761_p0363a15U洞达诸法甚深义趣。诸佛果海德量何穷。三
T37n1761_p0363a16U世道同。理无差异。随机顺物一相为名。以意
T37n1761_p0363a17U裁量。略如上解。后贤披阅更试讲磨。次释名
T37n1761_p0363a18U中分三。初至念经征前经名。上句已见前文。
T37n1761_p0363a19U故但问下二句。恐未晓故问释之。舍利下二
T37n1761_p0363a20U示义。又二。先叙闻持。是诸下次明得益。初中
T37n1761_p0363a21U闻经受持者。牒上二报庄严。正明行法二大
T37n1761_p0363a22U章也。及诸佛名者。牒上引佛劝信。第三一章
T37n1761_p0363a23U初科所引六方名也。次得益中。诸佛护念直
T37n1761_p0363a24U至菩提。护谓覆护。不使魔娆。念谓记念。不令
T37n1761_p0363a25U退失。势至章云。十方如来怜念众生。如母忆
T37n1761_p0363a26U子。大论云。譬如鱼母若不念子。子即坏烂等。
T37n1761_p0363a27U阿耨多罗此翻无上。三藐云正等。三菩提云
T37n1761_p0363a28U正觉。即佛果号。薄地凡夫业惑缠缚。流转五
T37n1761_p0363a29U道百千万劫。忽闻净土志愿求生。一日称名
T37n1761_p0363b01U即超彼国。诸佛护念直趣菩提。可谓万劫难
T37n1761_p0363b02U逢。千生一遇。誓从今日终尽未来。在处称扬。
T37n1761_p0363b03U多方劝诱。所感身土所化机缘。与阿弥陀等
T37n1761_p0363b04U无有异。此心罔极。唯佛证知是故下三劝信。
T37n1761_p0363b05U信我语者。谓信教也。如不信我。十方诸佛岂
T37n1761_p0363b06U虚妄乎。次三时因果中。初正示。是故下二结
T37n1761_p0363b07U劝。初中已即过去。今即现在。当即未来。发愿
T37n1761_p0363b08U是因。生即是果。三因三果别对可知。欲显净
T37n1761_p0363b09U土。唯恐无愿。有愿必生定无漏失。十疑论云。
T37n1761_p0363b10U生彼国已悉得无生。未有一人退落三界为
T37n1761_p0363b11U生死业缚等。次结劝中。若有信者。简彼不信。
T37n1761_p0363b12U任不发愿自甘涂炭。是谁之咎。三诸佛互赞
T37n1761_p0363b13U中二段。初我赞诸佛。彼下诸佛赞我。初文如
T37n1761_p0363b14U我今者等。即指前科六方劝信。二中又二。初
T37n1761_p0363b15U出彼赞词。当知下二显示诚实。初中释迦翻
T37n1761_p0363b16U能仁。即大慈垂应。牟尼翻寂默。即妙智冥真。
T37n1761_p0363b17U合此为佛。则三身备矣。他不能为故甚难。举
T37n1761_p0363b18U世未见故希有。下列二难。于此恶世修行成
T37n1761_p0363b19U佛一难也。为诸众生说此法门二难也。初中
T37n1761_p0363b20U娑婆亦云索诃。此翻堪忍。悲华经云。是诸众
T37n1761_p0363b21U生忍受三毒及诸烦恼故。准佛刹经有二义。
T37n1761_p0363b22U初义同上。二云彼有行菩萨乘者。成就忍辱。
T37n1761_p0363b23U将护有情。善自调伏。若人加害。悉能含忍终
T37n1761_p0363b24U不放逸。故云堪忍。五浊亦云五滓。又言恶者。
T37n1761_p0363b25U谓能具造十恶业故。劫者梵云劫波。此翻时
T37n1761_p0363b26U分。下四浊聚在此时。从减劫人寿二万岁时
T37n1761_p0363b27U即入劫浊。见者。身见边见邪见戒取见取五
T37n1761_p0363b28U利使也。烦恼者。贪嗔痴慢疑五钝使也。众生
T37n1761_p0363b29U者。揽阴为人。假名众生。命者。刹那生灭。催
T37n1761_p0363c01U年促寿。第二难中。念佛法门不简愚智。不择
T37n1761_p0363c02U豪贱。不论久近。不选善恶。唯取决誓猛信临
T37n1761_p0363c03U终恶相十念往生此乃具缚凡愚屠沽下类刹
T37n1761_p0363c04U那超越成佛之法。可谓一切世间甚难信也。
T37n1761_p0363c05U二显实中。承前二难则彰诸佛所赞不虚。意
T37n1761_p0363c06U使众生闻而信受。第三流通分。正说既终。众
T37n1761_p0363c07U喜受持。展转传布遍于四海垂于万世。故因
T37n1761_p0363c08U众散以为流通。一切世间总收四部。别举三
T37n1761_p0363c09U趣。以决序文。阿修罗此翻非天。受乐如天。怀
T37n1761_p0363c10U谄同鬼。从行为名。欢喜则出离有门。信受乃
T37n1761_p0363c11U忆持修习。得法巷怀。仰恩荷德。倾诚展敬。
T37n1761_p0363c12U志愿流通
T37n1761_p0363c13U阿弥陀经义疏