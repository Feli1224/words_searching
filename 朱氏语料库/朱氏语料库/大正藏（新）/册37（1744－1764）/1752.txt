【经文资讯】大正新修大藏经 第三十七册 No. 1752《观无量寿经义疏》
【版本记录】CBETA 电子佛典 V1.13 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 37, No. 1752 观无量寿经义疏
# CBETA Chinese Electronic Tripitaka V1.13 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T37n1752_p0233b17U
T37n1752_p0233b18U
T37n1752_p0233b19U　　No. 1752 [cf. No. 365]
T37n1752_p0233b20U无量寿经序
T37n1752_p0233b21U
T37n1752_p0233b22U　　　　胡吉藏撰
T37n1752_p0233b23U夫法身虚玄非名相之形。净刹妙远绝净秽
T37n1752_p0233b24U之域。至妙之门非百是所是。亦非百非所非。
T37n1752_p0233b25U真虚之道非有心之所托。亦非无心之所会。
T37n1752_p0233b26U非能非所。是秽亦净。以不二而二。有本迹之
T37n1752_p0233b27U称。存净秽之教。此是随缘之意应物之门。缘
T37n1752_p0233b28U既有多种教亦恒沙莫算。身复非一土有胜
T37n1752_p0233b29U劣不同。或现秽质令生厌心。或示净处使修
T37n1752_p0233c01U胜善。是以思惟。夫人遇此恶缘厌累苦之世
T37n1752_p0233c02U欣胜乐之地。由是佛现金台示十方界净妙
T37n1752_p0233c03U之国。令此今缘撰取所乐。夫人情感安养极
T37n1752_p0233c04U乐。如来广说净土依正胜果正业妙因。故此
T37n1752_p0233c05U经以不二为体。若存胡音云佛陀遮阿梨
T37n1752_p0233c06U耶阿弥陀佛陀修多罗。此云觉者说观无量
T37n1752_p0233c07U寿觉者经。胡汉两存故云佛说观无量寿佛
T37n1752_p0233c08U经
T37n1752_p0233c09U
T37n1752_p0233c10U
T37n1752_p0233c11U观无量寿经义疏
T37n1752_p0233c12U
T37n1752_p0233c13U六门明义　序王第一　简名第二　辨宗体
T37n1752_p0233c14U第三　论因果第四　明净土第五　论缘起
T37n1752_p0233c15U第六
T37n1752_p0233c16U第一序王如前。第二简名义。此经题目凡有
T37n1752_p0233c17U四阶。第一佛说。第二观。第三无量寿佛。第
T37n1752_p0233c18U四经约此四阶以三双明义。能说所说为第
T37n1752_p0233c19U一双。佛说是能说观下是所说。所说中能
T37n1752_p0233c20U观所观为第二双。观是能观无量下是所观
T37n1752_p0233c21U理境。所观理境中能诠所诠为第三双。无量
T37n1752_p0233c22U寿佛是所诠理境。经是能诠教。此四阶三双
T37n1752_p0233c23U无为法中明差别。如虚空丈尺。诸余放此。佛
T37n1752_p0233c24U是能说者大论云。说法有五人一佛二弟子
T37n1752_p0233c25U三诸天四化人五仙人。此经是佛金口所吐
T37n1752_p0233c26U故云佛说。胡汉具云佛说。佛陀此云觉者。以
T37n1752_p0233c27U自觉觉他觉道满足故云觉者。自觉对凡夫
T37n1752_p0233c28U觉他对二乘。觉道满足对菩萨。说者胡云
T37n1752_p0233c29U遮此云说。说是吐教彰理名之为说。略论佛
T37n1752_p0234a01U义凡有三种。一正法佛二修成佛三应化佛。
T37n1752_p0234a02U故七卷金光明经云。三身谓法身报身应身。
T37n1752_p0234a03U般若论云法佛报佛化佛。就此三佛差别无
T37n1752_p0234a04U差别有说不说。若论法佛本无相何说不说。
T37n1752_p0234a05U修成佛无声亦无说义。应化不真复无说法。
T37n1752_p0234a06U而复得言三佛说法。以不声声是法佛说。何
T37n1752_p0234a07U者不声声。是法佛说不声即是。法佛岂有音
T37n1752_p0234a08U声之外别有法佛。故音声即不音声。不音声
T37n1752_p0234a09U者即音声。故法佛说。修成佛说者应化色声
T37n1752_p0234a10U是修成佛用故云说。化佛说者化是音声有
T37n1752_p0234a11U诠辨之用故云化佛说。开避无差别差别论
T37n1752_p0234a12U之。法修二佛一往不说。何者二佛非色声之
T37n1752_p0234a13U相故云不说。问他云报佛为地上菩萨说法。
T37n1752_p0234a14U化佛为地前菩萨说法。所云报佛岂非修成
T37n1752_p0234a15U耶。而今云修成佛不说何耶。答有二解。一云
T37n1752_p0234a16U报佛是修成佛为地上说法。二云为地上说
T37n1752_p0234a17U法之报佛然应化为报。非修成妙觉之报。此
T37n1752_p0234a18U是化中之细耳。化佛说者化是随缘之迹。故
T37n1752_p0234a19U察缘吐教名为化说。观下是所说。就此所说
T37n1752_p0234a20U有能观所观。为第二双。胡云阿耶罗此云观。
T37n1752_p0234a21U观是观见亦是观行亦是观察。观有三种。一
T37n1752_p0234a22U观实相法身。二观修成法身。三观化身。观实
T37n1752_p0234a23U相者体无二相。是不二正观。谓平等境智义。
T37n1752_p0234a24U故此经云是法界身入一切众生心想中。大
T37n1752_p0234a25U品经云。般若波罗蜜为大事故起。法华经云。
T37n1752_p0234a26U为大事因缘故出现于世也。所言大事者般
T37n1752_p0234a27U若佛性不二正观说。故净名经云观身实相
T37n1752_p0234a28U观佛亦然。观修成法身者观修成佛。研修妙
T37n1752_p0234a29U行行满克成妙觉报佛。故此经云是心作佛。
T37n1752_p0234b01U观化者观西方净土佛也。此是昔自在王佛
T37n1752_p0234b02U时法藏菩萨发四十八愿。造此净土佛生其
T37n1752_p0234b03U中化度众生。观此佛故名观化佛身。问此明
T37n1752_p0234b04U观为通三佛耶为差别观耶。答总括始终通
T37n1752_p0234b05U观三佛。但略明二佛广明迹佛为异耳。问说
T37n1752_p0234b06U义应然耶。答有例不例。例者三佛通说亦观
T37n1752_p0234b07U三佛。不例者此经是释迦佛说西方净土事。
T37n1752_p0234b08U非二佛说。而经中所说具有观三佛义。所以
T37n1752_p0234b09U然者。说教被缘迹佛之用。修习观门偏示不
T37n1752_p0234b10U悟也。无量寿佛者是所观。所观中理教为第
T37n1752_p0234b11U三双。即是能诠所诠。无量寿是所诠之理境。
T37n1752_p0234b12U经者能诠之教。经中具明三义。一观国土是
T37n1752_p0234b13U所生处。二观佛菩萨是所依师。三观因行是
T37n1752_p0234b14U往生业体。今此三中举佛为题者。佛是所凭
T37n1752_p0234b15U之胜地故以为题耳。胡云阿弥陀佛陀此云
T37n1752_p0234b16U无量寿觉者。以无量寿通三佛。何者法佛非
T37n1752_p0234b17U彼此边量可度故强名无量。修成佛寿量同
T37n1752_p0234b18U虚空故云无量寿。应佛无量者。若通论门众
T37n1752_p0234b19U生无量垂迹何尽。如大经十三愿云。云何舍
T37n1752_p0234b20U慈悲永入于涅。别论弥陀者广大愿造土。
T37n1752_p0234b21U寿长远三乘凡夫不能测量故云无量。能化
T37n1752_p0234b22U所化依正两果俱是无极。但举佛寿表胜境
T37n1752_p0234b23U者亦可云类彼众生犹是无极。欲令厌苦之
T37n1752_p0234b24U徒欣乐往生。寿者命之异名也。色心不断也。
T37n1752_p0234b25U佛陀云觉者如前。此是所诠理境也。又此经
T37n1752_p0234b26U名净除业障。从经功德得名。依经观行者除
T37n1752_p0234b27U业障也。经者能诠之教。胡云修多罗以五义
T37n1752_p0234b28U与七义训释。如大经义中说。以经代之。西国
T37n1752_p0234b29U中佛说名修多罗。弟子所造名论。此汉地中
T37n1752_p0234c01U圣说名经。贤人与弟子所造名书。故以经义
T37n1752_p0234c02U为题经义如常
T37n1752_p0234c03U第三辨宗体。以宗为体以体为宗。宗体无异。
T37n1752_p0234c04U然付此二部辨体宗者以不二为体因果为宗。
T37n1752_p0234c05U而广略辨异以双卷经广明净土略显因行。
T37n1752_p0234c06U此经广论因行略辨净土。此是二经互明之
T37n1752_p0234c07U义故。双卷经始明法藏菩萨四十八愿造净
T37n1752_p0234c08U土之本。次明众生以十念菩提为业主三辈
T37n1752_p0234c09U人往生之义。终即广明七宝净土使物厌此
T37n1752_p0234c10U秽土欣彼极乐。此经始为夫人示净妙国土
T37n1752_p0234c11U令生欣心。次明三种胜福因。终广显因行十
T37n1752_p0234c12U六种观。此十六中初明净土。中论佛菩萨。后
T37n1752_p0234c13U明三辈往生之义。而总括此三大意唯显往
T37n1752_p0234c14U生因行故。别论此经净土因果为体。劝物修
T37n1752_p0234c15U因往生为宗
T37n1752_p0234c16U第四论因果门。此门有二。一观能化论因果。
T37n1752_p0234c17U二约所化辨因果。能化因果者有通别门。通
T37n1752_p0234c18U门以正法因得正法果。以缘因得妙觉果。以
T37n1752_p0234c19U三十二相业得化身果。亦可得云以三种因
T37n1752_p0234c20U共得一果。别门者正因正果正是不二体无
T37n1752_p0234c21U因果相。但以悟义为因果义。不得云正因得
T37n1752_p0234c22U正果。但以缘因显正法果。修成佛者缘正二
T37n1752_p0234c23U因得修成佛。化亦无别因义。但在因之时以
T37n1752_p0234c24U慈悲愿为化含识故得即佛。时由此本愿力
T37n1752_p0234c25U垂无方之身遍济众生也。解弥陀佛因不同。
T37n1752_p0234c26U一南地师传云。法藏菩萨发愿在破拆空位。
T37n1752_p0234c27U此因为本所造依正两报。二北地师传云。在
T37n1752_p0234c28U八地以上无漏业为本。所造依正两报。第三
T37n1752_p0234c29U师云有本迹二意。就本为明。二经不同。一经
T37n1752_p0235a01U云三世诸佛久已成佛现迹成佛。一经云十
T37n1752_p0235a02U地因满金刚后成佛。今弥陀佛亦例然。可有
T37n1752_p0235a03U二义辨其成佛。不敢定判。就迹成佛者。法藏
T37n1752_p0235a04U菩萨世自在王佛时始发愿造依正两果。故
T37n1752_p0235a05U双卷云成佛以来已迳十劫也。二约所化论
T37n1752_p0235a06U因果者有通别二门。通论以三福十六种观。
T37n1752_p0235a07U皆是生净土因。别则以菩提心为业主余善
T37n1752_p0235a08U为缘。故双卷经云十念菩提为因得生。此之
T37n1752_p0235a09U菩提业非但生净土而已。终至佛果为因。但
T37n1752_p0235a10U众生闻佛道长远望崖而退。故示净土近果
T37n1752_p0235a11U作进趣之缘。为净土因。故经云易往而无人
T37n1752_p0235a12U也。毕竟成佛之本。故经云始发菩提心能动
T37n1752_p0235a13U无边生死大海也。问为有得因生无得因生。
T37n1752_p0235a14U答二义皆有之。问以定为本不。答然三界禅
T37n1752_p0235a15U定有二种。谓有得无得也
T37n1752_p0235a16U第五明净土。问安养世界为报土为应土耶。
T37n1752_p0235a17U答解不同。一江南师云是报土。何者以破折
T37n1752_p0235a18U性空位中以四十八愿所造故也。二北地人
T37n1752_p0235a19U云八地以上法身位以愿所造故云报土。今
T37n1752_p0235a20U谓若就通门为论无非酬因可云报土。别门
T37n1752_p0235a21U不然。何者以法藏菩萨有本迹二门。就迹为
T37n1752_p0235a22U论在凡夫地以愿造土可云报土。故双卷对
T37n1752_p0235a23U阿难言成佛以来已迳十劫今在无量寿世界。
T37n1752_p0235a24U若论本门此菩萨位居邻极无更造业。唯是
T37n1752_p0235a25U应现依正两报。故双卷云成佛今时七宝为
T37n1752_p0235a26U地自然而生。此乃是愿力乍应成佛之时方
T37n1752_p0235a27U始生非如论师成佛今前预生土体。其中众
T37n1752_p0235a28U生为所化。又彼经云。生天生人等皆胜于天
T37n1752_p0235a29U人诸类。不云净土事因时预有也。故知应土
T37n1752_p0235b01U亦是分段。问双卷则云应云报土耶。答此是
T37n1752_p0235b02U应中开应报两土。非是异应别有报土。何者
T37n1752_p0235b03U一往辨土体谓之为报。于此报土示种种七
T37n1752_p0235b04U宝为应土也。非是酬因之报故为报土也。若
T37n1752_p0235b05U就所化修因往生义为论。可为报土。然所化
T37n1752_p0235b06U由因往生应土中也。问二死中摄何生耶。答
T37n1752_p0235b07U解不同。一云在凡夫浅位所行因得故。报不
T37n1752_p0235b08U得为胜故是分段。二北地云是变易摄故。何
T37n1752_p0235b09U者此菩萨既在八地上深位之所行所造故
T37n1752_p0235b10U云不思议变易报也。今云此应是分段生死。
T37n1752_p0235b11U何以知之。世自在王佛所为国王而发心出
T37n1752_p0235b12U家。始发四十八愿造此净土。又彼土寿虽无
T37n1752_p0235b13U量必终讫。故知彼土分段生死。然分段与变
T37n1752_p0235b14U易不可定判。何者秽则净净则秽。分段与变
T37n1752_p0235b15U易亦尔。分段即变易变易即分段。净秽因缘
T37n1752_p0235b16U二生死因缘不相离。所以莲华藏世界是分
T37n1752_p0235b17U段变易。无量寿土是变易分段。若就报应净
T37n1752_p0235b18U秽各论五句合有十句。何者一先秽后净。二
T37n1752_p0235b19U先净后秽。三先后俱净。四先后俱秽。五先后
T37n1752_p0235b20U杂会。今就一事示之余类可解。先秽后净者
T37n1752_p0235b21U如言常在灵鹫山我净土不毁。岂非先秽佛
T37n1752_p0235b22U现中后即为净乎。且置远事示以近事。我先
T37n1752_p0235b23U不云乎。今此娑婆弥勒佛变为净土。余即是
T37n1752_p0235b24U寻之。此即五句报应皆具。所以合论为十句。
T37n1752_p0235b25U次有四句明之。一质一处二质二处二质一
T37n1752_p0235b26U处一质二处。复有四句。二质二见二质一见
T37n1752_p0235b27U一质一见一质二见如别记。问无量寿净土
T37n1752_p0235b28U三界摄不。答解不同。一北地云非三界摄。何
T37n1752_p0235b29U以知然。论云无欲故非欲界。地居故非色界。
T37n1752_p0235c01U有色故非无色界。二江南云是三界所摄。何
T37n1752_p0235c02U者未断三界烦恼而得往生故。以惑品与乐
T37n1752_p0235c03U品胜劣制三界。论云无欲者就现为论耳。今
T37n1752_p0235c04U明就方便生与实生为论可云有方便三界实
T37n1752_p0235c05U生三界。但以惑用为明之。何以知然。双卷经
T37n1752_p0235c06U云三十三天依何而住。佛云依业报住。以义
T37n1752_p0235c07U制之有三界也。问彼土三界但就果报胜劣
T37n1752_p0235c08U明三界者。为此地悭贪所发菩提业得生彼
T37n1752_p0235c09U土不。答若滞悭贪所发胜业不生净土。唯以
T37n1752_p0235c10U一时广济之心为菩提心。虽未现起而未断
T37n1752_p0235c11U之烦恼具足有之。以此胜劣业回向净土命
T37n1752_p0235c12U终得生也。问双卷经云闻声见光令勉三途。
T37n1752_p0235c13U彼土有何恶道令勉之耶。答解不同。论师云
T37n1752_p0235c14U彼佛放光照于他方。他方恶道使勉之也。今
T37n1752_p0235c15U云汝义中同处异质净土故以秽质中有胜业
T37n1752_p0235c16U者作净土见。故净不妨秽秽不妨净。何故不
T37n1752_p0235c17U言一净土质中以秽业变为秽土耶。令言自
T37n1752_p0235c18U有虚空为地驰马打刺。自有大地为虚飞行
T37n1752_p0235c19U无碍。自有娑婆为净复有安养为秽耳。此是
T37n1752_p0235c20U业力不可思议不可定判。故舍利弗飞空界
T37n1752_p0235c21U来袈裟染血。但以肉眼不自觉知。故住虚。众
T37n1752_p0235c22U生亦是无边。故经云虽是净土而或见光勉
T37n1752_p0235c23U苦也
T37n1752_p0235c24U第六论缘起。若双卷经者虽阿难与弥勒为
T37n1752_p0235c25U说。而通一切大众说耳。故三界大众悉为对
T37n1752_p0235c26U扬人。今此经唯以三圣发经之主。而偏为思
T37n1752_p0235c27U惟夫人感佛说经也。然论三圣之迹有浅深
T37n1752_p0235c28U之殊。论本意趣无异耳。何者频婆娑罗王为
T37n1752_p0235c29U子所禁密感于佛作发经之缘由证阿那含
T37n1752_p0236a01U所益为少可为浅矣。夫人被害深怀厌苦感
T37n1752_p0236a02U佛忏悔。正说经之主。所将五百仕女令发菩
T37n1752_p0236a03U提心得往生净土之记。自身大悟无生法忍。
T37n1752_p0236a04U亦得往生安养世界所益者多。可云深也。世
T37n1752_p0236a05U王以害父故生重悔心。将摩诃陀国诸人民
T37n1752_p0236a06U等向拘尸那城至于佛所。尔时他方恒沙大
T37n1752_p0236a07U众如针锋处同在闻法不相妨碍。为一切作
T37n1752_p0236a08U逆罪人及四重罪等灭罪之缘由故所益甚多
T37n1752_p0236a09U最为深也。然寻三圣意趣相与齐等。何者若
T37n1752_p0236a10U非父王无有杀父之逆。则无以接作逆之人。
T37n1752_p0236a11U子若不作逆罪则父王无有感佛发经之缘
T37n1752_p0236a12U由。母若不以糗奉王则不被所禁。以何因缘
T37n1752_p0236a13U使没出得开此经。故宫内现蒙胜益。是以三
T37n1752_p0236a14U圣共为方开经。故云三圣意趣齐深也。合商
T37n1752_p0236a15U略无量寿观弥勒二经说。然考于圣心以息
T37n1752_p0236a16U患为主。统教意以开道为宗。所以世言千车
T37n1752_p0236a17U共辙万马同案。如来出世亦复如是。欲使众
T37n1752_p0236a18U生同悟一道。但根性非一故有教门殊致。所
T37n1752_p0236a19U以有此之二经明两种教化也。无量观辨十
T37n1752_p0236a20U方佛化。弥勒经明三世佛化。十方佛化即是
T37n1752_p0236a21U横化三世佛化即是竖化。言弥勒经三世竖
T37n1752_p0236a22U化者。过去七佛现在释迦未来弥勒明三佛
T37n1752_p0236a23U化故是竖化也。言无量寿观十方横化者。此
T37n1752_p0236a24U方秽土释迦化西方净土无量寿化明十方
T37n1752_p0236a25U佛化。故是横化也。然此两种具有通别。言通
T37n1752_p0236a26U者横化竖化皆是大乘。大乘具明十方佛化
T37n1752_p0236a27U及三世佛化。此二种皆是大乘中所明故是
T37n1752_p0236a28U通也。别而为论大乘具明二化。小乘不辨十
T37n1752_p0236a29U方但明三世佛故唯有一佛也。以小乘不明
T37n1752_p0236b01U十方佛但明三世佛故为半字。故名不了义。
T37n1752_p0236b02U以大乘具明十方佛及三世佛故名满字。故
T37n1752_p0236b03U名了义经也。又大乘具明三世无三世化。小
T37n1752_p0236b04U乘但明三世不明无三世化。大乘具明三世
T37n1752_p0236b05U无三世者。应身有三世法身无三世。具辨真
T37n1752_p0236b06U应二身故有三世无三世。小乘但明三世者。
T37n1752_p0236b07U小乘虽有生法二身并是有为故唯明三世
T37n1752_p0236b08U无无三世。以但明三世无无三世义不具足。
T37n1752_p0236b09U名曰半字不了义。大乘具明三世无三世。无
T37n1752_p0236b10U三世三世。三世无三世。具足满半名了义也。
T37n1752_p0236b11U问唯大乘明十方佛。小乘亦明十方佛耶。解
T37n1752_p0236b12U有数义。一者小乘虽不明十方佛化。而明释
T37n1752_p0236b13U迦一佛化于十方。明分身诸佛遍满十方。虽
T37n1752_p0236b14U满十方还是释迦一佛故。阿含经曰。我别有
T37n1752_p0236b15U净土我于彼处成佛。若使如此小乘亦明净
T37n1752_p0236b16U秽二土十方佛义也。二者小乘实明十方佛。
T37n1752_p0236b17U何者龙树曰。小乘实说十方佛。而小乘不觉
T37n1752_p0236b18U不知。何者大论中引小乘经明毗沙门天王
T37n1752_p0236b19U叹佛偈曰。稽首去来现在佛。亦复归命释迦
T37n1752_p0236b20U文。此即具明十方佛。何者既前礼三佛竟。复
T37n1752_p0236b21U更别礼释迦。以此而推知小乘明十方佛也。
T37n1752_p0236b22U问若小乘明三世及十方佛。则应是了义满
T37n1752_p0236b23U字。何故前判小乘是半字不了义耶。解云有
T37n1752_p0236b24U多小。小乘小明十方佛大乘多明十方佛。小
T37n1752_p0236b25U故为不了多故为了义。又小乘虽明有十方
T37n1752_p0236b26U而不显了大乘明显了。以不显故为不了。以
T37n1752_p0236b27U显现故为了也。今无量寿明十方佛。弥勒经
T37n1752_p0236b28U三世佛亦得皆是大乘。何者弥勒亦有小乘
T37n1752_p0236b29U成佛有大乘成佛。大乘三世化故。此二经并
T37n1752_p0236c01U为大。若约为缘不同者无量寿观则是大乘。
T37n1752_p0236c02U弥勒成佛则是小乘。虽是小小为表大只说
T37n1752_p0236c03U小乘是小复是大。以说小故是小。为表大故
T37n1752_p0236c04U是大也。又且无有小乘之法故。经云十方佛
T37n1752_p0236c05U土中唯有一佛乘更无余乘也。又大具有大
T37n1752_p0236c06U有小。故小大皆是大乘。若唯大无小不名为
T37n1752_p0236c07U大。小大具足乃名大乘。何意尔。大论云小不
T37n1752_p0236c08U包大大包于小大包小故故名大乘。问大明
T37n1752_p0236c09U于小小此大不。若大明于小小不是大乘者。
T37n1752_p0236c10U论中明邪正。邪正不合为论。论中明邪正。邪
T37n1752_p0236c11U正统合为正论。大乘中明小大小皆此大乘。
T37n1752_p0236c12U若大乘中明小小此大乘者。大乘中明声闻
T37n1752_p0236c13U众声闻应菩萨(云云)。又问小乘无十方佛唯一
T37n1752_p0236c14U佛。大乘亦明无十方佛不。解云大小两乘同
T37n1752_p0236c15U明唯有一佛。而明一佛不同。何者佛直说唯
T37n1752_p0236c16U有一释迦佛更无余佛。而大小乘所解不同。
T37n1752_p0236c17U小乘人皆说唯有一佛。便言十方唯有一佛
T37n1752_p0236c18U更无余佛。大乘人皆说唯有一佛。明此一国
T37n1752_p0236c19U土唯有一佛余方国土不无余佛。如其四天
T37n1752_p0236c20U下唯有一轮王。不明一切四天下唯有一轮
T37n1752_p0236c21U王。小乘便言一切四天下唯一轮王。大乘知
T37n1752_p0236c22U是一四天下唯有一轮王。余四天下不无余
T37n1752_p0236c23U轮王。唯有一佛亦复如此。小乘不了唯言有
T37n1752_p0236c24U一佛余方无佛。大乘了知娑婆世界无二佛。
T37n1752_p0236c25U不无余方。斯则小乘人不了大乘人了。以小
T37n1752_p0236c26U乘人不了名为半人名为半字。大乘人了名
T37n1752_p0236c27U为满字也。问何意小乘说有三世不说十方。
T37n1752_p0236c28U大乘具说三世十方耶。解云所以小乘说三
T37n1752_p0236c29U世不说十方者。说三世为发修福心。不说十
T37n1752_p0237a01U方为除怠慢意。说三世为发修福心者。小乘
T37n1752_p0237a02U人闻未来有弥勒佛便修施戒等愿值弥勒佛。
T37n1752_p0237a03U故说三世佛为发修福也。不说十方为除怠
T37n1752_p0237a04U慢者。彼若闻有十方佛则言佛无量生轻厌
T37n1752_p0237a05U心为此小心之人。故不说十方也。大乘具明
T37n1752_p0237a06U三世十方者。说三世令修福。复说十方有佛
T37n1752_p0237a07U倍生欢喜。菩萨发心之时即此念。欲遍供养
T37n1752_p0237a08U十方一切佛令果皆有倍生欢喜。得多佛供
T37n1752_p0237a09U养多种善根。三多具足故大乘具说三世十
T37n1752_p0237a10U方佛也。然此则是一土多佛多土多佛。何者
T37n1752_p0237a11U只是娑婆都而有千佛出世。故是一土多佛。
T37n1752_p0237a12U此方释迦西方无量寿则多土多佛。具四句。
T37n1752_p0237a13U两句如前。自有一土一佛。一佛化一土。此佛
T37n1752_p0237a14U既灭土即灭。故是一土一佛。一佛多土者一
T37n1752_p0237a15U佛化无量土。如舍那化十方佛世界海。今此
T37n1752_p0237a16U二经即是两句。弥勒成佛即一土多佛。无量
T37n1752_p0237a17U寿观即多土多佛也。然是等诸义非但此二
T37n1752_p0237a18U经遍用通众经也。次明两经为两种缘。弥勒
T37n1752_p0237a19U成佛经为远见佛缘。无量寿观为近见佛缘。
T37n1752_p0237a20U弥勒成佛为远见佛缘者。弥勒五万七千九
T37n1752_p0237a21U百亿岁乃成佛。众生修福即如此时方见佛。
T37n1752_p0237a22U故是远见佛缘也。无量寿为近见佛缘者。经
T37n1752_p0237a23U明一生修善或三辈九辈临舍命时即见彼佛
T37n1752_p0237a24U菩萨现佛菩萨来迎接。故是近见佛缘也。又
T37n1752_p0237a25U说弥勒成佛为小乘众生。无量寿观经为大
T37n1752_p0237a26U乘众生。何以知尔。经文如此。弥勒成佛经诸
T37n1752_p0237a27U声闻。无量寿佛具诸菩萨三忍具足。三忍者
T37n1752_p0237a28U一者响忍。二柔顺忍。三无生忍也。说弥勒经
T37n1752_p0237a29U为福德浅薄人。说无量寿观为福德深厚人。
T37n1752_p0237b01U说弥勒为福德浅薄人者。明弥勒佛土犹是
T37n1752_p0237b02U娑婆。地未具七珍身不勉三患。无量寿佛土
T37n1752_p0237b03U清净与此县殊。树出五音波生四忍。无极之
T37n1752_p0237b04U身次泥洹者也。斯则众生福有浅深不同。故
T37n1752_p0237b05U如来教门非一也。虽合辨二经前讲无量寿
T37n1752_p0237b06U经者。此经以净土因果为宗。能所境智标题。
T37n1752_p0237b07U言净土因果为宗。三辈九辈即是净土因。西
T37n1752_p0237b08U方无量寿国即是果。然因有三辈九辈之因。
T37n1752_p0237b09U果有五种清净之果。三辈九辈如下文所明。
T37n1752_p0237b10U五种清净果者一时节净。二化主净。三化处
T37n1752_p0237b11U净。四教门净。五徒众净。时节净者彼处寿命
T37n1752_p0237b12U无量无边无有秽土五浊无劫浊故。是时节
T37n1752_p0237b13U净。所余四净如常所明也。然从来虽明净土
T37n1752_p0237b14U未知何者是净土因。今此经明三辈九辈因
T37n1752_p0237b15U得彼净土果。广明此事故以净土因果为宗
T37n1752_p0237b16U也。言能所境智为题者。无量寿即是所观之
T37n1752_p0237b17U境。观即是能观之智。能所双题境智合目也。
T37n1752_p0237b18U然境智题即是因果宗。何者无量寿即是果
T37n1752_p0237b19U观即是因。三辈九辈作无量寿观得生无量
T37n1752_p0237b20U寿国。故无量寿为果观为因。今对宗为题用
T37n1752_p0237b21U题为宗。经中广明因果。束因果宗为经题。亦
T37n1752_p0237b22U开题为经宗。言束宗为题者。如摩诃般若经。
T37n1752_p0237b23U品虽九十皆明般若。只束九十章为般若题。
T37n1752_p0237b24U开略题为广宗束广宗为略题如般若既然。
T37n1752_p0237b25U一切经皆然。今此经亦尔。束经宗为此题开
T37n1752_p0237b26U此题为宗。所以龙树在龙宫读经看题则知
T37n1752_p0237b27U经宗。见无量寿观经则知此经明因果境智。
T37n1752_p0237b28U如来以宗为名。今用名为宗也。问无量寿观
T37n1752_p0237b29U经复有观佛海三昧经。既云观佛海今何不
T37n1752_p0237c01U名观无量寿而云无量寿观耶。解云通皆得
T37n1752_p0237c02U既云观佛海亦得云观无量寿。而今云观佛
T37n1752_p0237c03U海无量寿观者。此各有义。观佛海为释三昧
T37n1752_p0237c04U义。明三昧无量三昧。今明是观佛海三昧。如
T37n1752_p0237c05U无量寿观此为释观义。明观有无量观。未知
T37n1752_p0237c06U是何物观。今明是无量寿观。故云无量寿观
T37n1752_p0237c07U不得称观无量寿也。又所以言无量寿观者。
T37n1752_p0237c08U明由境故发观。如大经所明譬如胡[廿/瓜]能为
T37n1752_p0237c09U热病。十二因缘境亦尔。能发观智今此经正
T37n1752_p0237c10U然。由境故生观。亦如中观。何故观在后中在
T37n1752_p0237c11U前。以中发观故观居后。亦以观生智故观在
T37n1752_p0237c12U后也。问何故但云无量寿观而不称无量寿
T37n1752_p0237c13U佛观耶。解云不得称无量寿佛观。何者若称
T37n1752_p0237c14U无量寿佛观但得一义。若云无量寿观则含
T37n1752_p0237c15U五义。无量寿时节。无量寿化主。无量寿化处。
T37n1752_p0237c16U无量寿教门。无量寿徒众。为是故但称无量
T37n1752_p0237c17U寿观不得云无量寿佛观。然复于无量寿佛
T37n1752_p0237c18U经望今。无量寿观即是通。于无量寿佛经即
T37n1752_p0237c19U别也。问今云无量寿。寿实无量为无量寿。寿
T37n1752_p0237c20U有量为无量寿耶。解云题称无量寿然寿实
T37n1752_p0237c21U有量。具有四句。一者寿无量称无量寿。二寿
T37n1752_p0237c22U有量称有量寿。三者寿无量而称量。四者寿
T37n1752_p0237c23U有量称无量寿。二句可解如前。寿实无量依
T37n1752_p0237c24U实为名。故寿无量名无量寿。二者如来应身
T37n1752_p0237c25U寿有量依实称有量。故寿有量名有量也。言
T37n1752_p0237c26U寿无量名有量者。如金光明及法华。金光明
T37n1752_p0237c27U云虚空分齐尚可尽边。无有能知释尊寿命。
T37n1752_p0237c28U此寿命无量而云寿量品。法华亦尔。始不见
T37n1752_p0237c29U其边终不见其际。如肇师所明。随之不得其
T37n1752_p0238a01U踪迎之罔眺其首。故经云是阿逸多不知寿
T37n1752_p0238a02U量始终。而云寿量品。故寿无量而称有量也。
T37n1752_p0238a03U寿有量而称无量者即是此经。外国云阿弥
T37n1752_p0238a04U陀此云无量寿。然佛寿实有量。此佛寿半阎
T37n1752_p0238a05U浮提微尘数劫灭度。观音补处。观音灭度后
T37n1752_p0238a06U势至补处。故寿有量。而称无量寿也。问寿有
T37n1752_p0238a07U量那得无量寿耶。解云恒河水亦无量。大海
T37n1752_p0238a08U水亦无量。小分无量。今弥陀无量者小分无
T37n1752_p0238a09U量也。又称无量对此土短促故云无量也。又
T37n1752_p0238a10U称无量寿者。声闻缘觉二乘不能思量此佛
T37n1752_p0238a11U寿命。故云无量寿。非彼佛寿实无量也。次释
T37n1752_p0238a12U观义。然观有两种。一者生灭观。二者无生灭
T37n1752_p0238a13U观。此之二观亦得约二人作。亦得唯是一人。
T37n1752_p0238a14U言二人者即是大小二乘人。小乘则生灭观
T37n1752_p0238a15U大乘则无生观。此就何处辨之耶。解云此中
T37n1752_p0238a16U论初以明之故。论云前于声闻法中说生灭
T37n1752_p0238a17U十二因缘。次为久习行堪受深法者说不生
T37n1752_p0238a18U不灭十二因缘。如来说之于前。论主释之。于
T37n1752_p0238a19U初二十五品释不生不灭大乘观。后两品释
T37n1752_p0238a20U生灭小乘观。故生灭无生灭是大小二乘观
T37n1752_p0238a21U也。言一人者大乘具有生灭无生灭二观。此
T37n1752_p0238a22U约何处作耶。解云此就真应二身明生灭无
T37n1752_p0238a23U生灭二观。真应身则无生灭观。应真身则生
T37n1752_p0238a24U灭无生灭观。应身则王宫生双林灭。法身则
T37n1752_p0238a25U王宫不生双林不灭。故大乘有此二观也。问
T37n1752_p0238a26U小乘有此二观不。解云小乘无此二观。何者
T37n1752_p0238a27U小乘明生法二身并是有为生灭。唯有生灭
T37n1752_p0238a28U观无有不生灭观。若就二谛为论彼亦有。世
T37n1752_p0238a29U谛则生灭真谛无生灭。二谛判二观通大小
T37n1752_p0238b01U乘。二身判二观大有小无也。然此语者欲释
T37n1752_p0238b02U此观义。今言观者为是何物观耶。解云今此
T37n1752_p0238b03U观者非前大小观。乃是后大乘中生灭无生
T37n1752_p0238b04U灭观耶。此观虽通生灭无生灭观但正生灭
T37n1752_p0238b05U观。何以知然。今此中观劫长短化主徒众等
T37n1752_p0238b06U五种皆生灭。但彼劫数长此之间一劫为彼
T37n1752_p0238b07U一日一夜。又彼佛生异此生王宫。彼佛直生
T37n1752_p0238b08U菩提树下。化主徒众亦化生。观此五种故知
T37n1752_p0238b09U是生灭观。若是无生灭则观五无。观五无为
T37n1752_p0238b10U无生灭观也。然虽观此五种生灭。就教复通。
T37n1752_p0238b11U教中说生灭无生灭。如树生五音波生四忍。
T37n1752_p0238b12U五音者显无常苦空五门观。四忍者音响柔
T37n1752_p0238b13U顺忍无生忍等。五音则是生灭。四忍则无生
T37n1752_p0238b14U灭。故教通生灭无生灭二种也。然生灭无生
T37n1752_p0238b15U灭复含。何者自有秽土生灭无生灭观秽土
T37n1752_p0238b16U真应二身。自有净土生灭无生灭观净土二
T37n1752_p0238b17U身。秽土应身生灭真身无生灭。净土应身生
T37n1752_p0238b18U灭真身无生灭。今此观者乃是净土生灭无
T37n1752_p0238b19U生灭二观也。次言经者金口说观故名曰经。
T37n1752_p0238b20U此则如说而行如行而说。如说而行为观。如
T37n1752_p0238b21U行而说为经。行说合举故云无量观经也。次
T37n1752_p0238b22U更简无量寿观。问今观无量寿可是念佛三
T37n1752_p0238b23U昧不耶。解云得是念佛三昧。但念佛有二种。
T37n1752_p0238b24U一者念佛法身。二者念佛生身。念法身者。如
T37n1752_p0238b25U须菩提在石室中端坐念诸法实相。名念佛
T37n1752_p0238b26U法身。念佛生身者。念如来三十二相八十种
T37n1752_p0238b27U好金密挺持。名念佛生身。今念无量寿佛非
T37n1752_p0238b28U是念佛法身。乃念佛生身。何者。正观如来相
T37n1752_p0238b29U好光明等故也。然念佛生身复二种。一者但
T37n1752_p0238c01U念佛。二者通念五种。谓念佛念徒众国土时
T37n1752_p0238c02U节等。此之二种秽土中多但念佛。净土中多
T37n1752_p0238c03U作通念。所以净土中多作通念者。净土中皆
T37n1752_p0238c04U可念时节净国土净徒众教门皆净。故皆念
T37n1752_p0238c05U也。秽土中多但念佛者。明徒众不净教丛杂
T37n1752_p0238c06U国土时节皆不可乐。五浊五痛五烧故不可
T37n1752_p0238c07U念。所以无量寿经云。厌此土五痛五烧愿生
T37n1752_p0238c08U彼净土也。国土等不净不念唯念佛身。福德
T37n1752_p0238c09U相好光明昱曜此可爱乐。故但念于佛也。今
T37n1752_p0238c10U此经通念彼净土五事不但念佛。所以题不
T37n1752_p0238c11U云无量寿佛观直言无量寿观。直无量观通
T37n1752_p0238c12U观五事也。问何言作念佛观耶。解云念佛三
T37n1752_p0238c13U昧遍一切故作此观也。所以治有五种。对治
T37n1752_p0238c14U转治增治别治总治。对治者即嗔教慈悲观
T37n1752_p0238c15U等。增治如难陀着欲更以天欲治之。余可解。
T37n1752_p0238c16U总治亦名遍治。遍治者即是念佛三昧。大论
T37n1752_p0238c17U云余三昧或治嗔不治贪。或治三毒不治业。
T37n1752_p0238c18U或治业不治报。若是念佛三昧遍治一切遍
T37n1752_p0238c19U治三毒遍治三障。以此三昧治三障。以此三
T37n1752_p0238c20U昧治三毒三障。故所以作此观三昧即生彼
T37n1752_p0238c21U净土也。然观佛即通观。通观既遍治一切。观
T37n1752_p0238c22U法可遍治一切不耶。解云亦有只般若波罗
T37n1752_p0238c23U蜜观通治一切。亦中观论遍治一切。法别治
T37n1752_p0238c24U者。五停心观治五种。无常治常倒等。此是别
T37n1752_p0238c25U治也。若般若正观遍治一切也。问何者遍治
T37n1752_p0238c26U般若。何者是遍治论。解云般若是遍治般若。
T37n1752_p0238c27U中观论是遍治论。中道正观无不治故人法
T37n1752_p0238c28U皆有遍治也。问谓众生既有遍治之药。治众
T37n1752_p0238c29U生身遍亦有以不。解云有摩尼珠遍治一切。
T37n1752_p0239a01U又呵梨勒遍治一切病。所以耆婆亡一切药
T37n1752_p0239a02U草皆啼。呵梨勒独歌。何言尔。余草难识可治
T37n1752_p0239a03U热不治冷。治冷不治热。若是呵梨勒遍治一
T37n1752_p0239a04U切。无人不识。是故独歌。斯则治心病亦有遍
T37n1752_p0239a05U治药。治身病亦有遍治药。今此遍治心病今
T37n1752_p0239a06U作无量寿观。故云无量寿观也
T37n1752_p0239a07U此经例为三段。序正流通。生起如前。当就序
T37n1752_p0239a08U中有二。谓通序别序。通序有六事广如余经
T37n1752_p0239a09U释。但须知此六事。前一句标信后五句证信。
T37n1752_p0239a10U如是者即是标信。佛法之大海信为能入故
T37n1752_p0239a11U云如是。如是信也。然信语通。通信佛法不信
T37n1752_p0239a12U外道邪法。通入佛法不入外道邪法。此信通
T37n1752_p0239a13U此入亦遍。就佛法中有大乘有小乘。有信大
T37n1752_p0239a14U乘入大乘。有信小乘入小乘。今此是摩诃衍
T37n1752_p0239a15U信。信摩诃衍入摩诃衍法也。又摩诃衍信复
T37n1752_p0239a16U通。摩诃衍中有无量摩诃衍。有秽土摩诃衍
T37n1752_p0239a17U有净土摩诃衍。今此净土摩诃衍信。信净土
T37n1752_p0239a18U摩诃衍入净土摩诃衍法。故云如是也。我闻
T37n1752_p0239a19U此下五事证信。我闻者即阿难。其人具四功
T37n1752_p0239a20U德八不思议。故此人闻可信也。一时者明闻
T37n1752_p0239a21U有时节。阿难是何时闻。次辨某时闻也。然实
T37n1752_p0239a22U录应具出某年某月。但翻经略之耳。以闻有
T37n1752_p0239a23U时节故可信也。然说此经有二时。一宫内时
T37n1752_p0239a24U二山中时。前在宫内为韦提希说法时。后还
T37n1752_p0239a25U山中阿难为大众说法时。今云一时具摄此
T37n1752_p0239a26U二时也。佛在者即第四事。谁边闻。非外道边
T37n1752_p0239a27U闻非二乘菩萨边闻。从佛边闻故可信。能说
T37n1752_p0239a28U之人具一切智。闻法之人得陀罗尼。故此说
T37n1752_p0239a29U此闻可信也。住者摄上句明佛住也。问此住
T37n1752_p0239b01U为取能住为住。为取所住为住耶。解云此中
T37n1752_p0239b02U取能住为住。三住四住今是佛住。佛住者住
T37n1752_p0239b03U佛所住。佛所住即是诸法实相。住诸法实相
T37n1752_p0239b04U故云佛住也。王舍城崛山者此明住处。王舍
T37n1752_p0239b05U城崛山如余处释。然此经明此二处者。明说
T37n1752_p0239b06U此经有二处。一者王城处说。二者崛山处说。
T37n1752_p0239b07U韦提希宫即王城处说。后还山说即崛山处
T37n1752_p0239b08U说。自有一处说序两处。自有两处说序两处。
T37n1752_p0239b09U一处说序两处即大品法华等经。何意两处。
T37n1752_p0239b10U从通至别。直序王城即通。次重序崛山处也。
T37n1752_p0239b11U两处说序两处者即此经。前王城处说故序
T37n1752_p0239b12U王城处。后还崛山说次序崛山处。一处说序
T37n1752_p0239b13U两处即从通至别次第。两处说序两处即前后
T37n1752_p0239b14U次第。与大比丘下第六列同闻众。复与大比
T37n1752_p0239b15U丘及诸菩萨闻故可信。此中列众略列众而不
T37n1752_p0239b16U叹德。又列小少列大多。在文可寻也。尔时王
T37n1752_p0239b17U舍城下前通序竟。今则第二别序。就此中有
T37n1752_p0239b18U二句。第一明杀父王因缘。第二明执母因缘。
T37n1752_p0239b19U今则初言阿^世者有两翻。大经文云未生
T37n1752_p0239b20U怨。又云折指。所以言折指者。其生相师相云
T37n1752_p0239b21U当害父王。王于高楼弃之于地不死。触一指
T37n1752_p0239b22U折故云折指也。随顺调达恶友之教者。其与
T37n1752_p0239b23U调达为亲友常说世王。所以说者其就阿难
T37n1752_p0239b24U学问五通。从有门出入自称是佛。世王信之
T37n1752_p0239b25U为其檀越。频婆沙罗为悉达檀越。两佛两檀
T37n1752_p0239b26U越。调达说云我除故佛作新佛。王除故王作
T37n1752_p0239b27U新王。世王即受其言即幽系父王频婆沙罗
T37n1752_p0239b28U也。提婆达多此云天热。天热者其生室中大
T37n1752_p0239b29U热。则是阿鼻之相也。其人作三逆罪广如释
T37n1752_p0239c01U论说及律中所辨(云云)。频婆沙罗此云颜色端
T37n1752_p0239c02U正。其得须陀洹果。然教一人得两罪者。罗汉
T37n1752_p0239c03U父母杀得二逆。今父王是初果。杀得何罪耶。
T37n1752_p0239c04U解云得似逆。若尔杀父重杀圣其轻。圣是初
T37n1752_p0239c05U果得似逆。杀父得真逆故也。国大夫人下此
T37n1752_p0239c06U明王得食得法不死因缘。此中细文句可知。
T37n1752_p0239c07U夫人糗[麸-夫+并]涂身璎珞盛浆与王。王请目连为
T37n1752_p0239c08U受八戒。言目连是亲者目连是王舍城人王
T37n1752_p0239c09U种故。论中云目连与身子周旋。身子极智故
T37n1752_p0239c10U目连家高爽。并在王舍城住。故目连与王为
T37n1752_p0239c11U亲也。佛复遣尊者富楼那为王说法。三种因
T37n1752_p0239c12U缘三七日不死。夫人遣糗及浆。糗则食浆则
T37n1752_p0239c13U饮饮食资身。目连为说八戒则行。富楼那说
T37n1752_p0239c14U法则解。行解资心。为是因缘三七日不死也。
T37n1752_p0239c15U时阿^世问守门者下第二明执母因缘。如
T37n1752_p0239c16U文。所以世王父为贼者。其生时相师相云。
T37n1752_p0239c17U此儿当杀父。父欲杀之故父为贼。如大初
T37n1752_p0239c18U事不改反受其乱也。耆婆及月光臣引毗陀
T37n1752_p0239c19U论中事为谏。毗陀还是韦提此云明处。耆婆
T37n1752_p0239c20U是世王庶兄。故大经云我兄耆婆谏云。劫初
T37n1752_p0239c21U以来有恶王一万八千贪国害父。未曾闻杀
T37n1752_p0239c22U母。极成忠谏也。大初作逆亦有人谏。有人名
T37n1752_p0239c23U表溯上谏谏事云云。大初遂不受谏便斩其
T37n1752_p0239c24U首。今世王犹可得谏。便退不杀母系之深宫
T37n1752_p0239c25U也。由系之深宫故得念佛。念佛故得见释迦
T37n1752_p0239c26U及无量寿。此则是大利益事善权方便。若不
T37n1752_p0239c27U尔者无由得说此一经也。然此是经之别序。
T37n1752_p0239c28U众经别序不同。大可有二种。一者能化为别
T37n1752_p0239c29U序。二者所化为别序。能化别序者此如法华。
T37n1752_p0240a01U天雨四华地动六种放大光明。此是能化事。
T37n1752_p0240a02U雨华动地则意业。放大光明则是身业。乃至
T37n1752_p0240a03U大品涅亦尔。大品自敷师子座入王三昧
T37n1752_p0240a04U身放光明。涅晨朝唱告面门放光。此等并
T37n1752_p0240a05U是能化为别序。所化别序者如净名夫人等
T37n1752_p0240a06U经。净名经序宝积长者因献盖如来开净土法
T37n1752_p0240a07U门。夫人经因父母送书。因父母送书得说十
T37n1752_p0240a08U五章经。此即所化为别序。一切众经不出此
T37n1752_p0240a09U二序也。今此经即是所化为别序。由世王此
T37n1752_p0240a10U事故说西方净土之因果法门也。就所化别
T37n1752_p0240a11U序复有二种。一者善事为别序。二者恶事为
T37n1752_p0240a12U别序。善事为别序者。即是长者献盖。献盖即
T37n1752_p0240a13U是财施。因此财施得开净土。故是善事为别
T37n1752_p0240a14U序。恶事为别序者则此经。因世王害父执母
T37n1752_p0240a15U得开此一经。故恶事为别序。然经律皆有此
T37n1752_p0240a16U事。说经多为在家人。说律为出家人。说经则
T37n1752_p0240a17U劝说律则诫。即诫劝二门也。说律者则由六
T37n1752_p0240a18U群比丘及十七群比丘。由此人从初犯戒至
T37n1752_p0240a19U后。所以如来得制二百五十戒。广利现在未
T37n1752_p0240a20U来一切众生。若无此人犯戒如来不得制戒。
T37n1752_p0240a21U则无戒。何由得利益现在未来一切众生及
T37n1752_p0240a22U令佛法久住耶。而佛法久住二千年乃至万
T37n1752_p0240a23U年良由戒。故所以得至今。此是六群比丘作
T37n1752_p0240a24U出家人利益利益出家人。若是今世王作在
T37n1752_p0240a25U家利益利益在家人。何者我贪国位杀父王
T37n1752_p0240a26U现身癞病。当堕地狱已受华报。地狱果报当
T37n1752_p0240a27U至不久。诸国王等莫复如此事。作此事必得
T37n1752_p0240a28U恶果。此为诫作恶之人故行斯事。又欲开净
T37n1752_p0240a29U土法门。若不害王执母则无由得开此经净
T37n1752_p0240b01U土因果。又欲示大涅之力王身得病。若不
T37n1752_p0240b02U闻涅经却后七日当堕地狱。以闻大经忏
T37n1752_p0240b03U悔故罪得清净。示经有力用故害父王也。问
T37n1752_p0240b04U虽后利人开道。有余父母因苦不是。解云世
T37n1752_p0240b05U王既是方便。父母复非实皆是方便。此不须
T37n1752_p0240b06U论。且就事为言者亦于父母有大利益。何者
T37n1752_p0240b07U其父本得须陀洹果。由幽闭之目连说戒富
T37n1752_p0240b08U楼那说法。故至那含。从初果迳得至第三果。
T37n1752_p0240b09U若尔岂非大利益耶。又母得利益者。由执母
T37n1752_p0240b10U故得念佛。现见二佛后生净土。既安母置净
T37n1752_p0240b11U土。有世间色养之比也。所以害父者业定不
T37n1752_p0240b12U差。何者世王本作仙人在山中。父王昔作国
T37n1752_p0240b13U王游猎不得。见仙人云。我今猎不得正由此
T37n1752_p0240b14U人。则截仙人头首。仙人死时生念。此人无辜
T37n1752_p0240b15U横害我。我当无辜害汝。由此一嗔故还害父
T37n1752_p0240b16U王也。问父王昔杀人应堕地狱。云何得为人
T37n1752_p0240b17U王耶。解云彼尔时虽杀仙人则生怖畏。忏悔
T37n1752_p0240b18U罪灭今得为王。今世王亦尔。杀父王复忏悔
T37n1752_p0240b19U罪得灭。为如此因缘故杀父执母也。此现
T37n1752_p0240b20U在别序之前也。时韦提希下此文犹属别序。
T37n1752_p0240b21U然前父王被幽闭中有感有应。今夫人被执
T37n1752_p0240b22U亦有感有应。前父王祈感。目连富楼那圣弟
T37n1752_p0240b23U子应。今夫人祈感。十方诸佛应。然此开四句
T37n1752_p0240b24U感应义。四句者一有感而无应。二有应而无
T37n1752_p0240b25U感。三亦应亦感。四不感不应。从来云砧快
T37n1752_p0240b26U值五载参商则有感无应。城东西门十方并现
T37n1752_p0240b27U则无感有应也。胜N夫人则生此念时佛于
T37n1752_p0240b28U空中现。韦提希拜请未举头间释迦在前。此
T37n1752_p0240b29U则亦应亦感。世间悠悠人不感佛佛复不应。
T37n1752_p0240c01U前两句事可见义难解。何者由应故感由感
T37n1752_p0240c02U故应。感应因缘。何得见无感而有应有感而
T37n1752_p0240c03U无应。本待感故名应待应故名感。既其无感
T37n1752_p0240c04U那得名应。一家解云无感有应有感无应。只
T37n1752_p0240c05U此则解竟。何者无感有应则是用无为感以
T37n1752_p0240c06U有作应。何由得此无感。由有应故。何由得此
T37n1752_p0240c07U有应。由无感故。如城东老妃。若不由其无感
T37n1752_p0240c08U则不知佛有应。若不因佛有应则不知其无
T37n1752_p0240c09U感。无感有应因缘也。然无感有应此含两意。
T37n1752_p0240c10U一者有无二者感应。有无者无感有应有无因
T37n1752_p0240c11U缘。此则四句中一无感有应句。感应者用无
T37n1752_p0240c12U为感以有为应。由城东无感故有十方之应。
T37n1752_p0240c13U无感有应既然。有感无应亦尔。得是有无复
T37n1752_p0240c14U是感应。何者由彼有感故有如来无应。何意
T37n1752_p0240c15U尔。有无因缘故。而复有所以。如来五载不应
T37n1752_p0240c16U者。欲多生彼善根故。若一念便应即善根不
T37n1752_p0240c17U多。五载祈感如来不应生彼五载之善。即
T37n1752_p0240c18U是有感而无应。问其既五载不感佛那得名感。
T37n1752_p0240c19U解云取彼五载祈感义名之为感。五载不值
T37n1752_p0240c20U故名有感无应也。今此四句中有感无应也。
T37n1752_p0240c21U时韦提希见佛世尊下三段初章竟。今则第
T37n1752_p0240c22U二正说。就此中合为两离为四。合为两者。第
T37n1752_p0240c23U一总明净土。第二别明净土。离为四者总别
T37n1752_p0240c24U各开二。先总明净土有二。初总问。第二总答。
T37n1752_p0240c25U亦复别明净土亦二。先别问。次别答。虽有四
T37n1752_p0240c26U段合成总别两章。对前序说前序说中有通
T37n1752_p0240c27U序别序。今正说总明净土别明净土也。今则
T37n1752_p0240c28U第一段总问净土为二。第一经家序夫人悲
T37n1752_p0240c29U苦之容仪。第二正发言致问。初如文。白佛言
T37n1752_p0241a01U世尊我宿何罪下第二正发言问。此中数句
T37n1752_p0241a02U至文当。我宿何罪生此恶子者。此问秽土
T37n1752_p0241a03U恶因缘。有二。初问自有何罪生恶子。次问调
T37n1752_p0241a04U达恶缘。此非是问与佛调达为亲友。乃是问
T37n1752_p0241a05U世王何因缘与调达为亲友也。经云纯与恶
T37n1752_p0241a06U人眷属。故知问世王与调达为亲友也。唯愿
T37n1752_p0241a07U世尊广说无忧怖处者。前问秽土恶因缘。此
T37n1752_p0241a08U问净土因缘欲离恶也。不乐阎浮提下明厌
T37n1752_p0241a09U秽欣净愿欲往生也。今向世尊五体投地者。
T37n1752_p0241a10U前明离秽生净。今辨离秽生净之因。何由得
T37n1752_p0241a11U离秽生净。修因故得离秽生净也。五体投地
T37n1752_p0241a12U求哀忏悔。则是离秽离恶因。唯愿佛日教我
T37n1752_p0241a13U观于净业。此明生净土善因也。尔时世尊下
T37n1752_p0241a14U第二总答。所言总答者。直放光明化为金台。
T37n1752_p0241a15U令十方净土皆于中现。使韦提希夫人普皆
T37n1752_p0241a16U睹见。令彼随意往生。则是总答。答前问。然此
T37n1752_p0241a17U答与前问异。前问则发言问。今则放光答。前
T37n1752_p0241a18U声闻今色答也。尔时韦提希白佛言世尊是
T37n1752_p0241a19U诸佛土下则第二别明净土。前总问十方净
T37n1752_p0241a20U土未的欲往生何国。故是总。今此约明西方
T37n1752_p0241a21U弥陀净土故是别也。此中前问次答。今则是
T37n1752_p0241a22U问也。问佛普现十方净土。夫人何意愿生西
T37n1752_p0241a23U方阿弥陀耶。解云如华严所辨。百万阿僧o
T37n1752_p0241a24U品。净土西方弥陀最是下品。即是下品何故
T37n1752_p0241a25U愿往生耶。解云始舍秽入净余净不易可阶。
T37n1752_p0241a26U为是因缘唯得往生西方净土也。尔时世尊
T37n1752_p0241a27U则便微笑下第二别答。别答中两。第一放光
T37n1752_p0241a28U利益频婆沙罗王。第二次为韦提希说净土
T37n1752_p0241a29U法门。前放光神通轮利益父王。次说净土说
T37n1752_p0241b01U法轮利益希后。又前放光益父王小利益。次
T37n1752_p0241b02U说净土利益夫人大利益。言父王小利益者
T37n1752_p0241b03U王本得初果。何以知然。出大论。太子u城学
T37n1752_p0241b04U道时。至王城促僮仆乞饭。无量人观看王。儿
T37n1752_p0241b05U结誓云。太子得道前当度我。受我请。后成佛
T37n1752_p0241b06U时王则将八万四千人迎佛。佛为说法于路
T37n1752_p0241b07U得须陀洹果。故本得初果今蒙光照进得那
T37n1752_p0241b08U含。故是小利益也。夫人大利益。夫人闻说净
T37n1752_p0241b09U土法门得无生法忍。故是大利益。此则是世
T37n1752_p0241b10U王方便利益父母之事。若不执系父母。父何
T37n1752_p0241b11U由得断欲界惑得那含。母何由生净土得无
T37n1752_p0241b12U生忍。藉于此事得如斯利益。故知是方便也。
T37n1752_p0241b13U又前放光利益父则现在利益。次说法利益
T37n1752_p0241b14U母当来利益也。就此两段各开二别。初段二
T37n1752_p0241b15U者第一正运神通轮。第二父王得益。后段二
T37n1752_p0241b16U者第一正运说法轮。第二夫人得益。此则第
T37n1752_p0241b17U一如来正运神通轮也。尔时大王虽在幽闭
T37n1752_p0241b18U下第二父王得益如文。尔时世尊告韦提希
T37n1752_p0241b19U下第二运说法轮利益夫人。大开为二如前
T37n1752_p0241b20U说。初正运说法轮。第二夫人得益。就说法中
T37n1752_p0241b21U为二。第一明三种善为净土因。第二明十六
T37n1752_p0241b22U种观为净土因。此之二章复各有两者。第一
T37n1752_p0241b23U缘起。第二正说三种善为净土因。后两亦尔。
T37n1752_p0241b24U前缘起。次正说十六观为净土因。今第一缘
T37n1752_p0241b25U起。此中有二。第一诫听。第二许说。今则诫听。
T37n1752_p0241b26U如文我今为汝广说众譬则许说也。亦令未
T37n1752_p0241b27U来世下明说之意。所以说者为欲利益现在
T37n1752_p0241b28U未来众生故也。欲生彼国者当修三福第二
T37n1752_p0241b29U正说三种善为净土因为三。谓标释结。当修
T37n1752_p0241c01U三福则标也。一者孝养下第二释三福。释三
T37n1752_p0241c02U福则如文。所以明此三福善。此三种摄一切
T37n1752_p0241c03U尽。何者初一是世间凡夫善。第二是小乘善。
T37n1752_p0241c04U第三是大乘善。所以第一是世间凡夫善者。
T37n1752_p0241c05U文云孝养父母修行十善。未受三归五戒。第
T37n1752_p0241c06U二始明受三归五戒前直明孝养父母修行十
T37n1752_p0241c07U善。故知是世间凡夫善。亦是旧善。佛未生时
T37n1752_p0241c08U已有此善故名旧善也。第二受三归五戒乃
T37n1752_p0241c09U至二百五十戒等。此是佛客善。小乘之善始
T37n1752_p0241c10U自受三归终至十戒善。故是佛法小乘善也。
T37n1752_p0241c11U第三发菩提心信因果读诵大乘经典。故是
T37n1752_p0241c12U大乘善。此之三种摄世出世。摄大摄小摄一
T37n1752_p0241c13U切善尽。故明此三种也。然此三善得是三人。
T37n1752_p0241c14U得是一人。三人者如向。得是一人者始从凡
T37n1752_p0241c15U夫任运修习此善。次入佛法受三归五戒。乃
T37n1752_p0241c16U至从小入大乘。始终一人具足修此三善也。
T37n1752_p0241c17U问此三种善为净土因。为生三种净土亦生
T37n1752_p0241c18U一种净土耶。解云自有三种善生三种净土。
T37n1752_p0241c19U上品善生上品净土。中品善生中品净土。下
T37n1752_p0241c20U品善生下品净土。自有三品善生一净土。今
T37n1752_p0241c21U此中明三种善生一净土。何以知尔。今明三
T37n1752_p0241c22U种善生西方弥陀净土。故知三种善生一种
T37n1752_p0241c23U土也。问既有三种善因。那得但生一种净土
T37n1752_p0241c24U耶。解云此三种虽同生一种净土。于此净土
T37n1752_p0241c25U中果报不同。因有浅深得果亦胜劣。如此间
T37n1752_p0241c26U秽土中众生虽同在秽土。而贵贱升沉不同。
T37n1752_p0241c27U生彼国亦尔也。问修此三种因。若为得生净
T37n1752_p0241c28U土耶。解云此三种皆是净心。孝养父母心此
T37n1752_p0241c29U心亦净。乃至发菩提心此心亦净。以此三种
T37n1752_p0242a01U心皆净故得土亦净。所以维摩云。以其心净
T37n1752_p0242a02U故佛土净也。若得此心只此则是西方净土。
T37n1752_p0242a03U何者净秽皆在于心。若心净见此土则净。又
T37n1752_p0242a04U若得第一义净心则第一义土。然第一义土则
T37n1752_p0242a05U是法身。法身第一义土更无有异也。可栖托
T37n1752_p0242a06U义名之为土。无感不应名为法身。故仁王经
T37n1752_p0242a07U云。三贤十圣住果报。唯佛一人居净土。若起
T37n1752_p0242a08U烦恼倒惑则此三途秽土。若起四重五逆则
T37n1752_p0242a09U是阿鼻地狱。其身纵广八万由旬。故净秽并
T37n1752_p0242a10U由心也。今此明三种净业为生净土因也。如
T37n1752_p0242a11U此三事名为净业下第三结三种业如文。佛
T37n1752_p0242a12U告阿难及韦提希下前明三种善为净土因
T37n1752_p0242a13U有二。第一缘起。第二正明三种善为净土因。
T37n1752_p0242a14U今第二明十六种观为净土因。亦二。第一缘
T37n1752_p0242a15U起。第二正明十六种观。正作无量寿观。今则
T37n1752_p0242a16U缘起。有七句至文当。今则第一诫听也。问
T37n1752_p0242a17U告韦提希何故复告阿难耶。解云告韦提希
T37n1752_p0242a18U令一心谛听。命阿难使传化未闻。为是因缘
T37n1752_p0242a19U故双告二人也。如来今者为未来世者。第二
T37n1752_p0242a20U释说净业之意。何意说此净业耶。为未来世
T37n1752_p0242a21U一切众生故说此净业也。善哉韦提希者第
T37n1752_p0242a22U三叹问。前双告今双叹。所以叹韦提希问者。
T37n1752_p0242a23U其问故现得无生忍称佛心。又由其问故宫
T37n1752_p0242a24U内榕发菩提心。复称佛心。以称佛心故叹
T37n1752_p0242a25U其所问也。又其问得近利现在复益未来。自
T37n1752_p0242a26U利并他现益及未来益。为是义故叹云快问
T37n1752_p0242a27U斯事也。阿难汝当受持第四命阿难受持令
T37n1752_p0242a28U传化未来也。佛告韦提希汝是凡夫者第五
T37n1752_p0242a29U重告韦提希。明如来方便令韦提希得见净
T37n1752_p0242b01U土也。时韦提希白佛言下第六韦提希重问。
T37n1752_p0242b02U此问意者。我今者以佛力故得见土。若佛灭
T37n1752_p0242b03U后众生云何得见。为未来众生重问也。言五
T37n1752_p0242b04U苦此如无量寿经五痛五烧。如彼文出。又亦
T37n1752_p0242b05U得是五浊。五浊为五苦也。佛告韦提希下
T37n1752_p0242b06U第七重告韦提希。令专心作无量寿观得生
T37n1752_p0242b07U彼国也。云何作想下第二正作无量寿观。此
T37n1752_p0242b08U中凡作十六观。则应为十六段。今开为二。第
T37n1752_p0242b09U一有十三观作无量寿观。第二有三观作九
T37n1752_p0242b10U辈观。问今观无量寿只应观无量寿。何故观
T37n1752_p0242b11U九辈耶。解云观无量寿观果。观九辈观因。观
T37n1752_p0242b12U净土因果故开两段也。就初观无量寿复为
T37n1752_p0242b13U二。第一有六观观无量寿国。第二有七观观
T37n1752_p0242b14U无量寿佛身。观无量寿国中若树若池。观无
T37n1752_p0242b15U量寿佛中佛与菩萨。又观无量寿国土则观
T37n1752_p0242b16U依果。观无量寿佛观正果。又观无量寿国土
T37n1752_p0242b17U观净土世间。观无量寿佛观正觉世间也。就
T37n1752_p0242b18U前观无量寿国土中复有二意。第一有五观
T37n1752_p0242b19U别观。第六一观总观。别观者别作五种观。第
T37n1752_p0242b20U六总观者无量寿国有无量事不可具观。故
T37n1752_p0242b21U第六观总作一切观也。就初复为二。第一有
T37n1752_p0242b22U一观半。作观方便。第二有三观半正作观。今
T37n1752_p0242b23U则第一作观方便。明欲作无量寿观者。当西
T37n1752_p0242b24U向谛观于日令心得住。若不系想于日心则
T37n1752_p0242b25U不住。以系心作想于日心则得住。心住故心
T37n1752_p0242b26U自得净见彼国也。次作水想。所以前作日想
T37n1752_p0242b27U今作水想者。日光明净故前作日想。水则清
T37n1752_p0242b28U彻无所不见故今作水想也。心想成已下第
T37n1752_p0242b29U二正作于观。以作水想及琉璃想。则见彼琉
T37n1752_p0242c01U璃之地。见琉璃地一切映彻无所不见也。所
T37n1752_p0242c02U以前见地者地为其本故前明地。下有金刚
T37n1752_p0242c03U七宝幢擎地者。此与莲华藏相似。何故名莲
T37n1752_p0242c04U华藏。以宝莲华擎世界。故名莲华藏世界。今
T37n1752_p0242c05U西方世界金刚幢擎世界。而名安乐或名极
T37n1752_p0242c06U乐者。受名不同也。此幢八方有无量众宝所
T37n1752_p0242c07U成无量光明色映。乃至琉璃地上黄金杂厕
T37n1752_p0242c08U种种庄严。如文所辨甚可爱乐也。佛告阿难
T37n1752_p0242c09U汝持佛语者。前明三种观竟。今命持者传化
T37n1752_p0242c10U未来也。问好体应一一观竟则结。不尔者都
T37n1752_p0242c11U结。何故至此而结耶。解云至此三观竟。事不
T37n1752_p0242c12U过三故三观后结也。又前明三观此明观体。
T37n1752_p0242c13U今辨观力用。作此观有何物力用。是故今明
T37n1752_p0242c14U能除八十亿劫生死之罪。舍身得生净国也。
T37n1752_p0242c15U问何故观地水等而能灭除多许罪耶。复不
T37n1752_p0242c16U忏悔何因缘灭如此罪耶。解云此中作念佛
T37n1752_p0242c17U三昧。然念佛三昧有二种。一通二别。但念佛
T37n1752_p0242c18U名别念佛三昧。念佛国土树木乃至念佛等。
T37n1752_p0242c19U通念依正名通念佛三昧也。问念佛三昧何
T37n1752_p0242c20U因能得灭如此多罪耶。解云佛有无量功德
T37n1752_p0242c21U念佛无量功德故得灭无量罪也。问念佛正
T37n1752_p0242c22U果可得灭罪。今念地水依果。云何得灭罪耶。
T37n1752_p0242c23U解云此是佛依果。佛无漏业所起。此树是佛
T37n1752_p0242c24U树。地水佛地水。念佛地水则是念佛。此地水
T37n1752_p0242c25U柔软微妙不如此间地水。何者天上宝物尚
T37n1752_p0242c26U传语往来。况无量寿佛依果耶。此之地水微
T37n1752_p0242c27U妙清净如梦如幻。只依不异正正不异依。依
T37n1752_p0242c28U正不正正依不依。依正不依正。识依正即识
T37n1752_p0242c29U不依正。识假则识中。若尔岂不灭罪耶。所以
T37n1752_p0243a01U文云。依此观时则得无生法忍。何意得无生
T37n1752_p0243a02U法忍。以识依正不依正识假悟中故。得无生
T37n1752_p0243a03U法忍也。若但作琉璃地观。见好净地则生贪
T37n1752_p0243a04U心。以观地不地故得灭罪。故文云以此观者
T37n1752_p0243a05U名为正观。以他观者名为邪观也。问成实论
T37n1752_p0243a06U人。今观地水等何故得无生忍。汝会真谛境
T37n1752_p0243a07U得无生忍。又见空故断烦恼。今观地水等云
T37n1752_p0243a08U何断惑得无生耶。今所明者如向观此地水
T37n1752_p0243a09U如梦如幻为所有。如梦如幻有故得无生忍
T37n1752_p0243a10U也。佛告阿难下前明三观竟。今第四作宝树
T37n1752_p0243a11U观。此文可解。此经明净土。与法华中明净土
T37n1752_p0243a12U异者。法华两处明净土。一见宝塔品变秽为
T37n1752_p0243a13U净土。二寿量品时众见烧尽。吾净土不毁。并
T37n1752_p0243a14U今西方净土此三文则是三句义。时众见烧
T37n1752_p0243a15U尽。吾净土不毁。则二质一处。变秽为净土则
T37n1752_p0243a16U一质一处。今文明净土则二质二处。言吾净
T37n1752_p0243a17U土不毁二质一处者。只净崛山在秽崛山处。
T37n1752_p0243a18U此秽净不相碍。而秽质被烧净质不毁。故是
T37n1752_p0243a19U二质一处也。变秽为净一质一处者。只是秽
T37n1752_p0243a20U质变为净质。如变石为玉变土为金。只向土
T37n1752_p0243a21U石变为金玉土亦尔。向机今变为净秽。只在
T37n1752_p0243a22U此一处。故是一质一处。此文明净土二质二
T37n1752_p0243a23U处者。西方之净东土秽。东西二质。净质在西
T37n1752_p0243a24U方处秽质在东土处。故是二质二处也。土既
T37n1752_p0243a25U有此三句人亦有此三句不。解云亦有言人
T37n1752_p0243a26U三句者二质一处者。则法华云我及诸众僧
T37n1752_p0243a27U俱出灵鹫山。众僧善人余众秽人。余众自被
T37n1752_p0243a28U烧。众僧在中不被烧。净秽两众只在灵鹫山
T37n1752_p0243a29U处不相妨碍。如首陀天子秽不碍彼净。净秽
T37n1752_p0243b01U二人亦尔同在一处不相碍。故是二质一处
T37n1752_p0243b02U也。二质二处者则移诸天人置他土。净人在
T37n1752_p0243b03U净处秽人在秽处。故是二质二处也。一质一
T37n1752_p0243b04U处者。还如云变秽土为净土一质一处。今声
T37n1752_p0243b05U闻人变为菩萨。向并是声闻。今会归大乘。变
T37n1752_p0243b06U成菩萨只在此处。故是一质一处也。次当想
T37n1752_p0243b07U水第五作水观。问前已作水观竟。今以何故
T37n1752_p0243b08U复观水耶。解云前观水则方便。于水想中观
T37n1752_p0243b09U地观树观水。今观彼池水八功德具足众宝
T37n1752_p0243b10U庄严。水出五音鸟赞三宝。如文也。众宝国土
T37n1752_p0243b11U一一界上下前来别观。今则第二总观。别观
T37n1752_p0243b12U既不尽论今总观之也。若见此者除无量劫
T37n1752_p0243b13U重恶业者。前明观体今明观用。六观两类。前
T37n1752_p0243b14U三种观体次明三观用。今亦尔。前明三观体
T37n1752_p0243b15U次明三观用。前三观犹浅。但灭八十亿劫生
T37n1752_p0243b16U死之罪。今观转深。能灭无量亿劫极重恶罪
T37n1752_p0243b17U也。佛告阿难下正作果观中为二。第一观依
T37n1752_p0243b18U果竟。今此下去第二观正果。前依果观有两。
T37n1752_p0243b19U一观方便二观正体。今正果体观亦二。第一
T37n1752_p0243b20U明观方便。第二辨观正体。今则初观方便复
T37n1752_p0243b21U为四。今即第一诫听许说如文。汝等忆持下
T37n1752_p0243b22U第二命传化未来也。说是语时无量寿佛住
T37n1752_p0243b23U立空中下第三无量寿佛及二菩萨现韦提希
T37n1752_p0243b24U前。所以佛菩萨现其人前者为观之境。彼将
T37n1752_p0243b25U欲作无量寿佛及二菩萨观。是故佛及二菩
T37n1752_p0243b26U萨现其人前作观之境界也。时韦提希见下
T37n1752_p0243b27U第四韦提希因见佛及二菩萨。故为未来众
T37n1752_p0243b28U生而作无量寿佛及二菩萨之观也。佛告韦
T37n1752_p0243b29U提希下第二正明观体。就文为二。第一别观
T37n1752_p0243c01U第二总观。前依果观中有二。第一别观第二
T37n1752_p0243c02U总观。今正果观亦尔。第一别观第二总观。
T37n1752_p0243c03U此言总别者观无量寿一身。观二菩萨一身
T37n1752_p0243c04U为别观。无量寿有不可思议身。二菩萨亦尔。
T37n1752_p0243c05U观无量寿二菩萨无量身为总观也。就初别
T37n1752_p0243c06U观中复为二。第一作想像观。第二作真实观。
T37n1752_p0243c07U所以前作想像观者。无量身身相不可思议。
T37n1752_p0243c08U像犹若处空不可作。故前作想像观。前作丈
T37n1752_p0243c09U六身观。次百丈身观。名为像想观。以前作像
T37n1752_p0243c10U想观故次作佛身真观也。问初作想像观次
T37n1752_p0243c11U作真观可得是本迹不。解云欲作此道亦得
T37n1752_p0243c12U前想像观为迹。亦后真观为本亦得。虽然作
T37n1752_p0243c13U此不便。但前作想像观后作真实观也。就
T37n1752_p0243c14U初想像观中为二。第一想像彼佛华台。第二
T37n1752_p0243c15U想像彼佛并二菩萨。就想像华台中有三。第
T37n1752_p0243c16U一正想华台。第二明华台之因。第三明假想
T37n1752_p0243c17U观功用。今即第一正想华台如文也。阿难此
T37n1752_p0243c18U华台下第二明华台之因。此华台是法藏比
T37n1752_p0243c19U丘本愿力所成。即是明台之本因也。此想成
T37n1752_p0243c20U者灭除下第三明假想观功用如文。佛告阿
T37n1752_p0243c21U难下第二想像佛菩萨复为二。第一想法身
T37n1752_p0243c22U佛。第二想应身佛。今即第一想法身佛。法身
T37n1752_p0243c23U佛者文云如来是法界身。即是法身。一切皆
T37n1752_p0243c24U是法界一切皆是法身。故前作此想也。次云
T37n1752_p0243c25U是心即是三十二相八十种好。是心作佛是
T37n1752_p0243c26U心是佛。凡有三是。所以明三是者。明此三是
T37n1752_p0243c27U义足是心即是。三十二相即是应身。是心是
T37n1752_p0243c28U佛即是法身。是心作佛即明二身因也。且问
T37n1752_p0243c29U数论师。若为言是心佛即三十二相是心即
T37n1752_p0244a01U佛耶。答云是心即佛此是真谛者不然。真谛
T37n1752_p0244a02U是顽境无知。云何是佛。佛名为觉故真谛非
T37n1752_p0244a03U佛。又真谛无心无佛。复何得言心是真耶。又
T37n1752_p0244a04U心是心三十二相是色。心心复何得即耶。若
T37n1752_p0244a05U即真者亦不然。即真无心无色无论即。若是
T37n1752_p0244a06U世谛即不得即。两句不得解也。尔时无碍心
T37n1752_p0244a07U即是佛。故华严经云心佛及众生是三无异
T37n1752_p0244a08U相。中论云生死及涅无毫厘差别。净名云
T37n1752_p0244a09U观身实相观佛亦然。今亦尔。只心即是佛。
T37n1752_p0244a10U只佛即是心。此心若成法身则成。法身既成
T37n1752_p0244a11U应身即成。故心是三十二相是即是佛也。是
T37n1752_p0244a12U故应当一心下第二想应身佛。前作心即是
T37n1752_p0244a13U佛观若成不须更作此观。何者心即是佛但
T37n1752_p0244a14U于钝根者是成非。今还令识非者。是故须作
T37n1752_p0244a15U此观也。然自有时双除。自有时明即是。双除
T37n1752_p0244a16U者未曾佛未曾心。由心故佛。心既不可得。佛
T37n1752_p0244a17U亦不可得。此非真谛。虽非心非佛始是大智
T37n1752_p0244a18U也。作即是观者明只心即佛。观心既然观佛
T37n1752_p0244a19U亦尔。此二观并未堪故所以更令作应身观
T37n1752_p0244a20U也。就后为三。第一想佛。第二想二菩萨。第三
T37n1752_p0244a21U明观力用。此则是第一想彼佛身如文所辨。
T37n1752_p0244a22U复当更作下第二想二菩萨前想两华座次想
T37n1752_p0244a23U二菩萨如文。然此想者令心净。心净即佛土
T37n1752_p0244a24U净。佛土者只由心。心垢故佛土垢。心净佛土
T37n1752_p0244a25U净。百万品心故有百万品净土。佛心第一净
T37n1752_p0244a26U故佛土第一净。故云唯佛一人居净土也。作
T37n1752_p0244a27U此观者下第三明观之功用。在观渐深故功
T37n1752_p0244a28U用转重也。佛告阿难此想成已次当下前开
T37n1752_p0244a29U正果别观中本为二。第一想像观。此文已竟。
T37n1752_p0244b01U今则第二作真观。此并就应身中作如此。二
T37n1752_p0244b02U观前想像观应身。今真观应身。则是观无量
T37n1752_p0244b03U寿佛真身也。就此为三。第一观无量寿佛。第
T37n1752_p0244b04U二观观世音。第三观大势至。今则第一观无
T37n1752_p0244b05U量寿佛身。此中文句可解。然释迦有三十二
T37n1752_p0244b06U相八十种好。彼佛有八万四千相。一一相各
T37n1752_p0244b07U有八万四千好。释迦太子时白毫长五尺。成
T37n1752_p0244b08U佛长丈五者。申长丈五。放则卷成贝螺。彼佛
T37n1752_p0244b09U白毫右旋如五须弥山也。然复有佛身相遍
T37n1752_p0244b10U满虚空。所有徒众亦遍满虚空。所以有如此
T37n1752_p0244b11U不同者。皆为适缘所见故也。作此观者得无
T37n1752_p0244b12U生忍者。今观佛身相好云何得无生法忍耶。
T37n1752_p0244b13U前已释。今更作一种解。明只此则是无生。何
T37n1752_p0244b14U必更须会真谛境耶。所以大峰律师闻狗吠
T37n1752_p0244b15U得无生。况今观佛身不得无生耶。佛告阿难
T37n1752_p0244b16U及韦提希者。第二观观世音菩萨身如文。次
T37n1752_p0244b17U第三观大势至菩萨身。此之二观各有正体
T37n1752_p0244b18U及功用。如文可知。见此事时当起自心生于
T37n1752_p0244b19U西方下观正果。中本为二。第一别观竟。今第
T37n1752_p0244b20U二总观。就此文有两观。第一普观。第二杂观。
T37n1752_p0244b21U言普观者总观无量寿佛身及徒众教门故云
T37n1752_p0244b22U普观也。言杂观者或观无量寿具足身或变
T37n1752_p0244b23U现身或大身或小身及二菩萨一切身。杂观
T37n1752_p0244b24U佛菩萨一切身一切教故云杂观。今则第一
T37n1752_p0244b25U普观。如文无量寿佛化身下第二杂观也
T37n1752_p0244b26U佛告阿难及韦提希上品下十六品观本大为
T37n1752_p0244b27U二段。第一有十三观观果。第二有三观观因
T37n1752_p0244b28U观果竟。今则观因。观果者观无量寿佛依正
T37n1752_p0244b29U二果。故云观果。观因者则三辈往生。三辈往
T37n1752_p0244c01U生若为是观耶。解云此三辈是生净土之因。
T37n1752_p0244c02U今观察生净土之因有其上中下。故名为观
T37n1752_p0244c03U也。无量寿佛经但明三辈。此中开三辈为九
T37n1752_p0244c04U辈。三辈者谓上中下也。九辈者于上品有三。
T37n1752_p0244c05U中下亦三故成九辈也。今则第一上品中三
T37n1752_p0244c06U也。前明上品上生。发菩提心修行经七日则
T37n1752_p0244c07U生彼国见彼佛身。闻说妙法则悟无生法忍。
T37n1752_p0244c08U问此是何地无生耶。解云此是七地无生。何
T37n1752_p0244c09U以得知耶。解云下品生百法明门得欢喜地。
T37n1752_p0244c10U下品既得欢喜。当知此是七地无生也。问摄
T37n1752_p0244c11U大乘论明一地三阿僧o劫行。今是何地见
T37n1752_p0244c12U无量寿佛身。闻彼佛法则得无生耶。解云此
T37n1752_p0244c13U事难知。若约位而为论者此是六地菩萨。见
T37n1752_p0244c14U佛闻法则得七地无生也。又且有超行人。如
T37n1752_p0244c15U释迦超弥勒成佛。故不可知也。上品中生者
T37n1752_p0244c16U第二明上品中生人。不必读诵大乘经。但善
T37n1752_p0244c17U解义理深信因果不谤大乘。此功德愿生彼
T37n1752_p0244c18U国即得往生彼国七宝池中大宝华中。经一
T37n1752_p0244c19U宿则开也。然彼一宿亦大长远。何者彼一日
T37n1752_p0244c20U一夜敌阎浮提一劫。经一宿则敌此间半劫
T37n1752_p0244c21U也。经七日则不退三菩提。经一小劫得无生
T37n1752_p0244c22U法忍。彼一日一夜当此一劫。彼一劫当此间
T37n1752_p0244c23U无量劫也。此亦是七地无生。前上品见佛闻
T37n1752_p0244c24U法则得无生。今中品经一小劫得无生也。上
T37n1752_p0244c25U品下生者第三明上品下生。此人亦信因果
T37n1752_p0244c26U不谤大乘。彼国华中一日一夜乃开。复经三
T37n1752_p0244c27U小劫得百法明门。住欢喜地。今下品得初地
T37n1752_p0244c28U无生。故知前上品是七地无生。所以明此二
T37n1752_p0244c29U无生者无生有二处。一初地无生。二七地无
T37n1752_p0245a01U生。为是故明二无生也。次明中品三辈往生。
T37n1752_p0245a02U此中三辈往生并得小乘果也。中品上生持
T37n1752_p0245a03U五戒八戒具足戒得阿罗汉果也。中品中生
T37n1752_p0245a04U持一日一夜八戒一日一夜沙弥戒及具足戒。
T37n1752_p0245a05U初得须陀洹果。经半劫成阿罗汉果也。问八
T37n1752_p0245a06U戒可一日一夜。沙弥戒及具足戒云何一日一
T37n1752_p0245a07U夜耶。解云此言一日一夜者。非是唯一日一
T37n1752_p0245a08U夜持沙弥戒及具足戒。但受一日一夜便死。
T37n1752_p0245a09U故云一日一夜也。中品下生经一小劫得成阿
T37n1752_p0245a10U罗汉也。次明下品三辈往生。并是大乘。初品
T37n1752_p0245a11U得初地。次品发菩提心。下品亦菩提心也。然
T37n1752_p0245a12U此三品大难解。略有两疑。一者上品三人得
T37n1752_p0245a13U大乘果。此事不疑。疑后两品何意。中品三人
T37n1752_p0245a14U得小乘果。下品三人得大乘果耶。中品得罗
T37n1752_p0245a15U汉果。下品倒得初地大乘果也。二者次第不
T37n1752_p0245a16U应如此。何意不大乘并在一处小乘在后。而
T37n1752_p0245a17U匆前明大乘。次明小乘。明小乘竟更明大乘
T37n1752_p0245a18U耶。解云得果在后应须着于前。又今明三辈
T37n1752_p0245a19U往生者正就现因为论。不约得果。现因有三
T37n1752_p0245a20U品胜劣。第一品修大乘善不作恶。第二品修
T37n1752_p0245a21U小乘善亦不作恶。第三品不修善而作恶。以
T37n1752_p0245a22U大乘善为上品。小乘善为中品。作恶无善众
T37n1752_p0245a23U生为下品。约此以判三品也。次问何意大小
T37n1752_p0245a24U杂明不大乘并在一处。小乘一处者亦如向
T37n1752_p0245a25U答。不就得果为次第。但约修论前后耳。前明
T37n1752_p0245a26U大乘善次明小乘善后明有恶无善。前明善
T37n1752_p0245a27U后明恶。就善中前明大乘善后明小乘善也。
T37n1752_p0245a28U前明善则五乘善。上品则大乘善。中品则声
T37n1752_p0245a29U闻人天善。前持八戒沙弥戒具足戒等则三
T37n1752_p0245b01U乘善。孝养父母行世仁善则人天善。此则明
T37n1752_p0245b02U善义尽也。问明善既尽明恶尽以不。解云第
T37n1752_p0245b03U三品明恶有三人。初明作十恶。次明作四重。
T37n1752_p0245b04U后明作五逆不明谤法阐提。故明恶不尽。
T37n1752_p0245b05U十恶四重五逆并得生西方。若是谤法阐提
T37n1752_p0245b06U不得生也。所以谤法阐提不得生者。阐提
T37n1752_p0245b07U不信法。临终虽为说有无量寿佛彼终不信。
T37n1752_p0245b08U故不得往生。又谤法亦尔。如小乘人闻说
T37n1752_p0245b09U有十方佛不信。故不得往生也。以现修因
T37n1752_p0245b10U有胜劣故言三品不同也。问修如此得果何
T37n1752_p0245b11U意。然因有浅深虽彰得果差别未显何意。上
T37n1752_p0245b12U品得大乘果。中品得小乘果。下品得大乘果
T37n1752_p0245b13U耶。解云遂彼修因故得果有大小。上品修大
T37n1752_p0245b14U乘因故所以得大乘果。中品修小乘因故还
T37n1752_p0245b15U得小乘果。下品现在虽不修大乘善及小乘
T37n1752_p0245b16U善。但彼临终时遇善知识为说大乘妙法。以
T37n1752_p0245b17U闻大乘故得大乘果也。上品人善强果强。中
T37n1752_p0245b18U品人善强果弱。下品人善弱果强。上品人修
T37n1752_p0245b19U大乘善得大乘果也。善强果亦强也。中品人
T37n1752_p0245b20U善强果弱者。修行禁戒世间等善而得小乘
T37n1752_p0245b21U果。故善强果弱也。下品善弱果强者。下品人
T37n1752_p0245b22U都不修善而得大果。故善弱果强也。又下品
T37n1752_p0245b23U所以得大果者。明彼现在虽不修善过去或
T37n1752_p0245b24U经发心。今闻大乘复得发心等也。说是语时
T37n1752_p0245b25U下正说中为二。第一神通轮利益父王。第二
T37n1752_p0245b26U说法轮利益夫人。神通轮利益父王中二。第
T37n1752_p0245b27U一放光照父王。第二父王得益。说法轮利益
T37n1752_p0245b28U夫人亦二。第一正为夫人说法第二夫人及
T37n1752_p0245b29U眷属得益。正说竟今即第二夫人得益如文。
T37n1752_p0245c01U尔时阿难即从座起下大段第三流通。此中
T37n1752_p0245c02U文句可知。此中应有二句。第一宫内付属流
T37n1752_p0245c03U通。第二佛还崛山阿难重说流通也
T37n1752_p0245c04U观无量寿经义疏(终)