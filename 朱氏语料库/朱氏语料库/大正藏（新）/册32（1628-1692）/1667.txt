【经文资讯】大正新修大藏经 第三十二册 No. 1667《大乘起信论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 32, No. 1667 大乘起信论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T32n1667_p0583b18U
T32n1667_p0583b19U
T32n1667_p0583b20U　　No. 1667 [No. 1666]
T32n1667_p0583b21U新译大乘起信论序
T32n1667_p0583b22U
T32n1667_p0583b23U夫声同则应道合自邻。是以法雄命宗赖宣扬
T32n1667_p0583b24U乎法子。素王垂范假传述乎素臣。盖德必不
T32n1667_p0583b25U孤圣无虚应矣。起信论者。大乘之秘典也。佛
T32n1667_p0583b26U灭度后五百余年。有马鸣菩萨。出兴于世。时
T32n1667_p0583b27U称四日道王五天。转不退轮建无生忍。铭总
T32n1667_p0583b28U持之智印。宅毕竟之真空。受波奢付嘱。蒙释
T32n1667_p0583b29U尊远记。善说法要大启迷津。欲使群生殖不
T32n1667_p0583c01U坏之信根。下难思之佛种。故造斯论。其为论
T32n1667_p0583c02U也。示无价宝。诠最上乘。演恒沙之法门。惟在
T32n1667_p0583c03U方寸。开诸佛之秘藏。本自一心。遣执而不丧
T32n1667_p0583c04U其真。存修而亦忘其相。少文而摄多义。假名
T32n1667_p0583c05U而会深旨。落落焉皎智月于净天。滔滔焉注
T32n1667_p0583c06U禅河于性海。返迷归极莫不由之。此论东传
T32n1667_p0583c07U总经二译。初本即西印度三藏法师波罗末
T32n1667_p0583c08U陀此云真谛。以梁武帝承圣三年岁次癸酉
T32n1667_p0583c09U九月十日。于衡州始兴郡建兴寺。共扬州沙
T32n1667_p0583c10U门智恺所译。此本即于阗国三藏法师实叉
T32n1667_p0583c11U难陀。赍梵文至此。又于西京慈恩塔内。获旧
T32n1667_p0583c12U梵本。与义学沙门荆州弘景崇福法藏等。以
T32n1667_p0583c13U大周圣历三年岁次癸亥十月壬午朔八日已
T32n1667_p0583c14U丑。于授记寺。与花严经相次而译。沙门复礼
T32n1667_p0583c15U笔受。开为两卷。然与旧翻时有出没。盖译者
T32n1667_p0583c16U之意。又梵文非一也。夫理幽则信难道尊则
T32n1667_p0583c17U魔盛。况当劫浊尤更倍增。故使偏见之流。执
T32n1667_p0583c18U成唯识诽毁此论。真妄互熏。既形于言遂彰
T32n1667_p0583c19U时听。方等甘露翻为毒药。故经云。唯佛与佛
T32n1667_p0583c20U乃能究尽诸法实相。岂可辄以凡心贬量圣
T32n1667_p0583c21U旨。夫真如者。物之性也。备难思之业用。蕴不
T32n1667_p0583c22U空之胜德。内熏妄法令起厌求。故胜N经云。
T32n1667_p0583c23U由有如来藏。令厌生死苦乐求涅。又经云。
T32n1667_p0583c24U阐提之人。未来以佛性力故。善根还生。如彼
T32n1667_p0583c25U净珠能清浊水。是胜义之常善。异太虚之无
T32n1667_p0583c26U记。故经云。佛性常故非三世摄。虚空无故非
T32n1667_p0583c27U三世摄。岂执事空以齐真理。夫论妄者。依理
T32n1667_p0583c28U故迷真性。随流为妄漂动。故经云。随其流处
T32n1667_p0583c29U有种种味。又楞伽经云。如来藏为无始虚伪
T32n1667_p0584a01U恶习所熏。名为识藏。密严经云。佛说如来藏。
T32n1667_p0584a02U以为阿赖耶。恶慧不能知。藏即赖耶识。虽在
T32n1667_p0584a03U缠而体净。不变性而成迷。故经云。然药真味
T32n1667_p0584a04U停留在山。犹如满月。又云。虽处五道受别异
T32n1667_p0584a05U身。而此佛性常恒不变。若言真不熏妄妄不
T32n1667_p0584a06U熏真。真妄两殊岂会中道。故梁摄论云。智慧
T32n1667_p0584a07U极盲暗。谓真俗别执。今则真为妄体。妄假真
T32n1667_p0584a08U成性相俱融一异双遣。故密严经云。如来清
T32n1667_p0584a09U净藏。世间阿赖耶。如金与指环。展转无差别。
T32n1667_p0584a10U圣教明白。何所致疑。良由滞相而乖真。寻末
T32n1667_p0584a11U而弃本。言越规矩动成戏论。自贻圣责深可
T32n1667_p0584a12U悲哉。余少小以来。专心斯论。玩味不已。讽诵
T32n1667_p0584a13U忘疲。课拙传扬二十余遍。虽未究深旨。而粗
T32n1667_p0584a14U识文意。以为大乘明镜莫过于此。幸希宗心
T32n1667_p0584a15U之士。时览斯文。庶日进有功。聊为序引云尔
【经文资讯】大正新修大藏经 第三十二册 No. 1667《大乘起信论》CBETA 电子佛典 V1.0 普及版
# Taisho Tripitaka Vol. 32, No. 1667 大乘起信论, CBETA Chinese Electronic Tripitaka V1.0, Normalized Version
=========================================================================
T32n1667_p0584a16U
T32n1667_p0584a17U
T32n1667_p0584a18U大乘起信论卷上
T32n1667_p0584a19U
T32n1667_p0584a20U　　　　马鸣菩萨造
T32n1667_p0584a21U　　　　大周于阗三藏实叉难陀
T32n1667_p0584a22U　　　　奉　制译
T32n1667_p0584a23U　归命尽十方　　普作大饶益
T32n1667_p0584a24U　智无限自在　　救护世间尊
T32n1667_p0584a25U　及彼体相海　　无我句义法
T32n1667_p0584a26U　无边德藏僧　　勤求正觉者
T32n1667_p0584a27U　为欲令众生　　除疑去邪执
T32n1667_p0584a28U　起信绍佛种　　故我造此论
T32n1667_p0584a29U论曰。为欲发起大乘净信。断诸众生疑暗邪
T32n1667_p0584b01U执。令佛种性相续不断故造此论。有法能生
T32n1667_p0584b02U大乘信根。是故应说。说有五分一作因。二立
T32n1667_p0584b03U义。三解释。四修信。五利益此中作因有八一
T32n1667_p0584b04U总相。为令众生离苦得乐。不为贪求利养等
T32n1667_p0584b05U故。二为显如来根本实义。令诸众生生正解
T32n1667_p0584b06U故。三为令善根成熟众生不退信心。于大乘
T32n1667_p0584b07U法有堪任故。四为令善根微少众生。发起信
T32n1667_p0584b08U心至不退故。五为令众生消除业障。调伏自
T32n1667_p0584b09U心离三毒故。六为令众生修正止观。对治凡
T32n1667_p0584b10U小过失心故。七为令众生于大乘法如理思
T32n1667_p0584b11U惟。得生佛前究竟不退大乘信故。八为显信
T32n1667_p0584b12U乐大乘利益。劝诸含识令归向故。此诸句义
T32n1667_p0584b13U大乘经中虽已具有。然由所化根欲不同待
T32n1667_p0584b14U悟缘别。是故造论。此复云何。谓如来在世所
T32n1667_p0584b15U化利根。佛色心胜。一音开演无边义味故不
T32n1667_p0584b16U须论。佛涅后。或有能以自力少见于经而
T32n1667_p0584b17U解多义。复有能以自力广见诸经乃生正解。
T32n1667_p0584b18U或有自无智力因他广论而得解义。亦有自
T32n1667_p0584b19U无智力怖于广说乐闻略论摄广大义而正修
T32n1667_p0584b20U行。我今为彼最后人故。略摄如来最胜甚深
T32n1667_p0584b21U无边之义。而造此论
T32n1667_p0584b22U云何立义分。谓摩诃衍略有二种。有法及
T32n1667_p0584b23U法。言有法者。谓一切众生心。是心则摄一
T32n1667_p0584b24U切世间出世间法。依此显示摩诃衍义以此
T32n1667_p0584b25U心真如相。即示大乘体故。此心生灭因缘相。
T32n1667_p0584b26U能显示大乘体相用故。所言法者。略有三种。
T32n1667_p0584b27U一体大。谓一切法真如在染在净性恒平等。
T32n1667_p0584b28U无增无减无别异故。二者相大。谓如来藏本
T32n1667_p0584b29U求具足无量无边性功德故。三者用大。能生
T32n1667_p0584c01U一切世出世间善因果故一切诸佛本所乘故。
T32n1667_p0584c02U一切菩萨皆乘于此入佛地故
T32n1667_p0584c03U云何解释分。此有三种。所谓显示实义故。对
T32n1667_p0584c04U治邪执故。分别修行正道相故。此中显示实
T32n1667_p0584c05U义者。依于一心有二种门。所谓心真如门。心
T32n1667_p0584c06U生灭门。此二种门各摄一切法。以此展转不
T32n1667_p0584c07U相离故。心真如者。即是一法界大总相法门
T32n1667_p0584c08U体。以心本性不生不灭相。一切诸法皆由妄
T32n1667_p0584c09U念而有差别。若离妄念则无境界差别之相。
T32n1667_p0584c10U是故诸法从本已来性离语言。一切文字不能
T32n1667_p0584c11U显说。离心攀缘无有诸相。究竟平等永无变
T32n1667_p0584c12U异不可破坏。唯是一心说名真如。以真如
T32n1667_p0584c13U故从本已来不可言说不可分别。一切言说
T32n1667_p0584c14U唯假非实。但随妄念无所有故。言真如者。此
T32n1667_p0584c15U亦无相。但是一切言说中极以言遣言。非其
T32n1667_p0584c16U体性有少可遣有少可立问曰。若如是者。众
T32n1667_p0584c17U生云何随顺悟入。答曰。若知虽说一切法而
T32n1667_p0584c18U无能说所说。虽念一切法而无能念所念。尔
T32n1667_p0584c19U时随顺妄念都尽名为悟入
T32n1667_p0584c20U复次真如者。依言说建立有二种别。一真实
T32n1667_p0584c21U空。究竟远离不实之相显实体故。二真实不
T32n1667_p0584c22U空。本性具足无边功德有自体故。复次真实
T32n1667_p0584c23U空者。从本已来一切染法不相应故。离一切
T32n1667_p0584c24U法差别相故。无有虚妄分别心故。应知真如
T32n1667_p0584c25U非有相非无相。非有无相非非有无相非一
T32n1667_p0584c26U相非异相。非一异相非非一异相。略说以一
T32n1667_p0584c27U切众生妄分别心所不能触故立为空。据实
T32n1667_p0584c28U道理。妄念非有。空性亦空。以所遮是无。能遮
T32n1667_p0584c29U亦无故。言真实不空者。由妄念空无故。即显
T32n1667_p0585a01U真心常恒不变净法圆满故名不空。亦无不
T32n1667_p0585a02U空相。以非妄念心所行故。唯离念智之所证
T32n1667_p0585a03U故
T32n1667_p0585a04U心生灭门者。谓依如来藏有生灭心转。不生
T32n1667_p0585a05U灭与生灭和合非一非异。名阿赖耶识。此识
T32n1667_p0585a06U有二种义。谓能摄一切法。能生一切法。复有
T32n1667_p0585a07U二种义。一者觉义。二者不觉义。言觉义者。谓
T32n1667_p0585a08U心第一义性离一切妄念相。离一切妄念相
T32n1667_p0585a09U故。等虚空界无所不遍。法界一相即是一切
T32n1667_p0585a10U如来平等法身。依此法身。说一切如来为本
T32n1667_p0585a11U觉。以待始觉立为本觉。然始觉时即是本觉。
T32n1667_p0585a12U无别觉起立。始觉者。谓依本觉有不觉。依不
T32n1667_p0585a13U觉说有始觉。又以觉心源故名究竟觉。不觉
T32n1667_p0585a14U心源故非究竟觉。如凡夫人。前念不觉起
T32n1667_p0585a15U于烦恼。后念制伏令不更生。此虽名觉即
T32n1667_p0585a16U是不觉。如二乘人及初业菩萨。觉有念无
T32n1667_p0585a17U念体相别异。以舍粗分别故。名相似觉。如法
T32n1667_p0585a18U身菩萨。觉念无念皆无有相。舍中品分别故。
T32n1667_p0585a19U名随分觉。若超过菩萨地究竟道满足。一念
T32n1667_p0585a20U相应觉心初起。始名为觉。远离觉相微细分
T32n1667_p0585a21U别究竟永尽。心根本性常住现前。是为如来。
T32n1667_p0585a22U名究竟觉。是故经说。若有众生。能观一切妄
T32n1667_p0585a23U念无相。则为证得如来智慧。又言心初起者。
T32n1667_p0585a24U但随俗说。求其初相终不可得。心尚无有何
T32n1667_p0585a25U况有初。是故一切众生不名为觉。以无始来
T32n1667_p0585a26U恒有无明妄念相续未曾离故。若妄念息。即
T32n1667_p0585a27U知心相生住异灭皆悉无相。以于一心前后
T32n1667_p0585a28U同时皆不相应无自性故。如是知已则知始
T32n1667_p0585a29U觉不可得。以不异本觉故
T32n1667_p0585b01U复次本觉随染。分别生二种差别相。一净智
T32n1667_p0585b02U相。二不思议用相。净智相者。谓依法熏习。如
T32n1667_p0585b03U实修行功行满足。破和合识灭转识相。显现
T32n1667_p0585b04U法身清净智故。一切心识相即是无明相。与
T32n1667_p0585b05U本觉非一非异。非是可坏非不可坏。如海水
T32n1667_p0585b06U与波非一非异。波因风动非水性动。若风止
T32n1667_p0585b07U时波动即灭非水性灭。众生亦尔。自性清净
T32n1667_p0585b08U心因无明风动起识波浪。如是三事皆无形
T32n1667_p0585b09U相非一非异。然性净心是动识本。无明灭时
T32n1667_p0585b10U动识随灭。智性不坏。不思议用相者。依于净
T32n1667_p0585b11U智。能起一切胜妙境界常无断绝。谓如来身
T32n1667_p0585b12U具足无量增上功德。随众生根。示现成就无
T32n1667_p0585b13U量利益
T32n1667_p0585b14U复次觉相有四种大义。清净如虚空明镜。一
T32n1667_p0585b15U真实空大义如虚空明镜。谓一切心境界相
T32n1667_p0585b16U及觉相皆不可得故。二真实不空大义如虚
T32n1667_p0585b17U空明镜。谓一切法圆满成就无能坏性。一切
T32n1667_p0585b18U世间境界之相皆于中现。不出不入不灭不
T32n1667_p0585b19U坏常住一心。一切染法所不能染。智体具足
T32n1667_p0585b20U无边无漏功德为因。熏习一切众生心故。三
T32n1667_p0585b21U真实不空离障大义如虚空明镜。谓烦恼所
T32n1667_p0585b22U知二障永断和合识灭。本性清净常安住故。
T32n1667_p0585b23U四真实不空示现大义如虚空明镜。谓依离
T32n1667_p0585b24U障法随所应化。现如来等种种色声。令彼修
T32n1667_p0585b25U行诸善根故
T32n1667_p0585b26U不觉义者。谓从无始来不如实知真法一故。
T32n1667_p0585b27U不觉心起而有妄念。然彼妄念自无实相。不
T32n1667_p0585b28U离本觉。犹如迷人依方故迷。迷无自相不离
T32n1667_p0585b29U于方。众生亦尔。依于觉故而有不觉妄念迷
T32n1667_p0585c01U生。然彼不觉自无实相。不离本觉。复待不觉
T32n1667_p0585c02U以说真觉。不觉既无真觉亦遣
T32n1667_p0585c03U复次依于觉故而有不觉生三种相不相舍
T32n1667_p0585c04U离。一无明业相。以依不觉心动为业。觉则不
T32n1667_p0585c05U动。动则有苦。果不离因故。二能见相。以依心
T32n1667_p0585c06U动能见境界。不动则无见。三境界相。以依能
T32n1667_p0585c07U见妄境相现。离见则无境。以有虚妄境界缘
T32n1667_p0585c08U故。复生六种相。一智相。谓缘境界生爱非
T32n1667_p0585c09U爱心。二相续相。谓依于智苦乐觉念相应不
T32n1667_p0585c10U断。三执着相。谓依苦乐觉念相续而生执着。
T32n1667_p0585c11U四执名等相。谓依执着分别名等诸安立相。
T32n1667_p0585c12U五起业相。谓依执名等起于种种诸差别业。
T32n1667_p0585c13U六业系苦相。谓依业受苦不得自在。是故当
T32n1667_p0585c14U知。一切染法悉无有相。皆因无明而生起故。
T32n1667_p0585c15U复次觉与不觉有二种相。一同相二异相。言
T32n1667_p0585c16U同相者。如种种瓦器皆同土相。如是无漏无
T32n1667_p0585c17U明种种幻用。皆同真相。是故佛说。一切众生
T32n1667_p0585c18U无始已来常入涅。菩提非可修相。非可生
T32n1667_p0585c19U相。毕竟无得。无有色相而可得见。见色相者
T32n1667_p0585c20U当知皆是随染幻用。非是智色不空之相。以
T32n1667_p0585c21U智相不可得故。广如彼说。言异相者。如种种
T32n1667_p0585c22U瓦器各各不同。此亦如是。无漏无明种种幻
T32n1667_p0585c23U用相差别故。复次生灭因缘者。谓诸众生依
T32n1667_p0585c24U心意识转。此义云何。以依阿赖耶识有无明
T32n1667_p0585c25U不觉起。能见能现能取境界分别相续。说名
T32n1667_p0585c26U为意。此意复。有五种异名。一名业识。谓无明
T32n1667_p0585c27U力不觉心动。二名转识。谓依动心能见境相。
T32n1667_p0585c28U三名现识。谓现一切诸境界相。犹如明镜现
T32n1667_p0585c29U众色像。现识亦尔。如其五境对至即现。无有
T32n1667_p0586a01U前后不由功力。四名智识。谓分别染净诸差
T32n1667_p0586a02U别法。五名相续识。谓恒作意相应不断。任持
T32n1667_p0586a03U过去善恶等业令无失坏。成熟现未苦乐等
T32n1667_p0586a04U报使无违越。已曾经事忽然忆念。未曾经事
T32n1667_p0586a05U妄生分别。是故三界一切皆以心为自性。离
T32n1667_p0586a06U心则无六尘境界何以故。一切诸法以心为
T32n1667_p0586a07U主从妄念起。凡所分别皆分别自心。心不见
T32n1667_p0586a08U心无相可得。是故当知。一切世间境界之相。
T32n1667_p0586a09U皆依众生无明妄念而得建立。如镜中像无体
T32n1667_p0586a10U可得。唯从虚妄分别心转心生则种种法生。
T32n1667_p0586a11U心灭则种种法灭故。言意识者。谓一切凡夫
T32n1667_p0586a12U依相续识执我我所。种种妄取六种境界。亦
T32n1667_p0586a13U名分离识。亦名分别事识。以依见爱等熏而
T32n1667_p0586a14U增长故。无始无明熏所起识。非诸凡夫二乘
T32n1667_p0586a15U智慧之所能知。解行地菩萨始学观察。法身
T32n1667_p0586a16U菩萨能少分知。至究竟地犹未知尽。唯有如
T32n1667_p0586a17U来能总明了。此义云何。以其心性本来清净。
T32n1667_p0586a18U无明力故染心相现虽有染心而常明洁无有
T32n1667_p0586a19U改变。复以本性无分别故。虽复遍生一切境界
T32n1667_p0586a20U而无变易。以不觉一法界故不相应。无明分
T32n1667_p0586a21U别起生诸染心。如是之义甚深难测。唯佛能
T32n1667_p0586a22U知非余所了。此所生染心有六种别。一执相
T32n1667_p0586a23U应染。声闻缘觉及信相应地诸菩萨能远离。
T32n1667_p0586a24U二不断相应染。信地菩萨勤修力能少分离。
T32n1667_p0586a25U至净心地永尽无余。三分别智相应染。从具
T32n1667_p0586a26U戒地乃至具慧地能少分离。至无相行地方得
T32n1667_p0586a27U永尽。四现色不相应染。此色自在地之所除
T32n1667_p0586a28U灭。五见心不相应染。此心自在地之所除灭。
T32n1667_p0586a29U六根本业不相应染。此从菩萨究竟地入如
T32n1667_p0586b01U来地之所除灭。不觉一法界者。始从信地观
T32n1667_p0586b02U察起行。至净心地能少分离。入如来地方得
T32n1667_p0586b03U永尽。相应义者。心分别异。染净分别异。知相
T32n1667_p0586b04U缘相同。不相应义者即心不觉常无别异。知
T32n1667_p0586b05U相缘相不同。染心者。是烦恼障。能障真如根
T32n1667_p0586b06U本智故无明者。是所知障。能障世间业自在
T32n1667_p0586b07U智故。此义云何。以依染心。执着无量能取
T32n1667_p0586b08U所取虚妄境界。违一切法平等之性。一切法
T32n1667_p0586b09U性平等寂灭无有生相。无明不觉妄与觉违。
T32n1667_p0586b10U是故于一切世间种种境界差别业用。皆悉
T32n1667_p0586b11U不能如实而知
T32n1667_p0586b12U复次分别心生灭相者。有二种别。一粗谓相
T32n1667_p0586b13U应心。二细谓不相应心。粗中之粗凡夫智境。
T32n1667_p0586b14U粗中之细及细中之粗菩萨智境。此二种相。
T32n1667_p0586b15U皆由无明熏习力起。然依因依缘。因是不觉
T32n1667_p0586b16U缘是妄境。因灭则缘灭。缘灭故相应心灭。因
T32n1667_p0586b17U灭故不相应心灭。问若心灭者云何相续。若
T32n1667_p0586b18U相续者云何言灭答实然。今言灭者。但心相
T32n1667_p0586b19U灭非心体灭。如水因风而有动相。以风灭故
T32n1667_p0586b20U动相即灭。非水体灭。若水灭者动相应断。以
T32n1667_p0586b21U无所依无能依故。以水体不灭动相相续。众
T32n1667_p0586b22U生亦尔。以无明力令其心动。无明灭故动相
T32n1667_p0586b23U即灭。非心体灭。若心灭者则众生断。以无所
T32n1667_p0586b24U依无能依故。以心体不灭心动相续
T32n1667_p0586b25U复次以四种法熏习义故。染净法起无有断
T32n1667_p0586b26U绝。一净法。谓真如二染因。谓无明。三妄心。
T32n1667_p0586b27U谓业识。四妄境谓六尘。熏习义者。如世衣服
T32n1667_p0586b28U非臭非香。随以物熏则有彼气。真如净法性
T32n1667_p0586b29U非是染。无明熏故则有染相。无明染法实无
T32n1667_p0586c01U净业。真如熏故说有净用。云何熏习染法不
T32n1667_p0586c02U断。所谓依真如故而起无明为诸染因。然此
T32n1667_p0586c03U无明即熏真如。既熏习已生妄念心。此妄念
T32n1667_p0586c04U心复熏无明。以熏习故不觉真法。以不觉故
T32n1667_p0586c05U妄境相现。以妄念心熏习力故。生于种种差
T32n1667_p0586c06U别执着。造种种业。受身心等众苦果报。妄境
T32n1667_p0586c07U熏义有二种别。一增长分别熏。二增长执取
T32n1667_p0586c08U熏。妄心熏义亦二种别。一增长根本业识熏。
T32n1667_p0586c09U令阿罗汉辟支佛一切菩萨受生灭苦。二增
T32n1667_p0586c10U长分别事识熏。令诸凡夫受业系苦。无明熏
T32n1667_p0586c11U义亦二种别。一根本熏。成就业识义。二见爱
T32n1667_p0586c12U熏。成就分别事识义。云何熏习净法不断。谓
T32n1667_p0586c13U以真如熏于无明。以熏习因缘力故。令妄念
T32n1667_p0586c14U心厌生死苦求涅乐。以此妄心厌求因缘
T32n1667_p0586c15U复熏真如。以熏习故则自信己身有真如法
T32n1667_p0586c16U本性清净。知一切境界唯心妄动毕竟无有。
T32n1667_p0586c17U以能如是如实知故。修远离法。起于种种诸
T32n1667_p0586c18U随顺行。无所分别无所取着。经于无量阿僧
T32n1667_p0586c19U只劫。惯习力故无明则灭。无明灭故心相不
T32n1667_p0586c20U起。心不起故境界相灭。如是一切染因染缘
T32n1667_p0586c21U及以染果。心相都灭名得涅。成就种种自
T32n1667_p0586c22U在业用。妄心熏义有二种别。一分别事识熏。
T32n1667_p0586c23U令一切凡夫二乘厌生死苦。随已堪能趣无
T32n1667_p0586c24U上道。二意熏。令诸菩萨发心勇猛。速疾趣入
T32n1667_p0586c25U无住涅。真如熏义亦二种别。一体熏。二用
T32n1667_p0586c26U熏。体熏者。所谓真如从无始来具足一切无
T32n1667_p0586c27U量无漏。亦具难思胜境界用。常无间断熏众
T32n1667_p0586c28U生心。以此力故令诸众生厌生死苦求涅乐
T32n1667_p0586c29U自信己身有真实法发心修行。问若一切众
T32n1667_p0587a01U生同有真如等皆熏习。云何而有信不信者。
T32n1667_p0587a02U从初发意乃至涅。前后不同无量差别。如
T32n1667_p0587a03U是一切悉应齐等。答虽一切众生等有真如。
T32n1667_p0587a04U然无始来无明厚薄无量差别过恒沙数。我
T32n1667_p0587a05U见爱等缠缚烦恼亦复如是。唯如来智之所
T32n1667_p0587a06U能知。故令信等前后差别。又诸佛法有因有
T32n1667_p0587a07U缘。因缘具足事乃成办。如木中火性。是火正
T32n1667_p0587a08U因若无人知或有虽知而不施功。欲令出火
T32n1667_p0587a09U梵烧木者无有是处。众生亦尔。虽有真如体
T32n1667_p0587a10U熏因力。若不遇佛诸菩萨等善知识缘。或虽
T32n1667_p0587a11U不修胜行不生智慧不断烦恼。能得涅无
T32n1667_p0587a12U有是处。又复虽有善知识缘。傥内无真如熏
T32n1667_p0587a13U习因力。必亦不能厌生死苦求涅乐。要因
T32n1667_p0587a14U缘具足乃能如是。云何具足。谓自相续中有
T32n1667_p0587a15U熏习力。诸佛菩萨慈悲摄护。乃能厌生死苦
T32n1667_p0587a16U信有涅。种诸善根修习成熟。以是复值诸
T32n1667_p0587a17U佛菩萨示教利喜。令修胜行乃至成佛入于
T32n1667_p0587a18U涅。用熏者。即是众生外缘之力有无量义。
T32n1667_p0587a19U略说二种。一差别缘。二平等缘。差别缘者。谓
T32n1667_p0587a20U诸众生从初发心乃至成佛。蒙佛菩萨等诸
T32n1667_p0587a21U善知识。随所应化而为现身。或为父母或为
T32n1667_p0587a22U妻子。或为眷属或为仆使。或为知友或作怨
T32n1667_p0587a23U家。或复示现天王等形。或以四摄或以六度。
T32n1667_p0587a24U乃至一切菩提行缘。以大悲柔软心广大福
T32n1667_p0587a25U智藏。熏所应化一切众生。令其见闻及以
T32n1667_p0587a26U忆念如来等形增长善根。此缘有二。一近
T32n1667_p0587a27U缘。速得菩提故。二远缘。久远方得故。此二差
T32n1667_p0587a28U别复各二种。一增行缘。二入道缘
T32n1667_p0587a29U平等缘者。谓一切诸佛及诸菩萨。以平等智
T32n1667_p0587b01U慧平等志愿。普欲拔济一切众生。任运相续
T32n1667_p0587b02U常无断绝。以此智愿熏众生故。令其忆念诸
T32n1667_p0587b03U佛菩萨。或见或闻而作利益。入净三昧随所
T32n1667_p0587b04U断障得无碍眼。于念念中一切世界平等现
T32n1667_p0587b05U见无量诸佛及诸菩萨。此体用熏复有二别。
T32n1667_p0587b06U一未相应。二已相应。未相应者。谓凡夫二乘
T32n1667_p0587b07U初行菩萨。以意意识熏。唯依信力修行。未得
T32n1667_p0587b08U无分别心修行。未与真如体相应故。未得自
T32n1667_p0587b09U在业修行。未与真如用相应故。已相应者。谓
T32n1667_p0587b10U法身菩萨得无分别心。与一切如来自体相
T32n1667_p0587b11U应故。得自在业与一切如来智用相应故。唯
T32n1667_p0587b12U依法力任运修行。熏习真如灭无明故。复次
T32n1667_p0587b13U染熏习。从无始来不断成佛乃断。净熏习。尽
T32n1667_p0587b14U于未来毕竟无断。以真如法熏习故。妄心则
T32n1667_p0587b15U灭法身显现。用熏习起故无有断
T32n1667_p0587b16U复次真如自体相者。一切凡夫声闻缘觉菩
T32n1667_p0587b17U萨诸佛无有增减。非前际生非后际灭常恒
T32n1667_p0587b18U究竟。从无始来本性具足一切功德。谓大智
T32n1667_p0587b19U慧光明义。遍照法界义。如实了知义。本性清
T32n1667_p0587b20U净心义。常乐我净义。寂静不变自在义。如
T32n1667_p0587b21U是等过恒沙数非同非异不思议佛法无有断
T32n1667_p0587b22U绝。依此义故名如来藏。亦名法身
T32n1667_p0587b23U问上说真如离一切相。云何今说具足一切
T32n1667_p0587b24U诸功德相
T32n1667_p0587b25U答虽实具有一切功德。然无差别相。彼一切
T32n1667_p0587b26U法皆同一味一真。离分别相无二性故。以依
T32n1667_p0587b27U业识等生灭相。而立彼一切差别之相。此云
T32n1667_p0587b28U何立。以一切法本来唯心实无分别。以不觉
T32n1667_p0587b29U故分别心起见有境界。名为无明。心性本净
T32n1667_p0587c01U无明不起。即于真如立大智慧光明义。若心
T32n1667_p0587c02U性见境则有不见之相。心性无见则无不见。
T32n1667_p0587c03U即于真如立遍照法界义。若心有动则非真
T32n1667_p0587c04U了知。非本性清净。非常乐我净。非寂静。是变
T32n1667_p0587c05U异不自在。由是具起过于恒沙虚妄杂染。以
T32n1667_p0587c06U心性无动故即立真实了知义。乃至过于恒
T32n1667_p0587c07U沙清净功德相义若心有起见有余境可分别
T32n1667_p0587c08U求。则于内法有所不足。以无边功德即一心
T32n1667_p0587c09U自性。不见有余法而可更求。是故满足过于
T32n1667_p0587c10U恒沙非异非一不可思议诸佛之法无有断
T32n1667_p0587c11U绝。故说真如名如来藏。亦复名为如来法身
T32n1667_p0587c12U复次真如用者。谓一切诸佛在因地时发大
T32n1667_p0587c13U慈悲。修行诸度四摄等行。观物同已普皆救
T32n1667_p0587c14U脱。尽未来际不限劫数。如实了知自他平等。
T32n1667_p0587c15U而亦不取众生之相。以如是大方便智。灭无
T32n1667_p0587c16U始无明证本法身。任运起于不思议业。种种
T32n1667_p0587c17U自在差别作用。周遍法界与真如等。而亦无
T32n1667_p0587c18U有用相可得。何以故。一切如来唯是法身。第
T32n1667_p0587c19U一义谛无有世谛境界作用。但随众生见闻
T32n1667_p0587c20U等故。而有种种作用不同
T32n1667_p0587c21U此用有二。一依分别事识。谓凡夫二乘心所
T32n1667_p0587c22U见者是名化身。此人不知转识影现。见从外
T32n1667_p0587c23U来取色分限。然佛化身无有限量。二依业识。
T32n1667_p0587c24U谓诸菩萨从初发心乃至菩萨究竟地心所见
T32n1667_p0587c25U者名受用身。身有无量色。色有无量相。相有
T32n1667_p0587c26U无量好。所住依果亦具无量功德庄严。随所
T32n1667_p0587c27U应见无量无边无际无断。非于心外如是而
T32n1667_p0587c28U见。此诸功德皆因波罗蜜等无漏行熏及不
T32n1667_p0587c29U思议熏之所成就。具无边喜乐功德相故亦
T32n1667_p0588a01U名报身。又凡夫等所见是其粗用。随六趣异
T32n1667_p0588a02U种种差别。无有无边功德乐相名为化身。初
T32n1667_p0588a03U行菩萨见中品用。以深信真如故得少分见。
T32n1667_p0588a04U知如来身无去无来无有断绝。唯心影现不
T32n1667_p0588a05U离真如。然此菩萨犹未能离微细分别。以未
T32n1667_p0588a06U入法身位故。净心菩萨见微细用。如是转胜
T32n1667_p0588a07U乃至菩萨究竟地中见之方尽。此微细用是
T32n1667_p0588a08U受用身。以有业识见受用身。若离业识则无
T32n1667_p0588a09U可见。一切如来皆是法身。无有彼此差别色
T32n1667_p0588a10U相。互相见故。问若佛法身无有种种差别色
T32n1667_p0588a11U相。云何能现种种诸色
T32n1667_p0588a12U答以法身是色实体故。能现种种色。谓从本
T32n1667_p0588a13U已来色心无二。以色本性即心自性。说名智
T32n1667_p0588a14U身。以心本性即色自性。说名法身。依于法身。
T32n1667_p0588a15U一切如来所现色身。遍一切处无有间断。十
T32n1667_p0588a16U方菩萨随所堪任随所愿乐。见无量受用身
T32n1667_p0588a17U无量庄严土各各差别。不相障碍无有断绝。
T32n1667_p0588a18U此所现色身一切众生心意识不能思量。以
T32n1667_p0588a19U是真如自在甚深用故
T32n1667_p0588a20U复次为令众生从心生灭门入真如门故。
T32n1667_p0588a21U令观色等相皆不成就。云何不成就。谓分析
T32n1667_p0588a22U粗色渐至微尘。复以方分析此微尘。是故若
T32n1667_p0588a23U粗若细一切诸色。唯是妄心分别影像实无
T32n1667_p0588a24U所有。推求余蕴渐至刹那。求此刹那相。别非
T32n1667_p0588a25U一无为之法。亦复如是。离于法界终不可得。
T32n1667_p0588a26U如是十方一切诸法应知悉然。犹如迷人谓
T32n1667_p0588a27U东为西方实不转。众生亦尔。无明迷故谓心
T32n1667_p0588a28U为动而实不动。若知动心即不生灭。即得入
T32n1667_p0588a29U于真如之门
T32n1667_p0588b01U大乘起信论卷上
【经文资讯】大正新修大藏经 第三十二册 No. 1667《大乘起信论》CBETA 电子佛典 V1.0 普及版
# Taisho Tripitaka Vol. 32, No. 1667 大乘起信论, CBETA Chinese Electronic Tripitaka V1.0, Normalized Version
=========================================================================
T32n1667_p0588b02U
T32n1667_p0588b03U
T32n1667_p0588b04U大乘起信论卷下
T32n1667_p0588b05U
T32n1667_p0588b06U　　　　马鸣菩萨造
T32n1667_p0588b07U　　　　大周于阗三藏实叉难陀
T32n1667_p0588b08U　　　　奉　制译
T32n1667_p0588b09U对治邪执者。一切邪执莫不皆依我见而
T32n1667_p0588b10U起。若离我见则无邪执。我见有二种。一人我
T32n1667_p0588b11U见。二法我见。人我见者。依诸凡夫说有五种。
T32n1667_p0588b12U一者如经中说。如来法身究竟寂灭犹如虚
T32n1667_p0588b13U空。凡愚闻之不解其义。则执如来性同于虚
T32n1667_p0588b14U空常恒遍有。为除彼执。明虚空相唯是分别
T32n1667_p0588b15U实不可得。有见有对待于诸色。以心分别说
T32n1667_p0588b16U名虚空。色既唯是妄心分别。当知虚空亦无
T32n1667_p0588b17U有体。一切境相唯是妄心之所分别。若离妄
T32n1667_p0588b18U心即境界相灭。唯真如心无所不遍。此是如
T32n1667_p0588b19U来自性如虚空义。非谓如空是常是有。二者
T32n1667_p0588b20U如经中说。一切世法皆毕竟空。乃至涅真
T32n1667_p0588b21U如法亦毕竟空。本性如是离一切相。凡愚闻
T32n1667_p0588b22U之不解其义。即执涅真如法唯空无物。为
T32n1667_p0588b23U除彼执明真如法身自体不空。具足无量性
T32n1667_p0588b24U功德故
T32n1667_p0588b25U三者如经中说。如来藏具足一切诸性功德
T32n1667_p0588b26U不增不减。凡愚闻已不解其义。则执如来藏
T32n1667_p0588b27U有色心法自相差别。为除此执。明以真如本
T32n1667_p0588b28U无染法差别。立有无边功德相。非是染相。四
T32n1667_p0588b29U者如经中说。一切世间诸杂染法。皆依如来
T32n1667_p0588c01U藏起。一切法不异真如。凡愚闻之不解其义。
T32n1667_p0588c02U则谓如来藏具有一切世间染法。为除此执。
T32n1667_p0588c03U明如来藏从本具有过恒沙数清净功德不异
T32n1667_p0588c04U真如。过恒沙数烦恼染法。唯是妄有本无自
T32n1667_p0588c05U性。从无始来未曾暂与如来藏相应。若如来
T32n1667_p0588c06U藏染法相应。而令证会息妄染者。无有是
T32n1667_p0588c07U处
T32n1667_p0588c08U五者如经中说。依如来藏有生死得涅。凡
T32n1667_p0588c09U愚闻之不知其义。则谓依如来藏生死有始。
T32n1667_p0588c10U以见始故复谓涅有其终尽。为除此执。明
T32n1667_p0588c11U如来藏无有初际。无明依之生死无始。若言
T32n1667_p0588c12U三界外更有众生始起者。是外道经中说。非
T32n1667_p0588c13U是佛教。以如来藏无有后际。证此永断生死
T32n1667_p0588c14U种子。得于涅亦无后际。依人我见四种见
T32n1667_p0588c15U生。是故于此安立彼四
T32n1667_p0588c16U法我见者。以二乘钝根。世尊。但为说人无我。
T32n1667_p0588c17U彼人便于五蕴生灭毕竟执着。怖畏生死妄
T32n1667_p0588c18U取涅。为除此执。明五蕴法本性不生。不生
T32n1667_p0588c19U故亦无有灭。不灭故本来涅。若究竟离分
T32n1667_p0588c20U别执着。则知一切染法净法皆相待立。是故
T32n1667_p0588c21U当知。一切诸法从本已来。非色非心非智非
T32n1667_p0588c22U识非无非有。毕竟皆是不可说相。而有言说
T32n1667_p0588c23U示教之者。皆是如来善巧方便。假以言语引
T32n1667_p0588c24U导众生。令舍文字入于真实。若随言执义增
T32n1667_p0588c25U妄分别。不生实智不得涅
T32n1667_p0588c26U分别修行正道相者。谓一切如来得道正因。
T32n1667_p0588c27U一切菩萨发心修习。令现前故。略说发心有
T32n1667_p0588c28U三种相。一信成就发心。二解行发心。三证发
T32n1667_p0588c29U心。信成就发心者。依何位修何行。得信成就
T32n1667_p0589a01U堪能发心。当知是人依不定聚。以法熏习善
T32n1667_p0589a02U根力故。深信业果行十善道。厌生死苦求无
T32n1667_p0589a03U上觉。值遇诸佛及诸菩萨。承事供养修行诸
T32n1667_p0589a04U行。经十千劫信乃成就。从是已后。或以诸佛
T32n1667_p0589a05U菩萨教力。或以大悲。或因正法将欲坏灭。以
T32n1667_p0589a06U护法故而能发心。既发心已入正定聚毕竟
T32n1667_p0589a07U不退。住佛种性胜因相应。或有众生。久远已
T32n1667_p0589a08U来善根微少。烦恼深厚覆其心故。虽值诸佛
T32n1667_p0589a09U及诸菩萨承事供养。唯种人天受生种子。或
T32n1667_p0589a10U种二乘菩提种子。或有虽求大菩提道。然根
T32n1667_p0589a11U不定或进或退。或有值佛及诸菩萨供养承
T32n1667_p0589a12U事修行诸行。未得满足十千大劫。中间遇缘
T32n1667_p0589a13U而发于心。遇何等缘。所谓或见佛形相。或供
T32n1667_p0589a14U养众僧。或二乘所教。或见他发心。此等发心
T32n1667_p0589a15U皆悉未定。若遇恶缘或时退堕二乘地故
T32n1667_p0589a16U复次信成就发心。略说有三。一发正直心。如
T32n1667_p0589a17U理正念真如法故。二发深重心。乐集一切诸
T32n1667_p0589a18U善行故。三发大悲心。愿拔一切众生苦故。问
T32n1667_p0589a19U一切众生一切诸法皆同一法界。无有二相。
T32n1667_p0589a20U据理但应正念真如。何假复修一切善行救
T32n1667_p0589a21U一切众生
T32n1667_p0589a22U答不然。如摩尼宝本性明洁在矿秽中。假使
T32n1667_p0589a23U有人勤加忆念。而不作方便不施功力。欲求
T32n1667_p0589a24U清净终不可得。真如之法亦复如是。体虽明
T32n1667_p0589a25U洁具足功德。而被无边客尘所染。假使有人
T32n1667_p0589a26U勤加忆念。而不作方便不修诸行。欲求清净
T32n1667_p0589a27U终无得理。是故要当集一切善行救一切众
T32n1667_p0589a28U生。离彼无边客尘垢染显现真法
T32n1667_p0589a29U彼方便行略有四种。一行根本方便。谓观一
T32n1667_p0589b01U切法本性无生。离于妄见不住生死。又观一
T32n1667_p0589b02U切法因缘和合业果不失。起于大悲修诸善
T32n1667_p0589b03U行。摄化众生不住涅。以真如离于生死涅
T32n1667_p0589b04U相故。此行随顺以为根本。是名行根本方
T32n1667_p0589b05U便。二能止息方便所谓惭愧及以悔过。此能
T32n1667_p0589b06U止息一切恶法令不增长。以真如离一切过
T32n1667_p0589b07U失相故。随顺真如止息诸恶。是名能止息方
T32n1667_p0589b08U便。三生长善根方便。谓于三宝所起爱敬心。
T32n1667_p0589b09U尊重供养顶礼称赞。随喜劝请正信增长。乃
T32n1667_p0589b10U至志求无上菩提。为佛法僧威力所护。业障
T32n1667_p0589b11U清净善根不退。以真如离一切障具一切功
T32n1667_p0589b12U德故。随顺真如修行善业。是名生长善根方
T32n1667_p0589b13U便。四大愿平等方便。谓发誓愿尽未来际。平
T32n1667_p0589b14U等救拔一切众生。令其安住无余涅。以知
T32n1667_p0589b15U一切法本性无二故。彼此平等故。究竟寂灭
T32n1667_p0589b16U故。随顺真如此三种相发大誓愿。是名大愿
T32n1667_p0589b17U平等方便
T32n1667_p0589b18U菩萨如是发心之时。则得少分见佛法身。能
T32n1667_p0589b19U随愿力现八种事。谓从兜率天宫来下入胎
T32n1667_p0589b20U住胎出。胎出家成佛转法轮般涅。然犹未
T32n1667_p0589b21U得名为法身。以其过去无量世来有漏之业
T32n1667_p0589b22U未除断故。或由恶业受于微苦。愿力所持非
T32n1667_p0589b23U久被系。有经中说。信成就发心菩萨。或有退
T32n1667_p0589b24U堕恶趣中者。此为初学心多懈怠不入正位。
T32n1667_p0589b25U以此语之令增勇猛非如实说
T32n1667_p0589b26U又此菩萨一发心后。自利利他修诸苦行。心
T32n1667_p0589b27U无怯弱尚不畏堕二乘之地。况于恶道。若闻
T32n1667_p0589b28U无量阿僧o劫勤修种种难行苦行方始得
T32n1667_p0589b29U佛。不惊不怖。何况有起二乘之心及堕恶趣。
T32n1667_p0589c01U以决定信一切诸法从本已来性涅故。解
T32n1667_p0589c02U行发心者当知转胜。初无数劫将欲满故。于
T32n1667_p0589c03U真如中得深解故。修一切行皆无着故。此菩
T32n1667_p0589c04U萨知法性离悭贪相是清净施度。随顺修行
T32n1667_p0589c05U檀那波罗蜜。知法性离五欲境无破戒相是
T32n1667_p0589c06U清净戒度。随顺修行尸罗波罗蜜。知法性无
T32n1667_p0589c07U有苦恼离嗔害相是清净忍度。随顺修行羼
T32n1667_p0589c08U提波罗蜜。知法性离身心相无有懈怠是清
T32n1667_p0589c09U净进度。随顺修行毗梨耶波罗蜜。知法性无
T32n1667_p0589c10U动无乱是清净禅度。随顺修行禅那波罗蜜。
T32n1667_p0589c11U知法性离诸痴是清净慧度。随顺修行般
T32n1667_p0589c12U若波罗蜜
T32n1667_p0589c13U证发心者。从净心地乃至菩萨究竟地证何
T32n1667_p0589c14U境界。所谓真如。以依转识说为境界。而实证
T32n1667_p0589c15U中无境界相。此菩萨以无分别智。证离言说
T32n1667_p0589c16U真如法身故。能于一念遍往十方一切世界。
T32n1667_p0589c17U供养诸佛请转法轮。唯为众生而作利益不
T32n1667_p0589c18U求听受美妙音词。或为怯弱众生故示大精
T32n1667_p0589c19U进。超无量劫速成正觉。成为懈怠众生故。经
T32n1667_p0589c20U于无量阿僧o劫。久修苦行方始成佛。如是
T32n1667_p0589c21U示现无数方便。皆为饶益一切众生。而实菩
T32n1667_p0589c22U萨种性诸根发心作证。皆悉同等无超过法。
T32n1667_p0589c23U决定皆经三无数劫成正觉故。但随众生世
T32n1667_p0589c24U界不同。所见所闻根欲性异。示所修行种种
T32n1667_p0589c25U差别。此证发心中有三种心。一真心。无有
T32n1667_p0589c26U分别故。二方便心。任运利他故。三业识心。微
T32n1667_p0589c27U细起灭故
T32n1667_p0589c28U又此菩萨福德智慧二种庄严悉圆满已。于
T32n1667_p0589c29U色究竟得一切世间最尊胜身。以一念相应
T32n1667_p0590a01U慧。顿拔无明根。具一切种智。任运而有不思
T32n1667_p0590a02U议业。于十方无量世界普化众生
T32n1667_p0590a03U问虚空无边故世界无边。世界无边故众生
T32n1667_p0590a04U无边。众生无边故心行差别亦复无边。如
T32n1667_p0590a05U是境界无有齐限难知难解。若无明断永无
T32n1667_p0590a06U心相。云何能了一切种。成一切种智
T32n1667_p0590a07U答一切妄境从本已来理实唯一心为性。一
T32n1667_p0590a08U切众生执着妄境。不能得知一切诸法第一
T32n1667_p0590a09U义性。诸佛如来无有执着。则能现见诸法实
T32n1667_p0590a10U性。而有大智显照一切染净差别。以无量无
T32n1667_p0590a11U边善巧方便。随其所应利乐众生。是故妄念
T32n1667_p0590a12U心灭。了一切种成一切种智
T32n1667_p0590a13U问若诸佛有无边方便。能于十方任运利益
T32n1667_p0590a14U诸众生者。何故众生不常见佛。或睹神变。或
T32n1667_p0590a15U闻说法
T32n1667_p0590a16U答如来实有如是方便。但要待众生其心清
T32n1667_p0590a17U净。乃为现身。如镜有垢色像不现。垢除则现。
T32n1667_p0590a18U众生亦尔。心未离垢。法身不现。离垢则现。云
T32n1667_p0590a19U何修习信分。此依未入正定众生说。何者为
T32n1667_p0590a20U信心。云何而修习。信有四种。一信根本。谓乐
T32n1667_p0590a21U念真如法故。二信佛具足无边功德。谓常乐
T32n1667_p0590a22U顶礼恭敬供养。听闻正法如法修行。回向一
T32n1667_p0590a23U切智故。三信法有大利益。谓常乐修行诸波
T32n1667_p0590a24U罗蜜故。四信正行僧。谓常供养诸菩萨众正
T32n1667_p0590a25U修自利利他行故。修五门行。能成此信。所谓
T32n1667_p0590a26U施门。戒门。忍门。精进门。止观门。云何修施
T32n1667_p0590a27U门。谓若见众生来从乞求。以己资财随力施
T32n1667_p0590a28U与。舍自悭着令其欢喜。若见众生危难逼迫。
T32n1667_p0590a29U方便救济令无怖畏。若有众生而来求法。以
T32n1667_p0590b01U己所解随宜为说。修行如是三种施时。不为
T32n1667_p0590b02U名闻不求利养。亦不贪着世间果报。但念自
T32n1667_p0590b03U他利益安乐。回向阿耨多罗三藐三菩提
T32n1667_p0590b04U云何修戒门。所谓在家菩萨当离杀生偷盗
T32n1667_p0590b05U邪淫妄言两舌恶口绮语悭贪嗔嫉谄诳邪
T32n1667_p0590b06U见。若出家者为欲折伏诸烦恼故。应离愦闹
T32n1667_p0590b07U常依寂静。修习止足头陀等行。乃至小罪心
T32n1667_p0590b08U生大怖惭愧悔责。护持如来所制禁戒。不令
T32n1667_p0590b09U见者有所讥嫌。能使众生舍恶修善云何修
T32n1667_p0590b10U忍门。所谓见恶不嫌遭苦不动。常乐观察甚
T32n1667_p0590b11U深句义
T32n1667_p0590b12U云何修精进门。所谓修诸善行心不懈退。当
T32n1667_p0590b13U念过去无数劫来。为求世间贪欲境界。虚受
T32n1667_p0590b14U一切身心大苦。毕竟无有少分滋味。为令未
T32n1667_p0590b15U来远离此苦。应勤精进不生懈怠。大悲利益
T32n1667_p0590b16U一切众生。其初学菩萨虽修行信心。以先世
T32n1667_p0590b17U来多有重罪恶业障故。或为魔邪所恼。或为
T32n1667_p0590b18U世务所缠。或为种种病缘之所逼迫。如是等
T32n1667_p0590b19U事为难非一。令其行人废修善品。是故宜应
T32n1667_p0590b20U勇猛精进。昼夜六时礼拜诸佛。供养赞叹忏
T32n1667_p0590b21U悔劝请。随喜回向无上菩提。发大誓愿无有
T32n1667_p0590b22U休息。令恶障销灭善根增长。云何修止观门。
T32n1667_p0590b23U谓息灭一切戏论境界是止义。明见因果生
T32n1667_p0590b24U灭之相是观义。初各别修渐次增长。至于成
T32n1667_p0590b25U就任运双行。其修止者。住寂静处结加趺坐
T32n1667_p0590b26U端身正意。不依气息。不依形色。不依形色。不依虚空。不
T32n1667_p0590b27U依地水火风。乃至不依见闻觉知。一切分别
T32n1667_p0590b28U想念皆除。亦遣除想以一切法不生不灭皆无
T32n1667_p0590b29U相故。前心依境次舍于境。后念依心复舍于
T32n1667_p0590c01U心。以心驰外境摄住内心。后复起心不取心
T32n1667_p0590c02U相。以离真如不可得故。行住坐卧于一切时
T32n1667_p0590c03U如是修行恒不断绝。渐次得入真如三昧。究
T32n1667_p0590c04U竟折伏一切烦恼。信心增长速成不退。若心
T32n1667_p0590c05U怀疑惑诽谤不信。业障所缠我慢懈怠。如是
T32n1667_p0590c06U等人所不能入
T32n1667_p0590c07U复次依此三昧证法界相。知一切如来法身
T32n1667_p0590c08U与一切众生身平等无二皆是一相。是故说
T32n1667_p0590c09U名一相三昧。若修习此三昧。能生无量三昧。
T32n1667_p0590c10U以真如是一切三昧根本处故。或有众生善
T32n1667_p0590c11U根微少。为诸魔外道鬼神惑乱。或现恶形以
T32n1667_p0590c12U怖其心。或示美色以迷其意。或现天形或菩
T32n1667_p0590c13U萨形。乃至佛形相好庄严。或说总持或说诸
T32n1667_p0590c14U度。或复演说诸解脱门。无怨无亲无因无果。
T32n1667_p0590c15U一切诸法毕竟空寂本性涅。或复令知过
T32n1667_p0590c16U去未来及他心事。辩才演说无滞无断。使其
T32n1667_p0590c17U贪著名誉利养。或数嗔数喜。或多悲多爱。或
T32n1667_p0590c18U恒乐昏寐。或久不睡眠。或身婴疹疾。或性不
T32n1667_p0590c19U勤策。或卒起精进即便休废。或情多疑惑不
T32n1667_p0590c20U生信受。或舍本胜行更修杂业。爱着世事溺
T32n1667_p0590c21U情从好。或令证得外道诸定。一日二日乃至
T32n1667_p0590c22U七日。住于定中得好饮食。身心适悦不饥不
T32n1667_p0590c23U渴。或复劝令受女等色。或令其饮食乍少乍
T32n1667_p0590c24U多。或使其形容或好或丑。若为诸见烦恼所
T32n1667_p0590c25U乱。即便退失往昔善根。是故宜应审谛观察。
T32n1667_p0590c26U当作是念。此皆以我善根微薄业障厚重。为
T32n1667_p0590c27U魔鬼等之所迷惑。如是知已。念彼一切皆唯
T32n1667_p0590c28U是心。如是思惟刹那即灭。远离诸相入真三
T32n1667_p0590c29U昧。心相既离真相亦尽。从于定起诸见烦恼
T32n1667_p0591a01U皆不现行。以三昧力坏其种故。殊胜善品随
T32n1667_p0591a02U顺相续。一切障难悉皆远离。起大精进恒无
T32n1667_p0591a03U断绝。若不修行此三昧者。无有得入如来种
T32n1667_p0591a04U性。以余三昧皆是有相。与外道共。不得值遇
T32n1667_p0591a05U佛菩萨故。是故菩萨于此三昧当勤修习。令
T32n1667_p0591a06U成就究竟。修此三昧。现身即得十种利益。一
T32n1667_p0591a07U者常为十方诸佛菩萨之所护念。二者不为
T32n1667_p0591a08U一切诸魔恶鬼之所恼乱。三者不为一切邪
T32n1667_p0591a09U道所惑。四者令诽谤深法重罪业障皆悉微
T32n1667_p0591a10U薄。五者灭一切疑诸恶觉观。六者于如来境
T32n1667_p0591a11U界信得增长。七者远离忧悔于生死中勇猛
T32n1667_p0591a12U不怯。八者远离x慢柔和忍辱常为一切世
T32n1667_p0591a13U间所敬。九者设不住定于一切时一切境中
T32n1667_p0591a14U烦恼种薄终不现起。十者若住于定不为一
T32n1667_p0591a15U切音声等缘之所动乱
T32n1667_p0591a16U复次若唯修止。心则沉没或生懈怠。不乐众
T32n1667_p0591a17U善远离大悲。是故宜应兼修于观。云何修耶。
T32n1667_p0591a18U谓当观世间一切诸法生灭不停。以无常故
T32n1667_p0591a19U苦。苦故无我。应观过去法如梦。现在法如电。
T32n1667_p0591a20U未来法如云。忽尔而起。应观有身悉皆不净。
T32n1667_p0591a21U诸虫秽污烦恼和杂。观诸凡愚所见诸法。于
T32n1667_p0591a22U无物中妄计为有。观察一切从缘生法。皆如
T32n1667_p0591a23U幻等毕竟无实。观第一义谛非心所行。不可
T32n1667_p0591a24U譬喻不可言说。观一切众生。从无始来皆因
T32n1667_p0591a25U无明熏习力故。受于无量身心大苦。现在未
T32n1667_p0591a26U来亦复如是无边无限难出难度。常在其中
T32n1667_p0591a27U不能觉察。甚为可愍。如是观已生决定智起
T32n1667_p0591a28U广大悲。发大勇猛立大誓愿。愿令我心离诸
T32n1667_p0591a29U颠倒断诸分别。亲近一切诸佛菩萨。顶礼供
T32n1667_p0591b01U养恭敬赞叹。听闻正法如说修行。尽未来际
T32n1667_p0591b02U无有休息。以无量方便拔济一切苦海众生。
T32n1667_p0591b03U令住涅第一义乐。作是愿已于一切时。随
T32n1667_p0591b04U己堪能修行自利利他之行。行住坐卧常勤
T32n1667_p0591b05U观察应作不应作。是名修观
T32n1667_p0591b06U复次若唯修观则心不止息。多生疑惑不随
T32n1667_p0591b07U顺第一义谛。不出生无分别智。是故止观应
T32n1667_p0591b08U并修行。谓虽念一切法皆无自性不生不灭
T32n1667_p0591b09U本来寂灭自性涅。而亦即见因缘和合善
T32n1667_p0591b10U恶业报不失不坏。虽念因缘善恶业报。而亦
T32n1667_p0591b11U即见一切诸法无生无性乃至涅。然修行
T32n1667_p0591b12U止者。对治凡夫乐着生死。亦治二乘执着生
T32n1667_p0591b13U死而生怖畏。修行观者。对治凡夫不修善根。
T32n1667_p0591b14U亦治二乘不起大悲狭劣心过。是故止观互
T32n1667_p0591b15U相助成不相舍离。若止观不具。必不能得无
T32n1667_p0591b16U上菩提
T32n1667_p0591b17U复次初学菩萨住此娑婆世界。或值寒热风
T32n1667_p0591b18U雨不时饥馑等苦。或见不善可畏众生。三毒
T32n1667_p0591b19U所缠邪见颠倒。弃背善道习行恶法。菩萨在
T32n1667_p0591b20U中心生怯弱。恐不可值遇诸佛菩萨。恐不能
T32n1667_p0591b21U成就清净信心。生疑欲退者应作是念。十方
T32n1667_p0591b22U所有诸佛菩萨。皆得大神通无有障碍。能以
T32n1667_p0591b23U种种善巧方便。救拔一切险厄众生。作是念
T32n1667_p0591b24U已发大誓愿。一心专念佛及菩萨。以生如是
T32n1667_p0591b25U决定心故。于此命终必得往生余佛刹中。见
T32n1667_p0591b26U佛菩萨信心成就永离恶趣。如经中说。若善
T32n1667_p0591b27U男子善女人。专念西方极乐世界阿弥陀佛。
T32n1667_p0591b28U以诸善根回向愿生决定得生。常见彼佛信
T32n1667_p0591b29U心增长永不退转。于彼闻法观佛法身。渐次
T32n1667_p0591c01U修行得入正位
T32n1667_p0591c02U云何利益分。如是大乘秘密句义今已略说。
T32n1667_p0591c03U若有众生。欲于如来甚深境界广大法中生
T32n1667_p0591c04U净信觉解心。入大乘道无有障碍。于此略论
T32n1667_p0591c05U当勤听受思惟修习。当知是人决定速成一
T32n1667_p0591c06U切种智。若闻此法不生惊怖。当知此人定绍
T32n1667_p0591c07U佛种速得授记。假使有人。化三千大千世界
T32n1667_p0591c08U众生。令住十善道。不如于须臾顷正思此法
T32n1667_p0591c09U过前功德无量无边。若一日一夜如说修行。
T32n1667_p0591c10U所生功德无量无边不可称说。假令十方一
T32n1667_p0591c11U切诸佛。各于无量阿僧o劫。说不能尽。以真
T32n1667_p0591c12U如功德无边际故。修行功德亦复无边。若于
T32n1667_p0591c13U此法生诽谤者。获无量罪。于阿僧o劫受大
T32n1667_p0591c14U苦恼。是故于此应决定信。勿生诽谤自害害
T32n1667_p0591c15U他断三宝种。一切诸佛依此修行成无上智。
T32n1667_p0591c16U一切菩萨由此证得如来法身。过去菩萨依
T32n1667_p0591c17U此得成大乘净信。现在今成未来当成。是故
T32n1667_p0591c18U欲成自利利他殊胜行者。当于此论勤加修
T32n1667_p0591c19U学
T32n1667_p0591c20U　我今已解释　　甚深广大义
T32n1667_p0591c21U　功德施群生　　令见真如法
T32n1667_p0591c22U大乘起信论卷下
