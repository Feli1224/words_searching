【经文资讯】大正新修大藏经 第三十二册 No. 1630《因明入正理论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 32, No. 1630 因明入正理论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T32n1630_p0011a21U
T32n1630_p0011a22U
T32n1630_p0011a23U　　No. 1630
T32n1630_p0011a24U因明入正理论一卷
T32n1630_p0011a25U
T32n1630_p0011a26U　　　　商羯罗主菩萨造
T32n1630_p0011a27U　　　　三藏法师玄奘奉　诏译
T32n1630_p0011a28U　能立与能破　　及似唯悟他
T32n1630_p0011a29U　现量与比量　　及似唯自悟
T32n1630_p0011b01U如是总摄诸论要义。此中宗等多言名为能
T32n1630_p0011b02U立。由宗因喻多言。开示诸有问者未了义
T32n1630_p0011b03U故。此中宗者。谓极成有法极成能别差别为
T32n1630_p0011b04U性。随自乐为所成立性。是名为宗。如有
T32n1630_p0011b05U成立声是无常
T32n1630_p0011b06U因有三相。何等为三。谓遍是宗法性。同品
T32n1630_p0011b07U定有性。异品遍无性。云何名为同品异品。谓
T32n1630_p0011b08U所立法均等义品。说名同品。如立无常瓶
T32n1630_p0011b09U等无常。是名同品。异品者。谓于是处无其
T32n1630_p0011b10U所立。若有是常见非所作。如虚空等。此中
T32n1630_p0011b11U所作性或勤勇无间所发性遍是宗法性。同
T32n1630_p0011b12U品定有性。异品遍无性。是无常等因
T32n1630_p0011b13U喻有二种。一者同法。二者异法。同法者若
T32n1630_p0011b14U于是处显因同品决定有性。谓若所作见
T32n1630_p0011b15U彼无常。譬如瓶等。异法者若于是处说所
T32n1630_p0011b16U立无。因遍非有。谓若是常见。非所作如虚
T32n1630_p0011b17U空等。此中常言表非无常。非所作言表无
T32n1630_p0011b18U所作。如有非有说名非有
T32n1630_p0011b19U已说宗等如是多言。开悟他时。说名能
T32n1630_p0011b20U立。如说声无常者是立宗言。所作性故者
T32n1630_p0011b21U是宗法言。若是所作见彼无常。如瓶等者
T32n1630_p0011b22U是随同品言。若是其常见非所作。如虚空
T32n1630_p0011b23U者是远离言。唯此三分说名能立
T32n1630_p0011b24U虽乐成立由与现量等相违故。名似立宗。
T32n1630_p0011b25U谓现量相违。比量相违。自教相违。世间相违。
T32n1630_p0011b26U自语相违。能别不极成。所别不极成。俱不极
T32n1630_p0011b27U成。相符极成。此中现量相违者。如说声非
T32n1630_p0011b28U所闻。比量相违者。如说瓶等是常。自教相
T32n1630_p0011b29U违者。如胜论师立声为常。世间相违者。如
T32n1630_p0011c01U说怀兔非月有故。又如说言人顶骨净。众
T32n1630_p0011c02U生分故。犹如螺贝。自语相违者。如言我母
T32n1630_p0011c03U是其石女。能别不极成者。如佛弟子对数论
T32n1630_p0011c04U师立声灭坏。所别不极成者。如数论师对
T32n1630_p0011c05U佛弟子说我是思。俱不极成者。如胜论师
T32n1630_p0011c06U对佛弟子立我以为和合因缘。相符极成
T32n1630_p0011c07U者。如说声是所闻。如是多言。是遣诸法自
T32n1630_p0011c08U相门故。不容成故。立无果故。名似立宗过
T32n1630_p0011c09U已说似宗。当说似因。不成不定及与相违。
T32n1630_p0011c10U是名似因
T32n1630_p0011c11U不成有四。一两俱不成。二随一不成。三犹豫
T32n1630_p0011c12U不成。四所依不成。如成立声为无常等若
T32n1630_p0011c13U言是眼所见性故。两俱不成。所作性故对
T32n1630_p0011c14U声显论。随一不成。于雾等性起疑惑时。为
T32n1630_p0011c15U成大种和合火有而有所说。犹豫不成。虚
T32n1630_p0011c16U空实有。德所依故。对无空论所依不成
T32n1630_p0011c17U不定有六。一共。二不共。三同品一分转异品
T32n1630_p0011c18U遍转。四异品一分转同品遍转。五俱品一分
T32n1630_p0011c19U转。六相违决定。此中共者。如言声常所量
T32n1630_p0011c20U性故。常无常品皆共此因。是故不定。为如
T32n1630_p0011c21U瓶等所量性故声是无常。为如空等所量
T32n1630_p0011c22U性故声是其常。言不共者。如说声常。所闻
T32n1630_p0011c23U性故。常无常品皆离此因。常无常外余非有
T32n1630_p0011c24U故。是犹豫因。此所闻性其犹何等。同品一分
T32n1630_p0011c25U转异品遍转者。如说声非勤勇无间所发
T32n1630_p0011c26U无常性故。此中非勤勇无间所发宗。以电空
T32n1630_p0011c27U等为其同品。此无常性于电等有。于空等
T32n1630_p0011c28U无。非勤勇无间所发宗。以瓶等为异品。于
T32n1630_p0011c29U彼遍有。此因以电瓶等为同法故。亦是
T32n1630_p0012a01U不定。为如瓶等无常性故。彼是勤勇无间所
T32n1630_p0012a02U发。为如电等无常性故。彼非勤勇无间所
T32n1630_p0012a03U发。异品一分转同品遍转者。如立宗言声
T32n1630_p0012a04U是勤勇无间所发。无常性故。勤勇无间所发
T32n1630_p0012a05U宗。以瓶等为同品。其无常性于此遍有。以
T32n1630_p0012a06U电空等为异品。于彼一分电等是有。空等
T32n1630_p0012a07U是无。是故如前亦为不定。俱品一分转者。
T32n1630_p0012a08U如说声常。无质碍故。此中常宗。以虚空极
T32n1630_p0012a09U微等为同品。无质碍性于虚空等有。于极
T32n1630_p0012a10U微等无。以瓶乐等为异品。于乐等有。于
T32n1630_p0012a11U瓶等无。是故此因以乐以空为同法故。亦
T32n1630_p0012a12U名不定。相违决定者。如立宗言声是无常。
T32n1630_p0012a13U所作性故。譬如瓶等。有立声常。所闻性故。
T32n1630_p0012a14U譬如声性。此二皆是犹豫因。故俱名不定
T32n1630_p0012a15U相违有四。谓法自性相违因。法差别相违
T32n1630_p0012a16U因。有法自相相违因。有法差别相违因等。此
T32n1630_p0012a17U中。法自相相违因者。如说声常。所作性故。或
T32n1630_p0012a18U勤勇无间所发性故。此因唯于异品中有。
T32n1630_p0012a19U是故相违。法差别相违因者。如说眼等必为
T32n1630_p0012a20U他用。积聚性故。如卧具等。此因如能成立眼
T32n1630_p0012a21U等必为他用。如是亦能成立所立法差别相
T32n1630_p0012a22U违积聚他用。诸卧具等为积聚他所受用
T32n1630_p0012a23U故。有法自相相违因者。如说有性非实非
T32n1630_p0012a24U德非业。有一实故。有德业故。如同异性。
T32n1630_p0012a25U此因如能成遮实等。如是亦能成遮有性。
T32n1630_p0012a26U俱决定故。有法差别相违因者。如即此因
T32n1630_p0012a27U即于前宗有法差别作有缘性。亦能成立与
T32n1630_p0012a28U此相违作非有缘性。如遮实等。俱决定故。
T32n1630_p0012a29U已说似因。当说似喻
T32n1630_p0012b01U似同法喻有其五种。一能立法不成。二所立
T32n1630_p0012b02U法不成。三俱不成。四无合。五倒合。似异法喻
T32n1630_p0012b03U亦有五种。一所立不遣。二能立不遣。三俱不
T32n1630_p0012b04U遣。四不离。五倒离。能立法不成者。如说声
T32n1630_p0012b05U常。无质碍故。诸无质碍见。彼是常犹如极
T32n1630_p0012b06U微。然彼极微所成立法常性是有。能成立法
T32n1630_p0012b07U无质碍无。以诸极微质碍性故。所立法不成
T32n1630_p0012b08U者。谓说如觉。然一切觉能成立法无质碍
T32n1630_p0012b09U有。所成立法常住性无。以一切觉皆无常故。
T32n1630_p0012b10U俱不成者。复有二种。有及非有。若言如瓶。
T32n1630_p0012b11U有俱不成。若说如空。对无空论。无俱不成。
T32n1630_p0012b12U无合者。谓于是处无有配合。但于瓶等。
T32n1630_p0012b13U双现能立所立二法。如言于瓶见所作性
T32n1630_p0012b14U及无常性。倒合者。谓应说言诸所作者皆是
T32n1630_p0012b15U无常。而倒说言诸无常者皆是所作。如是
T32n1630_p0012b16U名似同法喻品
T32n1630_p0012b17U似异法中。所立不遣者。且如有言诸无常者
T32n1630_p0012b18U见彼质碍。譬如极微。由于极微所成立法
T32n1630_p0012b19U常性不遣。彼立极微是常性故。能成立法
T32n1630_p0012b20U无质碍无。能立不遣者。谓说如业。但遣所
T32n1630_p0012b21U立。不遣能立。彼说诸业无质碍故。俱不遣
T32n1630_p0012b22U者。对彼有论。说如虚空。由彼虚空不遣
T32n1630_p0012b23U常性无质碍性。以说虚空是常性故。无质碍
T32n1630_p0012b24U故。不离者。谓说如瓶见无常性。有质碍性。
T32n1630_p0012b25U倒离者。谓如说言诸质碍者皆是无常。如
T32n1630_p0012b26U是等似宗因喻言。非正能立
T32n1630_p0012b27U复次为自开悟。当知唯有现比二量。此中。
T32n1630_p0012b28U现量谓无分别。若有正智于色等义离名
T32n1630_p0012b29U种等所有分别。现现别转。故名现量。言比
T32n1630_p0012c01U量者。谓藉众相而观于义。相有三种。如
T32n1630_p0012c02U前已说。由彼为因。于所比义有正智生。
T32n1630_p0012c03U了知有火或无常等。是名比量。于二量中
T32n1630_p0012c04U即智名果。是证相故。如有作用而显现故。
T32n1630_p0012c05U亦名为量
T32n1630_p0012c06U有分别智。于义异转。名似现量。谓诸有智
T32n1630_p0012c07U了瓶衣等分别而生。由彼于义不以自相
T32n1630_p0012c08U为境界故。名似现量。若似因智为先所起
T32n1630_p0012c09U诸似义智。名似比量。似因多种。如先已说。
T32n1630_p0012c10U用彼为因。于似所比诸有智生。不能正
T32n1630_p0012c11U解名似比量
T32n1630_p0012c12U复次若正显示能立过失。说名能破。谓初能
T32n1630_p0012c13U立缺减过性。立宗过性。不成立性。不定因性。
T32n1630_p0012c14U相违因性及喻过性。显示此言开晓问者。
T32n1630_p0012c15U故名能破。若不实显能立过言名似能破。
T32n1630_p0012c16U谓于圆满能立显示缺减性言。于无过宗
T32n1630_p0012c17U有过宗言。于成就因不成因言。于决定因
T32n1630_p0012c18U不定因言。于不相违因相违因言。于无过
T32n1630_p0012c19U喻有过喻言。如是言说名似能破。以不能
T32n1630_p0012c20U显他宗过失。彼无过故。且止斯事
T32n1630_p0012c21U　已宣少句义　　为始立方隅
T32n1630_p0012c22U　其间理非理　　妙辩于余处
T32n1630_p0012c23U因明入正理论一卷
T32n1630_p0012c24U因明入正理论后序
T32n1630_p0012c25U因明入正理论者盖乃抗辩标宗摧邪显正之
T32n1630_p0012c26U闷阈也因谈照实。明彰显理入言趣本。正以
T32n1630_p0012c27U离邪。论之者。较言旨归。审明要会也。昔应符
T32n1630_p0012c28U道树兹义备焉。登庸鹿林斯风扇矣。六师稽
T32n1630_p0013a01U颡而卷舌。十仙请命以知归。非天灵曜寝
T32n1630_p0013a02U光邪津鼓浪。同恶孔炽。繁有徒。所以世亲
T32n1630_p0013a03U弘盛烈于前。陈那纂遗芳于后。扬真殄谬夷
T32n1630_p0013a04U难解纷。至矣。神功备详余论。粤有天主菩萨
T32n1630_p0013a05U亚圣挺生。博综研详。聿修前绪。撰略精秘。逗
T32n1630_p0013a06U适时机。启以八门通其二益。芟夷五分取定
T32n1630_p0013a07U三支。其义简而彰。其文约而显。西方时彦钻
T32n1630_p0013a08U仰弥深。自非履此通规。未足预其高论。大唐
T32n1630_p0013a09U皇帝乘时启圣。阐金镜而运金轮。纳录嗣明。
T32n1630_p0013a10U振玉鼓而调玉烛。洞敷玄化。载缉彝章。k
T32n1630_p0013a11U慧炬而鉴昏城。舣智舟而济苦海。我三藏法
T32n1630_p0013a12U师玄奘。神悟爽^峻节冠群。行四勤如不及。
T32n1630_p0013a13U瞻三宗而好问。汉地先达各擅专门。寓目必
T32n1630_p0013a14U察其微。纳心并殚其妙。嗟乎圣迹[帛*系]远。像教
T32n1630_p0013a15U陵夷。未尝不临讹文以喟然。抚疑义而太
T32n1630_p0013a16U息。望葱山而高视。期鹫峰而远游。既而冒险
T32n1630_p0013a17U乘危。询师访道。行达北印度迦湿弥罗国。属
T32n1630_p0013a18U大论师僧伽耶舍。稽疑八藏考决五乘。论师
T32n1630_p0013a19U以大义磐根嘉其素蓄。唯因明妙术诲其未
T32n1630_p0013a20U喻。梵音觏止水释于怀。后于中印度摩竭陀
T32n1630_p0013a21U国。遇尸罗跋陀罗菩萨。更广其例。触类而
T32n1630_p0013a22U长。优而柔之。于是遍谒遗灵备讯余烈。虽遇
T32n1630_p0013a23UE腹纵辩无前。风偃邪徒抑兼兹论。旋弘周
T32n1630_p0013a24U化景福会昌。粤以贞观二十一年秋八月六
T32n1630_p0013a25U日。于弘福寺。承诏译讫。弘福寺沙门明浚笔
T32n1630_p0013a26U受证文。弘福寺沙门玄谟证梵语。大总持寺
T32n1630_p0013a27U沙门玄应正字。大总持寺沙门道洪。实际寺
T32n1630_p0013a28U沙门明琰。罗汉寺沙门慧贵。宝昌寺沙门法
T32n1630_p0013a29U祥。弘福寺沙门文备。廓州法讲寺沙门道深。
T32n1630_p0013b01U蒲州栖岩寺沙门神泰。详证大义。银青光禄
T32n1630_p0013b02U大夫行左庶子高阳县开国男臣许敬宗奉诏
T32n1630_p0013b03U监译。三藏法师以虚已应物辟此幽关。义海
T32n1630_p0013b04U淼其无源。词峰峻而难仰。异方秀杰同禀亲
T32n1630_p0013b05U承笔记玄章并行于世。余以不敏妄忝吹嘘。
T32n1630_p0013b06U受旨证文偶兹嘉会。敢录时事贻诸后毗。胜
T32n1630_p0013b07U范鸿因无泯来际
