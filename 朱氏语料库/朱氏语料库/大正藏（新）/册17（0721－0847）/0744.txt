【经文资讯】大正新修大藏经 第十七册 No. 744《佛说除恐灾患经》
【版本记录】CBETA 电子佛典 V1.16 (Big5) 普及版，完成日期：2001/11/05
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 744 佛说除恐灾患经
# CBETA Chinese Electronic Tripitaka V1.16 (Big5) Normalized Version, Release Date: 2001/11/05
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0744_p0552a01U
T17n0744_p0552a02U　　No. 744
T17n0744_p0552a03U佛说除恐灾患经
T17n0744_p0552a04U
T17n0744_p0552a05U　　　　乞伏秦沙门释圣坚译
T17n0744_p0552a06U闻如是。一时佛游王舍城竹林精舍。与四部
T17n0744_p0552a07U弟子大众俱会。说上妙法。尔时维耶离国。
T17n0744_p0552a08U厉气疫疾。威猛赫赫。犹如炽火死亡无数。
T17n0744_p0552a09U无所归趣。无方疗救。国王大臣。长者居士。婆
T17n0744_p0552a10U罗门。集会博议。国遭灾患。非邪所摧。疫火
T17n0744_p0552a11U所烧。死亡无数。当以何义。设何方便。以除
T17n0744_p0552a12U灾害。婆罗门议言。当于诸城门。设祠祀坛。或
T17n0744_p0552a13U有议言。当于城中四衢路头。立大祠祀。禳
T17n0744_p0552a14U却害气。或有议言。当用白马白驼白牛白羊
T17n0744_p0552a15U白鸡白狗种种百头。而以祠祀镇厌解除。以
T17n0744_p0552a16U禳却之。时众会中。有一长者。名曰弹尼
T17n0744_p0552a17U(晋言才明)。奉佛五戒。修行十善。为清信士。谛证道
T17n0744_p0552a18U迹。时发议曰。唯听所言。国遭灾患。死亡无
T17n0744_p0552a19U数。如仁等议。害生救命。岂得然乎。以先世时
T17n0744_p0552a20U所行不善。今遭斯厄。当设方便。以善禳恶。
T17n0744_p0552a21U永无苦别。如何反倒。行害求安。长夜受苦。
T17n0744_p0552a22U无有出期。时诸大会。问才明曰。当设何议。
T17n0744_p0552a23U才明对曰。世有大怙。三千世界。天人之师。一
T17n0744_p0552a24U切覆护。慈愍众生。号名为佛。独步三界。若
T17n0744_p0552a25U能降致。光临国者。灾害可除。大众闻之。皆然
T17n0744_p0552a26U其议。莫不称善。才明又曰。佛无数劫。修治六
T17n0744_p0552a27U度。布施无限。国城财宝。象马车乘。头目髓
T17n0744_p0552a28U脑。肌体妻子。戒忍精进。一心智慧。每生自
T17n0744_p0552a29U克。不可计量。以求佛道。不为己身。但为众
T17n0744_p0552b01U生。救济危厄。消除众患。生老病死。地狱鬼
T17n0744_p0552b02U神畜生之苦。今成佛道。顺其本誓。周行济救。
T17n0744_p0552b03U授甘露药。消除众生。今世后世。苦毒之患。永
T17n0744_p0552b04U令获安。众会咸曰。如仁所言。甚诚大快。佛在
T17n0744_p0552b05U王舍。阿^世王。与吾国嫌。岂当听佛来至此
T17n0744_p0552b06U耶。或复有言。傥听佛来。时才明曰。佛兴出
T17n0744_p0552b07U世。救众生苦。犹如虚空。无所挂碍。谁能制
T17n0744_p0552b08U止。犹如日光。万物萌生。莫不蒙育。佛怜国
T17n0744_p0552b09U厄。必来无疑。但遣重使。贡遗琦珍。温辞雅
T17n0744_p0552b10U谢。诣阿^世。又别归佛。委命酸切。心虽怀
T17n0744_p0552b11U嫌。信使贤重。贡遗妙宝。辞理柔软。事无不
T17n0744_p0552b12U泰。自古已来。邻国不[怡-台+]。还相侵叛。皆由明
T17n0744_p0552b13U使。名宝重贡。软辞逊顺。而得和[怡-台+]。展转相
T17n0744_p0552b14U谓。思谁任使。尔时大众。国王大臣。长者居
T17n0744_p0552b15U士。皆同意言。唯清信士。长者才明。是佛弟
T17n0744_p0552b16U子。可以为使。往行请佛。所以者何。先众开建
T17n0744_p0552b17U请佛之议。便告才明。唯仁可往。诣王舍国。与
T17n0744_p0552b18U王相问。求请佛来。尔时才明。受使欲往。于
T17n0744_p0552b19U时大众。皆起退坐。向佛方面。叉手长跪。五体
T17n0744_p0552b20U投地。以顶礼佛。跪告才明。佛天中天。慈悲喜
T17n0744_p0552b21U护。加于群生。唯怜鄙国遭遇大患。疾病死
T17n0744_p0552b22U亡。犹猛野火焚烧草木。普遭困厄。幸佛世尊。
T17n0744_p0552b23U犹冥求晓。寒愿朝阳。渴暑阴饮。病追良医。
T17n0744_p0552b24U迷者求导。唯愿世尊。垂降救济。授甘露法。
T17n0744_p0552b25U令得稣息。于是才明。受命为使。诣罗阅只。涉
T17n0744_p0552b26U路径达。到王舍城。诣门求通书命贡遗。时王
T17n0744_p0552b27U听见才明启言。奉使诣国。前虽不和。无他
T17n0744_p0552b28U重隙。故先致虔。除前不协。俱绥万民。佛兴于
T17n0744_p0552b29U世大慈普覆。国有重患。因命请佛。唯愿大王。
T17n0744_p0552c01U劝佛回光。顾临鄙国。救济灾患。冀蒙神佑。王
T17n0744_p0552c02U默思惟。适欲留佛。令不出国。无理得尔。非力
T17n0744_p0552c03U所制。佛以大慈。普许十方。等视憎爱。救济为
T17n0744_p0552c04U务。以是之故。不可留之。便告才明。可诣佛
T17n0744_p0552c05U所。宣贵国命。于是才明。辞诣竹林。行到精
T17n0744_p0552c06U舍。见佛世尊。尽虔礼敬。五体投地。右绕三
T17n0744_p0552c07U匝。长跪叉手。而白佛言。维耶离国。诸王大
T17n0744_p0552c08U臣。长者居士。遥礼佛足。唯天中天。普慈众
T17n0744_p0552c09U生。莫不蒙济。鄙国遭厄。唯愿世尊。垂恩降
T17n0744_p0552c10U光。怜愍苦厄。令得稣息。时佛默然。许其所
T17n0744_p0552c11U请。才明见佛受请许往。欢喜无量。时王舍国。
T17n0744_p0552c12U境内神o。天龙鬼神。知佛受请。当诣他国。莫
T17n0744_p0552c13U不躁动。惨然不悦。便现感应。语其国王阿^
T17n0744_p0552c14U世曰。大王如何。安然无忧。于今不久。当违
T17n0744_p0552c15U离佛。犹如婴儿失其二亲。喻行旷路断失水
T17n0744_p0552c16U浆。譬如猛寒亡失衣裳。今佛当行。国失恃怙。
T17n0744_p0552c17U其喻如是。王闻神o降应说是。情即怆然。甚
T17n0744_p0552c18U怀愁苦。默然思惟。众生顽愚。志性钝浊。今离
T17n0744_p0552c19U世尊。安从复得智慧之砺磨莹钝心。谁当济
T17n0744_p0552c20U其尘劳重愆。宿世重责。谁当诲除。一切众生。
T17n0744_p0552c21U重罪令轻。吾等久在生死牢狱。重关所闭。谁
T17n0744_p0552c22U当复以正法之钥开生死狱重关牢闭。吾等
T17n0744_p0552c23U普为劳垢。盛阳暑热所炙。安从复得佛清凉
T17n0744_p0552c24U教月精明珠。消除炎热。王即敕严驾。出诣
T17n0744_p0552c25U佛所。稽首佛足。右绕三匝。却坐常位。时佛为
T17n0744_p0552c26U王。说正法化。初中竟善。净身口意。清净微
T17n0744_p0552c27U妙。王心欢喜。叉手白佛。顷维耶离。使请世
T17n0744_p0552c28U尊。承已许往。心甚怀惨。无方留尊。唯垂矜
T17n0744_p0552c29U愍。特受鄙请。住宫三月。佛告王言。众生可
T17n0744_p0553a01U伤。若住三月。何时当周众苦厄者。吾无数劫。
T17n0744_p0553a02U苦身求道。为众生故。愿欲成佛。以甘露药。施
T17n0744_p0553a03U于众生。今愿已成。犹如有人合和神药。欲救
T17n0744_p0553a04U众患值遇病者。违其本誓。而不授与。则非良
T17n0744_p0553a05U医。若在江侧。见漂流人。不往救度。非贤士
T17n0744_p0553a06U宜。若于旷野。见失路者。不示正道。是则非
T17n0744_p0553a07U仁。吾以大慈。普愍众生。故游诸国。县邑村
T17n0744_p0553a08U落。救济众苦。赋甘露药。无恃者恃。无归者
T17n0744_p0553a09U归。王重白佛。唯垂慈恩。许受二月。佛故不
T17n0744_p0553a10U许。王重殷勤。长跪叉手。垂泣白言。命难可
T17n0744_p0553a11U保。犹露然灯。遇无常风。奄忽便灭。今与佛
T17n0744_p0553a12U别。何时当复更睹尊颜。幸受二月。佛重不许。
T17n0744_p0553a13U王便投身于佛足下。唯愿世尊。特加大慈。与
T17n0744_p0553a14U弟子众。许住一月。世尊不忍。即便许受。王便
T17n0744_p0553a15U还起。心悦怀敬。绕佛三匝。礼辞还宫。敕厨馔
T17n0744_p0553a16U具百味之饭。极令精好。鲜甘香洁。宫里张施。
T17n0744_p0553a17U缯彩幡盖。杂宝床机。O坐具。扫除缮治。香
T17n0744_p0553a18U汁洒地。众事办毕。明日时至。王于正路。遥
T17n0744_p0553a19U向世尊。烧香长跪。佛天中天。圣达知时。愿与
T17n0744_p0553a20U圣众回降神光。到宫蔬食。于时世尊。敕诸弟
T17n0744_p0553a21U子。法服执器。行诣王请。佛与圣众。俱到王
T17n0744_p0553a22U宫。王即尽虔。花香伎乐。宫门迎佛。入各就
T17n0744_p0553a23U坐。王自行水。周遍圣众。手自斟酌。百味饭
T17n0744_p0553a24U食。鲜洁香甘。一切平等。日日供养饭食卧具
T17n0744_p0553a25U疾药所须。令敕外宫。治填道路。种植街树。
T17n0744_p0553a26U七行街路。乃至江水。顿息帐幔。及床座具。严
T17n0744_p0553a27U饰幡盖。犹如天街。更新造作五百七宝盖。维
T17n0744_p0553a28U耶离国。闻佛当至。亦复平治七行阶路。种
T17n0744_p0553a29U植行树。帐幔床座。国王大臣。长者居士。各从
T17n0744_p0553b01U大众。出国迎佛。一月期满。佛与圣众。出宫临
T17n0744_p0553b02U路。王从大众。以花散佛。周遍覆地。大众来
T17n0744_p0553b03U集。犹秋水长投于大海。白明月珠。校七宝
T17n0744_p0553b04U盖。王以恭敬。手执奉上。以覆世尊。佛与大
T17n0744_p0553b05U众。寻路而行。至江水侧。时王上佛五百七宝
T17n0744_p0553b06U盖。大海龙王。亦复敬奉五百七宝盖。恒水诸
T17n0744_p0553b07U龙。亦俱上佛五百七宝盖。时天帝释。将诸天
T17n0744_p0553b08U众。亦复献佛五百七宝盖。时维耶离大众迎
T17n0744_p0553b09U者。服饰严丽。青马青车青盖青幡。服饰皆青。
T17n0744_p0553b10U赤马赤车。服饰皆赤。黄马黄车。服饰皆黄。白
T17n0744_p0553b11U马白车。服饰皆白。黑马黑车。服饰皆黑。色色
T17n0744_p0553b12U部别。将从无数。佛遥见之。告诸弟子。欲知
T17n0744_p0553b13U天帝出游观时威仪如是。维耶离国。奉迎上
T17n0744_p0553b14U佛五百七宝盖。各以其盖前至佛所。各白佛
T17n0744_p0553b15U言。佛天中天。普世覆盖。愿受盖施。佛受其
T17n0744_p0553b16U施。余留一盖。时诸大众。心各怀疑不审。为是
T17n0744_p0553b17U宿世积德行善之报。海龙恒龙。忉利天帝。
T17n0744_p0553b18U维耶离国。罗阅只王。各各奉上七宝妙盖。同
T17n0744_p0553b19U时俱会。又疑何故。不受一盖。于是阿难。知众
T17n0744_p0553b20U怀疑。长跪叉手。前白佛言。惟天中天。大众
T17n0744_p0553b21U普疑。今日何缘。有是二千五百七宝宝盖。同
T17n0744_p0553b22U时俱至。奉上世尊。为是前世善本报乎。今现
T17n0744_p0553b23U福耶。唯愿世尊。决一切疑。佛告阿难。一心专
T17n0744_p0553b24U听。今当决除汝等所疑。乃往过去无央数劫
T17n0744_p0553b25U时。有转轮圣王。名曰摩调(晋言大天)。典主四域。
T17n0744_p0553b26U王有千子。七宝导从。王末少子。见其父王七
T17n0744_p0553b27U宝御盖。还问母曰。我当何时得服此盖以自
T17n0744_p0553b28U光饰。母言惟子。王千子中。汝最末小。若无
T17n0744_p0553b29U大王。太子承嗣。若太子崩。以次承继。展转
T17n0744_p0553c01U千子。汝骨朽腐。未央得盖。重问母曰。无盖
T17n0744_p0553c02U望耶。因闻有死。形骸当朽。宿福追逮。悚然心
T17n0744_p0553c03U恐。惟人生世。必当有死。因报母曰。唯愿见
T17n0744_p0553c04U听。舍家学道。母甚愍伤。不违其愿。母告之
T17n0744_p0553c05U曰。听汝舍家。若卿道成。要还见吾。尔乃相
T17n0744_p0553c06U听。对曰如敕。道成当还。即诣林薮。除剃须
T17n0744_p0553c07U发。被着法服。静处勤修。精进不懈。竭尽尘
T17n0744_p0553c08U劳。成缘觉道。游行诸国。县邑村落。福度众
T17n0744_p0553c09U生。所种善本。忽忆母要。便上升空。犹如雁
T17n0744_p0553c10U王。还本国宫。与母相见。阖宫大小。见道士
T17n0744_p0553c11U神通。莫不欢喜。王诸榕八万四千。共请令
T17n0744_p0553c12U住。道士慈仁。不逆一切。便受其请。诸榕
T17n0744_p0553c13U辈。于宫后园。为设庐窟。止宿其中。举宫供
T17n0744_p0553c14U养衣食床卧疾药所须。朝暮礼事。一切世间。
T17n0744_p0553c15U壮者皆老。强健必病。生者皆死。时辟支佛。于
T17n0744_p0553c16U其宫园。便舍寿命。举宫榕。薪油花香。供养
T17n0744_p0553c17U以礼。敛骨起塔。朝暮礼拜。烧香然灯。时王大
T17n0744_p0553c18U天。巡四域还。临幸后园。见有此塔。顾问侍
T17n0744_p0553c19U臣。何故有是。榕对曰。此是圣王最下少子。
T17n0744_p0553c20U离家学道。于此寿终。为立是塔。因重发问。是
T17n0744_p0553c21U谁之子。何缘舍家。便召其母。而问之曰。是卿
T17n0744_p0553c22U子耶。对曰唯尔。又复问曰。何缘学道。其母白
T17n0744_p0553c23U王。是儿往昔见王出游。即还见问。王七宝盖。
T17n0744_p0553c24U不审何时在我上旋。妾便告言。太子应继。承
T17n0744_p0553c25U嗣圣王。展转千子。汝骨朽败。永无盖望。子
T17n0744_p0553c26U闻妾言。惨然畏死。求行学道。妾辄听之。勤学
T17n0744_p0553c27U道成。妾等请住供养尽寿。建立此塔。王复问
T17n0744_p0553c28U曰。子以盖故。行学道耶。对曰如是。王愍其子
T17n0744_p0553c29U不得盖故。学道尽寿。生不得盖。今便以盖。覆
T17n0744_p0554a01U其塔上。王因发愿。今以此盖。奉得道塔。缘是
T17n0744_p0554a02U福报。愿成佛道。济度众生生老病死。王心悚
T17n0744_p0554a03U然。知世非常。无免死者。因立太子。承嗣圣
T17n0744_p0554a04U位。王舍四域。七宝千子。八万四千。后宫
T17n0744_p0554a05U女。除剃须发。行作沙门。静处学道。修四净
T17n0744_p0554a06U行。慈悲喜护。毕其形寿。上生梵天。佛告大
T17n0744_p0554a07U众。于卿等意。所志云何。王大天者。岂异人
T17n0744_p0554a08U乎。莫造斯观。则吾是也。时以一盖。上缘觉
T17n0744_p0554a09U塔。缘是福报。于此地上。为转轮王。不可称
T17n0744_p0554a10U数。上为天王。天上世间。受福无限。一盖余
T17n0744_p0554a11U福。吾应于世二千五百返为转轮王。主四天
T17n0744_p0554a12U下。阿难又问。世尊何故。不受一盖。佛言。
T17n0744_p0554a13U是吾一世转轮王福。所以舍置而不受者。以
T17n0744_p0554a14U此福报。施后末世受吾法化为弟子者。学士
T17n0744_p0554a15U学女。欲令此等不乏衣食床卧疾药。过去诸
T17n0744_p0554a16U佛。法没尽时。其有学道。或因恐怖。或因饥
T17n0744_p0554a17U穷。不得行道。正法没尽。其有末世。于吾法
T17n0744_p0554a18U化。舍家学道。被服法衣。称佛为师。畜妻养
T17n0744_p0554a19U子。此等皆尚得人供养。何况精勤修奉禁戒。
T17n0744_p0554a20U守净行者。至吾法尽。不得供养耶。罗阅只
T17n0744_p0554a21U王。敕其部界。令于江上更造新桥。佛与圣众。
T17n0744_p0554a22U得乘度江。维耶离国。亦复造桥。欲使佛过。
T17n0744_p0554a23U恒水诸龙。还相交编结龙为桥。请佛乘度。
T17n0744_p0554a24U时佛思惟。若乘罗阅只所造桥度。恐维耶离
T17n0744_p0554a25U国。及诸龙王。心怀微恨。乘维耶离所造桥
T17n0744_p0554a26U度。恐阿^世及龙怀恨。欲乘龙桥。恐二王
T17n0744_p0554a27U有恨。佛又思惟。今当分身。令于三桥皆有佛
T17n0744_p0554a28U过。佛垂临桥。王阿^世。与其将从数亿众
T17n0744_p0554a29U生。香花杂宝伎乐。供养佛法圣众。王与群臣
T17n0744_p0554b01U一切大众。数亿千人。五体投地。自归悔过。垂
T17n0744_p0554b02U泣送佛。佛现神化。于二王桥及诸龙桥。皆现
T17n0744_p0554b03U有佛。与圣众俱。天龙鬼神。乘桥度江。王舍
T17n0744_p0554b04U国王。维耶离王。恒水诸龙。各自见其所作桥
T17n0744_p0554b05U上。佛将大众。乘桥度江。各不知见。更有佛
T17n0744_p0554b06U在余桥上独自见桥。佛登度江。佛适度
T17n0744_p0554b07U江已竟。见八万四千饿鬼。身出烟火。其中未
T17n0744_p0554b08U得道者。见此火皆恐怖。是何大火。譬如烧其
T17n0744_p0554b09U大山。见此大火。或来近水。或远于水。阿难悉
T17n0744_p0554b10U知一切人意。长跪叉手。白佛言。佛天中天。佛
T17n0744_p0554b11U至尊至重。天上天下最尊。一切众生。见此火
T17n0744_p0554b12U者。无不恐怖。此何等火。愿佛为一切众生。说
T17n0744_p0554b13U此何等之火。佛语阿难。此今饿鬼。先世不
T17n0744_p0554b14U逢佛。亦不闻法。亦不见比丘僧。亦不知世间
T17n0744_p0554b15U有罪福。生为饿鬼。如今见佛。奔趣归向。皆为
T17n0744_p0554b16U头面着地。长跪叉手。白佛言。佛天中天。至尊
T17n0744_p0554b17U至重。天上天下。怜愍一切众生飞蠕动有
T17n0744_p0554b18U形之类。佛为一切众生之父母。使我堕饿鬼
T17n0744_p0554b19U佛度我。我亦如一切众生之类。佛亦知饿鬼
T17n0744_p0554b20U先世所种。佛为一切众生故。问饿鬼前。世所
T17n0744_p0554b21U种行今为饿鬼。饿鬼曰。先身虽见佛。不知有
T17n0744_p0554b22U佛。虽见法不知有法。虽见比丘僧不知有比
T17n0744_p0554b23U丘僧。我亦不作福。教他人亦不作福。作福有
T17n0744_p0554b24U何等福。不作福有何种罪。见人作福。言恒笑
T17n0744_p0554b25U之。见人作罪。意常欢喜。佛问饿鬼。生此饿鬼
T17n0744_p0554b26U之中以来。至今更历几百年岁。饿鬼报言。我
T17n0744_p0554b27U生中七万岁。佛问饿鬼。生中七万岁。食饮何
T17n0744_p0554b28U种。为得何食。饿鬼报言。我先世种行至恶。遇
T17n0744_p0554b29U值小水。即化不见。至于大水。便为鬼神龙罗
T17n0744_p0554c01U刹所逐。言汝先世种恶。今何以来近此江海。
T17n0744_p0554c02U虽值大龙普天放雨。谓呼得雨渍其身。方
T17n0744_p0554c03U便砾石热沙。或值炭火以堕其身。佛问饿
T17n0744_p0554c04U鬼。生中七万岁。由来饮食何等。饿鬼报佛言。
T17n0744_p0554c05U或有世间父母亲里。称其名字。为作追福者。
T17n0744_p0554c06U便小得食。不作福者。不得饮食。诸饿鬼叉手
T17n0744_p0554c07U白佛言。从来饥渴。佛天中天。慈愍一切众生。
T17n0744_p0554c08U今赐饿鬼小饮食。佛语阿难。捉钵取水。用布
T17n0744_p0554c09U施饿鬼。阿难便捉钵取水。与饿鬼。饿鬼白佛
T17n0744_p0554c10U言。今此一钵水。不饱一人。况乃八万四千。佛
T17n0744_p0554c11U语诸饿鬼。八万四千。捉此钵水。至心布施佛
T17n0744_p0554c12U及诸弟子。诸八万四千饿鬼。捉此钵水。长跪
T17n0744_p0554c13U布施。以我先世不布施。今生饿鬼中。如今
T17n0744_p0554c14U无所有。持此钵水。布施佛及诸弟子。使诸饿
T17n0744_p0554c15U鬼缘此功德远离三恶道。后所生得师如佛
T17n0744_p0554c16U无异。饿鬼过水与阿难。阿难捉水与佛尝一
T17n0744_p0554c17U口。过与千二百五十弟子。各尝一口。佛语诸
T17n0744_p0554c18U饿鬼。入大江饮水。并可洗浴。江海龙鬼神。遮
T17n0744_p0554c19U不得洗浴饮水。佛语海龙王及诸鬼神。无极
T17n0744_p0554c20U之水何以爱惜。诸龙鬼神言。不惜此水。以饿
T17n0744_p0554c21U鬼不净故。佛语海龙王鬼神。卿身自从无数
T17n0744_p0554c22U劫以来。亦作此身。爱惜无极之水。卿后还
T17n0744_p0554c23U作此身。以悭贪故。生为饿鬼。诸海龙王鬼神。
T17n0744_p0554c24U闻佛言尽还入海。听诸饿鬼。尽得饮水饱满
T17n0744_p0554c25U洗浴。还出绕佛三匝。为佛作礼。叉手白佛言。
T17n0744_p0554c26U佛天中天。知当来过去何时。当脱此饿鬼之
T17n0744_p0554c27U身。佛言以一钵水故。后当弥勒佛出世人寿
T17n0744_p0554c28U八万四千岁。现诸饿鬼尽得人身。皆得阿罗
T17n0744_p0554c29U汉道。其诸众会。闻此布施功德者。皆得正
T17n0744_p0555a01U真道意。诸一切饿鬼。绕佛三匝。作礼而去。维
T17n0744_p0555a02U耶离国。诸王大臣。长者居士。国人无数。五体
T17n0744_p0555a03U作礼。自投佛足。归命三宝。香花伎乐。缯盖幢
T17n0744_p0555a04U幡。奉迎世尊华遍覆地。寻路供养。日日不绝。
T17n0744_p0555a05U至于国城。佛与圣众天龙鬼神。往于城门。以
T17n0744_p0555a06U金色臂德相之手。触城门阃。以梵清净八种
T17n0744_p0555a07U之声。而说偈言
T17n0744_p0555a08U　诸有众生类　　在土界中者
T17n0744_p0555a09U　行住于地上　　及虚空中者
T17n0744_p0555a10U　慈爱于众生　　令各安休息
T17n0744_p0555a11U　昼夜勤专精　　奉行众善法
T17n0744_p0555a12U说此偈已。地即为之六返大动。佛便入城。空
T17n0744_p0555a13U中鬼神。升空退散。地行鬼神。争门竞出。城
T17n0744_p0555a14U门不容。各各奔突。崩城而出。于时城中。诸有
T17n0744_p0555a15U不净。厕秽臭恶。下沉入地。高卑相从。沟坑皆
T17n0744_p0555a16U平。盲视聋听。哑语L行。狂者得正。病者除
T17n0744_p0555a17U愈。象马牛畜。悲呜相和。箜篌乐器。不鼓自
T17n0744_p0555a18U鸣。宫商调和。妇女珠环。相[敲-高+亭]妙响。器物[土*瓦]
T17n0744_p0555a19U罂。自然有声。柔软和畅。妙法之音。地中伏
T17n0744_p0555a20U藏。自然发出。一切众生。如遭热渴得清凉水
T17n0744_p0555a21U服饮澡浴泰然稣息。举城众病。除愈解脱。亦
T17n0744_p0555a22U复如是。佛与大众。便还出城。垂大慈哀。欲为
T17n0744_p0555a23U众生施大拥护。绕城周匝。门门咒愿。敷演妙
T17n0744_p0555a24U法。除凶致祥。普国疾患。灾疫悉除。国界尽
T17n0744_p0555a25U安。于是才明。前礼佛足。长跪叉手。白世尊
T17n0744_p0555a26U言。前许垂愍。唯愿明日。与诸大众。愍众生
T17n0744_p0555a27U故。回光顾临至舍蔬食。佛默听许。欢喜踊
T17n0744_p0555a28U跃。右绕三匝。礼佛而退。归家供办百味饭食。
T17n0744_p0555a29U清净香洁。色鲜味甘。严饰家裹悬缯幡盖。床
T17n0744_p0555b01U坐O。香汁洒地。散花烧香。供设备办。遥
T17n0744_p0555b02U于门中。长跪烧香。遥白佛言。幸时降神。尔时
T17n0744_p0555b03U世尊。敕诸弟子。着衣持钵。行诣长者才明受
T17n0744_p0555b04U请。即到其门。才明肃恭。花香伎乐。请佛入
T17n0744_p0555b05U舍。佛与圣众。以次就位。于时才明。执持金
T17n0744_p0555b06U瓶。躬行澡水。手自斟酌。上下平等。饭食毕
T17n0744_p0555b07U讫。重行澡水。长跪叉手。前白佛言。唯愿世
T17n0744_p0555b08U尊。垂四等心。更受三日如今之请。佛默便许。
T17n0744_p0555b09U于是才明。供佛圣众。种种香洁。如其初日。四
T17n0744_p0555b10U日已竟。以金色叠价直十万。次到上座。九
T17n0744_p0555b11U万价叠。以次转下。末下坐者万钱价叠。以
T17n0744_p0555b12U为哒浮Ｆ淦藜雌稹３す虿媸帧０资雷鹪弧Ｎ
T17n0744_p0555b13U天中天。慈加人物。愿留神光。受贱妾请。更住
T17n0744_p0555b14U四日。佛默然许。其妻供养。初日后日。至于
T17n0744_p0555b15U四日。饭食香洁。等无差异。四日已竟。又以金
T17n0744_p0555b16U色十万价叠。奉上世尊。次九万叠。最下万
T17n0744_p0555b17U钱。时才明子。起至佛前。长跪叉手。白世尊
T17n0744_p0555b18U言。惟天中天。已受父母各四日食。幸垂慈
T17n0744_p0555b19U哀怜愍。受我四日以请。佛亦默许。其子恭
T17n0744_p0555b20U勤。四日供养。饭食甘美。亦如父母。即以金
T17n0744_p0555b21U色十万价叠。奉献世尊。次坐九万。末下万
T17n0744_p0555b22U钱。子妇又起长跪。白佛世尊。弘慈已受公姑
T17n0744_p0555b23U及夫供养。幸如前比。复受四日。佛又默受。所
T17n0744_p0555b24U设肴膳。如前无异。亦至四日。亦以金色十
T17n0744_p0555b25U万价叠。次坐九万。下坐万钱。以为哒浮＞
T17n0744_p0555b26U家大小。于佛前坐。奉受训诲。佛为颁宣。敷演
T17n0744_p0555b27U四谛苦集尽道。八贤圣路。断除劳意二十二
T17n0744_p0555b28U结。证谛沟港。维耶离国。诸王大臣。长者居
T17n0744_p0555b29U士。合国人民。皆生心念。佛来至国。为独以
T17n0744_p0555c01U一才明故乎。意皆怀嫌。象马车步。皆共来集。
T17n0744_p0555c02U向才明家。欲坏其舍得见世尊。大众震动。响
T17n0744_p0555c03U响有声。佛悉预睹。故问阿难外有何声。阿难
T17n0744_p0555c04U白佛维耶离王。大臣长者。国人巨细。皆怀怨
T17n0744_p0555c05U心。世尊入国。才明请归。独固在家。至十六
T17n0744_p0555c06U日。余不得见。以此为嫌。故集会来。欲见世
T17n0744_p0555c07U尊。佛告阿难。出慰诸人。莫赍恨意。欲见佛
T17n0744_p0555c08U者。便听使入。阿难宣命。谓诸大众以启听入。
T17n0744_p0555c09U国王大臣。及一切人。闻佛教告。怒心霍除。无
T17n0744_p0555c10U余微恨。如雨淹尘。便入见佛。五体投地。稽首
T17n0744_p0555c11U佛足。大众浩浩。其舍不容。在外者众。佛悉慈
T17n0744_p0555c12U愍。化才明舍令为琉璃。表里清彻。悉通相见。
T17n0744_p0555c13U于是才明。为设床座。氍毹[登*毛]。种种食具。
T17n0744_p0555c14U水精琉璃。金银杂宝。以为器物。大众食讫。于
T17n0744_p0555c15U是才明。前白世尊及诸贵宾。居俭蔬食。枉屈
T17n0744_p0555c16U顾临。愿以食器及床座具。以相贡遗。时会大
T17n0744_p0555c17U众。莫不愕然。皆共叹[口*宅]。长者才明。立名不
T17n0744_p0555c18U妄。与德相副。兴设大施。贡遗宝器。莫不周
T17n0744_p0555c19U遍。家中财宝。岂可訾计四部弟子及与大
T17n0744_p0555c20U众。心皆怀疑。长者才明。有何功德。请佛大
T17n0744_p0555c21U众。至十六日。及王臣民。供养贡遗。周遍一
T17n0744_p0555c22U国。得服甘露。前世福耶。今世德乎。阿难即知
T17n0744_p0555c23U众会心疑。长跪叉手。前白佛言。大会怀疑。长
T17n0744_p0555c24U者才明。于何福田。广植德本。遭何明师。受其
T17n0744_p0555c25U教诲。今逮影报。财富无限。心明行净。先服甘
T17n0744_p0555c26U露。惟愿世尊。现说本行。决一切疑。佛告阿
T17n0744_p0555c27U难及诸大会。一心善听。今当解畅心之所疑。
T17n0744_p0555c28U往世有城。名波罗奈。去城不远。山名仙居。山
T17n0744_p0555c29U中池水。林树花果。快乐无比。世有佛时。与诸
T17n0744_p0556a01U弟子。游处其中。若世无佛。缘觉居中。若无缘
T17n0744_p0556a02U觉。外学神仙。则居其中。初无断绝。以是之
T17n0744_p0556a03U故。斯名仙居。时有缘觉。在山中止。早起澡
T17n0744_p0556a04U漱。法服持钵。出山求食。未至聚落。遇暴风
T17n0744_p0556a05U雨。去道不远。有官果园。中有园监。见有烟
T17n0744_p0556a06U出。道士往诣。报语主人。行遇风雨。幸听入
T17n0744_p0556a07U舍。向火曝衣。即请令入。取薪然火。为曝衣
T17n0744_p0556a08U裳。衣干体暖。风雨小歇。着衣欲出。园监问
T17n0744_p0556a09U曰。惟圣道士。欲何所至。答曰贤者。一切有
T17n0744_p0556a10U形。衣食为命。吾舍家学乞食自存。若不得
T17n0744_p0556a11U食。身命不济。诸根不定。不能思道。园监对
T17n0744_p0556a12U曰。贫家蔬食。色粗味酸。若垂甘受。幸住勿
T17n0744_p0556a13U行。缘觉答曰。学道求食。不着色味。充躯而
T17n0744_p0556a14U已。若相许食。便住不行。于是园监。便归取
T17n0744_p0556a15U饭。至家问妇。饭食办未。对曰已办。其国食
T17n0744_p0556a16U法。分饭别食。夫语妇曰。取吾分来。偶有要
T17n0744_p0556a17U客。欲以食之。妻即念言。夫为男子。当执劳
T17n0744_p0556a18U役。涉冒寒暑。假令不食。不能执劳。妾为女
T17n0744_p0556a19U人。在家闲处。可持妾分。以[仁-二+俟]此客。其子又
T17n0744_p0556a20U言。父母年老。便可自食。以我分与。其子妇
T17n0744_p0556a21U曰。公姑及夫。以许食客。妾年幼壮。堪忍饥
T17n0744_p0556a22U渴。乞以妾分。持用食客。大人便言。汝等各
T17n0744_p0556a23U各。善心欲施。可共减取众人之分。足以食客。
T17n0744_p0556a24U即便各减己之饭分。园监又念。道士衣裳。
T17n0744_p0556a25U裂坏形露。因问其妇。家中少有衣裳调无。其
T17n0744_p0556a26U妻对曰。家中惟有一领叠衣。会宾应门。更
T17n0744_p0556a27U共衣之。余无所有。夫答妇言。以前世时无所
T17n0744_p0556a28U惠施。今守贫贱。不及逮人。今者不施。贫穷下
T17n0744_p0556a29U贱。何时当竟。富贵豪尊。衣食自然者。皆是
T17n0744_p0556b01U前世惠施之福。今续惠施。无有厌足。我亦不
T17n0744_p0556b02U用。会客应门。改易服饰。取叠并饭。家属皆
T17n0744_p0556b03U往。到道士所。澡手奉食。道士食讫。澡漱涤
T17n0744_p0556b04U钵。四人奉叠。供授缘觉。即便衣之。缘觉不
T17n0744_p0556b05U以说法教化。现通神足悦寤众生。令发道
T17n0744_p0556b06U意。告主人曰。以能惠施供养道士。坚强汝
T17n0744_p0556b07U志。发弘誓愿。语竟升空。结交趺坐。住立经
T17n0744_p0556b08U行。变现缘觉。充满虚空。各各现化。身出水
T17n0744_p0556b09U出火。水不灭火。火不侵水。若干变化。乘空
T17n0744_p0556b10U飞行。还仙居山。园监眷属。欢喜踊跃。叉手作
T17n0744_p0556b11U礼。叩头求哀。便发誓愿。以今日惠施圣明神
T17n0744_p0556b12U圣道士。缘是福报。离三恶道地狱饿鬼畜生
T17n0744_p0556b13U之趣。所生之处。常共聚会。天上世间。饶富安
T17n0744_p0556b14U隐。觉慧道力。服甘露味。如圣明师。若遭明
T17n0744_p0556b15U师。神德殊胜。佛告大众。时园监者。则才明
T17n0744_p0556b16U是。妻息子妇皆是本人。尔时同心。施尊缘觉。
T17n0744_p0556b17U自是以来九十一劫。不更三涂。受弘福
T17n0744_p0556b18U报。天上世间。室家聚会。不相远离。尔时发
T17n0744_p0556b19U愿。愿服甘露。觉道得解。遭殊胜师。缘是之
T17n0744_p0556b20U故。今遭值我。得遇胜觉。无限无喻。今服甘
T17n0744_p0556b21U露。如其先师。尔时大会。闻佛颁宣。功德报
T17n0744_p0556b22U应。莫不欢喜。心悦意清。自归三宝。佛法圣
T17n0744_p0556b23U众。结除解。或受五戒。或舍家学。于是会
T17n0744_p0556b24U中。有四千人。皆得道迹。往来不还。无着之
T17n0744_p0556b25U果。无央数人。发大乘意。心不退转。于是世
T17n0744_p0556b26U尊。起出其舍。一切大众。稽首各退。佛与大
T17n0744_p0556b27U众。游至柰女林树精舍。柰女闻佛从大圣众
T17n0744_p0556b28U至其树园。心喜无量。即便严驾。与其仆从。诣
T17n0744_p0556b29U园见佛。到下宝车。如云降电。趋翔入园。如吉
T17n0744_p0556c01U利天。服饰姿容殊天玉女。园树诸天。莫不
T17n0744_p0556c02U回目。佛见其然。是魔使来。坏败净戒定慧解
T17n0744_p0556c03U脱度知见品。即以梵音告诸沙门。柰女来至。
T17n0744_p0556c04U各捡汝意。各自执持精进刀弓。皆自严办智
T17n0744_p0556c05U慧之矢。被定意铠。乘禁戒车。与尘劳战。汝等
T17n0744_p0556c06U当计女人所有欺诳。一切如金涂钱皮薄。如
T17n0744_p0556c07U蝇翅以覆恶秽。筋骨连缀。血肉之聚。目眵
T17n0744_p0556c08U唾。身体汗垢。若不洗拭。作是计念。观女人
T17n0744_p0556c09U身。以制迷惑色欲之意。谛观骨舍。束缚以筋。
T17n0744_p0556c10U涂以血肉。覆以衣服。饰以华彩。犹如画师立
T17n0744_p0556c11U墙以堑[泥/土]涂恶露画。以彩色女人之身。亦
T17n0744_p0556c12U复如是。当谛计知。除灭淫心。夫欲学道。先
T17n0744_p0556c13U调其心。后可获安。不先调心。后悔无及。邪行
T17n0744_p0556c14U迷旋。譬如枥马。临其寿终。愿与意违。终不解
T17n0744_p0556c15U脱。其有视色。心随惑者。无常计常。苦有乐
T17n0744_p0556c16U想。无我计我。不净净想。慧觉无常苦空不净。
T17n0744_p0556c17U达如是者。即离长途生死患难。佛以是教。告
T17n0744_p0556c18U诸弟子。皆共受持。一心奉行。柰女见佛。如日
T17n0744_p0556c19U出云。金光照耀。发清净意。五体投地。稽首
T17n0744_p0556c20U佛足。却坐一面。佛告柰女。女人情逸惑着
T17n0744_p0556c21U五欲。汝能御心。回屈诣佛所。乐妙法化。是
T17n0744_p0556c22U汝最利男子安重尘劳垢薄。乐受法化。此不
T17n0744_p0556c23U为奇。女人缠绵。尘劳罗网。盘旋周障。不识
T17n0744_p0556c24U出要。一切世间。苦空无常。不可怙恃。强疾侵
T17n0744_p0556c25U壮。老失颜色。死劫寿命。危侵安隐。欲离是
T17n0744_p0556c26U患。专精受法。勤修奉行。乃免斯苦。女人怨
T17n0744_p0556c27U憎。相遇甚恶。亦甚恋慕。恩爱之别。凡为女
T17n0744_p0556c28U人。每不远离于此二事。是故女人。当勤奉法。
T17n0744_p0556c29U可离怨会恩爱离别。不复遭遇生老病死。众
T17n0744_p0557a01U苦都灭。柰女闻佛若干妙化女人之秽。心怀
T17n0744_p0557a02U惭愧。即起长跪。叉手白佛。愿垂慈哀。与圣众
T17n0744_p0557a03U俱。至舍受食。佛即默受。于是柰女。稽首而
T17n0744_p0557a04U退。还归办具百味之食。甘脆精美。张施幡盖。
T17n0744_p0557a05U床座O。香汁洒地。烧香散花。长跪请佛。日
T17n0744_p0557a06U时已到。愿与圣众垂回临覆。佛与弟子。着
T17n0744_p0557a07U衣持钵。至柰女家。花香伎乐。请佛入舍。各就
T17n0744_p0557a08U坐位。手自斟酌。行水奉食。食讫澡漱。佛为广
T17n0744_p0557a09U说布施福报戒慎之果。天人快乐。不得长久。
T17n0744_p0557a10U危亡别离。不可恃怙。唯四圣谛。八贤圣路。
T17n0744_p0557a11U以获大安。永无忧患。心皆欢喜。疑除结解。得
T17n0744_p0557a12U须陀洹。众坐怀疑。柰女前世。有何功德。从树
T17n0744_p0557a13U花生。端正姝好。贤者阿难。知众怀疑。长跪叉
T17n0744_p0557a14U手。前白佛言。众坐悉疑。柰女前世。于何福
T17n0744_p0557a15U田。植何德本。今遇世尊。服甘露药。佛告阿
T17n0744_p0557a16U难。乃前过世。迦叶佛时。人寿二万岁。佛事
T17n0744_p0557a17U终竟。复舍寿命。尔时有王。名曰善颈。供养舍
T17n0744_p0557a18U利。起七宝塔。高一由延。一切众生。然灯烧
T17n0744_p0557a19U香。花盖缯彩。供养礼事。时有众女。欲供养
T17n0744_p0557a20U塔。便共相率。扫除塔地。时有狗粪。污秽塔
T17n0744_p0557a21U地。有一女人。手撮除弃。复有一女。见其以
T17n0744_p0557a22U手除地狗粪。便唾笑之曰。汝手以污不可复
T17n0744_p0557a23U近。彼女逆骂。汝弊淫物。水洗我手。便可得
T17n0744_p0557a24U净。佛天人师。敬意无已。手除不净。已便澡
T17n0744_p0557a25U手。绕塔求愿。今扫塔地。污秽得除。令我来世
T17n0744_p0557a26U劳垢消灭清净无秽。时诸女人。扫塔地者。今
T17n0744_p0557a27U此会中。诸女人是。尔时扫地。愿灭尘劳。服
T17n0744_p0557a28U甘露味。尔时以手。除狗粪女。今柰女是。尔时
T17n0744_p0557a29U发愿。不与污秽会。所生清净。以是福报。不因
T17n0744_p0557b01U胞胎臭秽之处。每因花生。以其尔时。发一恶
T17n0744_p0557b02U声。骂言淫女。故今受是淫女之名。佛为广说
T17n0744_p0557b03U善恶报应。天上世间。荣乐欢娱。三恶道苦。更
T17n0744_p0557b04U相吞啖。愁毒号哭。尔时众会。闻佛所说。归命
T17n0744_p0557b05U三尊。佛法圣众。除身口意。奉行十善。无央数
T17n0744_p0557b06U人。各于三乘。建立道意。一切欢喜。绕佛三
T17n0744_p0557b07U匝。作礼而去。于是世尊。还至精舍
T17n0744_p0557b08U佛说除恐灾患经