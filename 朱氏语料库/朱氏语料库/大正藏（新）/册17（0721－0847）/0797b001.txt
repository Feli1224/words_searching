【经文资讯】大正新修大藏经 第十七册 No. 797b《佛说贫穷老公经》
【版本记录】CBETA 电子佛典 V1.16 (Big5) 普及版，完成日期：2001/07/27
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，Monica 大德输入，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 797b 佛说贫穷老公经
# CBETA Chinese Electronic Tripitaka V1.16 (Big5) Normalized Version, Release Date: 2001/07/27
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as inputted by Miss Monica, CBETA OCR Group
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0797bp0743b21U
T17n0797bp0743b22U佛说贫穷老公经
T17n0797bp0743b23U
T17n0797bp0743b24U　　　　宋沙门释慧简译
T17n0797bp0743b25U闻如是。一时佛在舍卫国精舍中坐。与二
T17n0797bp0743b26U千比丘俱。时有一贫穷老公。年二百岁。眉
T17n0797bp0743b27U生秀毛。耳出于头。齿如齐贝。手过于膝。貌
T17n0797bp0743b28U而视之。似如有相。而贫穷辛苦。衣不盖形。
T17n0797bp0743b29U五体裸露。腹恒饥虚。行步时动。小有气息。
T17n0797bp0743c01U扶杖而来。求欲见佛。释梵侍门。敕不通之。
T17n0797bp0743c02U老公因大唤曰。吾虽贫贱民之厮下。千载
T17n0797bp0743c03U有幸。今得值佛。欲问罪福。求离众苦。我闻
T17n0797bp0743c04U世尊仁慈普逮。万物蒙赖。莫不受恩。是以
T17n0797bp0743c05U远来。乞一示见。而卿断我。既违我愿。有误
T17n0797bp0743c06U圣意。岂宜可尔乎。佛以知之。顾语阿难。汝
T17n0797bp0743c07U宁见长寿耆年有相老公。而罪未毕者乎。
T17n0797bp0743c08U阿难叉手白佛言。安有相福耆寿。而有罹
T17n0797bp0743c09U罪。罹罪之人。岂复有相。今在何许生所
T17n0797bp0743c10U未见。佛言。近在门外。释梵断之。可唤使
T17n0797bp0743c11U前。于是老公。匍匐寸进。为佛作礼。悲喜交
T17n0797bp0743c12U流。而白佛言。我生世不幸贫穷辛苦饥饿
T17n0797bp0743c13U寒冻。求死不得。活无所赖。人命至重。不能
T17n0797bp0743c14U自弃。闻佛在世。心独欢喜。昼夜发心。愿一
T17n0797bp0743c15U奉颜。由来十年。今始得果。向在门外。久
T17n0797bp0743c16U不得前。计欲还去。气力不堪。进退无路。
T17n0797bp0743c17U但恐命绝。秽污圣门。重增其罪。不悟天尊。
T17n0797bp0743c18U已哀矜之。得蒙前进。不夺本愿。如此而死
T17n0797bp0743c19U无复恨矣。惟欲速终。毕罪后世。愿得垂恩
T17n0797bp0743c20U施其上慧。佛言。人之受生。生死因缘。以多
T17n0797bp0743c21U因缘。致有罪根。今我为汝。说其本源。卿前
T17n0797bp0743c22U世时。生豪强大国明慧王家。时为太子。x
T17n0797bp0743c23U贵非凡。上为父母所爱。下为臣民所敬。用
T17n0797bp0743c24U此恣意。轻凌于人。高目大视。矜抗邈然。财
T17n0797bp0743c25U宝亿万。皆是民物。百姓贫弊。皆坐课敛。
T17n0797bp0743c26U惟知聚积财物。不肯布施。时有贫寒沙
T17n0797bp0743c27U门。名曰静志。从远国来。故往诣卿。所求不
T17n0797bp0743c28U多。惟法衣耳。而卿了不当。接遇之甚恶。既
T17n0797bp0743c29U不乞衣。又不与食。空坐着前。去复不听。昼
T17n0797bp0744a01U夜七日。水浆永绝。亦有气息。命在转烛。而
T17n0797bp0744a02U卿见此。方大欢喜聚人看之。以为快乐。边
T17n0797bp0744a03U有侍臣。而谏卿曰。太子莫尔。沙门慈恭。道
T17n0797bp0744a04U德内合。冻之不寒。饿之不饥。所以来乞。欲
T17n0797bp0744a05U为福耳。既不施与。安可穷逼。幸发遣之。勿
T17n0797bp0744a06U招其罪。太子答曰。此是何人。诈称道德。试
T17n0797bp0744a07U小困之。才令不死。正尔放去。无所忧也。即
T17n0797bp0744a08U便遣去驱逐出国。未出国界。十余里中。逢
T17n0797bp0744a09U遭饥贼。欲杀啖之。沙门言曰。我贫冻沙门。
T17n0797bp0744a10U羸瘦骨立。肉既腥臊。不中啖也。空当见杀。
T17n0797bp0744a11U而无所任。饿贼又曰。我饿困累日。但食
T17n0797bp0744a12U土耳。卿虽小瘦。故是肉也。终不相放。但当
T17n0797bp0744a13U就死。如此前却。纷纭良久。太子得知。便往
T17n0797bp0744a14U救曰。我以不能乞其衣食。宁当复令贼杀
T17n0797bp0744a15U之耶。贼见太子。皆叩头首过谢罪。放沙门
T17n0797bp0744a16U去。时沙门者。今弥勒菩萨是。x贵太子
T17n0797bp0744a17U者。今卿是也。故卿今日。受此贫穷之罪。坐
T17n0797bp0744a18U悭贪也。所以得长寿者。救活沙门之命也。
T17n0797bp0744a19U罪福报应。亦如影响。老公白佛。去事已尔。
T17n0797bp0744a20U愿毕于今。乞得以垂残之命。得作沙门
T17n0797bp0744a21U后生世世。常侍佛边。佛言善哉。应时老公。
T17n0797bp0744a22U须发堕地。法衣在身。体气强健。耳目聪明。
T17n0797bp0744a23U即得上慧。入三昧门。以偈赞佛
T17n0797bp0744a24U　我昔为太子　　不识仁义方
T17n0797bp0744a25U　x贵自放恣　　恃为大国王
T17n0797bp0744a26U　自谓无罪福　　此以可保常
T17n0797bp0744a27U　岂悟生死对　　于今受其殃
T17n0797bp0744a28U　从罪复蒙福　　得睹天中天
T17n0797bp0744a29U　能脱既往罪　　垂命入法门
T17n0797bp0744b01U　永离悭贪心　　长受智慧根
T17n0797bp0744b02U　世世侍佛边　　保持万劫存
T17n0797bp0744b03U于是老公比丘。说是偈已。礼佛而去
T17n0797bp0744b04U佛说贫穷老公经