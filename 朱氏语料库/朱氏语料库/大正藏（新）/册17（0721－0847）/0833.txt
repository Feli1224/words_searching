【经文资讯】大正新修大藏经 第十七册 No. 833《第一义法胜经》
【版本记录】CBETA 电子佛典 V1.16 (Big5) 普及版，完成日期：2001/07/27
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 833 第一义法胜经
# CBETA Chinese Electronic Tripitaka V1.16 (Big5) Normalized Version, Release Date: 2001/07/27
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0833_p0879b03U
T17n0833_p0879b04U　　No. 833 [No. 834]
T17n0833_p0879b05U第一义法胜经翻译之记
T17n0833_p0879b06U夫爱法者必深善根。涅经云。供佛二恒。
T17n0833_p0879b07U魏尚书令仪同高公。重法心成。生上财想。
T17n0833_p0879b08U博采梵文。广崇翻译。且第一义法胜经者。
T17n0833_p0879b09U诸法门中。此其髓也。公意殷诚。感之题额。
T17n0833_p0879b10U沙门昙林。瞿昙流支。兴和四年岁次壬戌。
T17n0833_p0879b11U九月一日甲子换文。始末四功。质义乃定。
T17n0833_p0879b12U五千五百七十六字
T17n0833_p0879b13U
T17n0833_p0879b14U
T17n0833_p0879b15U第一义法胜经
T17n0833_p0879b16U
T17n0833_p0879b17U　　　　元魏婆罗门瞿昙般若流支译
T17n0833_p0879b18U如是我闻。一时婆伽婆住伽耶城。成道未久。
T17n0833_p0879b19U与胜中胜诸比丘俱。九十九亿诸菩萨众。复
T17n0833_p0879b20U有二十八亿诸天。八万六千比丘比丘尼。优
T17n0833_p0879b21U婆塞优婆夷。六万力士。有十二亿尼干陀
T17n0833_p0879b22U众。八万四千五通仙人。五热炙身羸瘦肉尽。
T17n0833_p0879b23U唯有皮骨。腹皮着脊。头发成毡。伛身曲
T17n0833_p0879b24U体。着鹿皮衣。若树皮衣。手执澡罐俱至佛
T17n0833_p0879b25U所为欲诤斗
T17n0833_p0879b26U尔时世尊光明胜出端严殊特超过诸仙。如
T17n0833_p0879b27U黑山中须弥山王。如羊群中六牙象王。如
T17n0833_p0879b28U萤火虫显于日月。如芳华中曼陀罗华。如
T17n0833_p0879b29U鸟群中迦楼罗王两重端严。佛于诸仙亦复
T17n0833_p0879c01U如是。尔时世尊。入舍宝三昧。示现无量无
T17n0833_p0879c02U数神通。左右皆放无量光明。出无量亿如来
T17n0833_p0879c03U之身。出无量亿菩萨之身。出无量亿帝释天
T17n0833_p0879c04U王大梵天王世界尊主。复出无量百千罗汉。
T17n0833_p0879c05U复出无量多千比丘诸比丘尼诸优婆塞诸优
T17n0833_p0879c06U婆夷。复出无量转轮圣王。力转轮王。小转
T17n0833_p0879c07U轮王。汉不邻那。及陀毗罗。南国土人。得咒仙
T17n0833_p0879c08U人。边地处人。刹利大姓。及婆罗门。长者居士。
T17n0833_p0879c09U人非人等。种种异异诸色庄严。如是一切
T17n0833_p0879c10U有名字者。乃至天众。一切皆从如来身出
T17n0833_p0879c11U尔时大众皆生疑心。云何迭相瞻视。彼大众
T17n0833_p0879c12U中一切菩萨皆生欢喜。雨种种宝。乃至普雨
T17n0833_p0879c13U一切庄严
T17n0833_p0879c14U尔时世尊起舍宝三昧。师子奋迅观察十方。
T17n0833_p0879c15U即观察时周遍十方。乃至佛眼所见境界。一
T17n0833_p0879c16U切十方诸佛世界诸佛世尊。彼一切佛观察
T17n0833_p0879c17U娑婆如观手掌。彼一切佛皆现神通。如此世
T17n0833_p0879c18U尊释迦牟尼所现无异。彼诸如来身所化出。
T17n0833_p0879c19U乃至一切皆悉如是。来到世尊释迦牟尼众
T17n0833_p0879c20U会之所。既到此已。皆入世尊大众会中
T17n0833_p0879c21U尔时此会无量菩萨与恒河沙多诸比丘诸比
T17n0833_p0879c22U丘尼诸优婆塞优婆夷俱以不可说诸供养具
T17n0833_p0879c23U供养世尊。既供养已近如来住
T17n0833_p0879c24U如是天龙及诸夜叉。诸干闼婆。诸阿修罗。诸
T17n0833_p0879c25U迦楼罗。诸紧那罗摩[目*侯]罗伽人非人等。既见
T17n0833_p0879c26U世尊神通事已。皆至佛所
T17n0833_p0879c27U尔时十方诸来菩萨。无上供养供养世尊。既
T17n0833_p0879c28U供养已。六波罗蜜究竟所作座上而坐。如是
T17n0833_p0879c29U乃至人非人等。随自相似座上而坐
T17n0833_p0880a01U世尊所化。上去乃至阿迦尼吒诸天宫殿。下
T17n0833_p0880a02U去乃至阿鼻地狱。又到阿鼻地狱处已。彼十
T17n0833_p0880a03U方佛身所化出。一切皆入释迦牟尼一切毛
T17n0833_p0880a04U根。此处世尊释迦牟尼身所化出。一切皆入
T17n0833_p0880a05U十方佛身
T17n0833_p0880a06U尔时会中。有一菩萨摩诃萨名曰胜阴。从座
T17n0833_p0880a07U而起。整服一厢。右膝着地。合掌向佛。以偈
T17n0833_p0880a08U赞言
T17n0833_p0880a09U　人主甚希有　　速示诸世间
T17n0833_p0880a10U　本未曾有此　　魔军隐不现
T17n0833_p0880a11U　迭相瞻说言　　此事甚希有
T17n0833_p0880a12U　我何因来此　　为令破坏故
T17n0833_p0880a13U　我仙今非仙　　身瘦唯有皮
T17n0833_p0880a14U　老干无有乐　　不得此神通
T17n0833_p0880a15U　现神通不说　　除佛法棘刺
T17n0833_p0880a16U　佛弟子朝喜　　尊作佛法主
T17n0833_p0880a17U　众生希有想　　心清净欢喜
T17n0833_p0880a18U　诸天众皆言　　愿得佛人主
T17n0833_p0880a19U　此众会中住　　文殊师利向
T17n0833_p0880a20U　无量佛弟子　　相随在此会
T17n0833_p0880a21U　此文殊师利　　已多佛供养
T17n0833_p0880a22U　佛于此大众　　现种种神通
T17n0833_p0880a23U　此是何法相　　牟尼欲何为
T17n0833_p0880a24U　此众有疑心　　愿愍众生说
T17n0833_p0880a25U尔时如来以威神力。令众会中一大仙人名
T17n0833_p0880a26U光明炬。语彼胜阴大菩萨言。童子默然。童
T17n0833_p0880a27U子默然。我今难问。若能解释自清净者。如一
T17n0833_p0880a28U切智相应得名。若那罗延。摩醯首罗所作幻
T17n0833_p0880a29U化陀毗罗咒。如是作者此非奇特。如是幻化
T17n0833_p0880b01U凡人能成。不必是佛
T17n0833_p0880b02U尔时世尊。怡然微笑。观仙众已。即告大仙
T17n0833_p0880b03U光明炬言。慧命大仙。汝当难问。随汝力分。我
T17n0833_p0880b04U能清净
T17n0833_p0880b05U尔时大仙光明炬言。我问瞿昙。瞿昙为我一
T17n0833_p0880b06U一解说。一切众生从何处生。何者众生。何
T17n0833_p0880b07U因缘故劫尽炽燃。众生过去。何处和合而生
T17n0833_p0880b08U人中。何相得知众生身中微细内。我为一肘
T17n0833_p0880b09U量。为二肘量。为二指量。为一指量。为如大
T17n0833_p0880b10U麦。为如小麦。为当如豆。为如胡麻。为如芥
T17n0833_p0880b11U子
T17n0833_p0880b12U尔时世尊赞光明炬大仙人言。善哉大仙。善
T17n0833_p0880b13U哉善哉。汝大仙人。六十劫寿恒常修行。今
T17n0833_p0880b14U者如是相以问难。诸仙众中复有大仙。如
T17n0833_p0880b15U是思惟。我常林行不觉不知此光明炬大仙
T17n0833_p0880b16U命量。未有人说。沙门瞿昙云何得知
T17n0833_p0880b17U尔时世尊告光明炬大仙人言。大仙谛听善
T17n0833_p0880b18U思念之。今为汝说。如汝所问。一切众生何处
T17n0833_p0880b19U生者。如是之义无字无说。无明因缘。次第
T17n0833_p0880b20U乃至生老死等。而生众生。又复大仙。从于
T17n0833_p0880b21U因缘而生众生。所谓父母因缘而生。又复大
T17n0833_p0880b22U仙。父母和合是众生因谓迳劫起业风所吹
T17n0833_p0880b23U堕女根中。此是因缘。又复大仙。谓苦圣谛苦
T17n0833_p0880b24U集苦灭。及苦灭道圣谛所摄。名为众生。又五
T17n0833_p0880b25U取阴十八界等。名为众生。大仙当知。彼谛
T17n0833_p0880b26U阴界即是众生。不异于业。如是业者不异众
T17n0833_p0880b27U生。大仙当知。众生不减。众生不增
T17n0833_p0880b28U时大仙人问言。瞿昙。若诸众生不减不增。众
T17n0833_p0880b29U生何故。人天自在后时作狗。复作人天得自
T17n0833_p0880c01U在耶。佛言大仙。如汝所言是义不然。若有自
T17n0833_p0880c02U在则不属他。如是大仙。若身自在。云何后时
T17n0833_p0880c03U得不自在。大仙当知。如萤火虫起如是意。我
T17n0833_p0880c04U此光明能悉普遍照阎浮提。彼萤火虫所有
T17n0833_p0880c05U光明无有因缘能悉普遍照阎浮提。如是一
T17n0833_p0880c06U切不调御心无实自在。又复大仙。若自在者
T17n0833_p0880c07U烦恼减少狗。烦恼多狗则自在则不自在。亦
T17n0833_p0880c08U为自在。是则自在亦不自在。若狗自在烦恼
T17n0833_p0880c09U平等。是则众生不减不增
T17n0833_p0880c10U大仙人言。瞿昙岂不断烦恼耶。佛言大仙。烦
T17n0833_p0880c11U恼不了。我了烦恼非断烦恼。大仙人言。若如
T17n0833_p0880c12U是者汝则自在。佛言大仙。如是如是。以不实
T17n0833_p0880c13U故我则自在。大仙人言。瞿昙此言且止且住。
T17n0833_p0880c14U若瞿昙子向者说言。父母和合生众生者。多
T17n0833_p0880c15U有众生多相和合。多受欲乐少生众生。是义
T17n0833_p0880c16U云何。佛言大仙。我今当以譬喻问汝。如一
T17n0833_p0880c17U种子则生一树。一子一树生无量果。彼无量
T17n0833_p0880c18U果。有任种子。有不任者。此复云何。答言瞿
T17n0833_p0880c19U昙。风势因缘散失树子。佛言大仙。诸众生果
T17n0833_p0880c20U亦复如是。业风所散。大仙当知。有在藏中为
T17n0833_p0880c21U虫啮食。有为业风之所散坏。大仙当知。树等
T17n0833_p0880c22U少障。众生多碍。又复大仙。诸众生界从分
T17n0833_p0880c23U别起。大仙当知。诸众生界心心数法。处处转
T17n0833_p0880c24U行皆有攀缘。此义已说。如是大仙。诸众生
T17n0833_p0880c25U界从分别起
T17n0833_p0880c26U大仙闻已。作如是言。如是如是。瞿昙已净此
T17n0833_p0880c27U一难问。又复瞿昙。应当更说何义劫烧。佛言
T17n0833_p0880c28U大仙。以无常故。我如是说法界劫烧。大仙
T17n0833_p0880c29U当知。若地劫烧法界则二。如是有常亦有无
T17n0833_p0881a01U常。若如是者。一切如来不实语说。又复大
T17n0833_p0881a02U仙。若一切法皆悉无常变异不住。如来得名
T17n0833_p0881a03U一切智人。大仙闻已。为摩那婆如是说言。此
T17n0833_p0881a04U名乃是如实相应一切智名
T17n0833_p0881a05U佛言大仙。若使如来不放劫烧。一切众生不
T17n0833_p0881a06U知时节。不识劫名。不识斗时。不识善时。大
T17n0833_p0881a07U仙当知。若使如来不放劫烧。若善不善业果
T17n0833_p0881a08U报异。皆无知者。又复大仙。应知此是如来
T17n0833_p0881a09U方便放劫尽烧。大仙当知。诸众生等信劫尽
T17n0833_p0881a10U烧。畏当烧故。皆摄福德信于如来
T17n0833_p0881a11U又复大仙。譬如有蟒名曰涎呼。彼涎呼蟒。
T17n0833_p0881a12U眼亦能呼。耳亦能呼。鼻亦能呼。口亦能呼。
T17n0833_p0881a13U如是大仙。如来亦尔。以布施摄。爱语利益
T17n0833_p0881a14U同事等摄
T17n0833_p0881a15U又复大仙。譬如有人置金火中。非嗔金故置
T17n0833_p0881a16U之在火。为令善熟宝相应故。若宝相应则为
T17n0833_p0881a17U贵价。大仙当知。以是因缘打熟明净。如是
T17n0833_p0881a18U大仙。诸佛如来。非无因缘放劫尽烧。非有
T17n0833_p0881a19U众生劫火所烧
T17n0833_p0881a20U尔时大仙光明炬言。希有世尊。放劫烧火。无
T17n0833_p0881a21U一众生劫火所烧。佛言大仙。无一众生为如
T17n0833_p0881a22U来烧。又复大仙。譬如十方雨微细雨。如来
T17n0833_p0881a23U之数复多于是。十地菩萨亦复如是在上而
T17n0833_p0881a24U住。如是住已。皆以自手救诸众生。令使解
T17n0833_p0881a25U脱。大仙当知。如是众生见诸如来及诸菩萨
T17n0833_p0881a26U身色端严。如是见已复见劫尽。大火烧已见
T17n0833_p0881a27U自脱已。心生欢喜清净心生。如是愿言。我亦
T17n0833_p0881a28U如是度诸众生。我亦如是身色端严。我亦如
T17n0833_p0881a29U是身作金色。众生既起如是心已。有心解脱
T17n0833_p0881b01U即时证得阿罗汉者。有见劫火心生厌离。或
T17n0833_p0881b02U有证得须陀洹者。或有证得斯陀含者。或有
T17n0833_p0881b03U证得阿那含者。或有证得阿罗汉者。或有证
T17n0833_p0881b04U得缘觉道者。或有证得无生法忍。或有得上
T17n0833_p0881b05U不退地者。或有得生四天王处。或有得生三
T17n0833_p0881b06U十三天。或有得生夜摩天者。或有得生兜率
T17n0833_p0881b07U陀天者。或有得生化乐天者。有生他化自在
T17n0833_p0881b08U天者。有生梵天梵辅梵众。如是次第乃至有
T17n0833_p0881b09U生阿迦尼吒。如是有得转轮圣王。力转轮王。
T17n0833_p0881b10U天竺小王。如是大仙。乃至刹利。若婆罗门。若
T17n0833_p0881b11U长者等。大仙当知。以此方便。令见如来色身
T17n0833_p0881b12U相已。自见己身生大怖畏。得解脱已。知如来
T17n0833_p0881b13U恩。报如来恩。亲近如来听闻正法。既闻法已
T17n0833_p0881b14U如法修学不放逸行。以此方便。令诸众生不
T17n0833_p0881b15U入恶道。又复大仙。乃至几许十地菩萨。彼
T17n0833_p0881b16U眼境界所有地界。复过于此诸众生界。彼诸
T17n0833_p0881b17U众生见生死过。一切无余涅界入。大仙当
T17n0833_p0881b18U知。以此因缘放劫尽烧
T17n0833_p0881b19U尔时大仙名光明炬。心即思惟。此释迦子。六
T17n0833_p0881b20U波罗蜜具足大人第一胜人。不唤我字称言
T17n0833_p0881b21U大仙。我自试看是一切智非一切智。我今实
T17n0833_p0881b22U知是一切智。我今应当称其实名
T17n0833_p0881b23U尔时大仙名光明炬。既思惟已。即白佛言。大
T17n0833_p0881b24U功德聚无量智者。一切智者。更为我说彼诸
T17n0833_p0881b25U众生何处和合。佛言大仙。当知众生无处和
T17n0833_p0881b26U合。当知众生平等和合。是名和合。当知众生
T17n0833_p0881b27U一乘和合。是名和合。一切皆是菩萨和合。谓
T17n0833_p0881b28U在无余涅界处。大仙当知。众生如是无处
T17n0833_p0881b29U和合
T17n0833_p0881c01U大仙当知。譬如种种小河大河。入大海已皆
T17n0833_p0881c02U同一味。如是大仙。诸众生界诸漏尽已皆解
T17n0833_p0881c03U脱味。一切平等菩萨和合
T17n0833_p0881c04U又复大仙。若诸众生。生死海中而和合者。我
T17n0833_p0881c05U说彼合非是和合。又复大仙。譬如飞蛾风吹
T17n0833_p0881c06U和合。离风则散。如是大仙。诸众生界。迭互
T17n0833_p0881c07U业缚行地狱行生地狱中地狱和合。大仙当
T17n0833_p0881c08U知。众生如是迭互业缚行饿鬼行生饿鬼中
T17n0833_p0881c09U饿鬼和合。行畜生行生畜生中畜生和合。行
T17n0833_p0881c10U人天行生人天中人天和合
T17n0833_p0881c11U大仙复言。一切自在一切智者世间应供。更
T17n0833_p0881c12U为我说。云何得知此人中生某甲众生。何处
T17n0833_p0881c13U和合而来生此。佛言大仙。若有众生。于地
T17n0833_p0881c14U狱中和合而来。生人中者迭互相见则生恶
T17n0833_p0881c15U心。彼此相憎迭互相见。或有头痛。或放大
T17n0833_p0881c16U便。或失小便。大仙当知。此是地狱和合众
T17n0833_p0881c17U生。人中生相。人中若有如是相者。于地狱
T17n0833_p0881c18U中和合而来。应如是知
T17n0833_p0881c19U大仙复言。世界光明一切智者。更为我说。
T17n0833_p0881c20U云何得知于畜生中彼此和合来生人中。复
T17n0833_p0881c21U有何相。佛言大仙。若人前身于畜生中。和
T17n0833_p0881c22U合而来生人中者。迭互相见则生嗔心。更求
T17n0833_p0881c23U过短常相伺便欲为恼乱。大仙当知。此是畜
T17n0833_p0881c24U生和合众生人中生相。人中若有如是相者。
T17n0833_p0881c25U于畜生中和合而来。应如是知。又复大仙。
T17n0833_p0881c26U若人前身于饿鬼中和合而来生人中者。爱
T17n0833_p0881c27U乐臭气。性贪饮食。悭惜不施。于饿鬼中同
T17n0833_p0881c28U处来者。见其富乐则生嫉心。望他物。大
T17n0833_p0881c29U仙当知。此是饿鬼和合众生人中生相。人中
T17n0833_p0882a01U若有如是相者。于饿鬼中和合而来。应如是
T17n0833_p0882a02U知
T17n0833_p0882a03U又复大仙。若人前身于人道中异处和合复
T17n0833_p0882a04U为人者。彼人相见则生染心。人中若有如是
T17n0833_p0882a05U相者。本于人中和合而来。应如是知
T17n0833_p0882a06U彼大仙人问言。世尊。若天和合退生人中。
T17n0833_p0882a07U彼有何相。复云何知。佛言大仙。若人前身
T17n0833_p0882a08U天中和合来生人者。迭互相见乐看不舍。人
T17n0833_p0882a09U中若有如是相者。本于天中和合而来。应如
T17n0833_p0882a10U是知。大仙当知。众生如是和合因相
T17n0833_p0882a11U尔时大仙名光明炬。闻佛说已。心生欢喜。
T17n0833_p0882a12U而白佛言。世尊。若有不求一切智者。如是
T17n0833_p0882a13U众生。一切所作空无所获。尔时世尊告光明
T17n0833_p0882a14U炬大仙人言。如汝所问众生身内微细我者。
T17n0833_p0882a15U大仙当听。若有分别得众生者。彼则分别众
T17n0833_p0882a16U生细我。大仙当知。譬如有人生盲无眼。有
T17n0833_p0882a17U人问言。何者白色。于意云何。彼生盲人不
T17n0833_p0882a18U曾见色。能说如是一种色不。大仙答言。不
T17n0833_p0882a19U能说也。佛言。如是如是。大仙。彼生盲人眼
T17n0833_p0882a20U不曾见。故不能说。我亦如是。不见众生微
T17n0833_p0882a21U细内我。是故不说
T17n0833_p0882a22U又复大仙。眼非众生。如是非耳非鼻非舌非
T17n0833_p0882a23U身非意得众生名。又复大仙。非五取阴得众
T17n0833_p0882a24U生名。非十八界。非十二分十二因缘得众生
T17n0833_p0882a25U名。又复大仙。亦非内空得众生名。亦非外
T17n0833_p0882a26U空非内外空得众生名
T17n0833_p0882a27U大仙当知。眼念不住变异不停。如是耳鼻舌
T17n0833_p0882a28U身意等。皆念不住变异不停。如是大仙。五
T17n0833_p0882a29U阴亦尔。一念不住变异不停。如是大仙。三
T17n0833_p0882b01U十六种不净之物。皆念不住变异不停。如是
T17n0833_p0882b02U等中无众生名
T17n0833_p0882b03U又复大仙。色物和合数名众生。若人思量分
T17n0833_p0882b04U分观察。彼不得命。不得养育富特伽耶。亦
T17n0833_p0882b05U不得人摩那婆等
T17n0833_p0882b06U大仙当知。若有众生。如来不说四圣谛法。
T17n0833_p0882b07U若无众生则是如来。若不知法如和集取。如
T17n0833_p0882b08U心取得
T17n0833_p0882b09U尔时大仙光明炬言。世尊。我光明炬。自从
T17n0833_p0882b10U今日求一切智。世尊。若一大劫为一日夜。
T17n0833_p0882b11U数如是日三十为月。数如是月十二为岁。数
T17n0833_p0882b12U如是岁以成一劫。世尊。我宁如是无边劫中
T17n0833_p0882b13U常住火坑须弥楼山。高大乃至阿迦尼吒。我
T17n0833_p0882b14U宁如是无边劫中在彼山上。念念自堕投身
T17n0833_p0882b15U在地。如劫火烧五处炽然。我宁如是无边劫
T17n0833_p0882b16U中。常以如是五火自炙。世尊。我宁忍受如
T17n0833_p0882b17U是等苦。而终不能舍一切智。求一切智因缘
T17n0833_p0882b18U精进我不休息
T17n0833_p0882b19U尔时五通诸仙人等。皆近世尊。复从座起。
T17n0833_p0882b20U白世尊言。我从今日求阿耨多罗三藐三菩
T17n0833_p0882b21U提。如力所堪发勤精进。尔时世尊即于仙人
T17n0833_p0882b22U如是语已。眉间放光。其光名曰毗尼婆帝。
T17n0833_p0882b23U此光出已普照十方。彼十方处一切诸佛眉
T17n0833_p0882b24U间亦放如是光明。毗尼婆帝光明势力。令此
T17n0833_p0882b25U大地六种震动。谓震等震。动平等动。起平
T17n0833_p0882b26U等起。西高东下。南高北下。十方一切诸佛
T17n0833_p0882b27U如来在上雨华散此佛会。天鼓妙声甚可爱
T17n0833_p0882b28U乐。干闼婆王作五分乐。供养如来赞叹世尊。
T17n0833_p0882b29U风吹天香以熏如来。菩萨欢喜。以诸璎珞。
T17n0833_p0882c01U掷置空中在如来上。华香烧香。妙N涂香。
T17n0833_p0882c02U散种种香。种种妙衣。幢盖缯幡供养如来。
T17n0833_p0882c03U诸天欢喜。于虚空中。雨曼陀罗大曼陀罗。
T17n0833_p0882c04U一切大众心生欢喜。以己所着妙好衣服。用
T17n0833_p0882c05U奉如来
T17n0833_p0882c06U尔时此处释迦如来毗尼婆帝光明。上去乃
T17n0833_p0882c07U至遍到阿迦尼吒诸天宫殿。下去乃至阿鼻
T17n0833_p0882c08U地狱如是照已。围绕十方诸佛世尊。然后还
T17n0833_p0882c09U来入世尊顶。尔时慧命须菩提。以妙伽陀。
T17n0833_p0882c10U请如来曰
T17n0833_p0882c11U　朝日释迦子　　放光照十方
T17n0833_p0882c12U　此非无因缘　　唯愿为我说
T17n0833_p0882c13U　见人主奋迅　　此众皆生疑
T17n0833_p0882c14U　亦有欢喜意　　清净心望
T17n0833_p0882c15U　或有人合掌　　或有言善哉
T17n0833_p0882c16U　唯愿如来说　　除断众生疑
T17n0833_p0882c17U　空中帝释王　　梵王世界主
T17n0833_p0882c18U　心皆生欢喜　　赞叹实功德
T17n0833_p0882c19U　诸天虚空中　　雨种种妙华
T17n0833_p0882c20U　多有诸音乐　　不击自然鸣
T17n0833_p0882c21U尔时世尊即告慧命须菩提言。汝须菩提。见
T17n0833_p0882c22U光明炬大仙人不。须菩提。是人未来月光世
T17n0833_p0882c23U界。当得成佛。号毗婆尸如来应正遍知。此
T17n0833_p0882c24U贤劫中一千如来。最后如来同时出世。须菩
T17n0833_p0882c25U提。若有众生。闻毗婆尸如来名者。皆蒙威
T17n0833_p0882c26U力。如如意珠须者皆得。须菩提。八万四千诸
T17n0833_p0882c27U大仙人。闻此法门得不退地。须菩提是等一
T17n0833_p0882c28U切弥勒世尊。佛法之中当得十地复三百劫。
T17n0833_p0882c29U生自灯明如来应正遍知佛之世界
T17n0833_p0883a01U须菩提。无量菩萨闻此法门。即时皆得首楞
T17n0833_p0883a02U严三昧。音声智三昧。受胜位三昧。如幻三
T17n0833_p0883a03U昧。界胜三昧。慧王三昧。海藏三昧。地藏三
T17n0833_p0883a04U昧。虚空藏三昧。得光明三昧。须菩提。有恒
T17n0833_p0883a05U河沙亿数诸天。一切皆得无生法忍。无量比
T17n0833_p0883a06U丘比丘尼优婆塞优婆夷。证阿罗汉。须菩提。
T17n0833_p0883a07U恒河沙数天龙夜叉干闼婆阿修罗迦楼罗紧
T17n0833_p0883a08U那罗摩[目*侯]罗伽人非人等。发阿耨多罗三藐
T17n0833_p0883a09U三菩提心。须菩提。见是因缘。如来放此毗
T17n0833_p0883a10U尼婆帝光明普照
T17n0833_p0883a11U尔时世尊怡然微笑。出自舌根遍覆己面。
T17n0833_p0883a12U彼舌根中出无量色。出种种色。所谓青黄赤
T17n0833_p0883a13U白等色。紫颇梨色。遍至无量无边世界。然
T17n0833_p0883a14U后还来入世尊足。尔时无尽意菩萨从座而
T17n0833_p0883a15U起。整服一厢。右膝着地。合掌向佛白言。世
T17n0833_p0883a16U尊。若无因缘如来不笑。今者世尊。何因缘
T17n0833_p0883a17U笑。尔时世尊告无尽意菩萨言。善男子。我
T17n0833_p0883a18U为饶益不信众生出舌而笑。非妄语人有如
T17n0833_p0883a19U是舌
T17n0833_p0883a20U尔时无尽意菩萨白佛言。世尊。若善男子若
T17n0833_p0883a21U善女人。此法门中。能为他人演说一偈。得
T17n0833_p0883a22U几许福。佛言。善男子。十方世界。尽佛所见。
T17n0833_p0883a23U佛眼境界所有诸佛一切供养。一切乐具皆
T17n0833_p0883a24U以供养。乃至诸佛入涅已。为作宝塔。所有
T17n0833_p0883a25U功德。若复有能为他说此。说实义句法门
T17n0833_p0883a26U一偈。得福甚多胜前福德
T17n0833_p0883a27U善男子。若于说此胜法门者。生清净心赞言
T17n0833_p0883a28U善哉。如是之人。则为赞叹一切诸佛。若复有
T17n0833_p0883a29U能供养之者。与供养我等无有异
T17n0833_p0883b01U尔时世尊。普遍观察一切众会。既观察已。说
T17n0833_p0883b02U如是言。我今实语。善男子。当有地处。随于
T17n0833_p0883b03U何处有此法门。住彼地处。为一切佛之所观
T17n0833_p0883b04U察。善男子。此法门者。于当来世阎浮提中。
T17n0833_p0883b05U众生如药。若有能于如是法门。三种修行。
T17n0833_p0883b06U若读若诵。若为他说。彼人则与佛在世时请
T17n0833_p0883b07U转法轮。无有差别
T17n0833_p0883b08U善男子。若能书写如是法门。彼人易得阿耨
T17n0833_p0883b09U多罗三藐三菩提。则为不难。一切佛藏皆能
T17n0833_p0883b10U住持。善男子。行恶道者。如是法门不迳其
T17n0833_p0883b11U耳。善男子。若有众生。如是法门一迳耳者。
T17n0833_p0883b12U舍人身已。则生清净佛之世界。善男子。若
T17n0833_p0883b13U有供养一千诸佛种诸善根。如是法门乃迳
T17n0833_p0883b14U其耳。善男子。若善男子。若善女人。闻此法
T17n0833_p0883b15U门。闻已生信。受持读诵。能为他说。我说彼
T17n0833_p0883b16U人菩提在手。我说彼人必得五眼。自是已后
T17n0833_p0883b17U诸根不劣。临命尽时不失正念。彼人当得一
T17n0833_p0883b18U切诸佛和集三昧。毗卢遮那奋迅三昧。陀罗
T17n0833_p0883b19U尼藏三昧。珠印髻三昧。授记三昧。观世印
T17n0833_p0883b20U三昧。无字箧三昧。得一切法胜陀罗尼。断
T17n0833_p0883b21U疑陀罗尼。得第一义决定陀罗尼。得如是等
T17n0833_p0883b22U无量百千陀罗尼门。当得五通随心忆念退
T17n0833_p0883b23U生自在
T17n0833_p0883b24U尔时世尊告文殊师利法王子言。文殊师利。
T17n0833_p0883b25U汝已供养多佛世尊。则能护念如是法门。复
T17n0833_p0883b26U能处处广为他说。文殊师利。汝所供养恭敬
T17n0833_p0883b27U给侍。几许诸佛。尊重赞叹所有善根。文殊
T17n0833_p0883b28U师利。于意云何。如是善根为有边际。为无
T17n0833_p0883b29U边际可数量不。文殊师利答言。世尊。不可
T17n0833_p0883c01U数量。佛言。文殊师利。若能于此娑婆世界
T17n0833_p0883c02U五浊乱时。为他广说如是法门。其福过彼。
T17n0833_p0883c03U文殊师利。若汝唯以衣服饮食。床敷卧具。
T17n0833_p0883c04U病药所须。供养尔许诸佛如来。不为他说如
T17n0833_p0883c05U是法门。汝于彼佛则为得罪。文殊师利。若
T17n0833_p0883c06U汝不曾供养一佛。为他广说如是法门。汝则
T17n0833_p0883c07U供养一切如来。世尊说已。文殊师利法王之
T17n0833_p0883c08U子。光明炬等诸大仙人。一切众会并诸天人。
T17n0833_p0883c09U及阿修罗干闼婆等。闻佛所说欢喜赞叹
T17n0833_p0883c10U第一义法胜经