【经文资讯】大正新修大藏经 第十七册 No. 738《佛说分别经》
【版本记录】CBETA 电子佛典 V1.16 (Big5) 普及版，完成日期：2001/07/27
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 738 佛说分别经
# CBETA Chinese Electronic Tripitaka V1.16 (Big5) Normalized Version, Release Date: 2001/07/27
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0738_p0541a14U
T17n0738_p0541a15U
T17n0738_p0541a16U　　No. 738
T17n0738_p0541a17U佛说分别经
T17n0738_p0541a18U
T17n0738_p0541a19U　　　　西晋月氏国三藏竺法护译
T17n0738_p0541a20U闻如是。一时佛在舍卫国o树给孤独园。晨
T17n0738_p0541a21U朝整服。俨然而坐。佛语阿难。告诸比丘。皆寂
T17n0738_p0541a22U静明听。今当为汝说人生受苦。阿难从坐起
T17n0738_p0541a23U整衣服。为佛作礼。白佛言。愿乐欲闻。佛言。
T17n0738_p0541a24U人有六恶以自侵欺。何谓为六。眼为色欺。耳
T17n0738_p0541a25U为声欺。鼻为香欺。口为味欺。身为细滑欺。意
T17n0738_p0541a26U堕邪念为邪念欺。是为六欺。令人堕恶道
T17n0738_p0541a27U中。无有出期。黠人乃谛觉是耳。佛言。人从三
T17n0738_p0541a28U可得三苦。何谓三可。一身可杀盗淫。二口可
T17n0738_p0541a29U两舌恶骂妄言绮语。三意可贪恚痴。用是三
T17n0738_p0541b01U可故。堕地狱饿鬼畜生中。是为三苦。唯黠者
T17n0738_p0541b02U觉之。佛言。人有六恣。堕十八痛。何谓六恣。
T17n0738_p0541b03U眼恣入色。耳恣入音。鼻恣入香。口恣入味。身
T17n0738_p0541b04U恣入细滑。意恣入邪念。是为六恣。亦为受亦
T17n0738_p0541b05U为衰。用是故堕十八地狱。苦痛长久。无有出
T17n0738_p0541b06U期。阿难白佛言。人有事佛受戒。能得脱是
T17n0738_p0541b07U苦痛不。佛言。有人事佛受戒。得福无量。不可
T17n0738_p0541b08U譬喻者。有人事佛堕极罪者。阿难问佛。事佛
T17n0738_p0541b09U受佛戒当得福。更得深罪。何以故。愿闻其意。
T17n0738_p0541b10U佛言。有人事佛奉持经戒。精进不犯。得福无
T17n0738_p0541b11U量。不可譬喻也。佛言。有人事佛受戒不持。不
T17n0738_p0541b12U能精进禅定思惟。托名事佛。专行邪业。贪求
T17n0738_p0541b13U无厌。不知止足。淫飞欲。好喜歌舞。耽于
T17n0738_p0541b14U酒味。以自放恣。虽云事佛。其过难量。用是之
T17n0738_p0541b15U故。长堕三涂。苦痛万端。难得免出
T17n0738_p0541b16U佛言。事佛有三辈。一辈者为魔弟子事佛。二
T17n0738_p0541b17U辈为天人事佛。三辈为佛弟子事佛。何谓魔
T17n0738_p0541b18U弟子事佛。佛言。虽受佛戒。心乐邪业。卜问是
T17n0738_p0541b19U祟解除祷祀。信有家亲丈人。不信正真。不知
T17n0738_p0541b20U有罪恶之对。假名事佛。常与邪俱。死堕无
T17n0738_p0541b21U择地狱。受苦长久。久乃出为魔邦属。谀谄
T17n0738_p0541b22U妖[女*瞿]。难可得度。是曹辈人。宿命余福。暂得
T17n0738_p0541b23U一时。见于正道。心意瞢瞢难晓宿。已当复
T17n0738_p0541b24U更入邪见无穷已也。是为魔弟子事佛。何谓
T17n0738_p0541b25U天人事佛。受持五戒。行于十善。死死不犯。
T17n0738_p0541b26U信有罪福。作是得是。寿终之后。即生天上。是
T17n0738_p0541b27U为天人事佛。何谓佛弟子事佛。奉持正戒。
T17n0738_p0541b28U广学经戒。修治上慧。知三界苦。心不乐着。欲
T17n0738_p0541b29U得解脱。行于四等六度。愍伤众生。欲安济
T17n0738_p0541c01U之。不贪身命。知死有生。求长益福。不为邪
T17n0738_p0541c02U业。是为佛弟子事佛。佛言。吾般泥洹后千岁。
T17n0738_p0541c03U魔道当兴。时世大恶。国无常主。民无常居。
T17n0738_p0541c04U远方之人。当入中国。掠杀残暴。无有法则。于
T17n0738_p0541c05U斯之际。像法当兴盛。阿难问佛。何谓像法。佛
T17n0738_p0541c06U言。当来比丘不持正法。挟妻养子。无有惭愧
T17n0738_p0541c07U心。耕田种殖。以为常业。无复学问坐禅行
T17n0738_p0541c08U者。好乐俗常。以为绮雅。佯佯相看。上下雷
T17n0738_p0541c09U同。拨拂相教度世之基。迷于色欲。不畏于
T17n0738_p0541c10U罪。时有知法者。为说真言。教示正法。便怀憎
T17n0738_p0541c11U嫉。欲毁坏之。为立言议。抄持长短诽谤驱
T17n0738_p0541c12Uq。使其无l。用是之故。大法转减。阿难
T17n0738_p0541c13U问佛。于是之时。颇有奉法者不。佛言。多有事
T17n0738_p0541c14U佛。亦出家者耳。但不持戒。共相嫉妒。识义者
T17n0738_p0541c15U少。多不晓解。阿难言。当尔之时。何国最恶。
T17n0738_p0541c16U不信行者。佛言。真丹之土。当有千比丘。共在
T17n0738_p0541c17U大国。堕魔邦界。其中黠者。若一若两。为佛
T17n0738_p0541c18U弟子耳。生六天上者。亦复少少。在魔邦者。甚
T17n0738_p0541c19U多甚多。佛言。吾般泥洹后。亦多有外学。来求
T17n0738_p0541c20U吾道。度者当隐括。审悉三月。知其志能习清
T17n0738_p0541c21U净行。虚寂少欲不为污行。便可受之。先授
T17n0738_p0541c22U十善。满三年已。服习道意。事示犯。乃为更
T17n0738_p0541c23U受二百四十戒。其为威仪之事。精进守行。皆
T17n0738_p0541c24U向解脱。是弥勒所当建也。当从得度。以为应
T17n0738_p0541c25U道。阿难问佛。如佛所说。我皆顶受。宣语后
T17n0738_p0541c26U人。令佛之弘法不为断绝。佛言阿难。汝前后
T17n0738_p0541c27U所受。皆以贯心。我亦知汝有信护于佛法也。
T17n0738_p0541c28U阿难问佛。后若有人。信乐应法。至心欲求。断
T17n0738_p0541c29U世违俗。以从正道。若时无明师传教诫者。
T17n0738_p0542a01U若有一人。书写戒律授与之。便可得度为道
T17n0738_p0542a02U者不。佛言阿难。皆当得。知禁法者。尔乃可授
T17n0738_p0542a03U戒耳。不可以文字受便为应法。何以故。佛为
T17n0738_p0542a04U天上天下之大智。天上天下之大度。天上天
T17n0738_p0542a05U下之大明。不可妄传失旨。皆当明于戒法禁
T17n0738_p0542a06U律。事事委练。乃为相授耳。不明法戒禁要之
T17n0738_p0542a07U事。而妄授人戒法。违佛诚信。反用为是大
T17n0738_p0542a08U罪不小也。宜以审谛。阿难白佛言。后末之世。
T17n0738_p0542a09U若有人至心至意。厌于苦痛。欲求度脱。世无
T17n0738_p0542a10U有佛。当以何济其来意。佛言阿难。当将诣彼
T17n0738_p0542a11U明戒法者。晓习威仪禁要之事。如是应度。度
T17n0738_p0542a12U亦得度。自不明而复授彼。两迷失道。浑沌
T17n0738_p0542a13U无穷竟已。何从得度脱耶。佛言。当来有比丘。
T17n0738_p0542a14U不能自净。畜妻养子。身行污浊。贪求供养。不
T17n0738_p0542a15U信罪福。而望安乐。难得免脱。甚亦可伤。阿难
T17n0738_p0542a16U白佛言。如是后世。其有从道被服。皆是佛
T17n0738_p0542a17U威神。其人以得像于正真因缘。当从得脱。何
T17n0738_p0542a18U缘中复不信违佛明教。当复更若干无数劫
T17n0738_p0542a19U受苦痛耶。佛言阿难。是皆前世无数劫。堕久
T17n0738_p0542a20U苦之中。其人于苦痛之地。自悔责。愿得为善
T17n0738_p0542a21U当从得脱。缘一时自悔之福辄得福。随来生
T17n0738_p0542a22U末世。为人暂睹佛经。又能除剔头发。以为比
T17n0738_p0542a23U丘。本识未械。心意犹豫。瞢瞢不了。故有污
T17n0738_p0542a24U浊。多不能离俗。不遇明慧。如是当后更堕极
T17n0738_p0542a25U苦之中。受无数劫罪。佛言。诸比丘。汝以出
T17n0738_p0542a26U家。舍妻子弃世行。作沙门。当修戒行。如罗汉
T17n0738_p0542a27U法。宁以洋铜灌口中。下过焦烂腹肠。终不
T17n0738_p0542a28U无德食人信施。宁以利刀截手支解身体。
T17n0738_p0542a29U不以无德受人信施。人无德力。受人信施。当
T17n0738_p0542b01U累劫堕于罪苦。久久得出。用余叽末之福。
T17n0738_p0542b02U得为人身。当复更还一一偿之。有作奴婢偿
T17n0738_p0542b03U者。有作儿子偿者。有作父母偿者。阿难问佛。
T17n0738_p0542b04U何谓偿债。佛言。有作奴婢。大家挝打。不以道
T17n0738_p0542b05U理。奴婢受之。无有怨心。勤力作务。不惮劳
T17n0738_p0542b06U疲。爱惜大家之物。不敢放散。是为现世偿债
T17n0738_p0542b07U奴婢也。宿命先世。受人信施。不行功德。罪毕
T17n0738_p0542b08U来偿。犹有本识。故无怨恚甘受而已。何谓偿
T17n0738_p0542b09U债儿子。儿子致财。父母散用无有限度。儿子
T17n0738_p0542b10U心亦无惜意。是为偿债儿子。何谓偿债父母。
T17n0738_p0542b11U父母致财。儿主散用。父母不为爱惜。恣所
T17n0738_p0542b12U当得。皆是宿识因缘相偿故。无惜心。诸此偿
T17n0738_p0542b13U债。因缘合会。对讫更散。亦无常住。明者觉
T17n0738_p0542b14U之。故不为也。唯有道德。可以久保。吾前世
T17n0738_p0542b15U时。亦更为人偿债奴婢儿子父母。不可称数。
T17n0738_p0542b16U皆有一时之缘。难可免脱。至今得道。现我父
T17n0738_p0542b17U母。皆先世道德之缘。不由偿债。父母世世放
T17n0738_p0542b18U舍。使我学道。累劫精进。今成得佛。皆是父
T17n0738_p0542b19U母之恩。人欲学道。不可不精进孝顺。二堕
T17n0738_p0542b20U失人种。累劫不复五末之世。持宜顺行。遭
T17n0738_p0542b21U值经道。不可不勤。遭值佛世。不可不谛受着
T17n0738_p0542b22U心。遭值明人。不可不勤问奉受。何以故。人身
T17n0738_p0542b23U难有。六情难具。才聪难得。佛难得见。经难得
T17n0738_p0542b24U闻。故宜勤之。佛言。吾般泥洹后。当有五逆恶
T17n0738_p0542b25U世。当斯之时真丹土域。魔事当盛。闭塞正道。
T17n0738_p0542b26U虽有经法。少有学者。设有学者。少有行者。世
T17n0738_p0542b27U有比丘。少能自守清净。多有污浊。习俗之行
T17n0738_p0542b28U高望游步。世人无异。求好衣服。学世辩辞。
T17n0738_p0542b29U追世礼费。群党相随。以快心意。求世名誉。
T17n0738_p0542c01U教人入法。度为弟子。不教护魔。不依正道。度
T17n0738_p0542c02U世之业。亦不学问。追求明智。自谓德大。不守
T17n0738_p0542c03U根门。虽得为人。假时而已。自谓长久。不知大
T17n0738_p0542c04U对。当后受苦无穷竟已。颠倒翻覆。在魔部众。
T17n0738_p0542c05U一何痛哉。诸比丘已得人身。六情完具。睹
T17n0738_p0542c06U佛经戒。勤行当行诵之。一失人本。难有复时。
T17n0738_p0542c07U佛世难值。经法难闻。宜各思惟。佛说经竟。
T17n0738_p0542c08U诸比丘。皆俨然坐。自思惟即得罗汉
T17n0738_p0542c09U佛说分别经