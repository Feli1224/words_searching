【经文资讯】大正新修大藏经 第十七册 No. 804《佛说解忧经》
【版本记录】CBETA 电子佛典 V1.16 (Big5) 普及版，完成日期：2001/07/27
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 804 佛说解忧经
# CBETA Chinese Electronic Tripitaka V1.16 (Big5) Normalized Version, Release Date: 2001/07/27
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0804_p0749b01U
T17n0804_p0749b02U　　No. 804
T17n0804_p0749b03U佛说解忧经
T17n0804_p0749b04U
T17n0804_p0749b05U　　　　西天译经三藏朝散大夫鸿胪卿
T17n0804_p0749b06U　　　　传教大师臣法天奉　诏译
T17n0804_p0749b07U　稽首归依正等觉　　能度无边大苦海
T17n0804_p0749b08U　恒以甘露润群生　　令得涅我顶礼
T17n0804_p0749b09U　稽首归依正法藏　　能止无边苦恼因
T17n0804_p0749b10U　显示过失利众生　　令获寂静我顶礼
T17n0804_p0749b11U　稽首归依大刍　　能与世间为福聚
T17n0804_p0749b12U　发行勤修安乐因　　善断轮回我顶礼
T17n0804_p0749b13U　爱别离最苦　　忧火镇烧然
T17n0804_p0749b14U　若欲自安心　　端居作观想
T17n0804_p0749b15U　譬如群鸟兽　　暂聚各分飞
T17n0804_p0749b16U　生死人亦然　　云何怀忧苦
T17n0804_p0749b17U　只自一有死　　众人皆长生
T17n0804_p0749b18U　别离痛不任　　亲姻须啼泣
T17n0804_p0749b19U　三界大轮回　　无有免斯者
T17n0804_p0749b20U　平等受无常　　云何怀忧苦
T17n0804_p0749b21U　若人生贪爱　　孰知贪火烧
T17n0804_p0749b22U　如彼牦牛身　　爱尾遭人杀
T17n0804_p0749b23U　世人多迷醉　　欲逃恶道
T17n0804_p0749b24U　设尽方便心　　不能免离苦
T17n0804_p0749b25U　如彼野獐鹿　　常被师子逐
T17n0804_p0749b26U　究竟不能逃　　云何怀忧苦
T17n0804_p0749b27U　大地及天上　　三界与四生
T17n0804_p0749b28U　未曾得见闻　　不受无常者
T17n0804_p0749b29U　亦如山野火　　焚烧草木时
T17n0804_p0749c01U　不择花果林　　俱时成灰烬
T17n0804_p0749c02U　愚痴诸众生　　颠倒生妄想
T17n0804_p0749c03U　身系无常绳　　无人能可解
T17n0804_p0749c04U　色界梵世中　　禅味为安乐
T17n0804_p0749c05U　亦如树临河　　不久风水坏
T17n0804_p0749c06U　百亿转轮王　　千万天帝释
T17n0804_p0749c07U　念念即无常　　如风吹灯焰
T17n0804_p0749c08U　过去大神仙　　五通心自在
T17n0804_p0749c09U　往复腾空行　　犹被无常取
T17n0804_p0749c10U　金刚坚固身　　尚自示寂灭
T17n0804_p0749c11U　凡识如芭蕉　　云何欲久住
T17n0804_p0749c12U　大地妙高山　　及以四大海
T17n0804_p0749c13U　劫坏亦归空　　何况众生趣
T17n0804_p0749c14U　龙居深海里　　眷属常围绕
T17n0804_p0749c15U　金翅鸟能食　　别离苦亦尔
T17n0804_p0749c16U　或人往他界　　欲避于无常
T17n0804_p0749c17U　如入磨竭鱼　　口中求安隐
T17n0804_p0749c18U　如是欲色界　　及彼非非想
T17n0804_p0749c19U　未有于一物　　不被无常吞
T17n0804_p0749c20U　唯有正等觉　　是真依仗处
T17n0804_p0749c21U　信受汝谛听　　能解诸忧恼
T17n0804_p0749c22U如是我闻。一时佛在舍卫国o树给孤独园。
T17n0804_p0749c23U尔时世尊告刍言。众生无数。轮回无边。如
T17n0804_p0749c24U蚁循环。无有穷尽。众生贪爱无明障闭。如陷
T17n0804_p0749c25U泥中。而不能出。过去有情。轮回往复。数不能
T17n0804_p0749c26U知。刍。所有大地之土。都聚一处。和为泥
T17n0804_p0749c27U丸。大小如豆数彼众生。无始劫来所生父母
T17n0804_p0749c28U子孙。每一人下一泥丸如是泥丸下尽。父母
T17n0804_p0749c29U子孙数不能尽。刍。如是无边轮回众生。贪
T17n0804_p0750a01U爱无明。颠倒陷爱欲泥中。生死轮回。不知其
T17n0804_p0750a02U数。是知令汝学断轮回。佛言。刍。如是补特
T17n0804_p0750a03U伽罗。轮回众生。以骨作聚。如妙高山。不坏不
T17n0804_p0750a04U烂。如是无学声闻。证四圣谛。了知此苦真实
T17n0804_p0750a05U为苦。苦灭证苦圣谛。彼补特伽罗。见此尸骨
T17n0804_p0750a06U不知是苦。亦不能灭三界烦恼。若灭三界烦
T17n0804_p0750a07U恼。证须陀洹不空法。决定得菩提。由于七生
T17n0804_p0750a08U天人之中。作断轮回。除灭烦恼。七生满已。圣
T17n0804_p0750a09U谛现前。正见智慧。灭尽余惑。到涅寂静。彼
T17n0804_p0750a10U补特伽罗。方得解脱轮回之苦
T17n0804_p0750a11U佛言。刍。如人眷属。互相爱乐。以贪爱故。
T17n0804_p0750a12U广造诸业。生死轮回。譬如野象陷泥坑中。
T17n0804_p0750a13U无有出期。又彼眷属。如恒河沙。父母养育。皆
T17n0804_p0750a14U如亲子。至后世中。随其报应。各各不同。或为
T17n0804_p0750a15U仆从。或为冤家。互相嗔恨。欺辱打骂。或为傍
T17n0804_p0750a16U类。互相食啖。或被杀害。如是种种。诸趣轮
T17n0804_p0750a17U回。如七仙众。或聚或散。亦如天雨生其水沤。
T17n0804_p0750a18U或生或灭。如是众生。愚痴大力。迷惑颠倒。不
T17n0804_p0750a19U了轮回。于其眷属。妄生乐想。造种种业。未有
T17n0804_p0750a20U须臾得清净住。又彼有情。无始轮回。入地狱
T17n0804_p0750a21U中。所饮铜汁。过大海水。如彼猪狗。食不净物
T17n0804_p0750a22U如妙高山。又彼有情。生死别离。爱恋泣泪。亦
T17n0804_p0750a23U如海水。又彼有情。更相杀害。积聚彼头。过梵
T17n0804_p0750a24U天界。虫食脓血。亦如海水。又饿鬼趣。以宿悭
T17n0804_p0750a25U贪。受饥渴苦。如遇饮食即成烟焰。鬼报满已。
T17n0804_p0750a26U设生人中。贫穷饥困。种种苦恼。说不能尽。又
T17n0804_p0750a27U彼有情。以修福善。生忉利天等境界殊胜。恒
T17n0804_p0750a28U受快乐。贪爱炽盛。如火烧干草。报寿尽时。即
T17n0804_p0750a29U堕恶趣。譬如飞禽折其两翼。刹那落地受种
T17n0804_p0750b01U种苦。是故汝等。学断轮回。速求解脱
T17n0804_p0750b02U佛言。刍。譬如江河大地日月星辰须弥卢
T17n0804_p0750b03U山及诸聚落世界。未坏而得久住。常在世间。
T17n0804_p0750b04U今此经典。亦复如是。世界未坏。法亦久住。
T17n0804_p0750b05U于意云何。为与一切有情止息轮回故。刍
T17n0804_p0750b06U闻已。信受奉行
T17n0804_p0750b07U佛说解忧经