【经文资讯】大正新修大藏经 第十七册 No. 768《三慧经》
【版本记录】CBETA 电子佛典 V1.16 (Big5) 普及版，完成日期：2001/07/27
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 768 三慧经
# CBETA Chinese Electronic Tripitaka V1.16 (Big5) Normalized Version, Release Date: 2001/07/27
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0768_p0701b17U
T17n0768_p0701b18U
T17n0768_p0701b19U　　No. 768
T17n0768_p0701b20U三慧经
T17n0768_p0701b21U
T17n0768_p0701b22U　　　　失译人名今附凉录
T17n0768_p0701b23U佛常欲得三人。一者信。二者问。三者行。或有
T17n0768_p0701b24U人但信不喜已作。为信不欲行为。喜有三亡。
T17n0768_p0701b25U一者不布施。二者不行戒。三者不定意
T17n0768_p0701b26U当灭思想乃得道。要在不念已。灭思想色亦
T17n0768_p0701b27U灭。识亦灭心有所念。是为四所有对。是为
T17n0768_p0701b28U想当有想当无想。不离想当离想不出想。
T17n0768_p0701b29U还就当有想者谓道想。当无想者谓无色想。
T17n0768_p0701c01U不离想者谓不离经行想。当离想者当离生
T17n0768_p0701c02U死想。不出想谓无道想。不出十二门。还就者
T17n0768_p0701c03U谓人生死。便不得脱
T17n0768_p0701c04U身譬如地。善意如禾。恶意如草。不去草秽禾
T17n0768_p0701c05U实不成。人不去恶意亦不得道。人有嗔恚是
T17n0768_p0701c06U为地生蒺[廿/梨]。善意如电来即明去便复冥。邪
T17n0768_p0701c07U念如云覆日时不见。已恶意起不见道
T17n0768_p0701c08U学者有苦。不学者无有苦。学者有苦譬如
T17n0768_p0701c09U人种。当先犁去草秽。便多得收。是为先苦。
T17n0768_p0701c10U不学者无有苦者。譬如地不犁续自生蒺[廿/梨]
T17n0768_p0701c11U诸恶物。是为不学无有苦
T17n0768_p0701c12U行道第一可禁苦。第二可禁乐。三者不可禁
T17n0768_p0701c13U苦。四者不可禁乐。能乐得乐便行道。能苦得
T17n0768_p0701c14U苦便行道
T17n0768_p0701c15U有人行道得苦便畏生死。能行道如是。不可
T17n0768_p0701c16U与乐
T17n0768_p0701c17U有人得乐能行道。意不苦如是。不可与苦
T17n0768_p0701c18U有人得乐能行道。得苦亦能行道。如是可与
T17n0768_p0701c19U乐不可与苦
T17n0768_p0701c20U有人得苦不能行道。得乐亦不能行道。如是
T17n0768_p0701c21U当与苦不可与乐
T17n0768_p0701c22U都有四求。一者用身故求。二者用愿故求。三
T17n0768_p0701c23U者用痴故求。四者用行故求。人欲保身长寿
T17n0768_p0701c24U是为身求。欲得豪贵妻子珍宝是为愿求。祠
T17n0768_p0701c25U祀镇压欲从得福是为痴求。所行非法欲家
T17n0768_p0701c26U安隐得道是为行求
T17n0768_p0701c27U人有三不可保。一者喜意。二者财宝。三者人
T17n0768_p0701c28U命。身亦可念亦不可念。计身诸恶露是为可
T17n0768_p0701c29U念。意堕五乐是不可念
T17n0768_p0702a01U善亦可念亦不可念。谓得道意是可念。不可
T17n0768_p0702a02U念者。谓以得道意当转增上恶。亦可念亦不
T17n0768_p0702a03U可念。有过自悔是可念。意起堕恶是不可
T17n0768_p0702a04U念。舍正念邪是为惑。不别是非是为疑。恶
T17n0768_p0702a05U有二事。一为本。二为利。所作行是为本。受行
T17n0768_p0702a06U福是为利。除是便得道
T17n0768_p0702a07U贪护谓已得复贪。念色为贪上。为非一意灭
T17n0768_p0702a08U故。护贪为得道。贪护为堕生死。已得复护故
T17n0768_p0702a09U为贪护
T17n0768_p0702a10U乐食者谓欢喜。饱念食者谓念三十七品经。
T17n0768_p0702a11U便饱识食者谓乐法。已随痛痒为栽。求后复
T17n0768_p0702a12U念为识求
T17n0768_p0702a13U一切世俗事皆属身。一切名字皆属意。一切
T17n0768_p0702a14U不犯皆属戒。除是无所有为道。一法复坏道
T17n0768_p0702a15U行谓不精进。一法坏人谓悭贪
T17n0768_p0702a16U外恶因缘来向人不受为忍。自身作恶不出
T17n0768_p0702a17U为辱己。过去莫复念未来亦莫待
T17n0768_p0702a18U今见在当断。非人所有莫得忧。一切有意皆
T17n0768_p0702a19U为结
T17n0768_p0702a20U有善意亦忘。有恶意亦忘。复用三因缘故。一
T17n0768_p0702a21U者不习念。二者不数念。三者不着意倒。是三
T17n0768_p0702a22U事不复忘
T17n0768_p0702a23U从有可得无。有不可得有。是谓三十七品经
T17n0768_p0702a24U意。生死意生死无有数。所以觉者。种忘故。
T17n0768_p0702a25U本意欲坐行道。十日不能竟。十日前世福薄
T17n0768_p0702a26U故。多福者。欲十日坐行便得。身不欲行用
T17n0768_p0702a27U劣瘦极故。意不欲行不念死败苦空故。智慧
T17n0768_p0702a28U有四相。一者闻善语便不转。二者已听便受
T17n0768_p0702a29U着意。三者已意当思惟念。四者意已思惟
T17n0768_p0702b01U念。复重问欲知其意倒是少慧
T17n0768_p0702b02U有五百人行道。得定意恐复失之。因取人令
T17n0768_p0702b03U杀。人报言。杀道人。令我得重罪。道人言。如
T17n0768_p0702b04U人有怨家欲杀之。不是身为是我怨家。汝为
T17n0768_p0702b05U我杀佛。言当杀意勿杀身
T17n0768_p0702b06U有道人得定意。时野火烧之衣不然。人见之
T17n0768_p0702b07U谓是鬼便斫之。刀折不入。用心一故不烧。
T17n0768_p0702b08U柔软故不入
T17n0768_p0702b09U有道人得定意。弟子呼之饭不觉因前牵臂
T17n0768_p0702b10U臂申丈余。弟子大恐因取结之。意结不可复
T17n0768_p0702b11U取解之。师禅觉苦臂痛。问弟子白如是。师言。
T17n0768_p0702b12U汝不解者误折我臂。人得定意柔软如绵。在
T17n0768_p0702b13U母腹中亦尔
T17n0768_p0702b14U有三因缘觉人无所知。一者问不如对。二者
T17n0768_p0702b15U不能问。三者不能语
T17n0768_p0702b16U取要要经譬喻说人逢大水但当取珍宝去。
T17n0768_p0702b17U喻人在世间但当取善意去
T17n0768_p0702b18U不所念不得道。何以故。不念道因缘。有道
T17n0768_p0702b19U因缘能得道。谓六波罗蜜。安般守意三十七
T17n0768_p0702b20U品经。是为道因缘
T17n0768_p0702b21U有五因缘可信。一者信佛二者信法三者信
T17n0768_p0702b22U戒四者信经五者信善知识。信是五事得道。
T17n0768_p0702b23U语有四法。一者直语二者分别语三者问语
T17n0768_p0702b24U四者止语。直语者。有黠人堕道得因缘。直
T17n0768_p0702b25U说分别语者。为所以所受不谛。当分别本
T17n0768_p0702b26U末重语说。问语者。人自意为是。堕因缘问
T17n0768_p0702b27U之即自知。止语者。佛所不说亦不说
T17n0768_p0702b28U有四因缘问。一者一切问二者分别问三者
T17n0768_p0702b29U问问四者止问。一切世间非常苦空。行道得
T17n0768_p0702c01U安隐已说。是为应语。是为一切问。若人求
T17n0768_p0702c02U问眼事。莫持耳往报。是为分别问。若人持
T17n0768_p0702c03U白物来言是黑物。因持黑物问之。见为何等
T17n0768_p0702c04U是为问问。若人来问道何类。因报寒何等类。
T17n0768_p0702c05U若问意何等类。因报风何等类。若问无为何
T17n0768_p0702c06U等类。因报空何等类。是止问
T17n0768_p0702c07U有四颠倒。一者非常人意以为常。二者以
T17n0768_p0702c08U苦人谓乐。三者万物皆空人谓为实。四者
T17n0768_p0702c09U非身贪以为有身。人堕颠倒如是。非常计
T17n0768_p0702c10U常以苦为乐。以空为实非身以作身。人如是
T17n0768_p0702c11U意便得道
T17n0768_p0702c12U人意堕四颠倒故。计是为我身。谛计身
T17n0768_p0702c13U中无所有。已无所有便堕空已。堕空便为
T17n0768_p0702c14U无身已。无身便堕无为
T17n0768_p0702c15U人有四痴常着四颠倒。一者万物非常自以
T17n0768_p0702c16U为常。二者天下皆苦人持作乐。三者天下空
T17n0768_p0702c17U人以为有。四者身非身不可保人以为身。
T17n0768_p0702c18U五者月始生时拜。六者十五日盛明时反踞
T17n0768_p0702c19U视之。七者女小时从人抱。八者女大不可得
T17n0768_p0702c20U见。有四贵亦有四贱。一者道贵人贱。二者珍
T17n0768_p0702c21U宝贵人贱。三者官位贵人贱。四者黠贵痴贱
T17n0768_p0702c22U阿难言。人得善知识为得佛半。佛言。人得善
T17n0768_p0702c23U知识为得佛道。善知识难得。何谓为道德。
T17n0768_p0702c24U信为道。制身口意为德。人当有三知识。一
T17n0768_p0702c25U者富家二者事贵三者大尊者。以布施是为
T17n0768_p0702c26U富家。以持戒为事贵者。守意念道为是事大
T17n0768_p0702c27U尊者。有内治生外治生。索钱财诸珍宝是
T17n0768_p0702c28U为外治生。守意念道是为内治生。人不能自
T17n0768_p0702c29U伏意反欲伏他人意。能自伏意他人意悉可
T17n0768_p0703a01U伏
T17n0768_p0703a02U有内力有外力。有内色有外色。有内识有外
T17n0768_p0703a03U识。能制恶意是为内力。能有所作举重嗔恚
T17n0768_p0703a04U是为外力。痛庠思想生死识是为内色。地水
T17n0768_p0703a05U火风空是为外色。意念为内识。眼见为外识
T17n0768_p0703a06U有四事大难。一者与得道人共会大难。谓十
T17n0768_p0703a07U二贤者。二者闻经入心难。谓在八难处。三者
T17n0768_p0703a08U如本观难。谓堕四颠倒。四者如法行难。谓
T17n0768_p0703a09U不能持戒
T17n0768_p0703a10U有五事求道大难。一者年老。二者疾病。三者
T17n0768_p0703a11U县官。四者盗贼。五者饥渴。是为五事求道大
T17n0768_p0703a12U难
T17n0768_p0703a13U有五事难。一者值佛世难。二者闻经难。三者
T17n0768_p0703a14U得善师难。四者得善人难。五者得作人难
T17n0768_p0703a15U有五难。一者贫能布施难。二者豪贵能忍辱
T17n0768_p0703a16U者难。三者有事对吏不欺者难。四者与端正
T17n0768_p0703a17U女人同床意不乱者难。五者制人命不得伤
T17n0768_p0703a18U害者难
T17n0768_p0703a19U有七难。一者受经能问难。二者闻经解意难。
T17n0768_p0703a20U三者与多智人对语能自解难。四者自教复
T17n0768_p0703a21U能教人者难。五者自安隐亦令人安隐难。六
T17n0768_p0703a22U者己自定意亦令人定意难。七者常不离法
T17n0768_p0703a23U至得佛道难
T17n0768_p0703a24U有十八事。人于世间甚大难。一者值佛世难。
T17n0768_p0703a25U二者正使值佛成就得为人难。三者正使成
T17n0768_p0703a26U得为人在中国生难。四者正使在中国种姓
T17n0768_p0703a27U家难。五者正使在种姓家四支六情完具难。
T17n0768_p0703a28U六者正使四支六情完具有财产难。七者正
T17n0768_p0703a29U使得财产得善知识难。八者正使得善知识
T17n0768_p0703b01U智慧难。九者正使智慧谨慎心难。十者正使
T17n0768_p0703b02U谨慎心能布施难。十一正使能布施欲得贤
T17n0768_p0703b03U善有德人难。十二者正使得贤善有德人往
T17n0768_p0703b04U至其所难。十三者正使往至其所得宜适难。
T17n0768_p0703b05U十四者正使得宜适听问难。十五者正使受
T17n0768_p0703b06U听问说忠政难。十六者正使忠政解智慧难。
T17n0768_p0703b07U十七者正使得解智慧能受深经难。十八者
T17n0768_p0703b08U正使能解深经复重难。是为十八事。人于世
T17n0768_p0703b09U间大难
T17n0768_p0703b10U有八处人佛无那何。一者哑人。二者聋人。三
T17n0768_p0703b11U者地狱中人。四者饿鬼中人。五者畜生中人。
T17n0768_p0703b12U六者边地不知法义。七者长生二十八天上。
T17n0768_p0703b13U八者受不精进行。是为八处人。佛无那何。
T17n0768_p0703b14U有五百人自说言我善。佛言。汝当善当随我
T17n0768_p0703b15U后。人言诺。佛便行入火中。五百人皆止住无
T17n0768_p0703b16U敢随者。言善人至难得
T17n0768_p0703b17U有人问佛。佛教人作善何等益。佛言。天下人
T17n0768_p0703b18U恼。我故教之耳
T17n0768_p0703b19U人复言。人有心当恣之。佛言。坐天下人恣心
T17n0768_p0703b20U故。我止住百劫乃得佛道
T17n0768_p0703b21U道有七事。一者意喜布施不欲余。二者但欲
T17n0768_p0703b22U闻。三者但信。四者但持戒。五者但欲行。六者
T17n0768_p0703b23U欲学慧。七者但欲脱去
T17n0768_p0703b24U佛在世时得脱。转后世但学慧。复转后世但
T17n0768_p0703b25U欲行。复转后世但持戒。复转后世但信。复
T17n0768_p0703b26U转后世但欲闻。复转后世但欲布施。不但
T17n0768_p0703b27U布施当复闻。不但闻当复信。不但信当复持
T17n0768_p0703b28U戒。不但持戒当复行。不但行当复慧。不但
T17n0768_p0703b29U慧当复脱去。是七事当并行
T17n0768_p0703c01U有五丛残。一者上世人长寿。今世人短寿。
T17n0768_p0703c02U二者上世人端正桃华色。今世人丑恶。三者
T17n0768_p0703c03U上世人多得道。今世人不能得。四者上世人
T17n0768_p0703c04U博达通知经要。今世人不能通知。五者上世
T17n0768_p0703c05U人安隐。今世人多疾瘦。是为五丛残世
T17n0768_p0703c06U有长寿者道人。大富财产无数好作布施。有
T17n0768_p0703c07U人言。卿作布施大多。道人报言。我从佛闻。人
T17n0768_p0703c08U在世间往来生死。其日不可数。今我所有布
T17n0768_p0703c09U施。尚不能日用一钱。何以为多。佛说人得
T17n0768_p0703c10U一切天下珍宝。不如闻佛一言。何以故。徒多
T17n0768_p0703c11U财产。不能离世间故
T17n0768_p0703c12U山中揭鸟尾有长毛。毛有所着便不敢复去。
T17n0768_p0703c13U爱之恐拔罢为猎者所得。身坐分散而为
T17n0768_p0703c14U一毛故。人散意念恩爱财产不得脱苦。用
T17n0768_p0703c15U贪淫故。人治生譬如蜂作蜜。采取众华勤苦
T17n0768_p0703c16U积日。已成人便攻取持去。亦不得自食适
T17n0768_p0703c17U自疲极。人东走西走求是作是。合聚财宝勤
T17n0768_p0703c18U苦不可言。已命尽。他人得其财。身及得重
T17n0768_p0703c19U罪。受苦不可量。人在世间譬乘泥船渡河。
T17n0768_p0703c20U当浮渡船且坏。人身如泥船不可久。当疾行
T17n0768_p0703c21U道
T17n0768_p0703c22U金有四试。一者烧二者磨三者锻四者炼。
T17n0768_p0703c23U譬喻人亦有四试。一者娆二者共从事三者
T17n0768_p0703c24U色四为制不止
T17n0768_p0703c25U欲得人相。有四因缘。一者与共居。二者共
T17n0768_p0703c26U居当久。三者当共语言。四者共事可以知
T17n0768_p0703c27U之
T17n0768_p0703c28U有四因缘知为道人。一者闻恶乱意即时转
T17n0768_p0703c29U念。二者不说人恶。三者自不堕论议。四者能
T17n0768_p0704a01U自护。如是知为道人自护
T17n0768_p0704a02U今世四因缘乃受福。一者有处二者有时三
T17n0768_p0704a03U者业四者师。人有所止得安隐如意是为处。
T17n0768_p0704a04U如人年三十当富。十五时求不可得。至三十
T17n0768_p0704a05U乃得。是为时。若人宜贾白珠亦余物。从得利
T17n0768_p0704a06U是为业。遭得明人分别说经。心即开解是为
T17n0768_p0704a07U师。有兄弟三人。各自谓。高健无辈。共更持
T17n0768_p0704a08U夜。二兄居前卧。小弟便独坐。有一虫名为
T17n0768_p0704a09U不吉。来啮其髀。弟便以手指之。虫便长大复
T17n0768_p0704a10U捶益大。其人嗔恚取虫蹙踏自致疲极。虫益
T17n0768_p0704a11U大不止。其人便止休。一夜已竟。便呼仲兄
T17n0768_p0704a12U起虫复啮之。兄复如小弟与共斗。虫更长大
T17n0768_p0704a13U至屋。如是疲极复止休。二夜竟。便呼大兄
T17n0768_p0704a14U起坐。虫复啮之。大兄便持手指摩娑。虫复起。
T17n0768_p0704a15U兄生意以[央/瓦]覆之须臾极。虫便出[央/瓦]去。至明
T17n0768_p0704a16U日二弟极不能复起。兄知二弟与虫共斗。便
T17n0768_p0704a17U问。何以不起。二弟惭不敢语。兄言。与虫共
T17n0768_p0704a18U斗极耶。弟言然。兄语弟言。后傥有不吉虫
T17n0768_p0704a19U来。但以[央/瓦]覆之。不当指也。譬喻如痴人得
T17n0768_p0704a20U对便嗔恚从得罪。如弟与虫斗自致疲极。
T17n0768_p0704a21U黠人见对来便避之是得福。譬如[央/瓦]覆不吉
T17n0768_p0704a22U虫
T17n0768_p0704a23U昔有道人。为国王说经。王言。佛在世多人得
T17n0768_p0704a24U道。今同说佛经人不得道。佛为持道法去
T17n0768_p0704a25U耶。道人言。譬天下极美不过葡萄酒。饮一
T17n0768_p0704a26U升便可醉。持一升水浇一升酒中。饮之不能
T17n0768_p0704a27U复醉。佛在世时说经。知人意态譬如人饮一
T17n0768_p0704a28U升酒便得醉。今我辈不知是。佛说经知人意
T17n0768_p0704a29U态。应病与药故人多得道
T17n0768_p0704b01U有国王饭诸比丘。天来指示王。是人得阿
T17n0768_p0704b02U罗汉。是人菩萨。是人得道迹。是人不持戒。
T17n0768_p0704b03U王悉觉知。持心正等无有异意。诸天代其欢
T17n0768_p0704b04U喜。有国王与人共争高价浴佛。王辄举高价
T17n0768_p0704b05U不止。人言。今我悉持所有财物妻子自身。为
T17n0768_p0704b06U奴婢以浴佛。王便不得
T17n0768_p0704b07U阿育王作八万塔。临命欲绝时。菩萨阿罗
T17n0768_p0704b08U汉有五百人。共守护更为说经。不使诸夫人
T17n0768_p0704b09U得近与相见。欲令王上天故
T17n0768_p0704b10U有小国王常起往伐。大国王思惟言。亡身
T17n0768_p0704b11U得恶皆从贪爱。故我不如以国与之。大国王
T17n0768_p0704b12U舍国去作白衣在他国。久后归故国。有人白
T17n0768_p0704b13U言。王便敕左右往捕取杀之。临当死时呼其
T17n0768_p0704b14U子嘱一言。慎勿忘也。汝勿念怨家要当慈
T17n0768_p0704b15U心
T17n0768_p0704b16U有国王治行不平。侵[打-丁+王]人民受取非法。天
T17n0768_p0704b17U为雨不时节。有女人言天雨不时节。王治行
T17n0768_p0704b18U不平正故。王以闻知。便呼女人令请雨。
T17n0768_p0704b19U以三器着地。女人愿令雨堕中央器中。复令
T17n0768_p0704b20U从一头起则如其愿。王问何因缘得是。女人
T17n0768_p0704b21U白言我至诚故。佛言有地乃有万物。人有至
T17n0768_p0704b22U诚乃有道。有国王出行。见一女人端正无比。
T17n0768_p0704b23U王意欲杀其夫取是女人。旁臣言不当杀当
T17n0768_p0704b24U享之。王国序其夫。以金指环与之语言。忘
T17n0768_p0704b25U环者杀汝。王私呼妇令盗取环。以后王呼
T17n0768_p0704b26U问其夫环所在。夫求不知处。便敕臣杀之。
T17n0768_p0704b27U令美饮食。夫恐不敢食。人言卿当死何不食。
T17n0768_p0704b28U夫适欲啖鱼。因于鱼腹中得环。是至诚所
T17n0768_p0704b29U至
T17n0768_p0704c01U有道人贫穷。举十万用治生。便先持三万
T17n0768_p0704c02U布施。持余钱行贾。途中为贼所抄。王便以
T17n0768_p0704c03U珍宝物丐与之。有大囊小囊。余人各取大囊
T17n0768_p0704c04U去。道人自念言。我钱少不宜取大囊。便取
T17n0768_p0704c05U小囊去。其中悉有白珠。卖得六千万。用至诚
T17n0768_p0704c06U不贪故得是珍宝
T17n0768_p0704c07U昔有国王征国中诸盲人。令于象厩中观象。
T17n0768_p0704c08U中有持象足者。中有持象鼻者。中有持象耳
T17n0768_p0704c09U者。中有持象尾者。去后共相问。象何等类。
T17n0768_p0704c10U持象足者言象大如柱。持象鼻者言象如绳
T17n0768_p0704c11U索。持象耳者言象如簸箕。持象尾者言象如
T17n0768_p0704c12U大杖皆共诤之。盲人各自信其意。譬如人各
T17n0768_p0704c13U见少所经不了其法。自谓大解亦如是
T17n0768_p0704c14U有国王于城外大作伎乐戏。举国中人民皆
T17n0768_p0704c15U出行观。城中有一家。其父有疾不能行步。
T17n0768_p0704c16U家室共扶将令行。言出城便止。树下不能自
T17n0768_p0704c17U致。语家中言汝自行观来。还乃持我归。时
T17n0768_p0704c18U天帝释化作一道人过其边。便呼病人汝随
T17n0768_p0704c19U我去。我能令汝病愈。人闻之大喜。便起随
T17n0768_p0704c20U行。释将上天至宫。见金银好物甚众多欲
T17n0768_p0704c21U从求之。人言勿得可求丐瓶。病人因前到释
T17n0768_p0704c22U所言。我欲去愿持此瓶丐我。释即与之语病
T17n0768_p0704c23U人言。中有物在汝所愿。病人持归室家相对
T17n0768_p0704c24U探之。转得心中所愿。金银珍宝恣意皆得。
T17n0768_p0704c25U大会宗亲诸家内外。共相娱乐醉饱。已后因
T17n0768_p0704c26U取瓶跳之。我受汝恩令我富饶。跳踢不止
T17n0768_p0704c27U便堕地破之。所求不复得
T17n0768_p0704c28U世间有黠人多无数。未有如弥勒者。弥勒尚
T17n0768_p0704c29U复行学不厌何况余乎。佛已得道坐行安般
T17n0768_p0705a01U守意。佛言我从无数世以来。与不厌乃得
T17n0768_p0705a02U佛。后世人学当那得佛道
T17n0768_p0705a03U已持戒不复作恶。有不信意故复犯戒。便堕
T17n0768_p0705a04U地狱阎王问之。便对言我不作恶。阎王复问
T17n0768_p0705a05U汝不作恶何为是中
T17n0768_p0705a06U有尊者为贼人所折辱。有人言何以不杀之。
T17n0768_p0705a07U尊者言我人客未具故。人复言我为卿出人
T17n0768_p0705a08U客。尊者言不也。我兵今自具如是。二十余岁
T17n0768_p0705a09U杀贼人被病死。人复言卿不杀之今反自死。
T17n0768_p0705a10U尊者言我兵马以具。何故痴人当入地狱。是
T17n0768_p0705a11U为兵马具
T17n0768_p0705a12U问曰何等为能知一万事毕。报曰一者谓无
T17n0768_p0705a13U意无念万事自毕。意有百念万事皆失
T17n0768_p0705a14U有道人夜行前。未得道人随其后。后人有疑
T17n0768_p0705a15U悔。前人举手五指头出火。复以钥开户。后人
T17n0768_p0705a16U乃觉悟知为道人
T17n0768_p0705a17U说经有六衰。有人言七衰。屋舍衰独非衰耶。
T17n0768_p0705a18U佛谓人言我复饶汝一衰。痴为大衰。何以故。
T17n0768_p0705a19U人说身事反说屋舍是为痴
T17n0768_p0705a20U有人堕海中。有人教食水尽可得步出。人言
T17n0768_p0705a21U我已饮后水复来。世俗如是前后相趣不可
T17n0768_p0705a22U极
T17n0768_p0705a23U人欲相见有四缘。一者其人端正故。二者宿
T17n0768_p0705a24U命相爱。三者名闻。四者欲闻深经。安为知是
T17n0768_p0705a25U隐为自藏。自藏者不见恶态
T17n0768_p0705a26U世间凡有千八道。佛一切已知。前世皆已学。
T17n0768_p0705a27U从是不得道故索知
T17n0768_p0705a28U问人语时。声先生耶。意先生乎。报意先生。何
T17n0768_p0705a29U以意觉声。声不能觉意故
T17n0768_p0705b01U有人持珠度海。失亡其珠。人便持木斗。[打-丁+气]
T17n0768_p0705b02U水弃岸上。海神言汝当何时尽是水。人言生
T17n0768_p0705b03U死弃之不置。海神知其意大出珠还之
T17n0768_p0705b04U三慧经