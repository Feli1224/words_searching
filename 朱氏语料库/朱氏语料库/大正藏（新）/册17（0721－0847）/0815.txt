【经文资讯】大正新修大藏经 第十七册 No. 815《佛升忉利天为母说法经》
【版本记录】CBETA 电子佛典 V1.16 (Big5) 普及版，完成日期：2001/07/27
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://www.cbeta.org/cbeta/result/cbintr.htm)
=========================================================================
# Taisho Tripitaka Vol. 17, No. 815 佛升忉利天为母说法经
# CBETA Chinese Electronic Tripitaka V1.16 (Big5) Normalized Version, Release Date: 2001/07/27
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://www.cbeta.org/cbeta/result/cbintr_e.htm
=========================================================================
T17n0815_p0787b01U
T17n0815_p0787b02U　　No. 815 [No. 816]
T17n0815_p0787b03U佛升忉利天为母说法经卷上
T17n0815_p0787b04U
T17n0815_p0787b05U　　　　西晋月氏三藏竺法护译
T17n0815_p0787b06U闻如是。一时。佛游于忉利天上昼度树下无
T17n0815_p0787b07U垢白石。愍哀其母度脱之故。正夏三月与大
T17n0815_p0787b08U比丘众俱。比丘八千皆阿罗汉。诸漏已尽得
T17n0815_p0787b09U大神足。威曜无极生死悉断。无复尘垢弃捐
T17n0815_p0787b10U重担。所作已办。逮得己利。心即从计致平等
T17n0815_p0787b11U忍。心已得解度于智慧。普则正士。于世福地
T17n0815_p0787b12U多所佑安。唯除一人贤者阿难。菩萨七万二
T17n0815_p0787b13U千人一切大圣神通已达。逮得总持辩才
T17n0815_p0787b14U无碍。各从他方异佛世界皆来集会。尔时世
T17n0815_p0787b15U尊。与无央数百千之众眷属围绕而为说经。
T17n0815_p0787b16U时于众会有二天子。名曰月氏月上。月氏天
T17n0815_p0787b17U子即从坐起。更整衣服偏袒右肩。叉手长跪
T17n0815_p0787b18U而白佛言。吾欲咨问如来至真等正觉。假使
T17n0815_p0787b19U听者乃敢自陈。佛告天子。欲问如来何所义
T17n0815_p0787b20U乎。月氏天子以偈颂曰
T17n0815_p0787b21U　其于众生类　　兴发愍哀心
T17n0815_p0787b22U　逮求于佛道　　志无垢甘露
T17n0815_p0787b23U　自伤己身行　　及慈哀群黎
T17n0815_p0787b24U　余以斯等故　　咨问释师子
T17n0815_p0787b25U　于亿劫积行　　悉能忍勤苦
T17n0815_p0787b26U　一切而布施　　志寂然无念
T17n0815_p0787b27U　等心于群生　　疗化已平均
T17n0815_p0787b28U　我问此胜义　　导利黎庶者
T17n0815_p0787b29U　假使见正道　　妙相自庄严
T17n0815_p0787c01U　无垢三十二　　英特之福田
T17n0815_p0787c02U　逮斯功德者　　奉敬乎巨海
T17n0815_p0787c03U　今予问大圣　　欲了斯义归
T17n0815_p0787c04U　假使无异心　　则无有别念
T17n0815_p0787c05U　常志求妙慧　　人中巍巍尊
T17n0815_p0787c06U　而无声闻意　　不慕缘觉事
T17n0815_p0787c07U　今余问此义　　坚固无过者
T17n0815_p0787c08U　有利若无利　　等心于毁誉
T17n0815_p0787c09U　有名若无名　　苦乐不以移
T17n0815_p0787c10U　虽处于俗法　　则不以动转
T17n0815_p0787c11U　今我问此义　　远离恐惧者
T17n0815_p0787c12U　以爱己身事　　等念于黎庶
T17n0815_p0787c13U　未曾有若干　　咸化于三处
T17n0815_p0787c14U　而以修慈心　　有谄无厌秽
T17n0815_p0787c15U　今余问此义　　贤将持土地
T17n0815_p0787c16U　心恒行精勤　　布施戒离邪
T17n0815_p0787c17U　其身逮寂然　　戒品不永灭
T17n0815_p0787c18U　身口意常正　　将御顺拥护
T17n0815_p0787c19U　今问最胜义　　处垢而无尘
T17n0815_p0787c20U　其忍辱调柔　　达已加遵修
T17n0815_p0787c21U　能修任苦患　　愦扰放逸众
T17n0815_p0787c22U　游救于一切　　而不生嗔恚
T17n0815_p0787c23U　因此故问义　　欲决诸狐疑
T17n0815_p0787c24U　各常力精进　　恭顺不违义
T17n0815_p0787c25U　悉愍伤世间　　不为己身施
T17n0815_p0787c26U　行道无厌足　　如海受众流
T17n0815_p0787c27U　是故问最胜　　其德如大海
T17n0815_p0787c28U　虽存于三处　　不退从诸想
T17n0815_p0787c29U　以贤圣之慧　　伏除诸垢尘
T17n0815_p0788a01U　承禅定妙通　　神足自娱乐
T17n0815_p0788a02U　今故问此义　　普往开化众
T17n0815_p0788a03U　智慧度彼岸　　圣达无有际
T17n0815_p0788a04U　弃捐众思想　　出家除根株
T17n0815_p0788a05U　怕得自在　　晓了斯法慧
T17n0815_p0788a06U　是故今启问　　无极大圣人
T17n0815_p0788a07U　所分别神足　　解了随顺行
T17n0815_p0788a08U　游亿垓佛土　　无有国土想
T17n0815_p0788a09U　供养亿垓佛　　无有诸佛想
T17n0815_p0788a10U　是故问此义　　睹者普受欣
T17n0815_p0788a11U　其离欲尘魔　　忽化阴身魔
T17n0815_p0788a12U　弃舍于死魔　　降伏诸天魔
T17n0815_p0788a13U　蠲除一切魔　　则逮成佛道
T17n0815_p0788a14U　是故问斯义　　永弃于众冥
T17n0815_p0788a15U　乃震动天地　　树木及山岩
T17n0815_p0788a16U　觉了成佛道　　无量最胜慧
T17n0815_p0788a17U　假使已一心　　习于寂定明
T17n0815_p0788a18U　是故问此义　　咨启如斯像
T17n0815_p0788a19U　晓了一切慧　　威耀甚巍巍
T17n0815_p0788a20U　假住于佛教　　善建立法行
T17n0815_p0788a21U　导利于众圣　　靡所不开化
T17n0815_p0788a22U　今故问斯义　　济游三处者
T17n0815_p0788a23U月氏天子。又问世尊。唯然大圣。何谓菩萨得
T17n0815_p0788a24U大圣通殊特之行度于彼岸。何谓菩萨至不
T17n0815_p0788a25U可思议善权方便备劝助慧何谓菩萨一切诸
T17n0815_p0788a26U法以为一议。入于一味所趣同均。入于一慧
T17n0815_p0788a27U平等之说。何谓菩萨奉深禁戒行无放逸。逮
T17n0815_p0788a28U成无上正真之道为最正觉
T17n0815_p0788a29U佛言。善哉善哉。月氏天子。多所哀念多所安
T17n0815_p0788b01U隐。愍伤诸天及十方人。乃能发意启问如来
T17n0815_p0788b02U如此之义。诸菩萨行佛道正真慧。被大铠
T17n0815_p0788b03U者建立大乘。度大欲御大船转大法轮。施无
T17n0815_p0788b04U极法恢弘慧典。欲放大雨欲演普光。慕击大
T17n0815_p0788b05U鼓志大雷震。乐立巨幢愿吹大珂。执大法英
T17n0815_p0788b06U揽大法典。演无极明欲照世间。务令大乘永
T17n0815_p0788b07U存不断。愿大祀祠究竟足满。以此比类无极
T17n0815_p0788b08U之德愍伤群庶。故问如来。谛听谛听。善思
T17n0815_p0788b09U念之。吾当为汝分别说之。如诸菩萨大士之
T17n0815_p0788b10U行。致大圣通具足深戒。至于无上正真之道
T17n0815_p0788b11U为最正觉。唯然世尊。愿乐欲闻。月氏天子与
T17n0815_p0788b12U诸大众受教而听。佛告天子。菩萨有四法行。
T17n0815_p0788b13U得大圣通殊特之行度于彼岸。何谓为四。菩
T17n0815_p0788b14U萨大士晓了诸法而应真谛。于一切法无所
T17n0815_p0788b15U倚着。等念诸法而无有尽。逮于圣慧而造明
T17n0815_p0788b16U证。游一切法亲近众典。虽在诸法无有脱者
T17n0815_p0788b17U不见异法。何谓诸法而应真谛。如过去空。当
T17n0815_p0788b18U来现在亦自然空。天子。欲以晓了是空平等
T17n0815_p0788b19U三世空无所想。彼诸有慧分别处所。建立开
T17n0815_p0788b20U化解畅道品。便通正业达其义理。是谓晓了
T17n0815_p0788b21U而应真谛。何谓于一切法无所倚着。一切诸
T17n0815_p0788b22U法住于我所。现有所住于我非我。则谓菩萨
T17n0815_p0788b23U晓了诸法而无吾我不依倚身。是则名曰无
T17n0815_p0788b24U所倚着。假使菩萨于斯诸法。身无所着无所
T17n0815_p0788b25U着已。不住异法。其于诸法不生不住。尔能于
T17n0815_p0788b26U彼无所倚着已无所倚。供养诸法则于诸法
T17n0815_p0788b27U而无所倚。二何谓菩萨晓了一切犹如虚空。
T17n0815_p0788b28U其三界者心之所为。不计斯心无有色像。亦
T17n0815_p0788b29U不可睹无有处所。无有教令犹如幻化。因其
T17n0815_p0788c01U心本而求诸法则不可得。若以于心不求于
T17n0815_p0788c02U心则无所获心不可逮。以不得心一切诸法
T17n0815_p0788c03U亦不可得。诸法则无有法。无形类想。亦无有
T17n0815_p0788c04U影而无所有。及与实谛亦无所睹。无所睹者
T17n0815_p0788c05U于一切法心无所入。知一切法无所成就亦
T17n0815_p0788c06U无所生。譬如虚空。犹如天子。欲察虚空永无
T17n0815_p0788c07U有生无所成就。了一切法亦复如是。犹如虚
T17n0815_p0788c08U空名曰虚无。彼则怕。一切诸法亦复如
T17n0815_p0788c09U是。但假字耳彼则寂寞。三何谓菩萨于一切
T17n0815_p0788c10U法而亲近典也菩萨大士。观察思惟一切诸
T17n0815_p0788c11U法。于斯无知亦无所见。眼不知耳亦无所见。
T17n0815_p0788c12U耳不知眼亦无所见。鼻不知舌亦无所见。舌
T17n0815_p0788c13U不知鼻亦无所见。身不知意亦无所见。意不
T17n0815_p0788c14U知身亦无所见。一切诸法虽有痴I快眇凶
T17n0815_p0788c15U暴。见于法界慧常平等所行具足。其六情界
T17n0815_p0788c16U有所照来则有所在。计于本者无有内法。教
T17n0815_p0788c17U于外者如无外法。教内法者所见如是。睹若
T17n0815_p0788c18U斯者则无有法无有起者。亦无有法有所作
T17n0815_p0788c19U为。若有住者睹无所见。佛语天子。是为法界
T17n0815_p0788c20U法无所起亦无所灭。而亦不住则无所有。假
T17n0815_p0788c21U使有念诸法。不住不生不起无有处所。如是
T17n0815_p0788c22U观者真谛慧备。无有诸法及与法界。不见解
T17n0815_p0788c23U脱。斯一切法亲近诸典。是为四法。菩萨大士。
T17n0815_p0788c24U得大圣通殊特之行度于彼岸。四何谓圣
T17n0815_p0788c25U通。所云通者于一切法不信他慧而有咨受。
T17n0815_p0788c26U所以言慧于一切法不造二事。所谓无二彼
T17n0815_p0788c27U则无名法不可知。设使天子。具足斯慧。其菩
T17n0815_p0788c28U萨者速逮圣通。以成就愿具足所晓。菩萨晓
T17n0815_p0788c29U了如是慧者则净道眼。超天世人。便睹十方
T17n0815_p0789a01U无量无限亿百千垓诸佛国土。佛天中天所
T17n0815_p0789a02U有圣众。悉闻诸佛所说经法。彼佛国土群萌
T17n0815_p0789a03U之类。其心所念善恶好丑悉识知之。人民伴
T17n0815_p0789a04U党行来如是。逮及若斯。自知往古所周旋处。
T17n0815_p0789a05U以慧明证解己本际。他人众生始无所由。所
T17n0815_p0789a06U居止处悉证明之从缘说是。佛告天子。菩萨
T17n0815_p0789a07U大士。虽未得至一切通慧。圣明之智巍巍如
T17n0815_p0789a08U是。为诸众生兴立佛事。速疾具足一切佛法。
T17n0815_p0789a09U逮得无上正真之道为最正觉。于是世尊即
T17n0815_p0789a10U说颂曰
T17n0815_p0789a11U　以善权慧方便道明　　则具足成于大圣通
T17n0815_p0789a12U　而常遵修深妙禁戒　　寻用一义解一切法
T17n0815_p0789a13U　分别真谛一切经典　　其明目者无所倚着
T17n0815_p0789a14U　常观诸法犹若虚无　　以有所察宣扬悉空
T17n0815_p0789a15U　习近诸法彼假号法　　不见诸法有解脱者
T17n0815_p0789a16U　其不见者靡所不观　　已得圣通所见若斯
T17n0815_p0789a17U　假使过去法已空者　　当来诸法亦如是空
T17n0815_p0789a18U　分别现在则亦若兹　　是乃谓为真谛之见
T17n0815_p0789a19U　一切诸法三界常空　　斯明知者无念不念
T17n0815_p0789a20U　已无有应应不应者　　其无所畏为睹真谛
T17n0815_p0789a21U　若慧如是无着方便　　讲说经法无有法想
T17n0815_p0789a22U　意无所念则无所着　　无所著者则不动摇
T17n0815_p0789a23U　一切诸法自然而兴　　其自然者本净无我
T17n0815_p0789a24U　晓了诸法而无吾我　　尔乃不起无他异法
T17n0815_p0789a25U　其不生者不有不来　　察计于彼则无所倚
T17n0815_p0789a26U　而反讲说诸法处所　　虽演佛道不念有我
T17n0815_p0789a27U　一切三界心之所由　　彼心则亦不可常睹
T17n0815_p0789a28U　无色无人犹如幻化　　当以斯法务求于心
T17n0815_p0789a29U　彼以此法求于心已　　则知无心亦无心法
T17n0815_p0789b01U　假使已心求心处所　　则便不睹心之本净
T17n0815_p0789b02U　已于诸法无所著者　　虽在黎庶不随众想
T17n0815_p0789b03U　一切诸法无意无成　　常分别知犹如虚空
T17n0815_p0789b04U　如观虚空不生不有　　分别诸法亦复如是
T17n0815_p0789b05U　假号虚空谛无有实　　说有言辞彼法虚空
T17n0815_p0789b06U　其眼未曾观见于耳　　其耳亦不观见于眼
T17n0815_p0789b07U　舌不属鼻鼻不属舌　　斯等展转而不相见
T17n0815_p0789b08U　其身未曾察见于意　　意亦不察身之形类
T17n0815_p0789b09U　各各如是不能相知　　以是之故斯常怕
T17n0815_p0789b10U　计着众恶谀谄痴I　　诸法之界常等均平
T17n0815_p0789b11U　其内事者不知于外　　若外事者亦不知内
T17n0815_p0789b12U　以是之故晓法所趣　　成就智慧常不可限
T17n0815_p0789b13U　观见十方亿垓诸佛　　及诸声闻无有罪衅
T17n0815_p0789b14U　又彼诸佛所说经典　　无量圣达清净之义
T17n0815_p0789b15U　悉得逮闻所演美辞　　则能受持普修平等
T17n0815_p0789b16U　便能了知众生心念　　具足飞到亿万佛土
T17n0815_p0789b17U　识念往古无数世事　　亿百千劫如恒河沙
T17n0815_p0789b18U　逮成于此妙五圣通　　则得亲近安住之慧
T17n0815_p0789b19U　彼以佛故有所显发　　无放逸道兴造利义
T17n0815_p0789b20U　假使闻斯如是空法　　生欣踊心乐微妙乐
T17n0815_p0789b21U　魔不能得彼之瑕短　　则能疾成觉了上道
T17n0815_p0789b22U佛告天子。菩萨大士有四事法。至不可议善
T17n0815_p0789b23U权方便。何谓为四。菩萨晓了往返度流之法
T17n0815_p0789b24U犹如己身。若干种痛苦毒之患睹所游起。亦
T17n0815_p0789b25U欲蠲除他人之苦修行精进。劝诸众生趣于
T17n0815_p0789b26U圣路。令一切法留存道心。为诸群黎积累德
T17n0815_p0789b27U品三世亦然。而已劝助一切诸佛。集三世行
T17n0815_p0789b28U劝助德品。所作善本加施众生。放舍弘施有
T17n0815_p0789b29U所开化亦不生心其不劝进一切智者心不离
T17n0815_p0789c01U脱亦不见道。心不离道道不离心。如道之相
T17n0815_p0789c02U身相若斯。以慧平等于心于道亦无所倚。顺
T17n0815_p0789c03U权方便长益德本。不见法界有所增益。彼于
T17n0815_p0789c04U诸法无所思议积功累德未曾厌倦。不以心
T17n0815_p0789c05U业求晓了心。彼若布施则无望想。奉修禁戒
T17n0815_p0789c06U亦无所失。遵行忍辱亦无所住。所行精进亦
T17n0815_p0789c07U无怕。一心禅定无所依倚。奉行智慧亦无
T17n0815_p0789c08U所习。劝化众生亦无所着。以愍哀故严净佛
T17n0815_p0789c09U土。求于圣达无所起慕。讲说经法亦无所入。
T17n0815_p0789c10U如是天子。菩萨所行所造德本虽为薄少。善
T17n0815_p0789c11U权方便不可限量乃至大道。何谓菩萨所造
T17n0815_p0789c12U德本虽为薄少。善权方便得至无量乃致大
T17n0815_p0789c13U道。菩萨大士。于一切法念发无量。观察诸法
T17n0815_p0789c14U无有计限得边际者。所以者何。天子。欲知一
T17n0815_p0789c15U切诸法。则空无想亦无有愿。其以空者则亦
T17n0815_p0789c16U无量。假使畅达无量心者。讲法虽少善权
T17n0815_p0789c17U方便广大无际。所以者何佛道无量劝心无
T17n0815_p0789c18U限。至无际法则为诸佛世尊之道。复次天子。
T17n0815_p0789c19U菩萨大士善权方便。劝勉众生令入正行。忧
T17n0815_p0789c20U群萌类所乐法者而劝立之。若施有所救济
T17n0815_p0789c21U为说经法。复次天子。菩萨大士。不以布施而
T17n0815_p0789c22U为审谛言是我所。持戒忍辱精进一心智慧。
T17n0815_p0789c23U亦复如是。不名我所又有所施。若持戒者亦
T17n0815_p0789c24U无所念常顺禁戒。具足忍辱见人所作。是非
T17n0815_p0789c25U悉忍。奉行精进修清白行一心禅思。晓了方
T17n0815_p0789c26U便观察智慧。复次天子。菩萨大士分别晓了。
T17n0815_p0789c27U善权方便与声闻俱。而开化之不乐所行。所
T17n0815_p0789c28U修坚固与缘觉俱。不乐所行坚固其志。是为
T17n0815_p0789c29U四法。菩萨大士。致不可议善权方便。于是世
T17n0815_p0790a01U尊即说颂曰
T17n0815_p0790a02U　晓了于二事　　己身及他人
T17n0815_p0790a03U　当除吾苦患　　疗尽众恼热
T17n0815_p0790a04U　愍念于众生　　劝使在道心
T17n0815_p0790a05U　思惟一切法　　演令入一义
T17n0815_p0790a06U　一切群生庆　　合集于三世
T17n0815_p0790a07U　普于诸佛德　　悉当劝化之
T17n0815_p0790a08U　而悉晓了斯　　皆以施众生
T17n0815_p0790a09U　真心而惠施　　犹以佛慧故
T17n0815_p0790a10U　一切所发心　　悉劝助佛道
T17n0815_p0790a11U　不失于道心　　见诸法悉脱
T17n0815_p0790a12U　察心及于道　　不见有二事
T17n0815_p0790a13U　其相有所存　　了心相同等
T17n0815_p0790a14U　法等故平等　　不二无所有
T17n0815_p0790a15U　明知权方便　　长益清白法
T17n0815_p0790a16U　其种无为益　　法界不可议
T17n0815_p0790a17U　志求于佛道　　常以不厌倦
T17n0815_p0790a18U　不以心念心　　吾长清白议
T17n0815_p0790a19U　不忘失道心　　所作而劝助
T17n0815_p0790a20U　布施不望报　　护戒无所念
T17n0815_p0790a21U　常修行忍辱　　不立计有人
T17n0815_p0790a22U　恒奉行精进　　身口心寂然
T17n0815_p0790a23U　禅定无所倚　　智慧度无极
T17n0815_p0790a24U　开化解众生　　不处于颠倒
T17n0815_p0790a25U　严净诸佛土　　志性无刚强
T17n0815_p0790a26U　常志于佛道　　于法无所舍
T17n0815_p0790a27U　咨受一切典　　故慧不可议
T17n0815_p0790a28U　为众生说法　　不着于文字
T17n0815_p0790a29U　造行如是者　　速成佛无难
T17n0815_p0790b01U　心不想于空　　不慢无所念
T17n0815_p0790b02U　无想无所愿　　不可称限量
T17n0815_p0790b03U　知群黎所行　　随之因开化
T17n0815_p0790b04U　自在而布施　　说法给所乏
T17n0815_p0790b05U　有施众生　　不言我获　　不高于戒
T17n0815_p0790b06U　不忽忍辱　　不慢精进　　不着禅定
T17n0815_p0790b07U　而于智慧　　无所吝惜　　常喜布施
T17n0815_p0790b08U　讲论众戒　　遵修谦下　　恒行勇猛
T17n0815_p0790b09U　虽奉禅思　　永无所着　　兴发智慧
T17n0815_p0790b10U　而以布施　　在于缘觉　　声闻之中
T17n0815_p0790b11U　菩萨大士　　游于此党　　假使处中
T17n0815_p0790b12U　有所造业　　明眼达士　　不乐彼行
T17n0815_p0790b13U　以能建立　　如斯法者　　是则名曰
T17n0815_p0790b14U　菩萨之行　　晓了善权　　不可思议
T17n0815_p0790b15U　所为惠施　　至无限量
T17n0815_p0790b16U佛告天子。菩萨有四事法。一切诸法以为一
T17n0815_p0790b17U议入于一味所趣同等。入于一慧平等之说。
T17n0815_p0790b18U何谓为四。菩萨大士。晓了法界无所破坏。解
T17n0815_p0790b19U诸法空而普游至。于诸法议无所同像。平等
T17n0815_p0790b20U吾我及于他人。晓了诸法悉为怕。是为四。
T17n0815_p0790b21U晓了是慧所睹若此。于世俗法及度世法。靡
T17n0815_p0790b22U不通达不造二观。若罪若福有碍无碍。若闻
T17n0815_p0790b23U不闻有为无为。于此诸法不造不观。不见诸
T17n0815_p0790b24U法有所受者。无凡夫法无罗汉法无若干观。
T17n0815_p0790b25U其凡夫法不为清净也。不察罗汉法独解明。
T17n0815_p0790b26U不举不下分别一议。趣怕门演畅讲说。散
T17n0815_p0790b27U一切法而于诸法不见散坏。修行一忍永无
T17n0815_p0790b28U有二。以入一议普入诸法。所谓入者无所从
T17n0815_p0790b29U生。是为天子菩萨大士。得近无上正真之道
T17n0815_p0790c01U成最正觉。亦不念言我近若远。所以者何。不
T17n0815_p0790c02U处一议见异群黎。亦观睹人与道别异。又思
T17n0815_p0790c03U惟之人不可得尔乃是道。于是世尊即说颂
T17n0815_p0790c04U曰
T17n0815_p0790c05U　而于法界　　无所破坏　　又彼法界
T17n0815_p0790c06U　无能散者　　计如法界　　诸人若斯
T17n0815_p0790c07U　但假有字　　无有若干　　了诸法空
T17n0815_p0790c08U　则致响忍　　其内若外　　有为无为
T17n0815_p0790c09U　观察斯法　　悉无所有　　分别一议
T17n0815_p0790c10U　皆知为空　　诸所现法　　无所同像
T17n0815_p0790c11U　不着己身　　及与他人　　若不计念
T17n0815_p0790c12U　有吾我人　　其行未曾　　有若干想
T17n0815_p0790c13U　修于寂然　　志在怕　　普观一切
T17n0815_p0790c14U　诸法所存　　于一切法　　靖默无念
T17n0815_p0790c15U　游于怕　　而无所着　　讲说现在
T17n0815_p0790c16U　及度世事　　彼则不兴　　造尽灭尽
T17n0815_p0790c17U　若福若罪　　若闻不闻　　不念于法
T17n0815_p0790c18U　不取音声　　不在有为　　亦不无为
T17n0815_p0790c19U　常等一观　　不喜二事　　不睹诸法
T17n0815_p0790c20U　有所受者　　不得凡夫　　及阿罗汉
T17n0815_p0790c21U　不说凡夫　　痴秽不净　　此则名曰
T17n0815_p0790c22U　阿罗汉法　　亦无所举　　不有所下
T17n0815_p0790c23U　分别一议　　而悉寂然　　晓了诸法
T17n0815_p0790c24U　皆无所坏　　亦不毁散　　一切法界
T17n0815_p0790c25U　不谓忍别　　与空异耶　　普知诸法
T17n0815_p0790c26U　一切悉空　　不着于空　　无倚了忍
T17n0815_p0790c27U　以入一议　　悉了一切　　此无所起
T17n0815_p0790c28U　其本清净　　如是行者　　疾成佛道
T17n0815_p0790c29U　速得亲近　　无量正觉　　不计有身
T17n0815_p0791a01U　不念道心　　一切诸法　　吾我及彼
T17n0815_p0791a02U　悉无所着　　得平等觉
T17n0815_p0791a03U佛告天子。菩萨有四事法。奉深禁戒行无放
T17n0815_p0791a04U逸。何谓为四。菩萨大士而自念言何谓禁戒。
T17n0815_p0791a05U则顺观察思惟其议。若身行善。口言至诚。
T17n0815_p0791a06U心念柔顺。是为禁戒。又复念言。何谓身善。何
T17n0815_p0791a07U谓言诚。何谓心柔不犯身事而不杀生盗窃
T17n0815_p0791a08U淫贰Ｊ巧硇猩啤？诓凰捣峭语两舌恶口谗
T17n0815_p0791a09U言。是口言诚。心不念非念余嗔恚邪见之事。
T17n0815_p0791a10U是心念柔。彼谛观察而自念言。假使不犯身
T17n0815_p0791a11U口心者不可分别其处。所在青黄赤白紫红
T17n0815_p0791a12U之色。计于眼者不分别识。耳鼻口心亦复如
T17n0815_p0791a13U是不分别识。所以者何。彼亦不生亦无生者。
T17n0815_p0791a14U亦无起者亦无不起。设不有生无所生者。亦
T17n0815_p0791a15U不有起。无所起者。则不堪任分别识法。又更
T17n0815_p0791a16U念言。尔时察之则无所有。亦无有戒则无所
T17n0815_p0791a17U行。已无所行则不可知。已不可知不当于彼
T17n0815_p0791a18U有所倚着。造此行已则无所见。当尔之时不
T17n0815_p0791a19U见有戒。已不见戒劝彼戒者亦无所见。是为
T17n0815_p0791a20U天子菩萨大士奉深禁戒。复次天子。若有菩
T17n0815_p0791a21U萨晓不贪身。不处见身亦不睹见。修于持戒
T17n0815_p0791a22U亦不犯禁亦无所着。复次天子。菩萨大士入
T17n0815_p0791a23U深法藏在所护禁。威仪礼节行步进止。安详
T17n0815_p0791a24U顺教是曰为戒。不自见己之所兴行。不见他
T17n0815_p0791a25U人之过咎。是故名曰深妙之戒。复次天子。
T17n0815_p0791a26U菩萨不犯于戒亦不毁戒又不弄戒。其反己
T17n0815_p0791a27U者则以反戒。若不反己则不反戒。以不反戒
T17n0815_p0791a28U则无所犯。已不犯戒则不弄戒便无所度。所
T17n0815_p0791a29U以不弄不度戒者。了一切法悉度脱故。以度
T17n0815_p0791b01U脱者则无有我亦不无我。既无有人何所度
T17n0815_p0791b02U者。是为四。于是世尊即说颂曰
T17n0815_p0791b03U　其身清净　　言无误失　　心念鲜明
T17n0815_p0791b04U　行无瑕秽　　而常自护　　谨慎于行
T17n0815_p0791b05U　彼菩萨者　　乃谓奉戒　　将顺奉行
T17n0815_p0791b06U　于斯十善　　聪明菩萨　　若能护此
T17n0815_p0791b07U　则身口意　　无所犯负　　斯能名曰
T17n0815_p0791b08U　奉明达戒　　其无所造　　不起无生
T17n0815_p0791b09U　彼无形色　　无有处所　　已无像貌
T17n0815_p0791b10U　则无所住　　便不可得　　何所归趣
T17n0815_p0791b11U　戒不有造　　常如无为　　则不可以
T17n0815_p0791b12U　眼观察之　　耳无所闻　　无鼻无舌
T17n0815_p0791b13U　身不可别　　及心所念　　设不分别
T17n0815_p0791b14U　于六根者　　则达诸趣　　无所依倚
T17n0815_p0791b15U　设如是观　　乃清净戒　　未曾逮戒
T17n0815_p0791b16U　有所立处　　彼无有戒　　无意无正
T17n0815_p0791b17U　护于禁戒　　无吾我想　　将养于禁
T17n0815_p0791b18U　亦无戒想　　修深要戒　　志得自在
T17n0815_p0791b19U　以能分别　　所见身者　　即不堕落
T17n0815_p0791b20U　六十二疑　　其无所见　　不睹处所
T17n0815_p0791b21U　虽奉禁戒　　不自x恣　　则能顺入
T17n0815_p0791b22U　深妙法藏　　所行礼节　　为不妄想
T17n0815_p0791b23U　善修安详　　将顺谨慎　　其禁戒者
T17n0815_p0791b24U　无有异着　　不倚吾我　　亦不依戒
T17n0815_p0791b25U　已无吾我　　则无禁戒　　不念己身
T17n0815_p0791b26U　及与禁戒　　如是乃谓　　为法器耳
T17n0815_p0791b27U　无吾我者　　不依倚戒　　不计身者
T17n0815_p0791b28U　不想念法　　无身见者　　无有戒心
T17n0815_p0791b29U　不犯戒者　　无有脱禁　　亦不建立
T17n0815_p0791c01U　于禁戒中　　不计有身　　则无戒想
T17n0815_p0791c02U　深妙之戒　　谓无所犯　　假使勇猛
T17n0815_p0791c03U　奉戒如是　　彼则未曾　　有所毁犯
T17n0815_p0791c04U　如是戒者　　圣贤所叹　　于一切法
T17n0815_p0791c05U　而无所着　　愚I之夫　　住吾我想
T17n0815_p0791c06U　将护禁戒　　言我畏慎　　则失戒宝
T17n0815_p0791c07U　永无有余　　便不度脱　　三界之患
T17n0815_p0791c08U　假使有人　　除诸见网　　则不见彼
T17n0815_p0791c09U　违失禁戒　　其人心计　　无有吾我
T17n0815_p0791c10U　顺奉禁戒　　不堕疑见　　便不恐惧
T17n0815_p0791c11U　堕于恶趣　　若使分别　　禁戒如是
T17n0815_p0791c12U　则不睹见　　犯禁戒者　　不察吾我
T17n0815_p0791c13U　不见三世　　况当观察　　犯戒毁禁
T17n0815_p0791c14U月氏天子白佛言。得未曾有。天中天。诸佛世
T17n0815_p0791c15U尊道法微妙。无上正真甚深难及。菩萨所作
T17n0815_p0791c16U第一巍巍。乃能奉修如此之法。而无所住亦
T17n0815_p0791c17U无所修。除去一切诸所妄想离吾我念。行无
T17n0815_p0791c18U数劫而不堕落声闻缘觉。而不中道违失道
T17n0815_p0791c19U意。具足佛法入不缺漏。云何菩萨奉行何法
T17n0815_p0791c20U修微妙典。于真本际而不取证。世尊告曰。天
T17n0815_p0791c21U子听之。菩萨有四事行深妙法。于真本际而
T17n0815_p0791c22U不取证。何谓为四。菩萨大士坚固志愿。建立
T17n0815_p0791c23U要行具一切智。奉修精进而不怯弱。不住立
T17n0815_p0791c24U者不舍众生。于大哀不断教。善权方便劝
T17n0815_p0791c25U众德本。是为四行深妙法于真本际而不取
T17n0815_p0791c26U证。于是世尊即说颂曰
T17n0815_p0791c27U　其明智者　　志愿坚强　　未曾违失
T17n0815_p0791c28U　往古所晓　　为一切智　　精进殷勤
T17n0815_p0791c29U　终不处于　　兴废异乘　　奉行精进
T17n0815_p0792a01U　常无放逸　　敢所遵修　　心不怯弱
T17n0815_p0792a02U　亦不捐舍　　一切众生　　而普等心
T17n0815_p0792a03U　群萌之类　　常加愍哀　　普世群黎
T17n0815_p0792a04U　能忍勤苦　　意不转移　　志不欲令
T17n0815_p0792a05U　道教断绝　　犹如有人　　积无数宝
T17n0815_p0792a06U　而善觉了　　善权方便　　劝一切德
T17n0815_p0792a07U　行无厌足　　游趣最要　　怀于愍哀
T17n0815_p0792a08U　不于中间　　灭尽诸漏　　其有禀授
T17n0815_p0792a09U　于此经典　　其菩萨者　　名曰勇猛
T17n0815_p0792a10U　而常奉修　　深妙之法　　彼则未曾
T17n0815_p0792a11U　倚着本际
T17n0815_p0792a12U月氏天子复白佛言。何谓菩萨奉行深要。佛
T17n0815_p0792a13U告天子。于是菩萨未曾破坏凡夫之法。而普
T17n0815_p0792a14U成就于佛道议。亦不谤毁凡夫之法。亦不睹
T17n0815_p0792a15U见佛法长益。亦不远离于凡夫法。亦不求慕。
T17n0815_p0792a16U欲得佛道不兴斯行。凡夫法异佛道异乎。亦
T17n0815_p0792a17U不念言。凡夫之法瑕秽卑贱。佛之道法为微
T17n0815_p0792a18U妙乎。不作斯行凡夫之法则为斯漏。佛之道
T17n0815_p0792a19U法无穿漏乎。又复念言。凡夫之法及与佛法。
T17n0815_p0792a20U二者俱法虚无寂寞但假号耳。思想致秽。凡
T17n0815_p0792a21U夫之法亦无成就。诸佛之法亦无具足。凡夫
T17n0815_p0792a22U之法而无有实亦无自然。诸佛之法悉无有
T17n0815_p0792a23U实亦无自然。若欲理者凡夫之法。而无所知
T17n0815_p0792a24U亦不无知不生无生。若观察者推其本末。若
T17n0815_p0792a25U以空慧无相之慧无愿之慧。智慧明省是为
T17n0815_p0792a26U佛法。不可别知佛法所处。观此本末彼悉则
T17n0815_p0792a27U空。空不见空亦无所知亦无所观。悉为本净
T17n0815_p0792a28U无明故起。是以天子。法者无法诸法自然住
T17n0815_p0792a29U立诸法怕。其怕法则无有二。其无二者
T17n0815_p0792b01U则无凡夫。亦无声闻亦无缘觉平等佛道。亦
T17n0815_p0792b02U无所教深妙之行为菩萨行。菩萨深修分别
T17n0815_p0792b03U正教。无有一法非佛法也。所以者何。其言法
T17n0815_p0792b04U者习俗为法。无习俗言有所言者则无所得。
T17n0815_p0792b05U其无所得则无所兴。以无所兴则无形教。一
T17n0815_p0792b06U切诸法悉无形像。假使诸法无有限数不离
T17n0815_p0792b07U佛法。是故天子。当作斯观。一切诸法悉为佛
T17n0815_p0792b08U法无有想行。其念想行寻即兴废二事之识。
T17n0815_p0792b09U是等之类以识为行佛法无漏。亦复于彼而
T17n0815_p0792b10U不想求。于彼生起声闻之行。其解了者法界
T17n0815_p0792b11U无尘亦无寂然。假使于法而不受法则无有
T17n0815_p0792b12U法。其尘劳法及寂然法。岂可获到尘劳寂然
T17n0815_p0792b13U乎。欲作斯求终不可得。如是天子。假使菩萨
T17n0815_p0792b14U晓了如是则为名曰深妙之行。其于诸法及
T17n0815_p0792b15U与佛法无所见者。以无所见则为离见。其所
T17n0815_p0792b16U见者为无所见。假使菩萨如是观者。魔及官
T17n0815_p0792b17U属不能得便。莫能胜也
T17n0815_p0792b18U佛升忉利天为母说法经卷上【经文资讯】大正新修大藏经 第十七册 No. 815《佛升忉利天为母说法经》CBETA 电子佛典 V1.16 普及版
# Taisho Tripitaka Vol. 17, No. 815 佛升忉利天为母说法经, CBETA Chinese Electronic Tripitaka V1.16, Normalized Version
=========================================================================
T17n0815_p0792b19U
T17n0815_p0792b20U
T17n0815_p0792b21U佛升忉利天为母说法经卷中
T17n0815_p0792b22U
T17n0815_p0792b23U　　　　西晋月氏三藏竺法护译
T17n0815_p0792b24U月氏天子便白佛言。唯然世尊。至未曾有。
T17n0815_p0792b25U菩萨大士所行难及。如是像类观察诸法。志
T17n0815_p0792b26U于所趣终始没生。坐起语言亦无想念。佛言
T17n0815_p0792b27U譬如天子幻师所化来往周旋。坐起经行而
T17n0815_p0792b28U出言教彼无想念。如是天子。其有晓了诸法
T17n0815_p0792b29U如幻。普现五趣不有所生彼则无想。其菩萨
T17n0815_p0792c01U者不念于生亦无所起。用本愿故有所建立
T17n0815_p0792c02U现有所生。天子复问。如尊所教而言。菩萨不
T17n0815_p0792c03U念所生亦不往生。云何大圣如来至真。愍哀
T17n0815_p0792c04U垂念所生之亲上忉利天。一时三月如来不
T17n0815_p0792c05U为从王后摩耶而由生乎。佛告天子。菩萨不
T17n0815_p0792c06U从王后摩耶所生常应如法。天子又问。如来
T17n0815_p0792c07U至真云何生乎。佛言。天子。如来则从智慧度
T17n0815_p0792c08U无极生。设人观察推其本末。过去当来现在
T17n0815_p0792c09U诸佛谁为母者。则当了之。智慧度无极是其
T17n0815_p0792c10U母也。所以者何。天子。其三十二大人相。非从
T17n0815_p0792c11U摩耶而所生。学大智慧真谛之谊乃能致此。
T17n0815_p0792c12U自然成就如来之身。其十力者不从王后摩
T17n0815_p0792c13U耶而生。本时奉行。智度无极。得十种力四无
T17n0815_p0792c14U所畏十八不共诸佛之法。亦复不从王后摩
T17n0815_p0792c15U耶而生。大慈大悲无见顶及不虚见。佛眼佛
T17n0815_p0792c16U慧佛之辩才。知人心念所从来生。神足善权
T17n0815_p0792c17U如是比类不可限量。皆因智慧所度无极。所
T17n0815_p0792c18U以如来名曰为佛。斯诸功德悉为不从王后
T17n0815_p0792c19U摩耶而生。天子当知。悉从大智度无极行学
T17n0815_p0792c20U此道品。如来因斯致如是像无量佛法如来
T17n0815_p0792c21U弘德。缘是之故名曰如来。是故天子。当作斯
T17n0815_p0792c22U观。如来则从智慧度无极生。不因王后摩耶
T17n0815_p0792c23U所生。天子又问。唯然世尊。智度无极法无有
T17n0815_p0792c24U母。亦无所生亦无所灭。云何世尊。智度无极
T17n0815_p0792c25U而生如来。佛言天子。因其法故号曰如来。其
T17n0815_p0792c26U彼法者则无有生。亦无有终不生不灭。其无
T17n0815_p0792c27U有生无终没者不起不灭。斯无色法则为智
T17n0815_p0792c28U度无极所生。以故名曰智度无极生于如来。
T17n0815_p0792c29U其所生者都无所生。亦不终没。亦无所起。佛
T17n0815_p0793a01U言。天子。其不生不没不起不灭是则名曰智
T17n0815_p0793a02U度无极之处所也。智度无极者如有所生如
T17n0815_p0793a03U有所行。而智度无极者未曾有生亦无所行。
T17n0815_p0793a04U天子又问。唯然世尊。智慧有想有分别。而
T17n0815_p0793a05U依智慧。如有所生如有所行。佛言。天子。智慧
T17n0815_p0793a06U无想亦无分别。假使智慧而有所想有分别
T17n0815_p0793a07U者。则为不行智慧之事。所以者何。有所想念
T17n0815_p0793a08U有所见者。则不应行也。设于智慧无所思想
T17n0815_p0793a09U无所分别。彼能名曰奉行智慧。又问世尊。何
T17n0815_p0793a10U谓依行。答曰。天子。其依行者无所言取何所
T17n0815_p0793a11U依乎。佛语天子。无言取者则以放舍三界所
T17n0815_p0793a12U生。其取言者则便不离三界所生。是故天子。
T17n0815_p0793a13U演此教耳。其无言取何所依行。而生三界令
T17n0815_p0793a14U有所依。天子又问。云何世尊。为诸声闻讲说
T17n0815_p0793a15U经法度三界乎。佛告天子。吾为声闻欲界因
T17n0815_p0793a16U缘而说经法。又如来身不得欲界。于色无色
T17n0815_p0793a17U界为诸声闻而演经典。如来不得色无色界
T17n0815_p0793a18U之所处。亦无所度而声闻众度于欲界。佛亦
T17n0815_p0793a19U不得色无色界。而声闻众超度过出色无色
T17n0815_p0793a20U界。又复天子不得三界不倚三界。计于空无
T17n0815_p0793a21U柔顺之法不顺欲界。于三界中而无所慕。
T17n0815_p0793a22U生于三界亦无所生不知所趣。天子。欲知何
T17n0815_p0793a23U谓度者。贤圣之教但假言耳。推于正义无有
T17n0815_p0793a24U度者无往无反。所以者何。观一切法无有度
T17n0815_p0793a25U者。譬如虚空究竟自然。无有生者亦无所着。
T17n0815_p0793a26U无有作者亦无所有亦无不有。观一切法亦
T17n0815_p0793a27U当如斯。于是世尊说是语时。彼诸天众七万
T17n0815_p0793a28U二千天。远尘离垢诸法法眼生。万六千天
T17n0815_p0793a29U子宿殖德本。悉发无上正真道意。千菩萨德
T17n0815_p0793b01U本普具得不起法忍。佛之威神令其[袖-由+戒]上自
T17n0815_p0793b02U然有华。自昔未有。各取此华供养如来。应时
T17n0815_p0793b03U彼华普悉遍布忉利天上
T17n0815_p0793b04U尔时天帝前白佛言。吾未会见如此辈华族
T17n0815_p0793b05U姓子等奉如来者。月氏天子报天帝释。拘翼
T17n0815_p0793b06U且听。今所散华如来上者。众人未曾见斯圣
T17n0815_p0793b07U尊。所以者何。所因心见如来者。彼心忽然已
T17n0815_p0793b08U过去灭而不可见。是故拘翼。有所见者一切
T17n0815_p0793b09U诸法。皆为本空本所不见。拘翼又问。天子。今
T17n0815_p0793b10U为见如来乎。答曰。见矣。拘翼察之。假使如来
T17n0815_p0793b11U有色有为乃当见耳。设使如来有痛痒思想
T17n0815_p0793b12U生死识者吾当见之。如来无色痛想行识。亦
T17n0815_p0793b13U无合会亦无所有。五阴法想则无有想不可
T17n0815_p0793b14U色观。又复向者拘翼所云。若见如来乎。如
T17n0815_p0793b15U令如来见于我身。吾睹如来亦复如是。又
T17n0815_p0793b16U问。天子。云何如来见尔身乎。天子答曰。如
T17n0815_p0793b17U来在前便可启问。时天帝释前白佛言。云何
T17n0815_p0793b18U世尊。见于天子。世尊告曰。不以色见。不以痛
T17n0815_p0793b19U痒思想生死识见。不见过去当来现在。亦不
T17n0815_p0793b20U以见凡夫之法。亦复不离凡夫之法。不见所
T17n0815_p0793b21U学及与不学。亦不学成究竟诸法。不见罗汉
T17n0815_p0793b22U法。不见声闻。亦不以见缘觉之地。无缘觉地。
T17n0815_p0793b23U佛之所见为如此也。其作斯观则为正观。其
T17n0815_p0793b24U正观者则无所见。其无所见则平等观不为
T17n0815_p0793b25U邪观。拘翼。欲知如来所观如斯无异。如是观
T17n0815_p0793b26U者普见一切。名曰一切审观。是故如来名曰
T17n0815_p0793b27U为佛。如来所兴不坏法界。于意云何。如来所
T17n0815_p0793b28U见如是法者为见何等。答曰。世尊。如是如来
T17n0815_p0793b29U不见名号亦无有色。于此所察则无法数无
T17n0815_p0793c01U所兴造。又复问曰。唯然世尊。如佛所见。月氏
T17n0815_p0793c02U天子见如是乎。答曰。拘翼。其有逮得不起法
T17n0815_p0793c03U忍菩萨行者。于诸法界随顺住者。法不见法
T17n0815_p0793c04U则无所有为自然法。又问。世尊。月氏天子得
T17n0815_p0793c05U法忍乎。佛告拘翼。汝以自问月氏天子。当为
T17n0815_p0793c06U发遣。于是天帝问月氏曰。仁者。为得不起法
T17n0815_p0793c07U忍乎。天子答曰。于拘翼意无所从生有发起
T17n0815_p0793c08U乎。答曰。不也。报曰。设无从生不有发起。云
T17n0815_p0793c09U何逮得不起法忍。一切法界悉无所起此之
T17n0815_p0793c10U谓也。其法界者不起不灭亦无所得。时天帝
T17n0815_p0793c11U释心自念言。如今天子有所讲说。以为逮得
T17n0815_p0793c12U不起法忍。以为亲近无上正真之道。月氏天
T17n0815_p0793c13U子即知帝释心之所念。报天帝曰。拘翼。欲得
T17n0815_p0793c14U法忍者不为亲近无上正真道。其不有起法
T17n0815_p0793c15U忍。乃能亲近无上正真之道。又问。天子。何故
T17n0815_p0793c16U说此。答曰。有所得者则堕颠倒亦无所得。其
T17n0815_p0793c17U道心者无有成觉不起忍者。是曰无所从生。
T17n0815_p0793c18U其无所起乃成正觉。又问。天子。道当何求。答
T17n0815_p0793c19U曰。拘翼。其道心者当于己身自然求之。又问。
T17n0815_p0793c20U其己身自然之者当于何求。答曰。其法不生。
T17n0815_p0793c21U亦无生者亦无所生。当于彼求。当造斯求求
T17n0815_p0793c22U如求意。不求名称而无所求。则无所求则无
T17n0815_p0793c23U所住。时天帝释前白佛言。至未曾有。天中之
T17n0815_p0793c24U天。月氏天子深入智慧巍巍难限。于何终没
T17n0815_p0793c25U而来生此。于斯没已当于何生。月氏天子答
T17n0815_p0793c26U天帝曰。假使幻士有所变化为男为女。为于
T17n0815_p0793c27U何没而来生此。于是没已当复所趣。答曰。化
T17n0815_p0793c28U者无所至趣。又其化者无有没生。所以者
T17n0815_p0793c29U何。化者无想。答曰。拘翼。设使无想云何如
T17n0815_p0794a01U是。斯幻化人往至于彼没来生斯。于此没已
T17n0815_p0794a02U当生某处。设有斯念则非明智人所蚩笑。答
T17n0815_p0794a03U曰。如是天子。诚如所云。今者拘翼所发问者
T17n0815_p0794a04U亦复如是。一切诸法悉为如幻。而问如来。今
T17n0815_p0794a05U此天子。于何所没而来生此。没斯何趣。于意
T17n0815_p0794a06U云何。如幻所化宁有去来。岂可得见没所生
T17n0815_p0794a07U乎。答曰。不也。所因化者欲有所兴有所造乎。
T17n0815_p0794a08U答曰。无有所作。报曰。如是。其晓了一切诸法
T17n0815_p0794a09U皆如幻化。则能示现去来没生。彼虽现此亦
T17n0815_p0794a10U无想念亦无所作。于意云何。其于梦中睹色。
T17n0815_p0794a11U若闻声者。鼻所嗅香。口所嗜味。身遭细滑。
T17n0815_p0794a12U心所识法。宁可谓之实有所有。答曰。不也。天
T17n0815_p0794a13U子报曰。如是拘翼。其有晓了诸法如梦如自
T17n0815_p0794a14U然者。有所见闻心于诸法无所染污。亦不离
T17n0815_p0794a15U尘。亦无所求。亦不忧戚。如所闻法悉分别之
T17n0815_p0794a16U为他人说。于诸言声亦无所着。时天帝释前
T17n0815_p0794a17U白佛言。唯然世尊。月氏天子不得所生不没
T17n0815_p0794a18U不生。当以何义开化众生。群黎有生而有终
T17n0815_p0794a19U没。于声闻之地不生不没。不生不没非菩萨
T17n0815_p0794a20U地。云何菩萨之行当在生死游无央数亿百
T17n0815_p0794a21U千劫
T17n0815_p0794a22U佛告天帝。其有菩萨逮得成就不起法忍。不
T17n0815_p0794a23U念于生亦无终没。犹如罗汉灭度已来积于
T17n0815_p0794a24U百年。所以者何。观察菩萨亦复如是。菩萨者
T17n0815_p0794a25U无吾我想。无他人想。菩萨所行又复过彼。不
T17n0815_p0794a26U念于生无终没想。无有吾我他人之想。皆悉
T17n0815_p0794a27U灭度。一切诸法无有本末。假使不了于是法
T17n0815_p0794a28U者则无所觉。大悲菩萨设无数劫亿百千垓。
T17n0815_p0794a29U游于终始不以懈倦。譬如男子于四徼道烧
T17n0815_p0794b01U大屋宅无所复慕。行大慈者亦复如是。不惜
T17n0815_p0794b02U身命在于五乐弃捐之。去于所乐欲如远大
T17n0815_p0794b03U火。在于火中悉能忍之其身不烧。于意云何。
T17n0815_p0794b04U其人所作为难不乎。答曰。甚难。天中之天。佛
T17n0815_p0794b05U言。拘翼。菩萨所行复过于此。度脱一切诸
T17n0815_p0794b06U欲尘垢。而现于生教化群黎。是故当观。菩萨
T17n0815_p0794b07U大士超越一切声闻缘觉。逮得无上正真之
T17n0815_p0794b08U道为最正觉
T17n0815_p0794b09U尔时佛告天帝。向者仁问。于何所没而得生
T17n0815_p0794b10U此。听佛所说。东方去斯九十二亿百千佛
T17n0815_p0794b11U土。而有世界名曰积宝。其国有无央数众宝
T17n0815_p0794b12U树木枝叶华实。各各别异经行游观。棚阁讲
T17n0815_p0794b13U堂悉用七宝。彼国土地悉绀琉璃。以无央数
T17n0815_p0794b14U百千众宝合成。积宝世界佛号宝场威神超
T17n0815_p0794b15U王如来至真等正觉。现在说法。其佛国土无
T17n0815_p0794b16U有二乘声闻缘觉之所教业。纯诸菩萨具足
T17n0815_p0794b17U弘普周满佛土。其佛说法一会时。三十六
T17n0815_p0794b18U亿菩萨逮得不起法忍。众适得忍寻则踊身
T17n0815_p0794b19U在于虚空。四丈九尺动于三千大千世界。则
T17n0815_p0794b20U无央数七宝百千莲华。自然布地无不周接。
T17n0815_p0794b21U即从虚空诣他佛土。奉觐异国如来正觉。稽
T17n0815_p0794b22U首归命咨问经法听所说谊。其佛兴来以
T17n0815_p0794b23U十二劫。昼夜各三讲说经法。以故拘翼。当
T17n0815_p0794b24U作斯观。其佛之界。诸菩萨众不可计亿。无有
T17n0815_p0794b25U损耗众宝积聚。佛之国土无异聚名。无有山
T17n0815_p0794b26U林溪谷诸渊。无谈语者无有众患。罗汉缘觉
T17n0815_p0794b27U无食饮者。所以者何。斯诸菩萨昔以乐法悦
T17n0815_p0794b28U豫为食。今此天子从积宝世界没来诣此处
T17n0815_p0794b29U忉利天。故来见佛稽首归命咨问经典。为无
T17n0815_p0794c01U数人演斯经法广解其谊。又复欲令诸余菩
T17n0815_p0794c02U萨具足兴发于斯法忍。佛言。天帝。月氏天子
T17n0815_p0794c03U佛欲释命当护正法受持奉行。如来灭度之
T17n0815_p0794c04U后。最于末世法欲尽时。当住此阎浮提。于彼
T17n0815_p0794c05U世时当授人民如是比像深妙之法。优奥无
T17n0815_p0794c06U量精进将养。化不可计亿百千人住斯法忍。
T17n0815_p0794c07U法没尽后人间终没。生兜术天弥勒菩萨所。
T17n0815_p0794c08U启受于此诸佛世尊微妙之道化。于无量百
T17n0815_p0794c09U千天子立无从生。或发无上正真道意。弥勒
T17n0815_p0794c10U菩萨成正觉时。住阎浮提十岁供养。弥勒如
T17n0815_p0794c11U来及诸弟子与二万人俱。舍家之地离家为
T17n0815_p0794c12U道。行作沙门启受经法。尽其形寿常持正法。
T17n0815_p0794c13U佛灭度后。而以此法将济群生。悉当复值于
T17n0815_p0794c14U斯贤劫千佛兴者。次第供养九百九十六佛
T17n0815_p0794c15U世尊。悉于大圣净修梵行。过七十五江河沙
T17n0815_p0794c16U劫。寻得无上正真之道为最正觉。号曰日
T17n0815_p0794c17U曜如来至真等正觉。其佛土名一切具足
T17n0815_p0794c18U于是月上天子。谓月氏曰。于斯世尊授仁者
T17n0815_p0794c19U决。当成无上正真之道。而今如来独与欢豫。
T17n0815_p0794c20U偏见愍念而授决乎。月氏天子答月上曰。如
T17n0815_p0794c21U来至真永无所欲。亦无所难。亦无疑结。假使
T17n0815_p0794c22U授决无所望。若有菩萨学开士行。以故如
T17n0815_p0794c23U来而授决耳。何因如来独当欢豫。偏见愍念
T17n0815_p0794c24U而授决乎。又问。天子。当何以欢豫之信当于
T17n0815_p0794c25U信求。又曰。假使于心而想心者计于彼人。
T17n0815_p0794c26U无欢信者无所受取。无受取者第一欢豫。计
T17n0815_p0794c27U于彼信其无瑕秽。无欢豫者乃为信乐。若于
T17n0815_p0794c28U言辞无所言者。乃为信乐。彼则未曾无欢豫
T17n0815_p0794c29U信也。亦无结恨。是故天子。假使有人求欢豫
T17n0815_p0795a01U信。便当修行无言辞法。所精进行如无所行。
T17n0815_p0795a02U亦无不行无忧无喜。所以者何。其法界者亦
T17n0815_p0795a03U无有行。亦不不行不进不怠。月上天子谓月
T17n0815_p0795a04U氏曰。所可名曰菩萨学者为何谓乎。月氏答
T17n0815_p0795a05U曰。所谓菩萨学者。则无有身亦不护体。又无
T17n0815_p0795a06U有舌亦不护口。又无有心亦不护意。是为菩
T17n0815_p0795a07U萨第一之学也。所谓学者其无所受亦无所
T17n0815_p0795a08U行。若无所起亦无不起。是为菩萨学也。又复
T17n0815_p0795a09U问曰。仁者。学斯如来授决乎。答曰。天子。吾
T17n0815_p0795a10U不学此而见授决。所以者何。学如此者不得
T17n0815_p0795a11U吾我及我所耶。其不念知有所学斯名曰学
T17n0815_p0795a12U也。天上世间不能得短亦无有失。若有念言
T17n0815_p0795a13U我有所学。则不为趣于正业也。不逮平等。
T17n0815_p0795a14U用自谓言我所学故。又问曰。以何等事谓逮
T17n0815_p0795a15U平等也。答曰。天子。假使行者不上不下不处
T17n0815_p0795a16U中间。不着所行不有所作。有所行者而无所
T17n0815_p0795a17U造是菩萨行。其作斯念是为尊法此卑贱法
T17n0815_p0795a18U于斯诸法。晓了平等不为二念。如是行者谓
T17n0815_p0795a19U逮平等。又问曰。于今仁者。逮何等法乃为如
T17n0815_p0795a20U来所见授决。月氏答曰。亦不蠲除凡夫之法。
T17n0815_p0795a21U亦不逮成诸佛之法。如来以此授吾之决。吾
T17n0815_p0795a22U于是法无所断除。又于诸法亦无所得故见
T17n0815_p0795a23U授决。又问曰。计如是者愚冥凡夫悉当得决。
T17n0815_p0795a24U所以者何。亦不蠲除凡夫之法。斯则名曰为
T17n0815_p0795a25U凡夫矣焉致佛法。又重问曰。何故解凡夫法
T17n0815_p0795a26U乎。月氏答曰。吾以空义为诸法界解佛法耳。
T17n0815_p0795a27U其本际者实无有本也。谓空法界可灭乎。答
T17n0815_p0795a28U曰。不能也。本际无本岂可获乎。答曰。不也。
T17n0815_p0795a29U是故天子。吾说此言。亦不灭除凡夫之法。亦
T17n0815_p0795b01U不逮成诸佛之法。如来以此授于吾决。又复
T17n0815_p0795b02U问曰。空与法界本际无本有言辞乎。答曰。无
T17n0815_p0795b03U也。假使空与法界本际无本。无有言辞道无
T17n0815_p0795b04U言说。于今云何授仁者决。答曰。天子。今授吾
T17n0815_p0795b05U决犹如空义。诸法之界本际无本。是为诸法
T17n0815_p0795b06U之所归谊。如法无法受决。亦如授别亦如。
T17n0815_p0795b07U授别竟者亦复如是。等觉亦如。逮成无上正
T17n0815_p0795b08U真之道。亦复如是。于是月上天子前白佛言。
T17n0815_p0795b09U唯然世尊。月氏天子入深智慧巍巍难及。佛
T17n0815_p0795b10U告天子。菩萨以逮成法忍者。其法如是有所
T17n0815_p0795b11U分别。若发道谊演经典者。解脱一切法界
T17n0815_p0795b12U之事。又其法界所可讲说。亦无言辞宣畅示
T17n0815_p0795b13U众。所以者何。理于法界无有言辞亦无所说。
T17n0815_p0795b14U计如法界人界亦如。如众生界佛界亦如。佛
T17n0815_p0795b15U界法界亦如。假使菩萨入此谊者。则能独
T17n0815_p0795b16U立不从他受
T17n0815_p0795b17U佛升忉利天为母说法经卷中【经文资讯】大正新修大藏经 第十七册 No. 815《佛升忉利天为母说法经》CBETA 电子佛典 V1.16 普及版
# Taisho Tripitaka Vol. 17, No. 815 佛升忉利天为母说法经, CBETA Chinese Electronic Tripitaka V1.16, Normalized Version
=========================================================================
T17n0815_p0795b18U
T17n0815_p0795b19U
T17n0815_p0795b20U佛升忉利天为母说法经卷下
T17n0815_p0795b21U
T17n0815_p0795b22U　　　　西晋月氏三藏竺法护译
T17n0815_p0795b23U于是贤者大目b连。咸请劝发于无央数亿
T17n0815_p0795b24U百千垓诸天子众。欲行天人。色行天人。各
T17n0815_p0795b25U各疾取华香捣香杂香缯幡。各往诣佛供养
T17n0815_p0795b26U世尊。前礼足下却住一面。时目b连还诣大
T17n0815_p0795b27U圣。稽首于地迁住佛前。佛告目连。汝听。如来
T17n0815_p0795b28U所现神足正觉变化。有经名曰如来感动威
T17n0815_p0795b29U变。善思念之。目连应曰。受教而听。佛告目
T17n0815_p0795c01U连。斯三千大千世界。百亿日月。百亿四大海。
T17n0815_p0795c02U百亿须弥山王。百亿四天下。是则名曰三千
T17n0815_p0795c03U大千世界一佛国土。于意云何。佛为独在一
T17n0815_p0795c04U阎浮提成正觉乎。莫作斯观。所以者何。吾普
T17n0815_p0795c05U悉遍诸四方面佛之世界顺如所应。为众生
T17n0815_p0795c06U类讲说经法。或以成佛。或复自现从在胞
T17n0815_p0795c07U胎。或复示现在兜术天。或复现身已灭度矣
T17n0815_p0795c08U佛告目连。于此三千大千世界。在于东方。去
T17n0815_p0795c09U此万二千四大天下四大之域。则有世界名
T17n0815_p0795c10U曰无垢。其佛号曰离垢意如来至真等正。觉
T17n0815_p0795c11U现在说法。斯四大域佛之世界。所与众生淫
T17n0815_p0795c12U怒痴薄易可开化。少菩萨学及辟支佛乘。多
T17n0815_p0795c13U诸声闻。又目b连。离垢意如来。一一集会
T17n0815_p0795c14U说经法时。导九十九亿诸声闻等。其土所化
T17n0815_p0795c15U不别四证。如此国土不说须陀洹斯陀含阿
T17n0815_p0795c16U那含。其彼世界一坐听经。证六神通至八脱
T17n0815_p0795c17U门。逮获神足踊在虚空四丈九尺。身中出火
T17n0815_p0795c18U还耶维已而般泥洹。忽即[火*霍]灭无有烟炭。其
T17n0815_p0795c19U土如来常说经法未曾休废。救济群生亦无
T17n0815_p0795c20U懈息。诸声闻等日日灭度。亦不贩卖估作治
T17n0815_p0795c21U产。欲得饮食从意应至。不传口教衣食屋宅
T17n0815_p0795c22U悉为化生。如忉利天皆自然生不由胞胎。紫
T17n0815_p0795c23U金为地。离垢意如来寿五百岁。其土人民亦
T17n0815_p0795c24U复如是。亦有中夭。目连。欲知彼界如来讲
T17n0815_p0795c25U说法者。岂异人乎。勿造斯观。所以者何。则吾
T17n0815_p0795c26U身是也。佛之神足威变所为。则非一切声闻
T17n0815_p0795c27U缘觉之所能及也
T17n0815_p0795c28U佛告目连。于斯三千大千世界。南方去此十
T17n0815_p0795c29U八四大域。其四大域名曰宝成。而以三宝金
T17n0815_p0796a01U银琉璃为地为树。有佛号曰宝体品如来至
T17n0815_p0796a02U真等正觉。现在说法。但演宣示缘觉之法少
T17n0815_p0796a03U声闻乘。诸菩萨学亦复薄鲜。及缘觉乘若使
T17n0815_p0796a04U彼国土忽终没者。则生他方空佛境界成缘
T17n0815_p0796a05U觉道。于目连心所忆云何。宝体品如来讲说
T17n0815_p0796a06U经者。岂异人乎。莫造斯观。所以者何。则吾身
T17n0815_p0796a07U是。如来于彼现威神变讲说经法。则非一切
T17n0815_p0796a08U声闻缘觉之所及知也
T17n0815_p0796a09U佛告目连。于斯三千大千世界。西方去此二
T17n0815_p0796a10U十二四大域。其四域界名宝锦。悉以七宝金
T17n0815_p0796a11U银琉璃水精珊瑚琥珀车磲玛瑙合成土
T17n0815_p0796a12U地。其境树木众宝化成。经行棚阁栏J苑囿
T17n0815_p0796a13U皆以七宝。其浴池中满八味水清澄且美。犹
T17n0815_p0796a14U如兜术天上。诸天宫殿饮食被服。彼界人民
T17n0815_p0796a15U亦复如是等无差特。又其土地无女人名。亦
T17n0815_p0796a16U复不从女人生矣人民之类不兴秽浊。化生
T17n0815_p0796a17U莲华结加趺坐。其土众生无淫怒痴。无贪欲
T17n0815_p0796a18U想。无嗔恚想。无危害想。亦无胞胎。彼佛号曰
T17n0815_p0796a19U宝成如来至真等正觉。现在说法。其佛所说
T17n0815_p0796a20U不讲异义。但演菩萨法典之藏。总持金刚分
T17n0815_p0796a21U别三场。奉修六度为极之行。彼无央数不可
T17n0815_p0796a22U思议众生之类。皆发无上正真道意。不可计
T17n0815_p0796a23U人得不起法忍。授无量人无上正真道慧其
T17n0815_p0796a24U界无有二乘之名声闻缘觉之言行。纯有大
T17n0815_p0796a25U乘无诸情欲。一切鲜洁而无秽浊。诸菩萨众
T17n0815_p0796a26U充满世界。其佛寿命八万四千载。世人终后
T17n0815_p0796a27U不趣地狱饿鬼畜生。不堕八难。斯诸菩萨若
T17n0815_p0796a28U迁神命。即便往生清净佛土现在佛所。天龙
T17n0815_p0796a29U鬼神阿须轮b陀罗迦留罗真陀罗摩[目*侯]勒。
T17n0815_p0796b01U心皆同一志一切智诸通之慧。不乐异义唯
T17n0815_p0796b02U乐佛法。天龙鬼神形体被服。举动进止不可
T17n0815_p0796b03U分别。唯名异耳。天龙鬼神及世人民。皆同一
T17n0815_p0796b04U源无有异流。于目连心意之云何。宝成如来
T17n0815_p0796b05U岂异人乎。于彼境界讲说经道。开发教化一
T17n0815_p0796b06U切群黎。勿造斯观也。所以者何。则吾身是。斯
T17n0815_p0796b07U即如来神足变化。则非声闻缘觉之所及知
T17n0815_p0796b08U也。佛告目连。于此三千大千世界。北方去。是
T17n0815_p0796b09U计三十六四大诸域。其四大域名无恐惧。黄
T17n0815_p0796b10U金白银交成其界。彼土无有地狱饿鬼畜生
T17n0815_p0796b11U之患难也。亦无八处之恐惧也。人民所行无
T17n0815_p0796b12U犯禁戒及与邪见。志性礼节调顺无卒暴者。
T17n0815_p0796b13U亦无外道众邪异学之名声也。佛号无畏如
T17n0815_p0796b14U来至真等正觉。现在说法。其佛始往诣树下
T17n0815_p0796b15U时。须摩提等七十二垓诸魔往欲与佛战。又
T17n0815_p0796b16U彼如来为菩萨时。行无放逸成诸通慧。魔便
T17n0815_p0796b17U遮往。应时如来随诸魔数化诸佛树。化诸
T17n0815_p0796b18U菩萨其数亦尔。各各别坐于佛树下。时诸魔
T17n0815_p0796b19U怪未曾有。何所为审菩萨身者。吾等当往妨
T17n0815_p0796b20U废所兴坏其道意。诸化菩萨告众魔曰。一切
T17n0815_p0796b21U诸法皆如幻化。于今仁者欲何所乱。假使卿
T17n0815_p0796b22U等能分别了。发于无上正真之道福德庆者。
T17n0815_p0796b23U若复劝助使发道意遮发道意。又来坏乱之
T17n0815_p0796b24U罪衅者。卿等未曾乃复怀害。诸魔又问。发
T17n0815_p0796b25U无上正真道意及劝化人。发大道者其福云
T17n0815_p0796b26U何。菩萨答曰。正使江河沙等诸佛世界。满中
T17n0815_p0796b27U七宝以用布施。发道意者福德超彼。又复正
T17n0815_p0796b28U使江河沙等诸佛国土。所有众生悉共供养
T17n0815_p0796b29U一切施安奉众学者恣其所欲。设复有人劝
T17n0815_p0796c01U发道意德超于彼。又复问曰。假使有人乱坏
T17n0815_p0796c02U道意其罪如何。诸菩萨曰。设复有人普取众
T17n0815_p0796c03U生挑其瞳子罪宁多不。答曰。甚多。报曰。坏道
T17n0815_p0796c04U意者罪过于彼。时无数亿诸魔之众。闻此言
T17n0815_p0796c05U说睹大变化。皆发无上正真道意。皆以天华
T17n0815_p0796c06U天香杂香散华烧香。奉诸菩萨。鼓诸音乐百
T17n0815_p0796c07U千之数。各叹颂曰。愿令圣众疾得无上正真
T17n0815_p0796c08U之道。时彼菩萨成最正觉寻有异天而举声
T17n0815_p0796c09U曰。斯诸魔众皆脱恶趣乃发道意。如来为施
T17n0815_p0796c10U无恐惧义。以是之故。如来名曰为无所畏。无
T17n0815_p0796c11U所畏如来岂异人乎。莫造斯观。所以者何。则
T17n0815_p0796c12U吾身是也。佛言。目连。佛变斯名于彼世界
T17n0815_p0796c13U示现说法。是为如来威神之感。则非一切声
T17n0815_p0796c14U闻缘觉之所能及
T17n0815_p0796c15U佛告目连。于此三千大千世界。东南去斯八
T17n0815_p0796c16U万四千诸四大域。其域名曰普锦彩色。佛号
T17n0815_p0796c17U众华如来至真等正觉。现在说法。彼四大域
T17n0815_p0796c18U种种妙好八品珍宝以成为地交露宝幔。其
T17n0815_p0796c19U地柔软如上妙衣。以珍为草自然四寸遍布
T17n0815_p0796c20U于地。足蹈其上则便陷偃举足还复。其地平
T17n0815_p0796c21U正犹若如掌。普锦世界有大城郭名曰上贤。
T17n0815_p0796c22U人民炽盛安隐无患。米谷平贱快乐。不伦
T17n0815_p0796c23U人民繁滋其城东西长千二百八十里。南北
T17n0815_p0796c24U广六百四十里。上贤大城人民所居众多难
T17n0815_p0796c25U计。复多于此安迦摩竭拘娄沙国。众华如
T17n0815_p0796c26U来常游在于上贤大城。若一说法化三垓人
T17n0815_p0796c27U得罗汉证。有三垓人至阿那含。有三垓人至
T17n0815_p0796c28U斯陀含寂寞之行。有三垓人得道迹证。有三
T17n0815_p0796c29U垓人化缘觉乘。又两倍人皆发无上正真道
T17n0815_p0797a01U意。有无数人皆殖众德本。彼四大域其境界
T17n0815_p0797a02U中。而有一树名蜜合成。常有华实其味甚美
T17n0815_p0797a03U如百味馔。男子女人若取华实当食之者。昼
T17n0815_p0797a04U夜七日饱不饥渴。颜容姝好色中改变。精气
T17n0815_p0797a05U充满势力强盛形体轻便。食是已后亦不大行
T17n0815_p0797a06U亦不小便无有涕唾。土不耕种贾贩求利。服
T17n0815_p0797a07U是华实自然安隐。亦无贫富饮食居宅等无
T17n0815_p0797a08U差特。又彼如来诸声闻等。六十四亿百千诸
T17n0815_p0797a09U垓诸菩萨众复倍此数。而彼如来所游观
T17n0815_p0797a10U园名曰普华。佛所食处。佛与声闻诸菩萨
T17n0815_p0797a11U众。适坐饭顷寻时诸树曲躬作礼。有此华实
T17n0815_p0797a12U自然来入比丘钵中。饭食已竟。有诸树木复
T17n0815_p0797a13U重作礼复住如故。佛言。目连。彼之世界功
T17n0815_p0797a14U德巍巍乃如是矣。众华如来则吾身是。今
T17n0815_p0797a15U续现在。以此名号讲说经义。则非一切声闻
T17n0815_p0797a16U缘觉之所能知也
T17n0815_p0797a17U佛告目连。斯三千大千世界。西南方去此七
T17n0815_p0797a18U大四域。有四方界名曰选择。一一方域有八
T17n0815_p0797a19U万四千国。一一国有八万四千王。一一王有
T17n0815_p0797a20U八万四千城。其州域大邦郡国县邑村落。人
T17n0815_p0797a21U民之众亿百千垓具足备满斯一切王弃去非
T17n0815_p0797a22U法。一一王者有八万四千夫人榕。一切
T17n0815_p0797a23U女国中第一为真玉女。一一国王有五百子。
T17n0815_p0797a24U或有千二百子者。一一诸王以正治国。不加
T17n0815_p0797a25U[革*更]杖刀刃不设。各各教化不令而从。佛名释
T17n0815_p0797a26U宝光明如来至真等正觉。现在说法。彼佛所
T17n0815_p0797a27U游厥四方域精舍。香座高四丈九尺。一一座
T17n0815_p0797a28U床香气流布。于四天下而雨天华。散于释宝
T17n0815_p0797a29U光明如来上。百千伎乐自然和鸣。天地忽
T17n0815_p0797b01U然为大震动音声如梵。积累功德不可称计。
T17n0815_p0797b02U百千之福为转法轮。断诸尘劳泥洹无垢名
T17n0815_p0797b03U曰将护。诸菩萨容如来说法为四大。八万四
T17n0815_p0797b04U千王住在宫中。及诸榕男女大小。闻了道
T17n0815_p0797b05U义悉得远尘离垢诸法法眼生。诸王妻子中
T17n0815_p0797b06U宫眷属悉发无上正真道意。皆同一音各自
T17n0815_p0797b07U宣言。志愿出家。如来劝赞悉使一时同作沙
T17n0815_p0797b08U门。若游郡国县邑丘聚村落。造行亦不种作
T17n0815_p0797b09U自然生粳米。诸天悉来供养之。其佛第一讲
T17n0815_p0797b10U法。诸声闻众皆得立于须陀洹果。诸菩萨乘
T17n0815_p0797b11U皆逮信忍。第二说法得斯陀含果。诸菩萨
T17n0815_p0797b12U乘皆悉逮得柔顺法忍。第三法会讲说经典
T17n0815_p0797b13U住阿那含。诸菩萨学获致五通。第四说法立
T17n0815_p0797b14U于罗汉。诸菩萨学得不起法忍。诸王中宫女
T17n0815_p0797b15U子官属。皆转女身得为男子。斯诸如来悉授
T17n0815_p0797b16U其决。皆当逮得无上正真之道。于意云何。彼
T17n0815_p0797b17U界如来名释宝光明。岂异人乎。莫造斯观。所
T17n0815_p0797b18U以者何。则吾身是也。以此名号于彼世界示
T17n0815_p0797b19U现说法如来变动。则非一切声闻缘觉之所能
T17n0815_p0797b20U知也。佛告目连。于是三千大千世界。西北方
T17n0815_p0797b21U去此。五十五四大方域。有四方域号名香土。
T17n0815_p0797b22U以上妙好钐丛酉阄阎浮提土地。有树名
T17n0815_p0797b23U曰普香。一一树者香闻四十里。自然莲华大
T17n0815_p0797b24U如车轮。有无数叶香气普流极柔软。好绝细
T17n0815_p0797b25U彩衣色不可计。光耀炜炜生高二丈。一一莲
T17n0815_p0797b26U华其香之气。遍四天下香周无量。香为重阁。
T17n0815_p0797b27U香为经行。池生莲华。无有郡县国邑丘聚村
T17n0815_p0797b28U落。惟有高台无央数千满其境界。犹如第六
T17n0815_p0797b29U无x乐天。自然之物人民之安。饮食游居等
T17n0815_p0797c01U无差特。彼土如来说经法时。惟演清净诸大
T17n0815_p0797c02U人教。舍于声闻缘觉之事。神通菩萨周遍四
T17n0815_p0797c03U方。不可思议诸菩萨众。逮得法忍。诸菩萨中
T17n0815_p0797c04U有菩萨名曰变众法王。志愿高妙获威成三。
T17n0815_p0797c05U忍明神通辩才巍巍。供养稽首归命无央数
T17n0815_p0797c06U亿百千诸佛。变众法王菩萨大士劝请世尊
T17n0815_p0797c07U演说经典。佛即听之宣扬道义。即于佛前从
T17n0815_p0797c08U座而兴高四百里。因从毛孔悉放光明普照
T17n0815_p0797c09U世界。自然化生微妙莲华。其色像貌生无央
T17n0815_p0797c10U数亿百千叶。遍布境界积四丈九尺。诸天伎
T17n0815_p0797c11U乐不鼓自鸣。出八部音法印之声。一一法印
T17n0815_p0797c12U总八十四亿经典之训。一一经典摄二万二
T17n0815_p0797c13U千香气之敏言。从虚空中自然而建。九十六
T17n0815_p0797c14U百千亿人立不退转。当成无上正真之道。皆
T17n0815_p0797c15U逮得至不起法忍。诸菩萨众如是比像周遍
T17n0815_p0797c16U彼土。其境人民无有盲聋亦无跛蹇。亦无恶
T17n0815_p0797c17U色瑕秽之难。无贫匮者。斯众菩萨三十二相
T17n0815_p0797c18U庄严其身。无有异乐以法为乐。亦不食饮服
T17n0815_p0797c19U志禅定以为供养。彼无八处及与恶趣。假使
T17n0815_p0797c20U寿终无有别趣惟归佛道。佛言。目连。于意
T17n0815_p0797c21U云何。释贤光明如来则吾身是也。如来于彼
T17n0815_p0797c22U变化感动。则非一切声闻缘觉之所能知也
T17n0815_p0797c23U佛告目连。于是三千大千世界。东北方去此
T17n0815_p0797c24U四十二四方大域。有别大界名曰志危。其土
T17n0815_p0797c25U人民淫怒痴盛。弊恶悭贪手执刀杖。无信嫉
T17n0815_p0797c26U妒犯戒嗔恚。多为徙倚懈怠慢突。放心恣意
T17n0815_p0797c27U而不安详。计有吾我贪人寿命。复无智慧不
T17n0815_p0797c28U知时节。不晓羞惭志性卒暴而无恭敬。彼土
T17n0815_p0797c29U众生颜貌变恶下劣卑贱。相求长短欲相危
T17n0815_p0798a01U害。喜相骂詈诽谤相言。风雨不时邪辞相教。
T17n0815_p0798a02U其地坚[革*更]粗恶之瑕。荆棘污秽周布土境。斯
T17n0815_p0798a03U诸人民形体颜貌似冰麻油草木蓝色。衣服
T17n0815_p0798a04U丑陋。饮食粗恶贫穷困厄。土石七凶人民x
T17n0815_p0798a05U念。是天宫殿人民之党。若得财宝悉没王藏。
T17n0815_p0798a06U彼土人民遭众罚厄。加之杖痛一类无差也。
T17n0815_p0798a07U佛言。目连。彼土人民。勤苦之患现在如是。假
T17n0815_p0798a08U使命过终没之后悉堕地狱饿鬼畜生。其佛名
T17n0815_p0798a09U曰心念愍哀如来至真等正觉。讲说经法现
T17n0815_p0798a10U十八变而演典籍。七百岁中无有一人受法教
T17n0815_p0798a11U者。其佛世尊不以懈厌。兴发大哀益加演经。
T17n0815_p0798a12U其佛若入郡国县邑邦域村落。人民见之皆
T17n0815_p0798a13U共骂詈诽谤。毁辱唾贱瓦石打之。彼如来尊
T17n0815_p0798a14U欲开化故亦不退止。时佛复于七百岁中说
T17n0815_p0798a15U经。八十四垓人皆得罗汉。得阿那含斯陀含
T17n0815_p0798a16U须陀洹。各各亦复八十四垓。悉于一日出作
T17n0815_p0798a17U沙门受成就戒。一切学者及不学者。于三月竟
T17n0815_p0798a18U不乐余谈。一日之中皆般泥洹。又其如来续
T17n0815_p0798a19U存处世。复有五人学菩萨乘。宿有余衅生彼
T17n0815_p0798a20U佛土。遭勤苦恼佛为说经。目连白佛言。其土
T17n0815_p0798a21U菩萨以何罪殃生彼土弊恶之处耶。佛告目
T17n0815_p0798a22U连。菩萨以四事法。生于恶处受于恼患也。
T17n0815_p0798a23U何等四。假使菩萨慕供养利。不学道法即生
T17n0815_p0798a24U恶处。复次目连。菩萨又喜诽谤正法既自不
T17n0815_p0798a25U学。又止他人令不受持。复次目连。菩萨呵折
T17n0815_p0798a26U他人断不得共行诽谤之。复次目连。菩萨不
T17n0815_p0798a27U护身口意者。以是四法生于恶趣而受恼患。
T17n0815_p0798a28U佛言。在彼世界讲说经者则吾身是也。如来
T17n0815_p0798a29U现变感动威神。则非一切声闻缘觉之所能知。
T17n0815_p0798b01U目连白佛。如来至真。惟于此三千大千世界
T17n0815_p0798b02U现作佛事。复于余国异佛土乎。佛告目连。今
T17n0815_p0798b03U尔所见世尊示现与声闻俱。吾又复于斯三
T17n0815_p0798b04U千大千世界百亿四大域。随人所乐察其本
T17n0815_p0798b05U志各为说法。又佛于斯三千世界四方大域。
T17n0815_p0798b06U以梵天色像说法。或如来像而现教化。或现
T17n0815_p0798b07U白衣不着袈裟。或如帝释示现说法。或如四
T17n0815_p0798b08U王转轮圣王。如是一切行权方便为说经典。
T17n0815_p0798b09U如来于斯三千大千世界。各各随心之所喜
T17n0815_p0798b10U乐。所应度者众生之类。而为说法开化之也。
T17n0815_p0798b11U及在他方无量佛土。一切声闻缘觉之乘所
T17n0815_p0798b12U不能知也。如日月宫而不动移。普悉现于郡
T17n0815_p0798b13U国县邑村落丘聚州域大邦。如来若斯自于
T17n0815_p0798b14U佛土而不动摇。则便皆现于无央数诸佛国
T17n0815_p0798b15U土。随从群黎本志所应为说经典
T17n0815_p0798b16U目连白佛言。今所现佛。何所审实。忉利天上
T17n0815_p0798b17U阎浮提者。诸天宫中三千大千域者。在他方
T17n0815_p0798b18U异佛世界说法者乎。惟天中天当何因知审
T17n0815_p0798b19U真佛者。施何所佛福佑大巨不可称限。佛告
T17n0815_p0798b20U目连。吾今问尔从意报之。卿意云何。犹如幻
T17n0815_p0798b21U师化造化人。为男为女何所审实。目连答曰。
T17n0815_p0798b22U无有实者。天中天所以者何。幻祝术力化有
T17n0815_p0798b23U所变。悉无所有不可别知。又问。目连。所可
T17n0815_p0798b24U故化宁有所辩不乎。曰辩之。天中之天。佛
T17n0815_p0798b25U言。如是一切诸法亦如幻化。不可别知等无
T17n0815_p0798b26U差特。亦不作犹如幻师。任力祝术多所化
T17n0815_p0798b27U变。所可化者等无差特。佛亦如是。以智慧圣
T17n0815_p0798b28U而普示现诸佛国土。所造平等而无差特悉
T17n0815_p0798b29U为佛事。其有供养斯诸佛者。建立福佑德量
T17n0815_p0798c01U一等。诸佛世尊无有差别。是一切法悉无所
T17n0815_p0798c02U生亦无有实犹如幻化。法异亦无差别。佛言。
T17n0815_p0798c03U目连。如来发意之顷。以一毛孔现江河沙等
T17n0815_p0798c04U如来至真三十二相。具足微妙自然颜貌。随
T17n0815_p0798c05U形而化普为说法。而口宣示以六十音。一切
T17n0815_p0798c06U如来晓了众生心之所行。众生群黎心之所
T17n0815_p0798c07U好悉知根源。顺诸群黎而为说法。有所演说
T17n0815_p0798c08U众生悉受则除苦患。斯诸如来皆以三品。感
T17n0815_p0798c09U动变化说众经法。悉以四辩分别之慧皆现
T17n0815_p0798c10U佛德。于目连。意所趣云何。何所如来为第一
T17n0815_p0798c11U尊形像威容初最胜耶。化佛者乎。佛所化如
T17n0815_p0798c12U来耶。目连答曰。无有尊卑。天中之天。所以者
T17n0815_p0798c13U何。有所变动等无差别故也。是故无异。颜貌
T17n0815_p0798c14U威容辩才圣达。神足说法有所度脱。不可分
T17n0815_p0798c15U别言有差特也。佛言。是故目连。当造斯观。其
T17n0815_p0798c16U有自然化现法者。无有差特不可别知。佛言。
T17n0815_p0798c17U目连。设了诸法自然化者。则不分别言凡夫
T17n0815_p0798c18U有异。况佛法乎。所以者何。目连。一切诸法悉
T17n0815_p0798c19U本清净诸法皆空。人迷惑者反住众想为应
T17n0815_p0798c20U不应。从其所喜而为驰骋其法界者亦无所
T17n0815_p0798c21U起亦无所灭。法界平等如来善解。其有解斯。
T17n0815_p0798c22U悉于阎浮提众生之类前。化现诸佛形像相
T17n0815_p0798c23U好及诸比丘。而令人民无觉知者。置是目连。
T17n0815_p0798c24U阎浮提人也。正使四方大须弥方域。诸天人
T17n0815_p0798c25U民及余所生群萌伴党。如来现入一毛孔。于
T17n0815_p0798c26U诸人中变化示现。及与圣众诸人各各不能
T17n0815_p0798c27U相见。不知所入。置是。目连。假使三千大千世
T17n0815_p0798c28U界众生之类。复令稍渐悉得人身。一切群生
T17n0815_p0798c29U比丘圣众人民之党。如来普现于一毛孔。不
T17n0815_p0799a01U能相知为何所入也。置是。目连。正所东方江
T17n0815_p0799a02U河沙等诸佛国土。及于十方诸佛世界众生之
T17n0815_p0799a03U类。无量世界一切悉变逮得人身。如来遍令
T17n0815_p0799a04U一切人民及与圣众入一毛孔不使众生知为
T17n0815_p0799a05U所入也。置是十方江河沙等诸佛国土群萌
T17n0815_p0799a06U之类。佛言。目连。今佛现在无挂碍眼见诸佛
T17n0815_p0799a07U国。能以具足圣达佛眼。引若干变而为譬喻。
T17n0815_p0799a08U于百千劫说诸佛土不能究竟。诸佛国土不
T17n0815_p0799a09U可眼量。又斯一切群萌之党。悉令得道犹如
T17n0815_p0799a10U缘觉。不能计数称量知限。何况声闻。惟有
T17n0815_p0799a11U如来。能知多少国土所有广狭。大小远近深
T17n0815_p0799a12U浅毫毛分寸分了微尘。正使无量无限不可计
T17n0815_p0799a13U会。江河沙等三千大千世界满其中尘。佛眼
T17n0815_p0799a14U无极以无挂碍圣达。皆见。此诸佛国复过于
T17n0815_p0799a15U彼。斯诸佛土所有群萌不可限量。人界若斯
T17n0815_p0799a16U众生甚多多于地土。斯诸众生稍稍渐得为
T17n0815_p0799a17U人身。一切悉为转轮圣王。一一圣王如彼众
T17n0815_p0799a18U生眷属之数亦复如斯。一切圣王及与官属。
T17n0815_p0799a19U如来悉能各各现入于一毛孔。及与圣众各
T17n0815_p0799a20U不觉知不知所入也。各见如来一切毛孔普
T17n0815_p0799a21U现佛身及与圣众。如来所现威神之变终不
T17n0815_p0799a22U损耗。正使一劫不可计劫无量无限劫中现
T17n0815_p0799a23U变。如来威圣道德之光不可称尽。巍巍神妙
T17n0815_p0799a24U乃如是也。于意云何。诸转轮王及与七宝。所
T17n0815_p0799a25U获功德宁增多不乎。答曰。甚多甚多。天中天。
T17n0815_p0799a26U无量安住。佛言。目连。今吾告汝。如彼一切众
T17n0815_p0799a27U生之类。皆为转轮圣王。与七宝福悉合集之。
T17n0815_p0799a28U不及如来所造成满一毛之福。德善之庆超
T17n0815_p0799a29U出于彼。无以为喻也
T17n0815_p0799b01U尔时贤者目连白佛言。惟然世尊。我得善利
T17n0815_p0799b02U慧及余福。佛为法师圣尊。无限神妙乃尔。威
T17n0815_p0799b03U豪无极明达。浩浩堂堂光辉无边不可穷底。
T17n0815_p0799b04U又天中天。有所兴造无所损耗。于一切法靡
T17n0815_p0799b05U不畅达。我以违失如是之像无碍之慧。其有
T17n0815_p0799b06U众生得闻若斯佛之所为威圣之变。一心能
T17n0815_p0799b07U闻一句义者。则得善利无极之庆。何况信持
T17n0815_p0799b08U讽诵读者。便当具足如斯神足。发兴无上正
T17n0815_p0799b09U真之道。如是等人。当为归命天中之天。无有
T17n0815_p0799b10U恐畏不当复疑有向恶趣。尔时诸天龙神释
T17n0815_p0799b11U梵四天王。从世尊闻佛所示现感动变化。异
T17n0815_p0799b12U口同音而咨嗟曰。南无诸佛。归命世尊。假使
T17n0815_p0799b13U有人能发斯心清净意者。吾亦归命为之作
T17n0815_p0799b14U礼。兴隆大道亦当逮获。若兹变化犹若如来
T17n0815_p0799b15U之所感动也。吾等不疑无犹豫结。时天龙神
T17n0815_p0799b16Ub陀罗释梵四王五体投地归命斯经则以恭
T17n0815_p0799b17U敬秽首礼佛。百千伎乐自然为鸣。散天青莲
T17n0815_p0799b18U芙蓉茎华遍忉利天。佛说经时七十二垓天
T17n0815_p0799b19U人。昔者以来未起道心。今皆发无上正真道
T17n0815_p0799b20U意。各自说言。吾于来世于天上世间人民之
T17n0815_p0799b21U前。当畅宣显大师子吼。亦如今日如来所为。
T17n0815_p0799b22U兴发师子大吼之导
T17n0815_p0799b23U于斯月氏天白佛言。若有族姓子族姓女。受
T17n0815_p0799b24U斯经典持讽诵读。广为人说得何福佑。佛言。
T17n0815_p0799b25U假令族姓子族姓女。受斯经典持讽诵读为
T17n0815_p0799b26U他人说。当值三宝而不断绝。所以者何。其闻
T17n0815_p0799b27U经者不发声闻缘觉之心。惟志无上正真道
T17n0815_p0799b28U意。所以者何。有学是经。其人则好微妙之义。
T17n0815_p0799b29U诸根明达靡不信乐。是故天子。当造斯观。能
T17n0815_p0799c01U受奉持讽诵读其经典者。为护三宝令不断
T17n0815_p0799c02U绝。于天子意所察云何。其护三宝使不断者。
T17n0815_p0799c03U设令千佛各寿一劫。宁能叹尽其功德乎。答
T17n0815_p0799c04U曰。不能。天中之天。佛言。以故天子。当了知
T17n0815_p0799c05U之。若有受持斯经典者德不可量也。于斯慈
T17n0815_p0799c06U氏菩萨白佛言。是经名曰何等。何因持名。佛
T17n0815_p0799c07U告弥勒。是经名曰忉利天品佛现感动威神
T17n0815_p0799c08U之变。奉持之。佛言。慈氏。殷勤受持讽诵说者。
T17n0815_p0799c09U若为他人分别解义多所成就。于众人民若
T17n0815_p0799c10U斯像经。流布天下甚难得值。佛说如是。月氏
T17n0815_p0799c11U天子。月上天子。慈氏菩萨。贤者目连。诸天
T17n0815_p0799c12U龙神阿须轮。世间人民莫不欢喜。作礼而退
T17n0815_p0799c13U佛升忉利天为母说法经卷下