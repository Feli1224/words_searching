湖羲`璃:0318_001.txt
 
【经文资讯】大正新修大藏经 第十一册 No. 318《文殊师利佛土严净经》
【版本记录】CBETA 电子佛典 V1.01 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 11, No. 318 文殊师利佛土严净经
# CBETA Chinese Electronic Tripitaka V1.01 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T11n0318_p0890c02┃
T11n0318_p0890c03┃
T11n0318_p0890c04┃　　No. 318 [Nos. 310(15), 319]
T11n0318_p0890c05┃文殊师利佛土严净经卷上
T11n0318_p0890c06┃
T11n0318_p0890c07┃　　　　西晋月氏国三藏竺法护译
T11n0318_p0890c08┃闻如是。一时佛游王舍城灵鹫山。与大比丘
T11n0318_p0890c09┃十万众俱。及诸菩萨八万四千。皆不退转无
T11n0318_p0890c10┃所从生。逮得权慧神通无极。随时而化救济
T11n0318_p0890c11┃三界。其名曰文殊师利。光世音。大势至诸菩
T11n0318_p0890c12┃萨等咸来云集。七十二亿诸天子俱。皆志大
T11n0318_p0890c13┃乘。四天王帝释梵天王。各与四万二千诸释
T11n0318_p0890c14┃梵俱。悉慕大道。四方阿须伦王。难头和难龙
T11n0318_p0890c15┃王。和伦龙王。娑竭龙王。摩那私龙王。持地
T11n0318_p0890c16┃龙王。阿耨达龙王。山积龙王。降魔龙王。上月
T11n0318_p0890c17┃龙王。如是龙王。各从其民六万二千。金比
T11n0318_p0890c18┃鬼神。旷野鬼神。妙毛鬼神。普等鬼神。善普
T11n0318_p0890c19┃鬼神。善财鬼神。普像鬼神。无诤鬼神。是诸鬼
T11n0318_p0890c20┃王。各与等类百千众俱来诣佛所。皆各稽首
T11n0318_p0890c21┃以次就位。悉都专精志愿经道饥虚於法。身
T11n0318_p0890c22┃口意并加敬归佛靖心而听
T11n0318_p0890c23┃尔时国王太子。大臣百官。长者居士。民众大
T11n0318_p0890c24┃小。天龙鬼王。咸共供养随其所安。时佛明旦
T11n0318_p0890c25┃著衣持钵与大众俱。天龙鬼王侍从左右上
T11n0318_p0890c26┃虚空中。四种莲华纷纷如雨。百千伎乐不鼓
T11n0318_p0890c27┃自鸣。皆作释梵雅颂八声。诣阿A贳就王
T11n0318_p0890c28┃之请。佛显神足光照十方。七宝莲华随迹处
T11n0318_p0890c29┃生。有化菩萨皆坐其上。光像分明不可称
T11n0318_p0891a01┃纪。绕城七匝而叹颂曰
T11n0318_p0891a02┃　其导师至神　　所愍哀无量
T11n0318_p0891a03┃　方便护众生　　消病愈诸疮
T11n0318_p0891a04┃　能仁无所著　　心寂善调和
T11n0318_p0891a05┃　彼吼护世明　　今日欲入城
T11n0318_p0891a06┃　其意已解脱　　度生老病死
T11n0318_p0891a07┃　诸天众集会　　各怀欣乐志
T11n0318_p0891a08┃　其心甚坚强　　降魔并官属
T11n0318_p0891a09┃　释师子至圣　　尊导已来到
T11n0318_p0891a10┃　坏世众不消　　至真音难致
T11n0318_p0891a11┃　甚猛能制御　　行道亿千劫
T11n0318_p0891a12┃　意抱大慈愍　　普护於一切
T11n0318_p0891a13┃　今日真正觉　　当入王舍城
T11n0318_p0891a14┃　本所行布施　　难量无涯底
T11n0318_p0891a15┃　衣食众宝乘　　无复有计限
T11n0318_p0891a16┃　惠所爱男女　　妻室及国界
T11n0318_p0891a17┃　今彼释师子　　欲入国王宫
T11n0318_p0891a18┃　宿世施手足　　头目及耳鼻
T11n0318_p0891a19┃　普惠无所逆　　不贪吝重珍
T11n0318_p0891a20┃　总摄众功勋　　施一切所有
T11n0318_p0891a21┃　尊人以是故　　得入一切智
T11n0318_p0891a22┃　常以勤修学　　布施至戒慧
T11n0318_p0891a23┃　护戒无缺漏　　故曰真丈夫
T11n0318_p0891a24┃　逮戒照忍辱　　持功勋无量
T11n0318_p0891a25┃　彼寂然心定　　今日当入城
T11n0318_p0891a26┃　於百千亿劫　　行精进解脱
T11n0318_p0891a27┃　哀伤众生故　　心未曾懈倦
T11n0318_p0891a28┃　一心不可捡　　已度於彼岸
T11n0318_p0891a29┃　音声越梵天　　今日欲入城
T11n0318_p0891b01┃　其圣明道慧　　无限不可量
T11n0318_p0891b02┃　不可得边涯　　假喻如虚空
T11n0318_p0891b03┃　人中宝如是　　智德不可尽
T11n0318_p0891b04┃　缘从达众行　　严净至尊惠
T11n0318_p0891b05┃　因坐佛树下　　降魔及官属
T11n0318_p0891b06┃　逮无退道明　　永安无忧戚
T11n0318_p0891b07┃　道圣转法轮　　所度不可极
T11n0318_p0891b08┃　今日释师子　　欲入王舍城
T11n0318_p0891b09┃　若有发道意　　我当得成佛
T11n0318_p0891b10┃　处世逮究竟　　诸相三十二
T11n0318_p0891b11┃　常兴意无量　　至诚发道心
T11n0318_p0891b12┃　辄归於最胜　　供养人中圣
T11n0318_p0891b13┃　欲断淫怒疑　　消众尘劳秽
T11n0318_p0891b14┃　志降伏一切　　无益瑕疵难
T11n0318_p0891b15┃　便宜速行诣　　释师子圣尊
T11n0318_p0891b16┃　奉贡众好养　　恪心不可限
T11n0318_p0891b17┃　若欲生天上　　天帝释梵王
T11n0318_p0891b18┃　百千亿诸天　　所知见宗仰
T11n0318_p0891b19┃　常遭值安乐　　在天不失时
T11n0318_p0891b20┃　当诣释师子　　所宣辞至真
T11n0318_p0891b21┃　其欲慕圣帝　　王於四方城
T11n0318_p0891b22┃　自然致七宝　　令我逮尊贵
T11n0318_p0891b23┃　千子诸德具　　殊桀甚勇猛
T11n0318_p0891b24┃　常勤奉事归　　至真大尊人
T11n0318_p0891b25┃　若好尊者位　　长者积财宝
T11n0318_p0891b26┃　其生业广大　　常游得自在
T11n0318_p0891b27┃　眷属悉豪贵　　端正颜殊好
T11n0318_p0891b28┃　当诣释师子　　名好物供尊
T11n0318_p0891b29┃　其有已解脱　　方应求度者
T11n0318_p0891c01┃　咸当谛听受　　大圣说寂寞
T11n0318_p0891c02┃　以闻甘露句　　寂然无忧患
T11n0318_p0891c03┃　人中之尊导　　音声甚难值
T11n0318_p0891c04┃於时王舍城中无央数众。闻此叹颂劝训之
T11n0318_p0891c05┃音莫不欣悦。皆发道心。各赍众华诸杂妙香。
T11n0318_p0891c06┃幢幡宝盖伎乐百千。出城迎佛稽首足下退
T11n0318_p0891c07┃从佛後。世尊入城足蹈门阃。地则寻时六反
T11n0318_p0891c08┃震动。箜篌乐器不鼓自鸣。妇女珠环相[改-己+亭]作
T11n0318_p0891c09┃声。天雨华香其下纷纷。盲视聋听哑言跛行。
T11n0318_p0891c10┃病愈狂正拘L得伸。诸被毒螫毒螫不行。裸
T11n0318_p0891c11┃者得衣贫者得财。飞鸟走兽相和悲鸣。当尔
T11n0318_p0891c12┃之时众生慈心无淫怒疑。灭除贡高猜恚恨
T11n0318_p0891c13┃疑。和悦相向如父如母。如兄如弟如身如子。
T11n0318_p0891c14┃各各欣喜而叹颂曰
T11n0318_p0891c15┃　人中之上如月盛满
T11n0318_p0891c16┃　为正导师丈夫师子
T11n0318_p0891c17┃　世尊入城利益众生
T11n0318_p0891c18┃　普安一切盲聋视听
T11n0318_p0891c19┃　饥饱寒温乱者得定
T11n0318_p0891c20┃　贫者得富狂邪得正
T11n0318_p0891c21┃　诸天在上散雨华香
T11n0318_p0891c22┃　作众伎乐以为供养
T11n0318_p0891c23┃　众生慈心无三毒名
T11n0318_p0891c24┃　下心悦意除x慢情
T11n0318_p0891c25┃　如父如母如弟如兄
T11n0318_p0891c26┃　如身如子心同意并
T11n0318_p0891c27┃　世尊法泽等润十方
T11n0318_p0891c28┃　天人群类解无希望
T11n0318_p0891c29┃　功勋如是所现难量
T11n0318_p0892a01┃　十方威德班宣三藏
T11n0318_p0892a02┃於时城中。有贵姓子名弃恶。遥睹世尊行步
T11n0318_p0892a03┃正齐。容仪端正威神光曜。诸根寂定恬淡玄
T11n0318_p0892a04┃默。和雅其性如水澄s。中表清净犹猛师子
T11n0318_p0892a05┃兽中之王。如日初出照于朝阳。譬月盛满众
T11n0318_p0892a06┃星中明。佛在大众巍巍堂堂。相好P著汪汪
T11n0318_p0892a07┃洋洋。心怀欣悦敬进迎佛。稽首足下右绕三
T11n0318_p0892a08┃匝。叉手自归长跪白佛。愿闻菩萨为行几法。
T11n0318_p0892a09┃疾逮正真为最正觉。从心辄成严净佛国。唯
T11n0318_p0892a10┃垂愍哀分别具说。佛言善哉。弃恶菩萨。乃问
T11n0318_p0892a11┃如来严净之德。是诸菩萨众行殊特。谛听谛
T11n0318_p0892a12┃受。善思仪则。弃恶菩萨一切众会。莫不喜踊
T11n0318_p0892a13┃一心恭肃。皆前礼佛受教而听。佛言。菩萨
T11n0318_p0892a14┃有一法行。疾成正真为最正觉。从心辄成严
T11n0318_p0892a15┃净佛国。何谓为一。心常哀愍济度众生。兴发
T11n0318_p0892a16┃至真仁和道心。何谓至真仁和道心。曰以发
T11n0318_p0892a17┃道心不行诸法。何所不行。曰不行三垢家业
T11n0318_p0892a18┃诸利。志存出家不猗众养。从心本愿常崇斯
T11n0318_p0892a19┃法。何谓出家所崇法行。曰修正真行奉一切
T11n0318_p0892a20┃法。何谓正真一切之法。曰分别晓了阴种诸
T11n0318_p0892a21┃入。何谓阴种何所晓了。曰有为无为法皆是
T11n0318_p0892a22┃五阴。解阴如幻所著。名为知阴本空。是谓
T11n0318_p0892a23┃晓了幻法本寂。从对而有剖判。本末不见。有
T11n0318_p0892a24┃二不见。无念亦无望想。此乃专修奉行出
T11n0318_p0892a25┃家。成菩萨行不舍众生。所以者何。能自调已
T11n0318_p0892a26┃畅达诸法。尔乃习辩为诸法众生。不得众
T11n0318_p0892a27┃生亦无诸法。佛言族姓子。是为菩萨一法之
T11n0318_p0892a28┃行。疾逮正真为最正觉。从心辄成严净佛国。
T11n0318_p0892a29┃弃恶菩萨。闻佛所说欣悦踊跃。即便逮得不
T11n0318_p0892b01┃起法忍。身升虚空去地七仞。彼时众中睹斯
T11n0318_p0892b02┃变化。有二千人发无上正真道意。万四千天
T11n0318_p0892b03┃人远尘离垢诸法眼净。时佛因笑。无数光色
T11n0318_p0892b04┃从其口出。照於十方无量世界。还绕佛三匝
T11n0318_p0892b05┃从顶上入。贤者阿难即从坐起。偏袒右肩长
T11n0318_p0892b06┃跪叉手。以偈赞佛
T11n0318_p0892b07┃　游於诸法度无极　　最胜至真导以力
T11n0318_p0892b08┃　皆了众生化上智　　唯愿宣现是笑义
T11n0318_p0892b09┃　十力已达往过世　　愍哀亦畅将来业
T11n0318_p0892b10┃　悉明现在十方事　　今用何故显笑意
T11n0318_p0892b11┃　解於众生之所行　　今如师子睹诸心
T11n0318_p0892b12┃　其智慧明无等侣　　唯宣众人调法御
T11n0318_p0892b13┃　诸天亿垓普来集　　咸共叉手礼至圣
T11n0318_p0892b14┃　愿演第一妙光音　　无数众会观法器
T11n0318_p0892b15┃　其慧度无极　　世俗无畴匹
T11n0318_p0892b16┃　皆知一切人　　善恶行所趣
T11n0318_p0892b17┃　至仁今所笑　　愿为分别义
T11n0318_p0892b18┃　当决众疑网　　普宣最尊法
T11n0318_p0892b19┃　今诸会大众　　巨亿百千载
T11n0318_p0892b20┃　以法故云集　　诸比丘默然
T11n0318_p0892b21┃　如敬修供养　　百千伎乐音
T11n0318_p0892b22┃　奉行靖心听　　唯愿决众疑
T11n0318_p0892b23┃佛告阿难。汝乃见此弃恶菩萨住空中不。对
T11n0318_p0892b24┃曰已见。佛言阿难。是弃恶菩萨。却後六百二
T11n0318_p0892b25┃十万劫当成为佛。号曰寂化音如来至真等
T11n0318_p0892b26┃正觉明行成为善逝世间解无上士道法御
T11n0318_p0892b27┃天人师为佛世尊。世界名安隐。劫名离音。
T11n0318_p0892b28┃其国比如阿[门@(人/(人*人))]如来妙乐世界。功勋严净等
T11n0318_p0892b29┃无有异。佛叹是已。乃便诣王阿A世宫。王及
T11n0318_p0892c01┃夫人太子百官。华香伎乐欢喜迎佛。稽首足
T11n0318_p0892c02┃下退在佛後。佛入就座。菩萨圣众。名以次第
T11n0318_p0892c03┃坐如常位。王睹坐定寂靖无声。与后太子手
T11n0318_p0892c04┃自斟酌百种供膳食皆饱讫。行澡水毕兼施
T11n0318_p0892c05┃琦宝好衣贡佛别取小床在佛前坐。专心叉
T11n0318_p0892c06┃手听受道教。欲化中宫及来会者。尔时王阿
T11n0318_p0892c07┃A世。长跪白佛。唯然世尊。镇恨厌嫉从何
T11n0318_p0892c08┃所生。其愚无明从何所来慧何所灭。佛告王
T11n0318_p0892c09┃曰。从其吾我生镇恨厌嫉。住於自大则生其
T11n0318_p0892c10┃愚。不别正谛是曰无明。见正从谛斯则为慧。
T11n0318_p0892c11┃慧除众恶如明消冥。见正从谛亦复如是。王
T11n0318_p0892c12┃重启曰。见正从谛愿分别之。佛言大王。法本
T11n0318_p0892c13┃空无从意生形。解意无处则无去来。了一切
T11n0318_p0892c14┃空是为见正。见正不转则曰从谛。具解如是
T11n0318_p0892c15┃乃曰为了。王闻佛言应心说法。欣然大悦善
T11n0318_p0892c16┃心生焉。即便叹曰。善哉世尊。至未曾有斯则
T11n0318_p0892c17┃如来之善言教。假令我身中寿终者。心不疑
T11n0318_p0892c18┃乱必能奉之。佛从座起与诸大众。即皆俱还
T11n0318_p0892c19┃於灵鹫山。敕诸直使布设众座。请诸会人皆
T11n0318_p0892c20┃令就坐。时舍利弗。承佛圣旨即从坐起。偏袒
T11n0318_p0892c21┃右臂长跪叉手而白佛言。向城中弃恶菩
T11n0318_p0892c22┃萨。所问微妙严净佛土。世尊即答粗举义要。
T11n0318_p0892c23┃弃恶寻便受佛记拜。闻者解释各获果证。意
T11n0318_p0892c24┃不达者咸用瞢瞢唯愿世尊。加哀重说具
T11n0318_p0892c25┃敷演之。令诸菩萨坚固其行。住於正道而不
T11n0318_p0892c26┃动转。成一切智降魔官属。摄诸异学灭诸尘
T11n0318_p0892c27┃劳。劝化邪业使入正道。舍小乘地转不退轮。
T11n0318_p0892c28┃具悉至愿利益众生。蒙严净力致无限明。未
T11n0318_p0892c29┃度者度未成者成。今现众会族姓子女。虚心
T11n0318_p0893a01┃乐闻唯重散说愿令法泽润及後世。加哀慈
T11n0318_p0893a02┃念当为众会
T11n0318_p0893a03┃尔时世尊心念是法微妙殊特。乃是菩萨大
T11n0318_p0893a04┃士之业。今当班宣不宜小会。宁可现瑞感十
T11n0318_p0893a05┃方世界。即如所念。便放其身毛孔之光。普
T11n0318_p0893a06┃照十方恒沙世界。十方诸佛各遣菩萨。神智
T11n0318_p0893a07┃无量微妙明达。各从菩萨百亿之众。皆现神
T11n0318_p0893a08┃变来入忍界。见能仁佛供侍拜谒。稽首佛足
T11n0318_p0893a09┃各自陈曰。睹佛光瑞垂恩见接。凭恃四等听
T11n0318_p0893a10┃受法说。我本土佛而见难曰。汝曹何为诣忍
T11n0318_p0893a11┃世界。忍土五逆刚强弊恶。贪嫉淫妒骂詈咒
T11n0318_p0893a12┃咀。心多镇毒转相伤害。犷[怡-台+龙]张难
T11n0318_p0893a13┃化。勿至忍界自深劳秽。我等皆复重自启
T11n0318_p0893a14┃曰。力能堪任来至忍界。正使遭值众恼诸害
T11n0318_p0893a15┃火烧刀割终无恨意。世尊及诸正士。乃能劳
T11n0318_p0893a16┃谦忍诲群生。愿乐礼侍谘受深经。我本土佛
T11n0318_p0893a17┃乃见遣听。重复敕曰。往族姓子。从意顺时。
T11n0318_p0893a18┃牢自持心慎勿懈疑。如我本土百千劫行。不
T11n0318_p0893a19┃如忍世精进一旦。是故世尊。历恒沙界不
T11n0318_p0893a20┃以为远。愿闻世尊说严净经。及诸正士论讲
T11n0318_p0893a21┃要言。於是弥勒菩萨即从坐起偏袒右臂。长
T11n0318_p0893a22┃跪叉手前诣佛所。以偈叹曰
T11n0318_p0893a23┃　无量威德闻十方　　光照上下恒沙界
T11n0318_p0893a24┃　一切众生无能称　　人中圣慧不可议
T11n0318_p0893a25┃　十方世界恒沙国　　菩萨大众为法会
T11n0318_p0893a26┃　用乐道法亦恪住　　唯人中尊宣法训
T11n0318_p0893a27┃　世尊名称遍十方　　禁戒三昧智慧然
T11n0318_p0893a28┃　仪好无动如师子　　犹若日光曜虚空
T11n0318_p0893a29┃　诸天龙王及鬼神　　其比丘众比丘尼
T11n0318_p0893b01┃　清信士女叉手住　　愍哀安住唯宣法
T11n0318_p0893b02┃　以知过去及当来　　分别晓了今现在
T11n0318_p0893b03┃　为众生本所应度　　以律开化决狐疑
T11n0318_p0893b04┃　云何菩萨造立行　　国土严净光所照
T11n0318_p0893b05┃　何因具足众大愿　　唯人中上宣此意
T11n0318_p0893b06┃　何缘此等无贪嫉　　何谓禁戒无所犯
T11n0318_p0893b07┃　以何为众修勤行　　因群黎故行愍哀
T11n0318_p0893b08┃　何从奉行无数劫　　用精进故势力上
T11n0318_p0893b09┃　智慧不倦脱无为　　济度众生勤苦患
T11n0318_p0893b10┃　其意清定恒一心　　行净脱门住禅思
T11n0318_p0893b11┃　修无所著如莲华　　云何立行消殄欲
T11n0318_p0893b12┃　从何奉行深妙业　　何因志行度世法
T11n0318_p0893b13┃　何缘伏魔及兵众　　以降化之即成佛
T11n0318_p0893b14┃於时世尊告弥勒曰。布法高座。如来今当并
T11n0318_p0893b15┃为十方诸菩萨众。敷演往古性和佛国功勋
T11n0318_p0893b16┃严净愿行法典。弥勒受教。即心念言。如来何
T11n0318_p0893b17┃故使我施座。不令阿难目连等乎。文殊师利
T11n0318_p0893b18┃即知弥勒心之所念。便答弥勒。当知如来使
T11n0318_p0893b19┃仁布座。说是法时。非诸声闻缘觉之等所能
T11n0318_p0893b20┃受持。纯为菩萨宣是法耳。于时弥勒即如其
T11n0318_p0893b21┃像三昧正受。为佛设座高四百万里。以无数
T11n0318_p0893b22┃宝而校成之。天缯O而布其上。座之光明
T11n0318_p0893b23┃照此三千大千世界。佛起升座。三千世界六
T11n0318_p0893b24┃反震动。於时如来告舍利弗。菩萨有四事法
T11n0318_p0893b25┃具足所愿。何谓为四。一曰志性仁和。二曰愍
T11n0318_p0893b26┃哀众生。三曰精进不懈。四曰一心常安。习善
T11n0318_p0893b27┃亲友。是为四法具足所愿
T11n0318_p0893b28┃佛告舍利弗。菩萨复有一法不失所愿。何谓
T11n0318_p0893b29┃为一。於是开士。当学追慕阿[门@(人/(人*人))]如来宿命本
T11n0318_p0893c01┃行菩萨道时。志愿出家乐沙门行。世世所生
T11n0318_p0893c02┃不违本誓。乃能进至得如来号无所从生。是
T11n0318_p0893c03┃则菩萨第一之利用。舍家故得致十德。一者
T11n0318_p0893c04┃无有贪欲放逸之态。二者常好闲居不习愦
T11n0318_p0893c05┃闹。三者常奉佛行舍远小节。四者弃捐疑冥
T11n0318_p0893c06┃无益之法。五者不慕妻子家居恩爱。六者释
T11n0318_p0893c07┃置恶趣非法之患。七者摄取安乐天上善处。
T11n0318_p0893c08┃八者未曾违失宿命本德。九者诸天爱敬常
T11n0318_p0893c09┃恋侍卫。十者诸龙神王常拥护之。是为十德。
T11n0318_p0893c10┃若有菩萨不舍大乘慕度众生。常当追乐出
T11n0318_p0893c11┃家之业。是为一法不失所愿。随志所好致何
T11n0318_p0893c12┃佛土。如意辄成严净佛国。是则菩萨第一善
T11n0318_p0893c13┃利。佛告舍利弗。菩萨复有二事法。不舍所愿。
T11n0318_p0893c14┃何谓为二。一曰不乐小乘不学其行。不与从
T11n0318_p0893c15┃事愿开度之。不说其法用教化人。二曰常以
T11n0318_p0893c16┃无上正真之道。劝进众生令成佛法。是为二
T11n0318_p0893c17┃法。勤心正真等诲不倦。则便逮受十功德福
T11n0318_p0893c18┃处。何谓为十。一者摄取佛土无小乘学。二者
T11n0318_p0893c19┃纯诸菩萨圣众来会。三者诸佛世尊常念护
T11n0318_p0893c20┃之。四者十方诸佛所见叹誉。称其功德面为
T11n0318_p0893c21┃说法。五者发微妙心常修正真。六者不愿天
T11n0318_p0893c22┃帝释梵王。心常精勤志存正道。七者若生人
T11n0318_p0893c23┃间作转轮王。主四天下以道教导。八者所生
T11n0318_p0893c24┃之处不违道业。常见诸佛无上正真。九者
T11n0318_p0893c25┃诸天人民所见爱敬。十者受不可计无量功
T11n0318_p0893c26┃德。是为十处。所以者何。说能化度一佛国
T11n0318_p0893c27┃众生之类。皆令致得无著果证。不如菩萨弹
T11n0318_p0893c28┃指之顷。劝化一人发无上正真。何况十处功
T11n0318_p0893c29┃德妙深。随意所欲在取何国。如愿辄成严净
T11n0318_p0894a01┃之德。是为二法不违本愿
T11n0318_p0894a02┃佛告舍利弗。菩萨复有三法不失所愿。能具
T11n0318_p0894a03┃功德严净佛土。何谓为三。一曰尊乐闲居心
T11n0318_p0894a04┃习靖寂。二曰常以殷勤谨护禁戒未曾阙
T11n0318_p0894a05┃漏。三曰常惠法施无衣食望。是为三法坚护
T11n0318_p0894a06┃禁戒行菩萨禁。因此辄逮十无畏。一者能护
T11n0318_p0894a07┃戒行入於城邑。若至聚落心无所难。二者若
T11n0318_p0894a08┃在众会说法勇猛。三者入众中饭食不恐。四
T11n0318_p0894a09┃者在家讲颂心无所惧。五者若入精舍亦无
T11n0318_p0894a10┃所畏。六者居在圣众不怀怯弱。七者言谈
T11n0318_p0894a11┃说事不以恐惧。八者往奉师父及诸和上。恭
T11n0318_p0894a12┃恪不慢无畏所犯。九者若有所说常抱慈心
T11n0318_p0894a13┃心不畏恶。十者若受衣食床卧医药亦无所
T11n0318_p0894a14┃难。是为十。又加十事乃具严净。何谓为十。一
T11n0318_p0894a15┃者不畏恶业。二者不贪亲族。三者不求名称。
T11n0318_p0894a16┃四者不慕家种。五者不ブ中铡Ａ者常知止
T11n0318_p0894a17┃足。七者衣食床卧病瘦医药而知节限。八者
T11n0318_p0894a18┃虽在家居叹说道法。九者诸天往造稽首礼
T11n0318_p0894a19┃侍。十者未曾思念非宜之想。心常念佛欣然
T11n0318_p0894a20┃专精无衣食意。是乃具足严净佛土。又复十
T11n0318_p0894a21┃事受德名称何谓为十。一曰弃舍众会不慕
T11n0318_p0894a22┃因缘。二曰常习燕处不思城邑。三曰心存禅
T11n0318_p0894a23┃思无有邪念。四曰不志多事愦闹之中。五曰
T11n0318_p0894a24┃心常念佛无他之思。六曰不舍身安而为危
T11n0318_p0894a25┃害。七曰净修梵行未曾中碍。八曰以少事故
T11n0318_p0894a26┃得三昧定。九曰闻所说义要妙章句识念不
T11n0318_p0894a27┃失。十曰如所听经解义归趣能为人说。是为
T11n0318_p0894a28┃十法。佛告舍利弗。复有四法不失所愿。何谓
T11n0318_p0894a29┃为四。一曰菩萨所作言行相应。二曰弃捐自
T11n0318_p0894b01┃大。三曰舍於贪嫉。四曰见他人安代之悦豫。
T11n0318_p0894b02┃是为四。又有四事至诚谛教。何谓为四。一曰
T11n0318_p0894b03┃所生之处口常清净气优钵香。二曰言辞辩
T11n0318_p0894b04┃慧无所阙漏。三曰诸天世人皆保信之。四
T11n0318_p0894b05┃曰不失好声必获佛音。是为四。复有四法所
T11n0318_p0894b06┃修训诲。何谓为四。一曰不生三趣无憎恶者。
T11n0318_p0894b07┃二曰所学不慕九十六种所见迷惑。三曰怨
T11n0318_p0894b08┃家恶友不得其便。四曰天上世间咸共归礼。
T11n0318_p0894b09┃是为四。复有四法流布训诲。何谓为四。一曰
T11n0318_p0894b10┃不舍布施之心。谷米踊贵因时惠施。二曰
T11n0318_p0894b11┃不慕世荣所有财业。三曰往奉自归禁戒之
T11n0318_p0894b12┃士。四曰若有布施不怀贪嫉。是为四。复有四
T11n0318_p0894b13┃法。可悦他人心知止足。何谓为四。一曰是众
T11n0318_p0894b14┃生等是为我所吾当安之。二曰斯等贪财依
T11n0318_p0894b15┃怙身力以为无双。菩萨加哀施以所安。当
T11n0318_p0894b16┃计财业非是我侣。常畏五分侵夺无期。三曰
T11n0318_p0894b17┃若多财宝妻子炽盛眷属丰饶。不以信乐不
T11n0318_p0894b18┃恋国土。何况他人望於众生。四曰志未曾求
T11n0318_p0894b19┃非业钱财行在诸俗。是为四法。菩萨行是不
T11n0318_p0894b20┃失所愿严净佛土
T11n0318_p0894b21┃佛告舍利弗。复有五法不失所愿。何谓为五。
T11n0318_p0894b22┃一曰常乐经法勤求道义。二曰知无数世所
T11n0318_p0894b23┃生往反。三曰以闻经法如诸佛行成就功勋。
T11n0318_p0894b24┃四曰所从听经每事问义。造立何行具足疾
T11n0318_p0894b25┃成。五曰若闻经法寻能奉行。是为五法。不失
T11n0318_p0894b26┃所愿严净佛土
T11n0318_p0894b27┃佛告舍利弗。复有六法不失所愿。何谓为六。
T11n0318_p0894b28┃一曰好喜布施心无悭嫉。以身施与不惜寿
T11n0318_p0894b29┃命。不爱妻子异女眷属。心无希冀不怀望
T11n0318_p0894c01┃想。二曰菩萨在家若出行学。宁失身命不犯
T11n0318_p0894c02┃禁戒。谨慎守护常住梵行。兴发众生以戒劝
T11n0318_p0894c03┃助。三曰知身假借诸法如幻。坚住忍力逆对
T11n0318_p0894c04┃不起。设遭毒害刀杖加刑恶骂咒咀愁恼
T11n0318_p0894c05┃之患。未曾起意而有恨心。四曰奉行精进心
T11n0318_p0894c06┃无所著。深念非常如救头然。行止卧觉未曾
T11n0318_p0894c07┃懈废废火烧身心不退却。五曰专心守靖
T11n0318_p0894c08┃寂无他念。入无生寂伏想不起。心如灰灭
T11n0318_p0894c09┃形如枯朽。六曰见正从谛灭除邪伪。晓了
T11n0318_p0894c10┃三界如响如幻。法无常名如水月形。愍哀一
T11n0318_p0894c11┃切劝诲众生。是为六法如愿辄成。具足功德
T11n0318_p0894c12┃严净佛国。佛告舍利弗。复有七法不失所愿。
T11n0318_p0894c13┃何谓为七。一曰一切所有而以布施。所可施
T11n0318_p0894c14┃者亦无所获。二曰奉戒不亏不想所禁。三
T11n0318_p0894c15┃曰劝於众生不起法忍。四曰以精进行不得
T11n0318_p0894c16┃身心。五曰成就禅定一心摄念。六曰具足智
T11n0318_p0894c17┃慧不怀希望。七曰常志念佛舍众希望。是为
T11n0318_p0894c18┃七法。所行具足严净佛土
T11n0318_p0894c19┃佛告舍利弗。复有八法不失所愿。何谓为八。
T11n0318_p0894c20┃一曰所宣不说无益之言。二曰以布施事用
T11n0318_p0894c21┃为庄严。三曰其心柔和而无犷。四曰恭敬
T11n0318_p0894c22┃法师不怀轻慢。五曰常行谦恪下意顺众。六
T11n0318_p0894c23┃曰性行清白而无沾污。七曰若不持戒知
T11n0318_p0894c24┃报应事。八曰不自伤行不毁他人。是为八法
T11n0318_p0894c25┃严净佛土
T11n0318_p0894c26┃佛告舍利弗。复有九法不失所愿。何谓为九。
T11n0318_p0894c27┃一曰常护身行令不亏失。二曰口言谨慎而
T11n0318_p0894c28┃无缺漏。三曰将护其意使无邪想。四曰弃去
T11n0318_p0894c29┃贪欲心无所著。五曰刈除镇恚心不起恨。六
T11n0318_p0895a01┃曰灭愚冥业不为暗昧。七曰常行至诚而无
T11n0318_p0895a02┃欺惑。八曰行慈坚固心不移易。九曰依善知
T11n0318_p0895a03┃友未曾舍远。是为九法严净佛土
T11n0318_p0895a04┃佛告舍利弗。复有十法不失所愿。何谓为十。
T11n0318_p0895a05┃一曰闻地狱苦心怀恐惧。奉修哀心。二曰闻
T11n0318_p0895a06┃畜生苦亦复怖兴随道哀。三曰闻饿鬼
T11n0318_p0895a07┃苦亦复畏难发起大慈。四曰闻天上安亦复
T11n0318_p0895a08┃不喜常兴大哀。五曰闻於人间谷米踊贵。弊
T11n0318_p0895a09┃恶加害而兴慈仁。六曰心自念言加勤精进
T11n0318_p0895a10┃悉忍众苦。乃使佛土严净无量。七曰令无三
T11n0318_p0895a11┃苦众恼之患。八曰使其佛土丰饶平贱。九曰
T11n0318_p0895a12┃人民安和寿命无限。十曰皆自然生无所名
T11n0318_p0895a13┃属。至成无上正真之道。是为十法所愿不失
T11n0318_p0895a14┃严净佛土
T11n0318_p0895a15┃佛告舍利弗。菩萨执华诣如来时若诣塔寺。
T11n0318_p0895a16┃当作是念。愿使众生心意软净颜貌和悦。如
T11n0318_p0895a17┃华软妙形色香洁。见莫不欢爱之欣悦。愿成
T11n0318_p0895a18┃佛时令我国中香树妙华周匝普遍。衣被饮
T11n0318_p0895a19┃食杂彩幡盖。金银珍宝皆自然生。其土人民
T11n0318_p0895a20┃禁戒清净。心意柔软和雅其性。逮深法忍神
T11n0318_p0895a21┃通无上。又舍利弗。菩萨所为先人後己。念安
T11n0318_p0895a22┃一切如父如母。见人得安欣然代喜。愿成佛
T11n0318_p0895a23┃时生我国者。皆令安和无嫉妒疑。恬然入定
T11n0318_p0895a24┃心无念思。又舍利弗。菩萨护口未曾犯失。不
T11n0318_p0895a25┃可之言不加人物。语常如法非义不出。愿
T11n0318_p0895a26┃成佛时生我国者。言辞柔和无有不可。语声
T11n0318_p0895a27┃八种出口和雅。又舍利弗。菩萨戒净身口意
T11n0318_p0895a28┃善。复劝他人使行己善。令转相教普及一切。
T11n0318_p0895a29┃愿成佛时生我国者。令身口意完净无漏。神
T11n0318_p0895b01┃通具足在所至凑。又舍利弗。菩萨所游兴隆
T11n0318_p0895b02┃道化。常以正真开度男女。未曾讲论小乘之
T11n0318_p0895b03┃语。愿成佛时生我国者。不闻声闻缘觉之行。
T11n0318_p0895b04┃转不退轮逮最正觉。令纯淑行流布无极。又
T11n0318_p0895b05┃舍利弗。若有菩萨不嫉彼供不断他养。见人
T11n0318_p0895b06┃得供代之悦预。愿成佛时生我国者。无贪嫉
T11n0318_p0895b07┃名皆获法利。又舍利弗。若有菩萨不自称善
T11n0318_p0895b08┃不说人短。不讲众僧比丘尼阙。闻见人论有
T11n0318_p0895b09┃如己犯。愿成佛时生我国者。皆令清净不闻
T11n0318_p0895b10┃罪名。又舍利弗。若有菩萨慕求经道如渴欲
T11n0318_p0895b11┃饮。志存正真不好异法。愿成佛时生我国
T11n0318_p0895b12┃者。皆乐经道慕求正法。又舍利弗。若有菩萨
T11n0318_p0895b13┃常作音乐歌颂佛德。供养如来若塔形像。以
T11n0318_p0895b14┃是德本劝助学者。愿成佛时百千伎乐不鼓
T11n0318_p0895b15┃自鸣。演八法音闻皆欣悦。开发道心悉获正
T11n0318_p0895b16┃真。又舍利弗。若有菩萨见众生心放逸驰骋。
T11n0318_p0895b17┃开视正要使不愦闹。愿成佛时生我国者。使
T11n0318_p0895b18┃无乱志。摄念入定以禅为食。众想寂灭皆至
T11n0318_p0895b19┃正觉。佛语舍利弗。假使如来以劫之寿谘嗟
T11n0318_p0895b20┃佛土。成就功勋不可究尽。而譬喻之。今粗
T11n0318_p0895b21┃为汝略举之耳。若有闻是菩萨行德。思齐慕
T11n0318_p0895b22┃及逮志不疑。亦当成其严净佛土
T11n0318_p0895b23┃佛告舍利弗。菩萨复有三法。疾逮正觉。不失
T11n0318_p0895b24┃所愿如意即得。何谓为三。一曰所愿特尊与
T11n0318_p0895b25┃众不共。二曰所行安谛而不放逸。三曰如所
T11n0318_p0895b26┃闻法奉行不场Ｊ俏三。舍利弗言。善哉至
T11n0318_p0895b27┃未曾有。如来善训道品备悉。所愿成就严净
T11n0318_p0895b28┃佛土
T11n0318_p0895b29┃佛告舍利弗。如是如是。如尔所云。如来作佛
T11n0318_p0895c01┃积行所致。不以饰辞巧言成道。放逸行者自
T11n0318_p0895c02┃误入冥堕四颠倒。没生死河求出难得。若有
T11n0318_p0895c03┃菩萨闻是经者。愿乐奉行立不放逸。必当成
T11n0318_p0895c04┃就如上所教
T11n0318_p0895c05┃於是会中。八万四千菩萨即从坐起叉手自
T11n0318_p0895c06┃归。同发声言。我等世尊。愿皆奉行如佛训教。
T11n0318_p0895c07┃具足所愿从行得道。除去饰辞放逸之巧。
T11n0318_p0895c08┃备悉弘誓戒德之要。愿使一切悉行敏诲。
T11n0318_p0895c09┃以行自严去众秽操。时佛欣笑。口中五色光
T11n0318_p0895c10┃出照於十方。还绕身三匝从顶上入。贤者舍
T11n0318_p0895c11┃利弗。前白佛言。何因缘笑。今佛归笑必当
T11n0318_p0895c12┃有意
T11n0318_p0895c13┃佛告舍利弗。汝宁见此诸族姓子师子吼不。
T11n0318_p0895c14┃白言已见世尊。佛言。是族姓子於後来世。竟
T11n0318_p0895c15┃百千劫皆当成佛。号曰净愿如来至真等正
T11n0318_p0895c16┃觉明行成为善逝世间解无上士道法御天
T11n0318_p0895c17┃人师为佛世尊。国土严净犹如西方安养之
T11n0318_p0895c18┃国。功勋严净等无有异。其寿命等亦无差
T11n0318_p0895c19┃别。又问云。何其寿命等亦无差别。佛言。
T11n0318_p0895c20┃各寿十劫
T11n0318_p0895c21┃尔时师子步雷音菩萨即从坐起偏袒右肩。
T11n0318_p0895c22┃长跪白佛言。文殊师利童真。诸佛所叹谘嗟
T11n0318_p0895c23┃功德。今当久如成最正觉。佛言。汝自以是
T11n0318_p0895c24┃问文殊师利。寻如佛教前问文殊师利。仁尊。
T11n0318_p0895c25┃久如当成无上正真之道逮最正觉。文殊师
T11n0318_p0895c26┃利答曰。当作是问。仁为志学无上正真道乎。
T11n0318_p0895c27┃所以者何。假使吾身学佛道者。当作斯问。吾
T11n0318_p0895c28┃不求道。当何因成最正觉。又问。仁不以众生
T11n0318_p0895c29┃求最正觉乎。答曰不也。所以者何。众生不可
T11n0318_p0896a01┃得故。假使吾得众生处所。当为众生志求佛
T11n0318_p0896a02┃道。所以然者。无有吾我人寿命故。由是之故
T11n0318_p0896a03┃身无志求亦无退转。又问。仁不求佛慕佛法
T11n0318_p0896a04┃乎。答曰不也。所以者何。一切诸法皆悉佛
T11n0318_p0896a05┃法。若使众法无有众漏无受因缘无想。是
T11n0318_p0896a06┃志佛道。解了若此逮一切法。又如仁问
T11n0318_p0896a07┃逮立佛法。随仁意答。谁求志者。色志佛道
T11n0318_p0896a08┃乎。色志本净志佛道乎。其色本无志佛道乎。
T11n0318_p0896a09┃色自然。色悉空。色恍忽。色本净。色寂然。
T11n0318_p0896a10┃以此色法志求佛道成正觉乎。答曰不也。色
T11n0318_p0896a11┃不志道本净自然以空寂然。诸色法不志求
T11n0318_p0896a12┃道不成正觉法亦如是。文殊师利又问曰。痛
T11n0318_p0896a13┃想行识及与识法。志求佛道乎。答曰不也。文
T11n0318_p0896a14┃殊师利曰。五阴识法不成正觉。於意云何。其
T11n0318_p0896a15┃外五阴我人寿命。可言有处乎。答曰不也。文
T11n0318_p0896a16┃殊师利曰。如是我当分别。以何等法志求佛
T11n0318_p0896a17┃道成最正觉。又问文殊师利。其阿夷怙新学
T11n0318_p0896a18┃菩萨。闻是教训将无恐怖乎。所以者何。仁之
T11n0318_p0896a19┃名号一切导首。为众重任而今造证。为诸菩
T11n0318_p0896a20┃萨颁宣诸法。不志求道不成正觉。文殊师利
T11n0318_p0896a21┃答曰。法界不恐本际不惧。闻佛说法无所畏
T11n0318_p0896a22┃难。其恐惧者则怀忧戚。无忧戚者则离尘
T11n0318_p0896a23┃埃。彼则解脱。其以解脱则无所著。以无所
T11n0318_p0896a24┃著则无复转。以无复转则不复脱。其不脱
T11n0318_p0896a25┃者彼无从来。以无从来亦不从去。其无从去
T11n0318_p0896a26┃则无所愿。其无所愿则无志求。其无志求则
T11n0318_p0896a27┃无退转。以无退转。若不退转便不退转。空
T11n0318_p0896a28┃无不转无想不愿。斯本际者佛法不转。佛法
T11n0318_p0896a29┃无作无有边际。佛法无著则无所倚。佛法无
T11n0318_p0896b01┃行亦无精进。亦无所行无有教令。其诸佛法
T11n0318_p0896b02┃假有号耳。又计空法无所从生。无所从来无
T11n0318_p0896b03┃所从去。又计佛法不离尘劳贪怒疑垢。佛法
T11n0318_p0896b04┃无染尘劳之行。无有吾我寂无所念。所行无
T11n0318_p0896b05┃念无尽不起。平等无邪则诸佛法亦无非法。
T11n0318_p0896b06┃所以者何。无处所故无可行者。是曰佛法。
T11n0318_p0896b07┃若有新学菩萨闻是说者。若恐怖者疾成正
T11n0318_p0896b08┃觉。若不恐怖不成正觉。又问文殊。为谁说是。
T11n0318_p0896b09┃文殊曰。其恐怖者乃有妄想。以有妄想。心自
T11n0318_p0896b10┃念言。我身当得成最正觉。缘是之故便起道
T11n0318_p0896b11┃意志存正觉。於意云何。从来未曾有觉成空
T11n0318_p0896b12┃不。答曰无也。文殊又曰。世尊不云一切诸法
T11n0318_p0896b13┃等如虚空。答曰有是。文殊又曰。道犹虚空等
T11n0318_p0896b14┃亦本无。虚空如道。道如虚空。空之与道则无
T11n0318_p0896b15┃有二不可分别。其解斯等。则无所知亦不无
T11n0318_p0896b16┃慧。文殊师利说是语时。四千比丘漏尽意
T11n0318_p0896b17┃解。十二垓众得法眼净。九万六千人从古
T11n0318_p0896b18┃以来未发道心。皆发无上正真道意。四万二
T11n0318_p0896b19┃千人逮得无所从生法忍
T11n0318_p0896b20┃文殊师利佛土严净经卷上


湖羲`璃:0318_002.txt
 
【经文资讯】大正新修大藏经 第十一册 No. 318《文殊师利佛土严净经》CBETA 电子佛典 V1.01 普及版
# Taisho Tripitaka Vol. 11, No. 318 文殊师利佛土严净经, CBETA Chinese Electronic Tripitaka V1.01, Normalized Version
=========================================================================
T11n0318_p0896b21┃
T11n0318_p0896b22┃
T11n0318_p0896b23┃文殊师利佛土严净经卷下
T11n0318_p0896b24┃
T11n0318_p0896b25┃　　　　西晋月氏国三藏竺法护译
T11n0318_p0896b26┃於时师子步雷音菩萨。复问文殊师利。发意
T11n0318_p0896b27┃久如应发道心。文殊答曰。止族姓子。勿怀
T11n0318_p0896b28┃妄想。一切诸法皆无所生。假使有说我发道
T11n0318_p0896b29┃心吾当行道堕大邪见。所以者何。今观察心
T11n0318_p0896c01┃都永不见。心发道意。亦复不观彼发道心者
T11n0318_p0896c02┃也。吾亦不见道心所存。吾由是故不发道心。
T11n0318_p0896c03┃又问仁者。以无所见。今何以故宣此章句。文
T11n0318_p0896c04┃殊答曰。无所见者乃为等教。无所见趣。名是
T11n0318_p0896c05┃章句平等言辞。又问。何故言曰趣平等乎。
T11n0318_p0896c06┃文殊答曰。如族姓子所言等者。无若干故。其
T11n0318_p0896c07┃平等者彼无行法。於其平等无有譬喻。不见
T11n0318_p0896c08┃诸法是乃平等。若宣斯训则宣一业。若寂然
T11n0318_p0896c09┃业无有尘劳。不为镇恨而说经法。不有断灭
T11n0318_p0896c10┃不计有常。不起不灭不有吾我亦无所受。不
T11n0318_p0896c11┃举不下不高不卑。虽有所说无有妄想亦无
T11n0318_p0896c12┃思求。若族姓子。有晓此法而奉行者。乃曰平
T11n0318_p0896c13┃等。又有菩萨广入於法。不见若干。亦复非一
T11n0318_p0896c14┃乃曰平等。其平等者则无偏党。其无偏党是
T11n0318_p0896c15┃甚清净
T11n0318_p0896c16┃於时师子步雷音菩萨。前白佛言。唯然世
T11n0318_p0896c17┃尊。文殊师利。所说巍巍乃如是乎。发道心以
T11n0318_p0896c18┃来为几何耶。众会思渴愿乐欲闻。佛言。族姓
T11n0318_p0896c19┃子。文殊师利在深妙忍。所入深忍不逮得道。
T11n0318_p0896c20┃亦不得佛复不得心。以无所得故不说之。久
T11n0318_p0896c21┃如发心为发道意。唯佛今当为汝解说本初
T11n0318_p0896c22┃发心。乃往过去七千阿僧只江河沙劫。乃尔
T11n0318_p0896c23┃世时有佛号雷音响如来至真等正觉。乃在
T11n0318_p0896c24┃东方。去此七十二垓佛土世界名曰快成。其
T11n0318_p0896c25┃佛土在彼颁宣道教。弟子声闻八十四亿百
T11n0318_p0896c26┃千垓众。诸菩萨等复倍是数。时有转轮圣王。
T11n0318_p0896c27┃名曰安拔号为法王。治以文法王四天下。王
T11n0318_p0896c28┃有七宝圣王。尔时往诣雷音响如来所。供养
T11n0318_p0896c29┃尽意八万四千岁。随其所安。王心念言。我已
T11n0318_p0897a01┃积功德行难量。不用斯心宁以德本并修劝
T11n0318_p0897a02┃助。复更思惟。以德劝助当求何劝。天帝梵王
T11n0318_p0897a03┃号转轮圣王声闻缘觉耶。适发是意。上虚空
T11n0318_p0897a04┃中演大音声。大王如是莫兴贱意。当发无上
T11n0318_p0897a05┃正真道心。王闻是言。即时大悦王弘慈心不
T11n0318_p0897a06┃转道意。所以者何。用其天人开示意之故。
T11n0318_p0897a07┃知我心念。时安拔王与大众俱。九十六亿垓
T11n0318_p0897a08┃人。往诣雷音响如来稽首足下。右绕七匝退
T11n0318_p0897a09┃住一面。以偈叹曰
T11n0318_p0897a10┃　欲问殊胜法　　以奇雅答我
T11n0318_p0897a11┃　云何人在世　　而致最超异
T11n0318_p0897a12┃　以普俱供养　　自归於世护
T11n0318_p0897a13┃　用无所著心　　永无所劝助
T11n0318_p0897a14┃　世尊察知之　　吾独寂发心
T11n0318_p0897a15┃　以兴广供养　　云何劝助之
T11n0318_p0897a16┃　志天帝梵王　　为四方之王
T11n0318_p0897a17┃　若求於声闻　　当慕缘觉乘
T11n0318_p0897a18┃　我适发是念　　空中宣洪音
T11n0318_p0897a19┃　仁者慎莫得　　劝助下劣心
T11n0318_p0897a20┃　当为一切故　　兴发微妙心
T11n0318_p0897a21┃　开显大道意　　饶益於世间
T11n0318_p0897a22┃　今欲问於佛　　在诸法自由
T11n0318_p0897a23┃　云何起发心　　不失于道意
T11n0318_p0897a24┃　唯说斯义趣　　何因逮是处
T11n0318_p0897a25┃　如我所像人　　而发菩提心
T11n0318_p0897a26┃　天中尊愿说　　宣上妙章句
T11n0318_p0897a27┃　大王且听之　　当宣以渐训
T11n0318_p0897a28┃　愍哀於众生　　乐住于法本
T11n0318_p0897a29┃　如所誓志愿　　转得成所趣
T11n0318_p0897b01┃　吾亦往宿世　　因发起道心
T11n0318_p0897b02┃　愍哀於众生　　而兴斯誓愿
T11n0318_p0897b03┃　如本所志愿　　亦若心所念
T11n0318_p0897b04┃　逮无动佛道　　在世寂上圣
T11n0318_p0897b05┃　大王当强志　　造立极上心
T11n0318_p0897b06┃　若修诸正行　　仁亦当成佛
T11n0318_p0897b07┃　以闻是言教　　王意便欣然
T11n0318_p0897b08┃　在一切普世　　颁宣师子吼
T11n0318_p0897b09┃　假使於本际　　不知生死元
T11n0318_p0897b10┃　为一一人行　　如若干众生
T11n0318_p0897b11┃　今发于道心　　在一切世间
T11n0318_p0897b12┃　普请於众生　　令不堕贫匮
T11n0318_p0897b13┃　从今日以往　　假使生欲心
T11n0318_p0897b14┃　辄当欺诸佛　　现在十方圣
T11n0318_p0897b15┃　若生镇恨厌　　嫉妒及贪苦
T11n0318_p0897b16┃　未曾犯不可　　至成人中尊
T11n0318_p0897b17┃　常当修梵行　　弃欲舍秽恶
T11n0318_p0897b18┃　当学於诸佛　　戒禁调和性
T11n0318_p0897b19┃　不以斯四色　　疾成佛正觉
T11n0318_p0897b20┃　用心切之故　　当行於本际
T11n0318_p0897b21┃　常严净佛土　　无限不可议
T11n0318_p0897b22┃　当宣传名称　　通彻於十方
T11n0318_p0897b23┃　唯圣见授慧　　成佛人中上
T11n0318_p0897b24┃　令其心清净　　永无众犹豫
T11n0318_p0897b25┃　常修治身行　　口言亦如是
T11n0318_p0897b26┃　亦当净心念　　不犯众瑕疵
T11n0318_p0897b27┃　假使我成佛　　在世人中尊
T11n0318_p0897b28┃　以是正真言　　地当六反动
T11n0318_p0897b29┃　设我言至诚　　真正不虚诈
T11n0318_p0897c01┃　由是见证明　　虚空宣伎乐
T11n0318_p0897c02┃　若实不谀谄　　无贪嫉不厌
T11n0318_p0897c03┃　以是诚信故　　雨清净意花
T11n0318_p0897c04┃　适宣斯言已　　至诚言无异
T11n0318_p0897c05┃　十方亿万国　　则六反震动
T11n0318_p0897c06┃　於上虚空中　　有巨亿音乐
T11n0318_p0897c07┃　天雨杂意华　　积地四丈九
T11n0318_p0897c08┃　其王以学是　　二十亿众人
T11n0318_p0897c09┃　口宣柔和音　　必成佛上道
T11n0318_p0897c10┃　二十亿众等　　一切建佛道
T11n0318_p0897c11┃　见王发大道　　亦效学洪业
T11n0318_p0897c12┃佛语师子步雷音菩萨。欲知尔时安拔王乎。
T11n0318_p0897c13┃答曰不及也。佛言。则今文殊师利身是也。发
T11n0318_p0897c14┃道心已来。如七千阿僧只江河沙劫佛土满
T11n0318_p0897c15┃中尘。逮无所从生法忍已。过六十四江河沙
T11n0318_p0897c16┃劫。於彼世等则具十住成就十力。普备一切
T11n0318_p0897c17┃诸佛道地辨诸佛法。从初以来未曾一反
T11n0318_p0897c18┃生心而有发意也。皆以逮致无上正真之道。
T11n0318_p0897c19┃为最正觉。我亦不念言当云何成最正觉。其
T11n0318_p0897c20┃二十亿人。在往古雷音响。如来所发道心者。
T11n0318_p0897c21┃悉已逮致无上正真之道。成最正觉已转法
T11n0318_p0897c22┃轮。为诸众生兴立佛事。灭度去已。悉是文殊
T11n0318_p0897c23┃师利之所劝发。皆悉供养勤修众行。六度无
T11n0318_p0897c24┃极。普以执持传宣正法。於今现在适有一佛
T11n0318_p0897c25┃说法未灭度耳。下方界分去是四十四江河
T11n0318_p0897c26┃沙等佛土。有世界名地底。其佛号持地如来
T11n0318_p0897c27┃至真等正觉。今现在说法。与无央数诸声闻
T11n0318_p0897c28┃俱。其寿无限。佛说是往古喻时。七千人皆发
T11n0318_p0897c29┃无上正真道意
T11n0318_p0898a01┃於是师子步雷音菩萨。问文殊师利。仁者在
T11n0318_p0898a02┃往古佛。具一切法如来十力。已备十地。用何
T11n0318_p0898a03┃等故不成正觉。文殊师利答曰。不以往古过
T11n0318_p0898a04┃去诸佛一切诸法成最正觉。所以然者。此言
T11n0318_p0898a05┃得道则为不得。亦无所逮。又问。云何具足佛
T11n0318_p0898a06┃法。答曰。具本无故。又问。云何具足本无。答
T11n0318_p0898a07┃曰。备悉虚空乃具本无。晓了虚空及诸佛法
T11n0318_p0898a08┃本无之义。等无有二不可分别。又问。云何以
T11n0318_p0898a09┃具一切诸法。答曰。具足五阴。乃能具三界
T11n0318_p0898a10┃一切。普备十方诸佛之法。又问。云何具足
T11n0318_p0898a11┃诸色。答曰。仁等见色。色有常乎。若无常耶。
T11n0318_p0898a12┃答曰不也。曰诸法有常若无常乎。又彼五阴
T11n0318_p0898a13┃有增有减耶。答曰不也。文殊师利曰。是故族
T11n0318_p0898a14┃姓子。若於诸法不增不减。故曰具足。曰何以
T11n0318_p0898a15┃具足。答曰。备诸法慧不所解亦如如慧不
T11n0318_p0898a16┃转。尔乃不知诸妄想处。以无妄想不造具损。
T11n0318_p0898a17┃其不具损乃曰平等。是故族姓子。等见诸色
T11n0318_p0898a18┃尔乃等见一切诸法痛想行识。亦复如是等
T11n0318_p0898a19┃无有异
T11n0318_p0898a20┃於是师子步雷音菩萨。问文殊师利。又察仁
T11n0318_p0898a21┃者。逮得法忍以来久远悬绝迥邈巍巍。如是
T11n0318_p0898a22┃不一发心吾当得道。仁者。云何劝化众生使
T11n0318_p0898a23┃发道心。答曰。吾不劝众生令发道心。又问何
T11n0318_p0898a24┃故。答曰。众生不实。众生寂莫所在颠倒。故
T11n0318_p0898a25┃劝化之令发道心。假使众生不处颠倒。则无
T11n0318_p0898a26┃有道何所发乎。吾以是故。不劝众生使发道
T11n0318_p0898a27┃心。亦不化之令悉求道。所以然者。无所想
T11n0318_p0898a28┃者乃曰平等。其平等义无所志求亦不退转。
T11n0318_p0898a29┃是故名曰无所归趣无所从来。当观生死。所
T11n0318_p0898b01┃谓平等斯章句空。空无志求。又族姓子。向者
T11n0318_p0898b02┃所问逮得法忍以来。久远悬绝迥邈巍巍。如
T11n0318_p0898b03┃是不一发心吾当得佛。卿宁见心。以何等心
T11n0318_p0898b04┃得成佛道。答曰不也。所以者何。心者无形不
T11n0318_p0898b05┃可睹见。道亦复然。亦无形色复不可见。所
T11n0318_p0898b06┃以道者假有号耳。所曰言心及与佛道是悉
T11n0318_p0898b07┃假托。是故族姓子。吾宣斯辞。不一发心吾当
T11n0318_p0898b08┃得佛。其无发心无所生亦无所毁。以无所生
T11n0318_p0898b09┃无所毁者。乃名曰逮。又问。何所是时曰约
T11n0318_p0898b10┃时。乃曰为时耶。答曰。族姓子所云时者。畅平
T11n0318_p0898b11┃等觉所可觉者不增不损。永不起想亦无所
T11n0318_p0898b12┃灭。尔乃名曰随其等时。其不妄想本无本是
T11n0318_p0898b13┃则名曰随等时也。若逮正见。等於平等达於
T11n0318_p0898b14┃诸法。都无所获则不造计。若干种品一无
T11n0318_p0898b15┃所念。尔乃名曰随等时也。若身证明一切诸
T11n0318_p0898b16┃法。诸所相者皆为法相。晓了如是故有心著。
T11n0318_p0898b17┃若无有相则无所倚。尔乃名曰等随时矣。又
T11n0318_p0898b18┃问。何谓为逮。文殊师利答曰。无所行也。谓
T11n0318_p0898b19┃名所迹故曰为逮。而於三界悉无所行。假有
T11n0318_p0898b20┃斯辞其得尘劳则不能逮。所以然者。意无所
T11n0318_p0898b21┃存斯法无言。以是之故不可逮得。又族姓子。
T11n0318_p0898b22┃无所得者乃曰为逮。其无所言则不逮法便
T11n0318_p0898b23┃无所住。若不得法乃曰为逮
T11n0318_p0898b24┃於时师子步雷音菩萨。前白佛言。善哉善哉
T11n0318_p0898b25┃世尊。唯如来说。文殊师利成佛道时国土何
T11n0318_p0898b26┃类。佛告之曰。汝以是语问於文殊师利。即受
T11n0318_p0898b27┃佛教问文殊师利曰。仁成佛时国土何类。文
T11n0318_p0898b28┃殊师利答曰。族姓子。若仁好乐佛道者。当
T11n0318_p0898b29┃问成佛国土何类。又问文殊师利。仁者。不
T11n0318_p0898c01┃乐佛国土乎。答曰不也。又问何故。答曰。其有
T11n0318_p0898c02┃所乐则为乐欲。其乐欲者则有恩爱。其恩爱
T11n0318_p0898c03┃者则有所受。若有所受则有苦患。其苦患者
T11n0318_p0898c04┃则无有护。是故吾身不成正觉。所以者何。无
T11n0318_p0898c05┃所得故。若不得道是故无乐。又如向者仁之
T11n0318_p0898c06┃所言。国土何类说其本末。吾不堪任自亏其
T11n0318_p0898c07┃身。所以者何。若有菩萨用叹己故。便自亏灭
T11n0318_p0898c08┃佛及国土功勋严净。面见如来无极法藏。时
T11n0318_p0898c09┃佛告曰。文殊师利。宜用时说成己佛土功勋
T11n0318_p0898c10┃严净。以何志愿如来听之。或有从仁闻说所
T11n0318_p0898c11┃愿诸余菩萨。缘是发意具足斯业。文殊师利
T11n0318_p0898c12┃答曰。唯然不敢违教。即从坐起偏袒右臂。
T11n0318_p0898c13┃右膝著地叉手白佛。唯承圣旨今当宣之。若
T11n0318_p0898c14┃族姓子及族姓女。求佛道者且共听之。闻已
T11n0318_p0898c15┃具得行是所愿。应时十方各如江河沙诸佛
T11n0318_p0898c16┃国土六反震动。时文殊师利复白佛言。唯然
T11n0318_p0898c17┃世尊。我之本愿如佛所言。从如七千阿僧只
T11n0318_p0898c18┃江河沙劫行菩萨业。不成道场不致正觉。道
T11n0318_p0898c19┃眼彻视光睹十方。悉见诸佛普劝化一切众
T11n0318_p0898c20┃生悉成佛道。吾心坚住咸开化之。布施持戒
T11n0318_p0898c21┃忍辱精进一心智慧。而劝助之。皆是吾身之
T11n0318_p0898c22┃所劝化。唯然大圣。今观十方以无G碍清净
T11n0318_p0898c23┃明眼所见。诸佛皆以劝助建立无上正真之
T11n0318_p0898c24┃道。斯等皆办。乃吾成无上正真之道。为最
T11n0318_p0898c25┃正觉也。虽有是言故尔续立不成正觉。假使
T11n0318_p0898c26┃所愿若具足者乃成佛耳。时彼众会诸菩萨
T11n0318_p0898c27┃等各心念言。文殊师利前後所见。诸佛世尊
T11n0318_p0898c28┃为几何。于时佛即知诸菩萨众心之所念。告
T11n0318_p0898c29┃师子步雷音菩萨曰。犹如族姓子。有一丈夫
T11n0318_p0899a01┃出现於世。取是三千大千佛土。满其中尘取
T11n0318_p0899a02┃破碎之。一一诸尘各各碎之。各如一佛国满
T11n0318_p0899a03┃中诸尘。族姓子。所趣云何。岂宁有人知是
T11n0318_p0899a04┃尘数多少者不。答曰。无能知者天中之天。佛
T11n0318_p0899a05┃言。假使族姓子。悉能晓了知是尘数佛国
T11n0318_p0899a06┃多少。不足言也。文殊师利明眼所睹。十方佛
T11n0318_p0899a07┃土所见。过是尘数之国。百倍千倍。万倍亿
T11n0318_p0899a08┃倍。巨亿万倍。兆载劫数不可限。无量无边。
T11n0318_p0899a09┃所愿如是不成正觉。正使佛国如江河沙。周
T11n0318_p0899a10┃匝十方满中佛树。一一树下有坐菩萨。须臾
T11n0318_p0899a11┃一时皆成无上正觉之道。逮最正觉。临灭度
T11n0318_p0899a12┃时。不须佛树道场起焉普为一切。复过十方
T11n0318_p0899a13┃不可计量诸佛国土。化於众生说法使度。所
T11n0318_p0899a14┃愿巍巍致此佛国乃成佛道。使其国中无有
T11n0318_p0899a15┃声闻缘觉之名。纯诸菩萨灭除疲厌镇恨之
T11n0318_p0899a16┃难。净修梵行周遍佛土。悉复不闻女人之
T11n0318_p0899a17┃名。使诸菩萨皆得化生。身被法服加趺而
T11n0318_p0899a18┃坐。佛国严净纯诸菩萨。炽盛巍巍除小乘
T11n0318_p0899a19┃法
T11n0318_p0899a20┃於是师子步雷音菩萨前白佛言。成佛之时
T11n0318_p0899a21┃所号云何。佛言。名曰普现如来至真等正觉。
T11n0318_p0899a22┃所以号曰普现者何。其佛功德普现十方无
T11n0318_p0899a23┃限国土。其有得见普现如来。若睹光明皆当
T11n0318_p0899a24┃得前。逮成无上正真之道。於今若佛灭度之
T11n0318_p0899a25┃後。得闻将来普现佛名。亦当得决。然後成
T11n0318_p0899a26┃无上正真之道。除入灭志得道迹者。文殊师
T11n0318_p0899a27┃利。复白佛言。唯然世尊。我所誓愿得成佛时
T11n0318_p0899a28┃生我国者。令无饥渴饮食之想。众味馔具自
T11n0318_p0899a29┃然满钵在右掌。适在掌中心则发念。不先供
T11n0318_p0899b01┃养十方诸佛。声闻缘觉及诸贫匮。危厄乞丐
T11n0318_p0899b02┃下劣众生。先自食者则为不宜。先饱一切然
T11n0318_p0899b03┃後乃食。寻如所念神通备足。在所至凑无有
T11n0318_p0899b04┃G碍。行疾如所念。即到十方供养诸佛下遍
T11n0318_p0899b05┃众生。宝衣法服俱亦复然。先供养诸佛。次及
T11n0318_p0899b06┃所尊穷贱下劣皆先使安。无有八难众苦恼
T11n0318_p0899b07┃患。语则可意不闻恶言。学无禁戒是非之音。
T11n0318_p0899b08┃无尊无卑无富无贫。其生我国皆同一伦
T11n0318_p0899b09┃於时师子步雷音菩萨。前白佛言。尔时彼土
T11n0318_p0899b10┃无名号字。佛言。如本誓愿所志具足。世界名
T11n0318_p0899b11┃曰离尘垢心。复白佛言。在於何方。佛言。在於
T11n0318_p0899b12┃南方。去是忍界极在其边。众妙宝摩尼明珠
T11n0318_p0899b13┃合成佛土。十方一切未曾见闻。奇珍众宝流
T11n0318_p0899b14┃布遍现。未曾朽败而有减损。菩萨所作欲令
T11n0318_p0899b15┃其地化成众宝。如念即成在作何宝。众妙香
T11n0318_p0899b16┃华所欲备有。亦无日月明冥昼夜。若菩萨身
T11n0318_p0899b17┃光所照随意。唯华开合别昼异夜。无有寒
T11n0318_p0899b18┃暑老病死事。唯行菩萨便成正觉。若至他
T11n0318_p0899b19┃方亦无异业。天上世间悉行菩萨临命终没
T11n0318_p0899b20┃皆成正觉。无有终没无中灭度。虚空之中不
T11n0318_p0899b21┃见伎乐悲和之音。自然而作其音。不宣爱欲
T11n0318_p0899b22┃之辞。恒出佛法六度无极菩萨箧藏经法之
T11n0318_p0899b23┃音。随意所好闻经法音。如念即解皆发正觉。
T11n0318_p0899b24┃见佛疑灭闻经解达。於时会中有无央数诸
T11n0318_p0899b25┃菩萨众。同时举声謦扬大音。佛闻是号适得
T11n0318_p0899b26┃其宜。名曰普现无违道教。若有众生闻普现
T11n0318_p0899b27┃名。乃获快利无极之庆。况生其国得见普现。
T11n0318_p0899b28┃值遇神化法则其行。若有闻是所说决者。则
T11n0318_p0899b29┃为见佛闻经入心藏之不忘。但逮得闻文殊
T11n0318_p0899c01┃师利成佛名德。巍巍乃尔何况目见。时佛告
T11n0318_p0899c02┃是诸菩萨曰。若有得闻百千亿佛名号功称。
T11n0318_p0899c03┃利益众生开化度人。不如文殊师利。一一劫
T11n0318_p0899c04┃中化导众生永安无患。何况得遇普现如来。
T11n0318_p0899c05┃其庆无喻诚如所云。於是众会。闻佛赞是诸
T11n0318_p0899c06┃菩萨言。应时座中诸天神王。及世间人各万
T11n0318_p0899c07┃亿垓。俱时稽首礼文殊师利。同发声言。今自
T11n0318_p0899c08┃归命普现如来。自归适讫。便有八万四千垓
T11n0318_p0899c09┃众。皆发无上正真道意。余无量人积众德本
T11n0318_p0899c10┃立不退转。时文殊师利复白佛言。今我愿是
T11n0318_p0899c11┃诸不可计。无量佛土功勋严净目之所睹。由
T11n0318_p0899c12┃从所愿瑞应处所。皆使合并成一佛土。不
T11n0318_p0899c13┃计声闻缘觉。严净五浊恶世发意之顷。正使
T11n0318_p0899c14┃我身江河沙劫称叹诸国功勋严净。无有限
T11n0318_p0899c15┃量不得其底。我所誓愿复过越彼。无能究竟
T11n0318_p0899c16┃证明我者。独佛缕练明知我耳。佛言。善哉诚
T11n0318_p0899c17┃如仁言。如来通慧三达无碍。真尔真尔等无
T11n0318_p0899c18┃有异。尔时会中诸菩萨众又心念言。如佛谘
T11n0318_p0899c19┃嗟文殊师利成佛国时功勋严净。何如西方
T11n0318_p0899c20┃安养世界无量寿佛严净等不。时佛即知诸
T11n0318_p0899c21┃菩萨心。便告师子步雷音菩萨。欲知西方安
T11n0318_p0899c22┃养世界无量寿佛功勋严净。比於文殊师利
T11n0318_p0899c23┃难以喻哉。假譬言之如取一毛破为百分。以
T11n0318_p0899c24┃一分毛取海水一v。无量寿佛如一分毛
T11n0318_p0899c25┃水一v耳。文殊师利成佛汪洋如海。巍巍荡
T11n0318_p0899c26┃荡不可思议
T11n0318_p0899c27┃於时师子步雷音菩萨前白佛言。曾颇有余
T11n0318_p0899c28┃方如来国土严净如是者不。佛言有。东方去
T11n0318_p0899c29┃是百亿江河沙界。名曰超立愿。其佛号名普
T11n0318_p0900a01┃照常明德海王如来至真等正觉。与诸菩萨
T11n0318_p0900a02┃眷属围绕而说法经。兴演以来江河沙劫。
T11n0318_p0900a03┃其佛寿命亦无有限。比普现国严净正等。有
T11n0318_p0900a04┃四菩萨被弘誓铠得不可议。又白佛言。唯愿
T11n0318_p0900a05┃加哀宣布未闻。具说普照常明德海王如来
T11n0318_p0900a06┃其土严净。又四菩萨名号何等。在於何方游
T11n0318_p0900a07┃何佛土。净德普备能具斯处。佛言。第一菩萨
T11n0318_p0900a08┃名曰光英。游於东方无忧首如来佛土。第二
T11n0318_p0900a09┃菩萨名曰慧上。在於南方慧王如来佛土。第
T11n0318_p0900a10┃三菩萨名曰寂根。在於西方智积如来佛土。
T11n0318_p0900a11┃第四菩萨名曰意愿。在於北方钩锁如来佛
T11n0318_p0900a12┃土。於时世尊。即如其像三昧正受。其三昧名
T11n0318_p0900a13┃悉现严净。应时见东方普照常明德海王如
T11n0318_p0900a14┃来佛土。及诸菩萨功勋严净。自昔以来所
T11n0318_p0900a15┃希见闻。譬如掌中视宝珠耳。如普现佛国土
T11n0318_p0900a16┃无异。众会睹之莫不欣喜。诚如世尊所言。无
T11n0318_p0900a17┃有异也。世尊即便告诸菩萨。当如文殊师利
T11n0318_p0900a18┃所行为法。诸菩萨众同发声曰。唯然受教。
T11n0318_p0900a19┃当学文殊师利本发心行。成就严净不敢懈
T11n0318_p0900a20┃废
T11n0318_p0900a21┃於时世尊。寻便欣笑光从口出。五色晃昱普
T11n0318_p0900a22┃照十方掩覆日月。绕身三匝还从顶入。弥勒
T11n0318_p0900a23┃菩萨即从坐起。长跪叉手前问佛言。佛不妄
T11n0318_p0900a24┃笑笑必有意。是何因缘愿佛说之。佛言弥勒。
T11n0318_p0900a25┃向佛说法现三昧力。皆见东方普照佛国。具
T11n0318_p0900a26┃足备悉严净功德。众会欣悦誓愿志学。今现
T11n0318_p0900a27┃八万四千菩萨。咸共发心成严净国。复有菩
T11n0318_p0900a28┃萨八万四千十六正士发仁慈心。性弱和雅
T11n0318_p0900a29┃所愿具足。斯等如是当逮文殊师利。其余菩
T11n0318_p0900b01┃萨不能若斯。虽尔缘是功德福。疾成无上正
T11n0318_p0900b02┃真之道为最正觉。国土成就不及文殊师利
T11n0318_p0900b03┃严净之德。佛言弥勒。若有菩萨心性至真。口
T11n0318_p0900b04┃宣誓愿不犯本心。亦当具足如文殊师利身。
T11n0318_p0900b05┃其心怯弱而有信乐。缘是口勇宣辞誓愿。转
T11n0318_p0900b06┃得超越六十万亿垓劫终始之难。六度无极
T11n0318_p0900b07┃则以具足。时四菩萨各从其方化作重阁众
T11n0318_p0900b08┃宝络。各从诸天无数百千。雨众天华鼓众
T11n0318_p0900b09┃音乐。神足威变地为动震。四面俱进来趣世
T11n0318_p0900b10┃尊。光照众会见莫不欣。弥勒长跪而白佛言。
T11n0318_p0900b11┃今地大动天华纷纷。重阁晃曜四方来臻。鼓
T11n0318_p0900b12┃乐弦歌天香芬。此何瑞应谁之威神。佛言
T11n0318_p0900b13┃弥勒。是四菩萨即来见佛。用自神力感动众
T11n0318_p0900b14┃会。故现此瑞劝化於法。时四菩萨即进诣佛
T11n0318_p0900b15┃稽首礼足绕佛三匝。佛命使坐退而就榻。时
T11n0318_p0900b16┃佛宣告诸会菩萨。此四正士多所劝发。兴建
T11n0318_p0900b17┃誓愿不可称计。设族姓子。谦敬渴仰於此
T11n0318_p0900b18┃正士。因问法义疑网永止。行菩萨业灭除终
T11n0318_p0900b19┃始。必逮无上正真之道。超二十亿劫周旋之
T11n0318_p0900b20┃恼。普具诸法六度无极。若有女人闻是正士
T11n0318_p0900b21┃名号之称。速转女身疾解正觉。尔时世尊敛
T11n0318_p0900b22┃复威神。一切众会还自如故。彼佛国土忽然
T11n0318_p0900b23┃不现。於是文殊师利前白佛言。唯然世尊。一
T11n0318_p0900b24┃切诸法犹若如幻。幻师所作适起寻灭。诸法
T11n0318_p0900b25┃展转亦复如是。其不起灭乃曰平等。平等学
T11n0318_p0900b26┃者必逮正觉。逮正觉已度脱一切。慧上菩萨
T11n0318_p0900b27┃问文殊师利曰。菩萨何行而成正觉。文殊师
T11n0318_p0900b28┃利答曰。无逮无失是曰正觉。慧上又问。宁可
T11n0318_p0900b29┃复得不可逮乎。亦复无乎。若不逮有。则无
T11n0318_p0900c01┃有众不可逮众。文殊师利答曰。亦不可逮亦
T11n0318_p0900c02┃复不无。所以不逮。是诸法过悉无所生。初无
T11n0318_p0900c03┃所有。非方当有不怀无得。文殊师利。又复问
T11n0318_p0900c04┃慧上曰。何所一业敷演经法
T11n0318_p0900c05┃於是慧上答曰。其无所生亦无所坏。不造异
T11n0318_p0900c06┃住。是曰一业。敷演经法
T11n0318_p0900c07┃光英菩萨曰。其无来无往。是曰一业敷演经
T11n0318_p0900c08┃法
T11n0318_p0900c09┃寂根菩萨曰。其无所得亦无所等。亦不造证
T11n0318_p0900c10┃亦不寂然。亦无淡怕无去来今。是曰一业敷
T11n0318_p0900c11┃演经法
T11n0318_p0900c12┃意愿菩萨曰。其不妄想佛法圣众。不念菩萨。
T11n0318_p0900c13┃无国土想无地狱念。不断章句不倚有常。是
T11n0318_p0900c14┃曰一业敷演经法
T11n0318_p0900c15┃弥勒菩萨曰。不见五阴衰入诸种。不视不盲
T11n0318_p0900c16┃无妄想法。不畅入法不积不舍。是曰一业敷
T11n0318_p0900c17┃演经法
T11n0318_p0900c18┃师子步雷音菩萨曰。其於乱法而无所乱。不
T11n0318_p0900c19┃造若干是凡夫法。斯习学法此诸佛法。不怀
T11n0318_p0900c20┃妄想不受一法。其业寂寞。是曰一业敷演经
T11n0318_p0900c21┃法
T11n0318_p0900c22┃爱见菩萨曰。其逮本无不想今无。斯深妙
T11n0318_p0900c23┃法悉无妄想。是曰一业敷演经法
T11n0318_p0900c24┃无碍辩菩萨曰。诸法皆尽究竟尽者。乃曰无
T11n0318_p0900c25┃尽。演一切法不可尽者。是曰一业敷演经法
T11n0318_p0900c26┃善心念菩萨曰。其於诸念而无所思。若有所
T11n0318_p0900c27┃入亦不无心。不得不失。是曰一业敷演经
T11n0318_p0900c28┃法
T11n0318_p0900c29┃觉离尘菩萨曰。於诸尘法而无所染亦无不
T11n0318_p0901a01┃染。不著不忧不忘不念。不作无不作不取不
T11n0318_p0901a02┃舍。是曰一业敷演经法
T11n0318_p0901a03┃海底菩萨曰。其志如海永难得底。深入法要
T11n0318_p0901a04┃不见妄想。如所应行而颁宣法不我无彼。
T11n0318_p0901a05┃是曰一业敷演经法
T11n0318_p0901a06┃十上月童真菩萨曰。普等众生若如月满。心
T11n0318_p0901a07┃不见等无所等。是曰一业敷演经法
T11n0318_p0901a08┃消诸忧冥菩萨曰。其能休息一切忧疮不忧
T11n0318_p0901a09┃不戚。以能割除众愦诸本。何所是本吾我之
T11n0318_p0901a10┃本。其有等经共吾我行而说法者。是曰一业
T11n0318_p0901a11┃敷演经法
T11n0318_p0901a12┃钩锁菩萨曰。若说於法。其不倚著欲界色
T11n0318_p0901a13┃界及无色界。不著声闻缘觉之法。不慕佛道。
T11n0318_p0901a14┃是曰不业敷演经法
T11n0318_p0901a15┃普现菩萨曰。等宣诸法等于空无。不念於空
T11n0318_p0901a16┃不得平等。所说如是。是曰一业敷演经法
T11n0318_p0901a17┃三品净菩萨曰。其讲说法净三品场。何谓三
T11n0318_p0901a18┃场。不得吾我。不想法会。不倚诸法。是曰三
T11n0318_p0901a19┃场清净之业宣布法训。如斯说者。是曰一业
T11n0318_p0901a20┃敷演经法
T11n0318_p0901a21┃在所吉菩萨曰。知一切法归於平等。若晓了
T11n0318_p0901a22┃斯。而为分别不宣文字。以无所宣一切诸法。
T11n0318_p0901a23┃是曰一业敷演经法
T11n0318_p0901a24┃深行菩萨曰。若有睹见一切诸法。亦无所见。
T11n0318_p0901a25┃若讲如是言辞。是曰一业敷演经法
T11n0318_p0901a26┃如是要言。一切菩萨各言其志。说是一业经
T11n0318_p0901a27┃典法时。七千亿菩萨逮得无所从生法忍。八
T11n0318_p0901a28┃十万四千垓人皆发无上正真道意。七千比
T11n0318_p0901a29┃丘漏尽意解。九十六载诸天世人远尘离垢
T11n0318_p0901b01┃诸法眼生
T11n0318_p0901b02┃於是师子步雷音菩萨前白佛言。文殊师利。
T11n0318_p0901b03┃成普现佛时。诸菩萨能有几所。其寿久如。
T11n0318_p0901b04┃何时成佛。佛言。卿自以是问於文殊师利。即
T11n0318_p0901b05┃如佛教。问文殊师利曰。仁当久如成最正觉。
T11n0318_p0901b06┃文殊师利答曰。虚空有形乃成正觉。假使幻
T11n0318_p0901b07┃人成佛道者。我身尔乃无著漏尽成最正觉。
T11n0318_p0901b08┃若呼有形而响有影。月能昼明日而夜照。尔
T11n0318_p0901b09┃乃我身成最正觉。志求道者。乃当问之成佛
T11n0318_p0901b10┃之期。又问。仁者为不志求道。答曰不也。曰何
T11n0318_p0901b11┃以故。答曰。道是文殊。文殊是道。所以者何。
T11n0318_p0901b12┃假有号耳。文殊及道其名寂寞。了无解空空
T11n0318_p0901b13┃则曰道
T11n0318_p0901b14┃佛告师子步雷音菩萨言。宁曾见闻无量寿佛
T11n0318_p0901b15┃国中菩萨声闻众不。答曰唯然。亦见亦闻。佛
T11n0318_p0901b16┃言。为多少乎。答曰。不可思议不能称限。佛
T11n0318_p0901b17┃言。普现佛国菩萨之数。喻如积尘满十方界。
T11n0318_p0901b18┃无量寿佛菩萨声闻比数多少如一尘耳。又
T11n0318_p0901b19┃普现佛寿命无限。取譬言之。破碎十方三千
T11n0318_p0901b20┃世界。皆使作尘布散此尘过千佛国。乃著一
T11n0318_p0901b21┃尘周匝十方。而尽其尘。於族姓子宁能计知
T11n0318_p0901b22┃此尘数不。答曰。无能限焉。佛言。普现如来以
T11n0318_p0901b23┃劫之寿当一尘耳。计尘之喻尚不足言。欲知
T11n0318_p0901b24┃其要如虚无边。年寿劫数无以比焉。於时
T11n0318_p0901b25┃弥勒菩萨前白佛言。假使有人学於大乘。为
T11n0318_p0901b26┃是大智无极之慧。当忍勤苦无央数劫。自归
T11n0318_p0901b27┃普现行菩萨法。如斯大道不当懈废。佛言如
T11n0318_p0901b28┃是弥勒。诚如所云。谁有闻是无极大慧。不发
T11n0318_p0901b29┃道意爱乐之乎。唯有懈废小节之类。不解正
T11n0318_p0901c01┃真不乐之耳。佛说是时十千众人发大道心
T11n0318_p0901c02┃尔时世尊。告师子步雷音菩萨言。今叹文殊
T11n0318_p0901c03┃师利自昔所行本心志愿。度佛无量菩萨无
T11n0318_p0901c04┃数。道慧高德不可思议。周匝十方诸得道者
T11n0318_p0901c05┃不能究尽。为作譬喻时。师子步雷音菩萨前
T11n0318_p0901c06┃白佛言。假使有人立弘誓愿无极之行。当如
T11n0318_p0901c07┃文殊师利志愿等不。忍勤苦行。於无数劫而
T11n0318_p0901c08┃无懈厌。不发劳想。佛言。族姓子意趣云何。
T11n0318_p0901c09┃虚空宁念我行昼夜日月时节年限劫数不。
T11n0318_p0901c10┃答曰不也。曰如是族姓子。晓了诸法亦如虚
T11n0318_p0901c11┃空。虚空寂定。不念昼夜日月时节年限劫数
T11n0318_p0901c12┃也。所以者何。空无念思岂有劳想。过江河沙
T11n0318_p0901c13┃劫亦无增损。不衰不盛不坏不毁。不生不老。
T11n0318_p0901c14┃不病不死。不去不来。所以然者。虚空与有
T11n0318_p0901c15┃假有号耳。文殊师利名号如是。其能晓了如
T11n0318_p0901c16┃虚空者。悉知诸法一切无辞皆无所有。便
T11n0318_p0901c17┃无恐怖不以为劳。文殊师利成佛久远乃尔
T11n0318_p0901c18┃志同。文殊师利等亦如是
T11n0318_p0901c19┃於时海底菩萨。谓文殊师利。所被弘誓不可
T11n0318_p0901c20┃比喻。若有学者当云何进。文殊师利答曰。若
T11n0318_p0901c21┃有学我弘誓铠者志存誓愿。若如幻化则无
T11n0318_p0901c22┃所有亦无所为。佛说是经时。四大天王。天帝
T11n0318_p0901c23┃释梵天王。及余尊大神妙诸天。佥然同音。
T11n0318_p0901c24┃俱共叹曰。唯然世尊。其闻是经。为得善利无
T11n0318_p0901c25┃极之庆。何况受持讽诵学者。我当受持讽诵
T11n0318_p0901c26┃修学。广为人说普令流布。将护行者使法久
T11n0318_p0901c27┃存
T11n0318_p0901c28┃於时师子步雷音菩萨前白佛言。唯然世尊。
T11n0318_p0901c29┃若有受持讽诵斯经得何福庆。若有闻者即
T11n0318_p0902a01┃便发心追慕志学。文殊师利景则复云何乎。
T11n0318_p0902a02┃佛言。若有菩萨学是法者。犹如如来已无G
T11n0318_p0902a03┃碍。若於将来最後末世。则以七宝积满十方
T11n0318_p0902a04┃诸佛之国。则贡上佛供养一切。等心众生历
T11n0318_p0902a05┃劫不废。又兼法施备具六德。此之功德又不
T11n0318_p0902a06┃足计。不如闻是严净经法发心慕学。文殊师
T11n0318_p0902a07┃利。谟式讽诵。经行七步之内。德过於彼巨
T11n0318_p0902a08┃亿万倍无以为喻不可称计
T11n0318_p0902a09┃时弥勒菩萨前白佛言。是经所名。云何奉持。
T11n0318_p0902a10┃佛语弥勒。斯经典者。号曰娱乐所愿殊特。当
T11n0318_p0902a11┃奉持之。又名文殊师利佛土功勋严净。亦复
T11n0318_p0902a12┃名曰其发道心志怀悦豫。当坚持之。尔时十
T11n0318_p0902a13┃方诸来菩萨。皆散天华供养是法。谘嗟文殊
T11n0318_p0902a14┃师利无量之德。法泽普润弘覆三界。开心受
T11n0318_p0902a15┃者皆逮正觉。前礼佛足绕佛三匝。忽然不现
T11n0318_p0902a16┃各还本国。佛说是时。化江河沙诸菩萨等立
T11n0318_p0902a17┃不退转。信是菩萨具成德本
T11n0318_p0902a18┃於是文殊师利有三昧。名光普照辞训如幻。
T11n0318_p0902a19┃以斯定意而行正受。适三昧已。一切众会。皆
T11n0318_p0902a20┃见文殊师利。普在十方不可称计诸佛之国。
T11n0318_p0902a21┃各各佛前文殊师利住立谘嗟己国严净之
T11n0318_p0902a22┃德。众会见已叹未曾有。文殊师利所愿无尽。
T11n0318_p0902a23┃道德巍巍超绝无比。乃使其身遍显十方。端
T11n0318_p0902a24┃坐在此而不转移。威神功德堂堂不琛７鹚
T11n0318_p0902a25┃如是。诸菩萨众。比丘比丘尼。清信士清信女。
T11n0318_p0902a26┃诸天龙神。阿须伦世间人。皆大欢喜。稽首佛
T11n0318_p0902a27┃足。作礼而去
T11n0318_p0902a28┃文殊师利佛土严净经卷下


