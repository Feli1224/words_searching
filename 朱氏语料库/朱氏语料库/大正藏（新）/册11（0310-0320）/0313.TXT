湖羲`璃:0313_001.txt
 
【经文资讯】大正新修大藏经 第十一册 No. 313《阿[门@(人/(人*人))]佛国经》
【版本记录】CBETA 电子佛典 V1.01 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 11, No. 313 阿[门@(人/(人*人))]佛国经
# CBETA Chinese Electronic Tripitaka V1.01 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T11n0313_p0751b20┃
T11n0313_p0751b21┃
T11n0313_p0751b22┃　　No. 313 [No. 310(6)]
T11n0313_p0751b23┃阿[门@(人/(人*人))]佛国经卷上
T11n0313_p0751b24┃
T11n0313_p0751b25┃　　　　後汉月支国三藏支娄迦谶译
T11n0313_p0751b26┃　　发意受慧品第一
T11n0313_p0751b27┃闻如是。一时佛在罗阅只耆A崛山中。与大
T11n0313_p0751b28┃比丘众比丘千二百五十人俱。皆阿罗汉也。
T11n0313_p0751b29┃生死已断无复有结。悉坏牢狱。已得自在意。
T11n0313_p0751c01┃已善解智慧。为度诸天龙王。皆为之伏。所作
T11n0313_p0751c02┃已办。诸当为者已脱重担。便得所有用正慧
T11n0313_p0751c03┃解。意得自在所度无极。独阿难未也。尔时
T11n0313_p0751c04┃贤者舍利弗。起长跪叉手。而白佛言。善哉
T11n0313_p0751c05┃天中天。昔者诸菩萨求无上正真道者。行德
T11n0313_p0751c06┃号发意。便得至号。是诸菩萨。以仪哀念安隐
T11n0313_p0751c07┃诸天及世间人。为作安谛。多所安隐。於众人
T11n0313_p0751c08┃民。以仪故哀念安定。以大身於世间无盖。
T11n0313_p0751c09┃哀伤诸天及人。今现在及过去诸菩萨摩诃
T11n0313_p0751c10┃萨。为现光明。乃至法之明为作照明。令至佛
T11n0313_p0751c11┃光明。而无有名。若有求菩萨道者。当如昔
T11n0313_p0751c12┃者诸菩萨摩诃萨所愿。及行明照并僧那。令
T11n0313_p0751c13┃入德号以闻者。当如是学奉行之。学如是
T11n0313_p0751c14┃者。即为成阿惟越致及无上正真道也。佛言
T11n0313_p0751c15┃善哉。贤者舍利弗。所问甚善。汝乃问过去诸
T11n0313_p0751c16┃菩萨摩诃萨所愿及行照明并僧那。令至所
T11n0313_p0751c17┃号。念诸当来菩萨令受取之。谛听是舍利弗。
T11n0313_p0751c18┃善思念之。为汝解说过去诸菩萨摩诃萨所
T11n0313_p0751c19┃施行。舍利弗言。唯然世尊。愿乐欲闻
T11n0313_p0751c20┃佛告舍利弗。有世界名阿比罗提。其佛名大
T11n0313_p0751c21┃目。於彼为诸菩萨摩诃萨。说法及六度无极
T11n0313_p0751c22┃之行。尔时贤者舍利弗心念言。我欲问如来
T11n0313_p0751c23┃天中天。何所是阿比罗提世界。及大目如来
T11n0313_p0751c24┃无所著等正觉。为诸菩萨摩诃萨说法及六
T11n0313_p0751c25┃度无极之行者乎。时佛即知贤者舍利弗心
T11n0313_p0751c26┃所念。告舍利弗言。东方去是千佛刹有世界
T11n0313_p0751c27┃名阿比罗提。其佛名大目如来无所著等正
T11n0313_p0751c28┃觉。为诸菩萨说法及六度无极之行者乎。时
T11n0313_p0751c29┃有比丘。从坐起正衣服。右膝著地。向大目如
T11n0313_p0752a01┃来。叉手白大目如来言。唯天中天。我欲如菩
T11n0313_p0752a02┃萨结愿学所当学者。如是舍利弗。其大目如
T11n0313_p0752a03┃来。告其比丘言。如结愿学诸菩萨道者甚亦
T11n0313_p0752a04┃难。所以者何。菩萨於一切人民及飞蠕动
T11n0313_p0752a05┃之类。不得有镇恚。如是舍利弗。其比丘白大
T11n0313_p0752a06┃目如来言。天中天。我从今以往。发无上正
T11n0313_p0752a07┃真道意。以意劝助而不离之。用愿无上正真
T11n0313_p0752a08┃道也。当令无谀谄所语至诚所言无异。唯天
T11n0313_p0752a09┃中天。我发是萨芸若意。审如是愿。为无上正
T11n0313_p0752a10┃真道者。若於一切人民飞蠕动之类。起是
T11n0313_p0752a11┃镇恚。第一意若发弟子缘一觉意。第二唯意
T11n0313_p0752a12┃念淫欲。第三若发意念睡眠念众想由誉。第
T11n0313_p0752a13┃四发意念狐疑。第五乃至成最正觉。我为欺
T11n0313_p0752a14┃是诸佛世尊。诸不可计无央数。不可思议无
T11n0313_p0752a15┃量世界中。诸佛天中天今现在说法者。唯天
T11n0313_p0752a16┃中天。我发是萨芸若意。审如是愿。为无上正
T11n0313_p0752a17┃真道者。若我发意念杀生者。第一若发意念
T11n0313_p0752a18┃盗取他人财物。第二若发意念非梵行者。第
T11n0313_p0752a19┃三若发意念妄言。第四若发意念悔恨。第五
T11n0313_p0752a20┃乃至成最正觉。我为欺是诸佛世尊诸不可
T11n0313_p0752a21┃计无央数。不可思议无量世界中。诸佛天中
T11n0313_p0752a22┃天今现在说法者。唯天中天。我发是萨芸若
T11n0313_p0752a23┃意。审如是愿。为无上正真道者。若我发意念
T11n0313_p0752a24┃骂詈。第一若发意念恶口。第二愚疑。第三若
T11n0313_p0752a25┃发意念绮语。第四若发意念邪见。第五乃至
T11n0313_p0752a26┃成最正觉。我为欺是诸佛世尊诸不可计无
T11n0313_p0752a27┃央数。不可思议无量世界中。诸佛天中天今
T11n0313_p0752a28┃现在说法者
T11n0313_p0752a29┃佛语舍利弗。其比丘如是。为以被是大僧
T11n0313_p0752b01┃那僧涅。菩萨摩诃萨初发是意。乃於一切人
T11n0313_p0752b02┃民飞蠕动之类。意无镇怒。亦无恚恨也。舍
T11n0313_p0752b03┃利弗。尔时其菩萨摩诃萨。用无镇恚故。名之
T11n0313_p0752b04┃为阿[门@(人/(人*人))]。用无镇恚故住阿[门@(人/(人*人))]地。其大目如来
T11n0313_p0752b05┃无所著等正觉。亦欢乐作是名。四天王亦欢
T11n0313_p0752b06┃乐为是名。天帝释及梵三钵。亦欢乐作是名。
T11n0313_p0752b07┃佛语舍利弗。其阿[门@(人/(人*人))]菩萨摩诃萨。白大目如
T11n0313_p0752b08┃来无所著等正觉言。唯天中天。我发是萨芸
T11n0313_p0752b09┃若意。审如是不离愿。为无上正真道者。不奉
T11n0313_p0752b10┃行如今所语。常不舍得律行迹。不发萨芸若
T11n0313_p0752b11┃意。而欲念成佛者。世世不常作沙门。世世不
T11n0313_p0752b12┃常著补纳之衣。世世作沙门以三法衣不具。
T11n0313_p0752b13┃乃至成最正觉。我为欺是诸佛世尊诸不可
T11n0313_p0752b14┃计无央数。不可思议无量世界中。诸佛天中
T11n0313_p0752b15┃天今现在说法者。唯天中天。我发萨芸若意。
T11n0313_p0752b16┃审如是愿。为无上正真道者。世世不常为人
T11n0313_p0752b17┃说法。世世不常作法师。世世所说事。不有无
T11n0313_p0752b18┃所G碍高明之行。世世不有无量高明之智。
T11n0313_p0752b19┃世世作沙门不常行分卫。乃至成最正觉。我
T11n0313_p0752b20┃为欺是诸佛世尊诸不可计无央数。不可思
T11n0313_p0752b21┃议无量世界中。诸佛天中天今现在说法者。
T11n0313_p0752b22┃唯天中天。我发是萨芸若意。审如是愿。为无
T11n0313_p0752b23┃上正真道者。世世作沙门已不常在树下坐。
T11n0313_p0752b24┃世世不常精进行三事。何等三。一者经行。二
T11n0313_p0752b25┃者坐。三者住。世世若发意念罪本。妄语欺人
T11n0313_p0752b26┃诽谤谗言。世世为女人说法。及食饮因缘。
T11n0313_p0752b27┃若起想著笑为说法者。乃至成最正觉。我为
T11n0313_p0752b28┃欺是诸佛世尊诸不可计无央数。不可思议
T11n0313_p0752b29┃无量世界中诸佛天中天今现在说法者。唯
T11n0313_p0752c01┃天中天。我发是萨芸若意。审如是愿。为无上
T11n0313_p0752c02┃正真道者。世世若举手说法。世世见余菩萨
T11n0313_p0752c03┃不发佛心。世世若发意念。供养外异道人舍
T11n0313_p0752c04┃诸如来。世世若在坐上听法。乃至成最正觉。
T11n0313_p0752c05┃我为欺是诸佛世尊诸不可计无央数不可思
T11n0313_p0752c06┃议无量世界中。诸佛天中天今现在说法者。
T11n0313_p0752c07┃唯天中天。我发是萨芸若意。审如是愿。为无
T11n0313_p0752c08┃上正真道者。世世若发意念。我当布施与某。
T11n0313_p0752c09┃不布施与某。世世若发意念。我当於某处立
T11n0313_p0752c10┃福施。於某处不立福施。世世若发意念。我常
T11n0313_p0752c11┃持法施与某。不持法施与某。世世见孤穷。
T11n0313_p0752c12┃用其人故不分身命。乃至成最正觉。我为
T11n0313_p0752c13┃欺是诸佛世尊诸不可计无央数不可思议无
T11n0313_p0752c14┃量世界中。诸佛天中天今现在说法者。唯天
T11n0313_p0752c15┃中天。我发是萨芸若意。审如是愿。为无上正
T11n0313_p0752c16┃真道者。我世世於诸菩萨所意无有异。至无
T11n0313_p0752c17┃上正真最正觉也
T11n0313_p0752c18┃佛语舍利弗。尔时其比丘如是。如来无所著
T11n0313_p0752c19┃等正觉为作保任。若如来为作保任者。诸天
T11n0313_p0752c20┃阿须伦世间人民亦为作保任。尔时大目如
T11n0313_p0752c21┃来为作保任。时诸天阿须伦世间人民。亦为
T11n0313_p0752c22┃作保任。佛言。若复有比丘菩萨摩诃萨。以是
T11n0313_p0752c23┃色像僧那。求无上正真道者。皆当成无上正
T11n0313_p0752c24┃真道最正觉也。佛语舍利弗。其阿[门@(人/(人*人))]菩萨。
T11n0313_p0752c25┃白大目如来无所著等正觉。唯天中天。我发
T11n0313_p0752c26┃是萨芸若意。审如是愿。为无上正真道者。
T11n0313_p0752c27┃令我成最正觉时。其刹所有比丘比丘尼优
T11n0313_p0752c28┃婆塞优婆夷。若有罪恶者及谗罪恶者。我为
T11n0313_p0752c29┃欺是诸佛世尊诸不可计无央数不可思议无
T11n0313_p0753a01┃量世界中。诸佛天中天今现在说法者。复次
T11n0313_p0753a02┃天中天。我当修行乃至成无上正真道最正
T11n0313_p0753a03┃觉。令我佛刹诸弟子一切皆无有罪恶者。我
T11n0313_p0753a04┃当修佛道至令佛刹严净。唯天中天。我发是
T11n0313_p0753a05┃萨芸若意。审如是愿。为无上正真道者。我若
T11n0313_p0753a06┃於梦中失精。乃至成最正觉。我为欺是诸
T11n0313_p0753a07┃佛世尊诸不可计无央数。不可思议无量世
T11n0313_p0753a08┃界中。诸佛天中天今现在说法者。复次天中
T11n0313_p0753a09┃天。我当修行乃至成无上正真道最正觉。令
T11n0313_p0753a10┃我佛刹中。诸菩萨出家为道者於梦中不失
T11n0313_p0753a11┃精。唯天中天。我发是萨芸若意。审如是愿。为
T11n0313_p0753a12┃无上正真道者。世间母人有诸恶露。我成最
T11n0313_p0753a13┃正觉时。我佛刹中母人有诸恶露者。我为欺
T11n0313_p0753a14┃是诸佛世尊诸不可计无央数不可思议无量
T11n0313_p0753a15┃世界中。诸佛天中天今现在说法者。是为菩
T11n0313_p0753a16┃萨法事如意所念行。佛亦为如应说法。佛语
T11n0313_p0753a17┃舍利弗。尔时有一比丘。谓阿[门@(人/(人*人))]菩萨摩诃萨。
T11n0313_p0753a18┃乃作是结愿。若使不退转者。当以右指案地
T11n0313_p0753a19┃令大震动。尔时阿[门@(人/(人*人))]菩萨。应时承佛威神。自
T11n0313_p0753a20┃蒙高明力乃令地六反震动。阿[门@(人/(人*人))]菩萨摩诃
T11n0313_p0753a21┃萨所感动。如语无有异也。佛语舍利弗。若有
T11n0313_p0753a22┃菩萨欲成无上正真道最正觉者。当学阿[门@(人/(人*人))]
T11n0313_p0753a23┃菩萨摩诃萨行。菩萨摩诃萨以学阿[门@(人/(人*人))]菩萨
T11n0313_p0753a24┃行者。不久亦当即取佛刹土。当复成无上正
T11n0313_p0753a25┃真道最正觉也
T11n0313_p0753a26┃尔时贤者舍利弗问佛言。天中天。阿[门@(人/(人*人))]菩萨
T11n0313_p0753a27┃摩诃萨初发意时。有几何天在会中。佛告舍
T11n0313_p0753a28┃利弗。阿[门@(人/(人*人))]菩萨初发意学时。三千大千世界
T11n0313_p0753a29┃中四天王天帝释及憋魔梵三钵。一切皆向
T11n0313_p0753b01┃阿[门@(人/(人*人))]菩萨。叉手说是语。昔所不闻是僧那。诸
T11n0313_p0753b02┃天闻以便说言阿[门@(人/(人*人))]菩萨成无上正真道。若
T11n0313_p0753b03┃有人生其佛刹者。是人福德不小也。贤者舍
T11n0313_p0753b04┃利弗白佛言。未曾闻余菩萨摩诃萨以是色
T11n0313_p0753b05┃像学僧那。我亦不见亦不闻。如阿[门@(人/(人*人))]菩萨摩
T11n0313_p0753b06┃诃萨。及天中天。为作如是之名。佛言如是也。
T11n0313_p0753b07┃舍利弗。少有菩萨摩诃萨以是色像。学僧那
T11n0313_p0753b08┃及无上正真道。如阿[门@(人/(人*人))]菩萨摩诃萨。於是舍
T11n0313_p0753b09┃利弗。陂陀劫中诸菩萨摩诃萨。其德不及阿
T11n0313_p0753b10┃[门@(人/(人*人))]菩萨摩诃萨之功德也。佛语舍利弗。尔时
T11n0313_p0753b11┃其大目如来无所著等正觉。授阿[门@(人/(人*人))]菩萨无
T11n0313_p0753b12┃上正真道决。汝为当来佛。号阿[门@(人/(人*人))]如来无
T11n0313_p0753b13┃所著等正觉。成慧之行。而为师父。安定世间。
T11n0313_p0753b14┃无上大人。为法之御。天上天下尊佛天中天。
T11n0313_p0753b15┃亦如提洹竭佛授我决。时佛语舍利弗。大目
T11n0313_p0753b16┃如来授阿[门@(人/(人*人))]菩萨摩诃萨无上正真道决时。
T11n0313_p0753b17┃其三千大千世界皆为大明。譬我亦如是。授
T11n0313_p0753b18┃无上正真道决时。其三千大千世界皆为大
T11n0313_p0753b19┃明。复次舍利弗。其阿[门@(人/(人*人))]菩萨摩诃萨成无上
T11n0313_p0753b20┃正真道最正觉。得萨芸若慧时。其三千大千
T11n0313_p0753b21┃世界六反震动。譬我亦如是。成无上正真道
T11n0313_p0753b22┃得萨芸慧时。三千大千世界。为六反震
T11n0313_p0753b23┃动。复次舍利弗。阿[门@(人/(人*人))]菩萨摩诃萨授无上正
T11n0313_p0753b24┃真道决时。是三千大千世界中诸药树木。一
T11n0313_p0753b25┃切皆自曲低。向阿[门@(人/(人*人))]菩萨作礼。譬我亦如
T11n0313_p0753b26┃是。成无上正真道最正觉得萨芸若慧时。是
T11n0313_p0753b27┃三千大千世界诸药树木。一切皆自曲低向
T11n0313_p0753b28┃我作礼。复次舍利弗。其大目如来无所著等
T11n0313_p0753b29┃正觉。授阿[门@(人/(人*人))]菩萨摩诃萨无上正真道决时。
T11n0313_p0753c01┃其三千大千世界中。诸天龙鬼神b沓和阿
T11n0313_p0753c02┃须伦迦留罗真陀罗摩休勒。一切皆向阿[门@(人/(人*人))]
T11n0313_p0753c03┃菩萨。叉手而作礼。譬我亦如是。成无上正真
T11n0313_p0753c04┃道最正觉。得萨芸若慧时。三千大千世界。诸
T11n0313_p0753c05┃天龙鬼神b陀罗阿须轮迦留罗真陀罗摩
T11n0313_p0753c06┃[目*侯]勒。皆向我叉手作礼
T11n0313_p0753c07┃复次舍利弗。其大目如来无所著等正觉。授
T11n0313_p0753c08┃阿[门@(人/(人*人))]菩萨摩诃萨无上正真道决时。遍三千
T11n0313_p0753c09┃大千世界。诸妊身女人皆安隐产。盲者得视。
T11n0313_p0753c10┃聋者得听。譬我亦如是。成无上正真道最正
T11n0313_p0753c11┃觉。得萨芸若慧时。是三千大千世界。诸妊身
T11n0313_p0753c12┃女人皆安隐产。盲者得视。聋者得听。复次舍
T11n0313_p0753c13┃利弗。大目如来无所著等正觉。授阿[门@(人/(人*人))]菩萨
T11n0313_p0753c14┃摩诃萨无上正真道决时。遍三千大千世界
T11n0313_p0753c15┃中人非人皆烧香。譬我亦如是。成无上正真
T11n0313_p0753c16┃道最正觉得萨芸若慧时。遍三千大千世界
T11n0313_p0753c17┃中人非人皆烧香。贤者舍利弗白佛言。阿[门@(人/(人*人))]
T11n0313_p0753c18┃菩萨摩诃萨乃有是无极之德。佛告舍利弗。
T11n0313_p0753c19┃阿[门@(人/(人*人))]菩萨摩诃萨不但有功德。不独大目如
T11n0313_p0753c20┃来授其决。如是不可称说无央数功德。得度
T11n0313_p0753c21┃无极。复次舍利弗。大目如来。授阿[门@(人/(人*人))]菩萨摩
T11n0313_p0753c22┃诃萨无上正真道决时。诸天阿须伦世间人。
T11n0313_p0753c23┃其意皆安隐悉得其时。譬我亦如是。成无上
T11n0313_p0753c24┃正真道最正觉。得萨芸若慧时。诸天阿修罗
T11n0313_p0753c25┃世间人意。皆得安隐悉得其时。复次舍利弗。
T11n0313_p0753c26┃其大目如来。授阿[门@(人/(人*人))]菩萨摩诃萨无上正真
T11n0313_p0753c27┃道决时。和夷罗鬼神常随後护之。譬我亦如
T11n0313_p0753c28┃是。成无上正真道最正觉。得萨芸若慧时。和
T11n0313_p0753c29┃夷罗鬼神常随我後行。复次舍利弗。大目如
T11n0313_p0754a01┃来。授阿[门@(人/(人*人))]菩萨摩诃萨无上正真道最正觉。
T11n0313_p0754a02┃得萨芸若慧时。诸天阿修罗世间人。以天华
T11n0313_p0754a03┃天香供养之。譬我亦如是。成无上正真道最
T11n0313_p0754a04┃正觉。得萨芸若慧时。诸天阿修罗世间人。
T11n0313_p0754a05┃以天华天香来供养。复次舍利弗。大目如来。
T11n0313_p0754a06┃授阿[门@(人/(人*人))]菩萨摩诃萨无上正真道决时。二十
T11n0313_p0754a07┃亿人及三十亿诸天。发无上正真道意。大目
T11n0313_p0754a08┃如来无所著等正觉皆授其决。复次舍利弗。
T11n0313_p0754a09┃大目如来无所著等正觉。授阿[门@(人/(人*人))]菩萨摩诃
T11n0313_p0754a10┃萨无上正真道决时。其地大动自然生优钵
T11n0313_p0754a11┃华。莲华。拘文华。分陀利华布其地。譬我亦如
T11n0313_p0754a12┃是。成无上正真道最正觉。得萨芸若慧时。
T11n0313_p0754a13┃大地自然生优钵华莲华拘文华分陀利华
T11n0313_p0754a14┃布其地。复次舍利弗。大目如来无所著等正
T11n0313_p0754a15┃觉。授阿[门@(人/(人*人))]菩萨摩诃萨无上正真道决时。若
T11n0313_p0754a16┃干百天人。若干千天人。若干百千诸天人住
T11n0313_p0754a17┃於虚空。以天衣用散阿[门@(人/(人*人))]菩萨上。即说是
T11n0313_p0754a18┃言。菩萨摩诃萨。当度成无上正真道最正觉
T11n0313_p0754a19┃也。复次舍利弗。大目如来。授阿[门@(人/(人*人))]菩萨摩诃
T11n0313_p0754a20┃萨无上正真道决。尔时诸天阿须罗世间人
T11n0313_p0754a21┃民相爱。剧父母哀其子。譬我亦如是。成无上
T11n0313_p0754a22┃正真道最正觉时。诸天阿修罗世间人民相
T11n0313_p0754a23┃爱。剧父母哀其子也
T11n0313_p0754a24┃复次舍利弗。大目如来。授阿[门@(人/(人*人))]菩萨摩诃萨
T11n0313_p0754a25┃无上正真道决时。其三千大千世界中诸天
T11n0313_p0754a26┃及人民。承佛威神。皆闻授阿[门@(人/(人*人))]菩萨决。如是
T11n0313_p0754a27┃舍利弗。昔授菩萨决时。其此国中人民。一
T11n0313_p0754a28┃心布施为福德快饮食。若有求索者。已所喜
T11n0313_p0754a29┃而施与。譬我亦如是。成无上正真道最正觉
T11n0313_p0754b01┃时。是三千大千世界中诸天及人民。皆承佛
T11n0313_p0754b02┃威神闻授决时。如是舍利弗。昔此国中人
T11n0313_p0754b03┃民。一心布施为福德快饮食。若有求索者。已
T11n0313_p0754b04┃所喜而施与。复次舍利弗。其大目如来。授阿
T11n0313_p0754b05┃[门@(人/(人*人))]菩萨摩诃萨无上正觉道决时。诸欲界
T11n0313_p0754b06┃天悉鼓天伎乐供养。舍利弗。是阿[门@(人/(人*人))]菩萨
T11n0313_p0754b07┃摩诃萨授决时之功德行。贤者舍利弗白佛
T11n0313_p0754b08┃言。难及天中天。如来无所著正觉。诚谛说
T11n0313_p0754b09┃之。不可思议诸佛佛之境界。不可思议诸神
T11n0313_p0754b10┃神之境界。不可思议诸龙龙之境界。不可
T11n0313_p0754b11┃思议诸龙之境界乃从阿[门@(人/(人*人))]菩萨摩诃萨初发
T11n0313_p0754b12┃意。学受得此功德。天中天。是阿[门@(人/(人*人))]菩萨摩诃
T11n0313_p0754b13┃萨授决时。亦不可思议。是时贤者阿难。谓
T11n0313_p0754b14┃贤者舍利弗。阿[门@(人/(人*人))]菩萨摩诃萨初发意。学僧
T11n0313_p0754b15┃那及得号如是也。舍利弗谓阿难言。是皆有
T11n0313_p0754b16┃因缘所致。阿[门@(人/(人*人))]菩萨摩诃萨初发意。学僧那
T11n0313_p0754b17┃及德号。今佛当广解说之。时佛告舍利弗言。
T11n0313_p0754b18┃阿[门@(人/(人*人))]菩萨初发是意时。可令虚空有异。我所
T11n0313_p0754b19┃结愿不可使有异。被僧那僧涅乃如是。佛语
T11n0313_p0754b20┃舍利弗。如阿[门@(人/(人*人))]菩萨摩诃萨所被僧那僧涅。
T11n0313_p0754b21┃宝英菩萨摩诃萨。亦从阿[门@(人/(人*人))]菩萨学行。舍利
T11n0313_p0754b22┃弗。无央数菩萨。不能及知阿[门@(人/(人*人))]菩萨所被僧
T11n0313_p0754b23┃那僧涅。甚坚积累德行乃如是。舍利弗。其阿
T11n0313_p0754b24┃[门@(人/(人*人))]菩萨。以成无上正真道也。最正觉今现在
T11n0313_p0754b25┃阿比罗提世界。阿[门@(人/(人*人))]如来无所著等正觉。行
T11n0313_p0754b26┃菩萨道时。世世人求手足及头目肌肉。终不
T11n0313_p0754b27┃逆人意也。舍利弗。阿[门@(人/(人*人))]如来从初发意。至成
T11n0313_p0754b28┃无上正真道最正觉。不中有头痛。亦无风气
T11n0313_p0754b29┃上隔之病。舍利弗是阿[门@(人/(人*人))]如来无所著等
T11n0313_p0754c01┃正觉。昔行菩萨道时。甚难及未曾有之法。阿
T11n0313_p0754c02┃[门@(人/(人*人))]如来昔行菩萨道时。世世见如来一切常
T11n0313_p0754c03┃奉梵行世世亦作。是名阿[门@(人/(人*人))]菩萨。从一佛刹
T11n0313_p0754c04┃复游一佛刹。所至到处目常见诸天中天生
T11n0313_p0754c05┃於彼。佛言舍利弗。譬如转轮王得天下。所从
T11n0313_p0754c06┃一观复至一观。足未曾蹈地。所至常以五乐
T11n0313_p0754c07┃自娱得自在至尽寿。如是舍利弗。阿[门@(人/(人*人))]如来
T11n0313_p0754c08┃行菩萨道行。世世常自见如来无所著等正
T11n0313_p0754c09┃觉。常修梵行。於彼所说法时。一切皆行度无
T11n0313_p0754c10┃极。少有行弟子道。彼所行度无极为说法。有
T11n0313_p0754c11┃立於佛道者。便劝助为现正。令欢喜踊跃。皆
T11n0313_p0754c12┃令修无上正真道。便发是大尊意。彼说法时
T11n0313_p0754c13┃诸所德本以愿持。作无上正真道。我持是德
T11n0313_p0754c14┃本愿无上正真道。成最正觉时。说法令我佛
T11n0313_p0754c15┃刹中诸菩萨摩诃萨。佛说法时承佛威神皆受
T11n0313_p0754c16┃讽诵持之。讽诵已是诸菩萨摩诃萨。从一佛
T11n0313_p0754c17┃刹复游一佛刹。意常乐诸佛天中天。至成无
T11n0313_p0754c18┃上正真道最正觉。我亦如是。从一佛刹复游
T11n0313_p0754c19┃一佛刹。即住於兜术天得一生补处之法。佛
T11n0313_p0754c20┃复语舍利弗。如是诸菩萨摩诃萨从兜术天。
T11n0313_p0754c21┃自以神力下入母腹中。从右胁生。菩萨生堕
T11n0313_p0754c22┃地时地为大动。以修行有是应。菩萨在母腹
T11n0313_p0754c23┃中时。都无有臭处。亦无恶露。亦无不可意。时
T11n0313_p0754c24┃佛语舍利弗。譬如神通比丘。若入绞露精
T11n0313_p0754c25┃舍。於虚空中游行周匝虚空中行。於绞露精
T11n0313_p0754c26┃舍无所触碍。如是舍利弗。菩萨入母腹中时。
T11n0313_p0754c27┃如在虚空中游观周匝无所触碍。亦无臭处。
T11n0313_p0754c28┃其阿[门@(人/(人*人))]如来昔行菩萨道时如是。我亦如是。
T11n0313_p0754c29┃行无上正真道时。一切皆破坏魔事。我如是
T11n0313_p0755a01┃成无上正真道最正觉。阿[门@(人/(人*人))]佛刹。求菩萨道
T11n0313_p0755a02┃及弟子道者。皆破坏诸恶。降伏众魔一切
T11n0313_p0755a03┃皆尽。其佛刹人民。不复作魔事。我当修是佛
T11n0313_p0755a04┃道至得出家学道。佛语舍利弗。阿[门@(人/(人*人))]如来
T11n0313_p0755a05┃无所著等正觉。昔行菩萨道听说法时。其身
T11n0313_p0755a06┃不生疲极。意亦不念疲极。舍利弗。阿[门@(人/(人*人))]如来
T11n0313_p0755a07┃昔求菩萨道听说法时。如是好法。令我佛刹
T11n0313_p0755a08┃中诸菩萨摩诃萨。好法如是
T11n0313_p0755a09┃　　阿[门@(人/(人*人))]佛刹善快品第二
T11n0313_p0755a10┃贤者舍利弗白佛言。天中天。是阿[门@(人/(人*人))]如来无
T11n0313_p0755a11┃所著等正觉。昔行德号时。以成号阿[门@(人/(人*人))]如来。
T11n0313_p0755a12┃甚善天中天。愿佛当复广说其佛刹之善快。
T11n0313_p0755a13┃所以者何。若有求菩萨道者。闻知彼佛刹之
T11n0313_p0755a14┃善快。及阿[门@(人/(人*人))]如来所现行教授。若复有求弟
T11n0313_p0755a15┃子道未得度者。闻彼佛刹之善快。及阿[门@(人/(人*人))]如
T11n0313_p0755a16┃来所现教授。恭敬清净之行。佛言。善哉善哉。
T11n0313_p0755a17┃舍利弗。所问甚善。汝问佛义快乃如是。念
T11n0313_p0755a18┃阿[门@(人/(人*人))]佛刹之善快。阿[门@(人/(人*人))]如来成无上正真道
T11n0313_p0755a19┃最正觉。得萨芸若慧时。其三千大千世界皆
T11n0313_p0755a20┃为大明。地六反震动。阿[门@(人/(人*人))]如来成最正觉时。
T11n0313_p0755a21┃其三千大千世界中诸人民。七日不食饮。亦
T11n0313_p0755a22┃不妄食饮。亦不妄谀谄。身亦无疲极之想。如
T11n0313_p0755a23┃是也。俱想念安隐。好喜相爱敬。欢喜意以
T11n0313_p0755a24┃得时念。尔时诸人民诸欲天。皆弃秽浊思想。
T11n0313_p0755a25┃所以者何。用阿[门@(人/(人*人))]如来昔时愿所致得是德
T11n0313_p0755a26┃号。其三千大千世界一切人民。叉手向阿[门@(人/(人*人))]
T11n0313_p0755a27┃如来。其佛刹如是。无央数佛刹。不及是阿[门@(人/(人*人))]
T11n0313_p0755a28┃佛刹之善快。舍利弗。是为阿[门@(人/(人*人))]如来昔行菩
T11n0313_p0755a29┃萨道之所愿而有持。诸菩萨摩诃萨所愿有
T11n0313_p0755b01┃持者。佛佛刹便善快
T11n0313_p0755b02┃佛语舍利弗。我昔行菩萨道时。如所愿今自
T11n0313_p0755b03┃然得之。阿[门@(人/(人*人))]如来成无上正真道最正觉时。
T11n0313_p0755b04┃其三千大千世界诸人民得天眼者。未得天
T11n0313_p0755b05┃眼者。皆见其光明。舍利弗。是为阿[门@(人/(人*人))]如来昔
T11n0313_p0755b06┃行菩萨道时所愿而有持。佛复语舍利弗。阿
T11n0313_p0755b07┃[门@(人/(人*人))]如来成无上正真道最正觉。往诣佛树时。
T11n0313_p0755b08┃诸憋魔不能发念。何况当复能往娆萨芸若
T11n0313_p0755b09┃慧。舍利弗。是为阿[门@(人/(人*人))]如来昔行菩萨道时所
T11n0313_p0755b10┃愿而有持。复次舍利弗。阿[门@(人/(人*人))]如来成无上正
T11n0313_p0755b11┃真道最正觉。得萨芸若慧时。无央数那术亿
T11n0313_p0755b12┃百千诸天人。於虚空住。以天华天钐丛酉
T11n0313_p0755b13┃天捣香伎乐。供养散阿[门@(人/(人*人))]佛上。供养已。其
T11n0313_p0755b14┃天华天香天捣香天钐聪闾煸酉恪Ｏれ缎
T11n0313_p0755b15┃空中合住。化成圆华盖。舍利弗。是为阿[门@(人/(人*人))]如
T11n0313_p0755b16┃来昔行菩萨道时所愿而有持。阿[门@(人/(人*人))]如来光
T11n0313_p0755b17┃明皆照明三千大千世界常明。阿[门@(人/(人*人))]如来光
T11n0313_p0755b18┃明悉蔽日月之光明。及一切诸天光明皆令
T11n0313_p0755b19┃灭。使人民不复见日月之明。舍利弗。是为阿
T11n0313_p0755b20┃[门@(人/(人*人))]如来昔行菩萨道时所愿而有持
T11n0313_p0755b21┃贤者舍利弗白佛言。天中天。阿[门@(人/(人*人))]如来无所
T11n0313_p0755b22┃著等正觉。昔行菩萨道时。以被是大僧那僧
T11n0313_p0755b23┃涅。乃作是愿。佛言。昔行菩萨道时。若干百千
T11n0313_p0755b24┃人不可复计。无央数人积累德本。於无上正
T11n0313_p0755b25┃真道持是积累德本。愿作佛道及净其佛刹。
T11n0313_p0755b26┃如所愿欲严其佛刹。即亦具足其愿。复次舍
T11n0313_p0755b27┃利弗。阿[门@(人/(人*人))]佛树以七宝作之。高四十里周匝
T11n0313_p0755b28┃二十里。其枝叶旁行四十里。其枝下垂。其
T11n0313_p0755b29┃栏盾绕树。周匝五百六十里。阿[门@(人/(人*人))]如来於
T11n0313_p0755c01┃其树下得萨芸若慧。佛语舍利弗。如世间巧
T11n0313_p0755c02┃人鼓百种音乐。其声不如阿[门@(人/(人*人))]佛刹中梯陛
T11n0313_p0755c03┃树木之音声。风适起吹梯陆。树木相叩作
T11n0313_p0755c04┃悲声。佛语舍利弗。听说阿[门@(人/(人*人))]如来无所著等
T11n0313_p0755c05┃正觉刹中之净快。谛听善思念之。今当为汝
T11n0313_p0755c06┃说之。贤者舍利弗言。唯然世尊。愿乐欲闻
T11n0313_p0755c07┃佛言。阿[门@(人/(人*人))]如来刹中无有三恶道。何等为三。
T11n0313_p0755c08┃一者泥犁。二者禽兽。三者薜荔。一切人皆行
T11n0313_p0755c09┃善事。其地平正生树木。无有高下。无有山陵
T11n0313_p0755c10┃溪谷。亦无有砾石崩山。其地行足蹈其上即
T11n0313_p0755c11┃减。这举足便还复如故。譬如O枕头枕其
T11n0313_p0755c12┃上即为减。这举头便还复如故。其地如是。
T11n0313_p0755c13┃其佛刹无有三病。何等为三。一者风。二者寒。
T11n0313_p0755c14┃三者气。其佛刹人。一切皆无有恶色者。亦无
T11n0313_p0755c15┃有丑者。其淫怒疑薄。其佛刹人民。皆悉无有
T11n0313_p0755c16┃牢狱拘闭之事。一切皆无有众邪异道。其刹
T11n0313_p0755c17┃中树木常有花实。人民皆从树取五色衣被。
T11n0313_p0755c18┃众共用著之。其衣被甚姝好无败色者
T11n0313_p0755c19┃佛语舍利弗。人民所著衣香。譬如天华之
T11n0313_p0755c20┃香。其饭食香美。如天树香无有绝时。诸人
T11n0313_p0755c21┃民著无央数种种衣被。其佛刹人民。随所念
T11n0313_p0755c22┃食。即自然在前。譬如舍利弗。忉利天人。随所
T11n0313_p0755c23┃念食即自然在前。如是其刹人民。随所念欲
T11n0313_p0755c24┃得何食。即自然在前。人民无有贪於饮食者。
T11n0313_p0755c25┃复次舍利弗。其佛刹人民所卧起处。以七宝
T11n0313_p0755c26┃为交露精舍。满无有空缺处。其浴池中有八
T11n0313_p0755c27┃味水。人民众共用之。其水转相灌注。诸人民
T11n0313_p0755c28┃终不失善法行。譬如舍利弗。玉女宝过逾凡
T11n0313_p0755c29┃女人不及。其德如天女。如是舍利弗。其佛刹
T11n0313_p0756a01┃女人德。欲比玉女宝者。玉女宝不及其佛刹
T11n0313_p0756a02┃女人。百倍千倍万倍亿倍。巨亿万倍不与等。
T11n0313_p0756a03┃人民以七宝为床。上布好O。悉福德致自
T11n0313_p0756a04┃然为生。舍利弗。是阿[门@(人/(人*人))]如来无所著等正
T11n0313_p0756a05┃觉。昔行菩萨道时所愿而有持。阿[门@(人/(人*人))]佛以福
T11n0313_p0756a06┃德所致成佛刹如是比。佛复语舍利弗言。其
T11n0313_p0756a07┃刹中人民饭食胜於天人饭食。其食色香味。
T11n0313_p0756a08┃亦胜天人所食。其刹中无有王。但有法王佛
T11n0313_p0756a09┃天中天。佛言舍利弗。譬如郁单越天下人民
T11n0313_p0756a10┃无有王治。如是舍利弗。阿[门@(人/(人*人))]如来无所著等
T11n0313_p0756a11┃正觉佛刹无有王。但有阿[门@(人/(人*人))]如来天中天法
T11n0313_p0756a12┃王。譬如忉利天帝释。於坐这发念。诸天便
T11n0313_p0756a13┃来受其教。舍利弗。是为阿[门@(人/(人*人))]如来佛刹之善
T11n0313_p0756a14┃快。其刹人民不从淫欲之事。所以者何。用是
T11n0313_p0756a15┃阿[门@(人/(人*人))]如来真人法御天中天所致。舍利弗。是
T11n0313_p0756a16┃为阿[门@(人/(人*人))]如来昔行菩萨道时愿所致。令佛刹
T11n0313_p0756a17┃善快
T11n0313_p0756a18┃尔时有异比丘。闻说彼佛刹之功德。即於中
T11n0313_p0756a19┃起淫欲意。前白佛言。天中天。我愿欲往生彼
T11n0313_p0756a20┃佛刹。佛便告其比丘言。疑人汝不得生彼佛
T11n0313_p0756a21┃刹。所以者何。不以立淫欲乱意者。得生彼
T11n0313_p0756a22┃佛刹。用余善行法清净行。得生彼佛刹。佛语
T11n0313_p0756a23┃舍利弗。阿[门@(人/(人*人))]如来佛刹。有八味水。是诸人民
T11n0313_p0756a24┃所为。悉共用之。人民意念。欲令自然浴池。有
T11n0313_p0756a25┃八味水满其中。用人民故。即自然有浴池。有
T11n0313_p0756a26┃八味水满其中。意念欲令水转流行。便转流
T11n0313_p0756a27┃行。意欲令灭不现。即灭不现。其佛刹亦不大
T11n0313_p0756a28┃寒。亦不大热。风徐起甚香快。是风用诸天龙
T11n0313_p0756a29┃人民故。随所念风便起。若一人念。欲令风起
T11n0313_p0756b01┃自吹。风即独吹之。意念不欲令风起。风便不
T11n0313_p0756b02┃起。风起时不动人身。风随人所念起。舍利弗。
T11n0313_p0756b03┃是为阿[门@(人/(人*人))]如来佛刹之善快。如昔时所愿。佛
T11n0313_p0756b04┃语舍利弗。阿[门@(人/(人*人))]如来佛刹女人。意欲得珠玑
T11n0313_p0756b05┃璎珞者。便於树上取著之。欲得衣被者。亦从
T11n0313_p0756b06┃树上取衣之。舍利弗。其佛刹女人无有女人
T11n0313_p0756b07┃之态。如我刹中女人之态也。舍利弗。我刹女
T11n0313_p0756b08┃人态云何。我刹女人。恶色丑恶舌。嫉妒於法。
T11n0313_p0756b09┃意著邪事。我刹女人有是诸态。彼佛刹女人
T11n0313_p0756b10┃无有是态。所以者何。用阿[门@(人/(人*人))]如来昔时愿
T11n0313_p0756b11┃所致。佛复语舍利弗。阿[门@(人/(人*人))]佛刹女人。妊身产
T11n0313_p0756b12┃时身不疲极。意不念疲极。但念安隐亦无有
T11n0313_p0756b13┃苦。其女人一切亦无有诸苦。亦无有臭处恶
T11n0313_p0756b14┃露。舍利弗。是为阿[门@(人/(人*人))]如来昔时愿所致。得是
T11n0313_p0756b15┃善法。其佛刹无有能及者。舍利弗。阿[门@(人/(人*人))]佛刹
T11n0313_p0756b16┃人民无有治生者。亦无有贩卖往来者。人民
T11n0313_p0756b17┃但共同快乐安定寂行。其佛刹人不著爱欲
T11n0313_p0756b18┃淫贰Ｒ砸蛟底匀话乐。其刹风起吹梯陛
T11n0313_p0756b19┃树。便作悲音声。舍利弗。极好五音声不及阿
T11n0313_p0756b20┃[门@(人/(人*人))]佛刹风吹梯陛树木之音声也。舍利弗。是
T11n0313_p0756b21┃为阿[门@(人/(人*人))]如来昔行佛道时所愿而有持。佛语
T11n0313_p0756b22┃舍利弗。若有菩萨摩诃萨。欲取严净佛刹者。
T11n0313_p0756b23┃当如阿[门@(人/(人*人))]佛昔行菩萨道时。所愿严净取其
T11n0313_p0756b24┃刹。佛复语舍利弗。阿[门@(人/(人*人))]佛刹无有日月光明
T11n0313_p0756b25┃所照。亦无有窈冥之处。亦无有G碍。所以
T11n0313_p0756b26┃者何。用阿[门@(人/(人*人))]如来无所著等正觉光明。皆照
T11n0313_p0756b27┃三千大千世界常明。譬如绞露精舍坚闭门
T11n0313_p0756b28┃风不得入。好细涂以白垩之。持摩尼宝著其
T11n0313_p0756b29┃中。其珠便以光明照。其中诸人民昼夜承其
T11n0313_p0756c01┃光明。如是舍利弗。其阿[门@(人/(人*人))]如来无所著等正
T11n0313_p0756c02┃觉光明。常照三千大千世界。舍利弗。绞露
T11n0313_p0756c03┃精舍者。谓是阿比罗提世界也。摩尼宝者谓
T11n0313_p0756c04┃是阿[门@(人/(人*人))]如来也。摩尼宝光明者。谓是阿[门@(人/(人*人))]如
T11n0313_p0756c05┃来之光明也。精舍中人者。谓是阿[门@(人/(人*人))]佛刹中
T11n0313_p0756c06┃人民安乐者也
T11n0313_p0756c07┃佛语舍利弗。阿[门@(人/(人*人))]如来行所至处。於足迹下
T11n0313_p0756c08┃地。自然生千叶金色莲华。舍利弗。是为阿[门@(人/(人*人))]
T11n0313_p0756c09┃如来昔行菩萨道时所愿而有待。贤者舍利
T11n0313_p0756c10┃弗问佛言。阿[门@(人/(人*人))]如来无所著等正觉。入殿舍
T11n0313_p0756c11┃时。自然生千叶金色莲华耶。为在所至处自
T11n0313_p0756c12┃然生乎。佛告贤者舍利弗。阿[门@(人/(人*人))]如来若入郡
T11n0313_p0756c13┃国县邑。所至到处。亦等如入殿舍时也。亦自
T11n0313_p0756c14┃然生千叶金色莲华。若善男子善女人。意念
T11n0313_p0756c15┃欲令入殿舍足下自然生莲华者。皆使莲华
T11n0313_p0756c16┃合聚一处便合聚。意欲令上在虚空中承佛
T11n0313_p0756c17┃威神。其莲华用人民故。便上在虚空中。而罗
T11n0313_p0756c18┃列成行。佛复语舍利弗。其三千大千世界乃
T11n0313_p0756c19┃如是。阿[门@(人/(人*人))]如来无所著等正觉。若遣化人到
T11n0313_p0756c20┃他方异世界。彼亦自然生。以佛威神所致。
T11n0313_p0756c21┃其三千大千世界。以七宝金色莲华而庄严
T11n0313_p0756c22┃之
T11n0313_p0756c23┃　　阿[门@(人/(人*人))]佛国经弟子学成品第三
T11n0313_p0756c24┃佛复语舍利弗。阿[门@(人/(人*人))]如来说法时。於一一说
T11n0313_p0756c25┃法之中。不可计无央数人。随律之行至。有作
T11n0313_p0756c26┃阿罗汉道证者。如是比无央数诸弟子聚会。
T11n0313_p0756c27┃及复得八惟务禅者。阿[门@(人/(人*人))]如来佛刹诸弟子
T11n0313_p0756c28┃众不可复计。佛语舍利弗。我都不见持计者
T11n0313_p0756c29┃与计。巨能计数其众会者也。以脱重担
T11n0313_p0757a01┃离於牢狱。远於波头犁。阿罗罗犁。阿比舍犁。
T11n0313_p0757a02┃阿优陀犁。如是舍利弗。众会不可计数诸善
T11n0313_p0757a03┃男子。是弟子智慧无央数不可计众。在须陀
T11n0313_p0757a04┃洹斯陀含阿那含阿罗汉道也。若懈怠者得
T11n0313_p0757a05┃须陀洹为七生七死。於是说法时。其人为不
T11n0313_p0757a06┃得上持为七生七死。阿[门@(人/(人*人))]如来说法时。第一
T11n0313_p0757a07┃说法作须陀洹道证。第二说法作斯陀含道
T11n0313_p0757a08┃证。第三说法作阿那含道证。第四说法作阿
T11n0313_p0757a09┃罗汉道证者。其佛刹。谓是善男子为懈怠。用
T11n0313_p0757a10┃不一坐听法。作阿罗汉道证故。其刹须陀洹。
T11n0313_p0757a11┃不复七上下生死。便於人间坐禅。得三昧须
T11n0313_p0757a12┃陀洹。即於彼自以威神力作阿罗汉道证。其
T11n0313_p0757a13┃刹斯陀含不复往还世间。以弃众苦便於彼
T11n0313_p0757a14┃得三昧斯陀含。便於其刹自以威神力作阿
T11n0313_p0757a15┃罗汉道证。其刹阿那含。不复上生波罗尼蜜
T11n0313_p0757a16┃和耶越天。便於彼自以威神力作阿罗汉道
T11n0313_p0757a17┃证。其刹阿罗汉不上下。便於彼至无余泥洹
T11n0313_p0757a18┃界般泥洹。其刹说沙门四道。如是至令得道
T11n0313_p0757a19┃住。佛言舍利弗。若善男子善女人。於法自
T11n0313_p0757a20┃在者不复失学住。亦不失学余事。如是於不
T11n0313_p0757a21┃学地便般泥洹也。无所学地。谓是阿罗汉地。
T11n0313_p0757a22┃舍利弗。是为阿[门@(人/(人*人))]如来无所著等正觉刹诸
T11n0313_p0757a23┃弟子学成无有立。在上好要处者。谓是阿
T11n0313_p0757a24┃[门@(人/(人*人))]如来刹弟子众阿罗汉也。生死已断所作
T11n0313_p0757a25┃而办。所当为者以脱重担。便得所有尽坏勤
T11n0313_p0757a26┃苦牢狱之事。以中正解复知八维无禅。阿罗
T11n0313_p0757a27┃汉行八维无禅。舍利弗。是为阿[门@(人/(人*人))]如来刹弟
T11n0313_p0757a28┃子之善行。是为阿罗汉之功德所为福行。其
T11n0313_p0757a29┃刹以三宝为梯陛。一者金。二者银。三者琉璃。
T11n0313_p0757b01┃从忉利天下至阎浮利地。其忉利天。欲至阿
T11n0313_p0757b02┃[门@(人/(人*人))]如来所时。从是梯陛下。忉利天人。乐供养
T11n0313_p0757b03┃於天下人民言。如我天上所有。欲比天下人
T11n0313_p0757b04┃民者。天上所有大。不如天下及复有阿[门@(人/(人*人))]如
T11n0313_p0757b05┃来无所著等正觉也
T11n0313_p0757b06┃佛语舍利弗。忉利天人乐供养天下人民。天
T11n0313_p0757b07┃下人若上至忉利天者。便不乐供养忉利天
T11n0313_p0757b08┃人。所以者何。我天下佛说经。如我天下所有。
T11n0313_p0757b09┃於是天上无也。不如我天下所有我天下乐
T11n0313_p0757b10┃供养有佛。忉利天见天下人民。天下人遥见
T11n0313_p0757b11┃忉利天宫殿。譬如此刹天下人遥见日月星
T11n0313_p0757b12┃辰殿舍。如是舍利弗。其佛刹天下人。遥见诸
T11n0313_p0757b13┃天宫殿如是。及欲行天承佛威神所致。是为
T11n0313_p0757b14┃阿[门@(人/(人*人))]如来佛刹所有善快。佛复语舍利弗。阿
T11n0313_p0757b15┃[门@(人/(人*人))]如来佛刹。三千大千世界皆说法四辈弟
T11n0313_p0757b16┃子。满三千大千世界无空缺。阿[门@(人/(人*人))]佛刹弟子
T11n0313_p0757b17┃意不念。今日当於何食。今日谁当与我食。亦
T11n0313_p0757b18┃不行家家乞。时到饭食便办满钵自然在前。
T11n0313_p0757b19┃即取食食已。钵便自然去。其刹饭食如是。诸
T11n0313_p0757b20┃弟子不复行求衣钵也。亦不裁衣。亦不缝衣。
T11n0313_p0757b21┃亦不浣衣。亦不染衣。亦不作衣。亦不教人作。
T11n0313_p0757b22┃以佛威神所致。同共安乐自然生。阿[门@(人/(人*人))]如来
T11n0313_p0757b23┃不为诸弟子说罪事。如我为诸弟子说十四
T11n0313_p0757b24┃句法。阿[门@(人/(人*人))]如来不为诸弟子说如是之法。所
T11n0313_p0757b25┃以者何。其刹无有行恶者。阿[门@(人/(人*人))]佛不复授诸
T11n0313_p0757b26┃弟子戒。所以者何。其佛刹人无有短命者。亦
T11n0313_p0757b27┃无蔽恶人。无有秽浊劫。亦无有诸结。无有
T11n0313_p0757b28┃秽浊。见其刹以除诸恶秽浊
T11n0313_p0757b29┃佛复语舍利弗。阿[门@(人/(人*人))]佛说法时。诸弟子便度
T11n0313_p0757c01┃於习欲。所以者何。已弃於恶道故。其刹众
T11n0313_p0757c02┃弟子终无有贡高x慢。不如此刹诸弟子於
T11n0313_p0757c03┃精舍行律。其刹弟子无有作是行者也。所以
T11n0313_p0757c04┃者何。舍利弗。用其人民善本具故。所说法
T11n0313_p0757c05┃悔过各得其所。其刹不说五逆之事。一切皆
T11n0313_p0757c06┃断诸逆已。诸弟子不贪饮食。亦不贪衣钵。
T11n0313_p0757c07┃亦不贪众欲。亦不贪著也。为说善事。所以
T11n0313_p0757c08┃者何。用少欲知止足故。舍利弗。阿[门@(人/(人*人))]佛不
T11n0313_p0757c09┃复授诸弟子戒。如我於此授诸弟子戒。所以
T11n0313_p0757c10┃者何。其刹无有恶者。是诸弟子但以苦空非
T11n0313_p0757c11┃常非身以是为戒。其刹亦无有受戒事。譬如
T11n0313_p0757c12┃是刹正士。於我法中剃除须发。少欲而受我
T11n0313_p0757c13┃戒。所以者何。其阿[门@(人/(人*人))]佛刹诸弟子。得自在聚
T11n0313_p0757c14┃会无有怨仇。舍利弗。阿[门@(人/(人*人))]佛刹诸弟子不共
T11n0313_p0757c15┃作行。便独行道不乐共行但行诸善。其刹无
T11n0313_p0757c16┃有过精进者。亦不可见懈怠者。舍利弗。是为
T11n0313_p0757c17┃阿[门@(人/(人*人))]如来佛刹出家诸弟子之德行
T11n0313_p0757c18┃佛语舍利弗。阿[门@(人/(人*人))]如来。为诸弟子说法时。弟
T11n0313_p0757c19┃子不左右顾视一心听经。中有住听经者。身
T11n0313_p0757c20┃不知罢极。中有坐听经者。身亦不知罢极。
T11n0313_p0757c21┃意亦不念罢极也。阿[门@(人/(人*人))]如来於虚空中说
T11n0313_p0757c22┃法时。诸弟子悉听之。是时得神足比丘。未得
T11n0313_p0757c23┃神足比丘。承佛威神。皆於虚空中行而听
T11n0313_p0757c24┃法。是诸弟子於虚空中以三品作行。何等
T11n0313_p0757c25┃三。一者住。二者经。三者坐。中有坐般泥洹
T11n0313_p0757c26┃波蓝坐居而般泥洹者。诸弟子皆般泥洹时
T11n0313_p0757c27┃地即为大动。般泥洹已诸天人民共供养之。
T11n0313_p0757c28┃中有阿罗汉。身中自出火还烧身而般泥洹。
T11n0313_p0757c29┃中有阿罗汉般泥洹时。自以功德行如疾风
T11n0313_p0758a01┃中有。譬如五色云气於空中行便不复知处。
T11n0313_p0758a02┃中有弟子自以功德便没去不复知处。般
T11n0313_p0758a03┃泥洹如是。中有般泥洹时。於虚空身中放水
T11n0313_p0758a04┃其水不堕地便灭不现。其刹如是清净。令
T11n0313_p0758a05┃身灭不现。其刹如是清净。令身灭不现而般
T11n0313_p0758a06┃泥洹。诸弟子般泥洹如是也。舍利弗。是为阿
T11n0313_p0758a07┃[门@(人/(人*人))]如来无所著等正觉。昔行菩萨道时所愿
T11n0313_p0758a08┃而有持成无上正真道。诸弟子以是三品般
T11n0313_p0758a09┃泥洹。复次舍利弗。阿[门@(人/(人*人))]如来佛刹诸弟子。无
T11n0313_p0758a10┃央数不可计诸弟子。少有不具足四解之事
T11n0313_p0758a11┃者。多有得四解事具足者。诸弟子少有不得
T11n0313_p0758a12┃四神足安隐行者。多有得四禅足安隐行者。
T11n0313_p0758a13┃舍利弗。是为阿[门@(人/(人*人))]如来佛刹诸弟子所成德
T11n0313_p0758a14┃行。贤者舍利弗白佛言。阿[门@(人/(人*人))]如来无所著等
T11n0313_p0758a15┃正觉佛刹。诸弟子所行。皆无极也
T11n0313_p0758a16┃阿[门@(人/(人*人))]佛国经卷上


湖羲`璃:0313_002.txt
 
【经文资讯】大正新修大藏经 第十一册 No. 313《阿[门@(人/(人*人))]佛国经》CBETA 电子佛典 V1.01 普及版
# Taisho Tripitaka Vol. 11, No. 313 阿[门@(人/(人*人))]佛国经, CBETA Chinese Electronic Tripitaka V1.01, Normalized Version
=========================================================================
T11n0313_p0758a17┃
T11n0313_p0758a18┃
T11n0313_p0758a19┃阿[门@(人/(人*人))]佛国经卷下
T11n0313_p0758a20┃
T11n0313_p0758a21┃　　　　後汉月支国三藏支娄迦谶译
T11n0313_p0758a22┃　　诸菩萨学成品第四
T11n0313_p0758a23┃尔时贤者舍利弗心念言。佛已说弟子所学
T11n0313_p0758a24┃成。愿佛当复说诸菩萨所学成。所以者何。皆
T11n0313_p0758a25┃当学成是诸菩萨所照光明。时佛即知贤者
T11n0313_p0758a26┃舍利弗心所念。即告舍利弗。其阿[门@(人/(人*人))]如来无
T11n0313_p0758a27┃所著等正觉佛刹。有若干百菩萨。若干千菩
T11n0313_p0758a28┃萨。若干亿菩萨。若干亿百千菩萨。大会如是。
T11n0313_p0758a29┃佛语舍利弗。诸菩萨摩诃萨於阿[门@(人/(人*人))]佛所下
T11n0313_p0758b01┃须发。皆承佛威神悉受法语讽诵持之。如我
T11n0313_p0758b02┃於是所说法由为薄少耳。阿[门@(人/(人*人))]佛所说法无
T11n0313_p0758b03┃央数不可复计。比我所说法。百倍千倍万倍
T11n0313_p0758b04┃亿万倍不在计中。舍利弗。是为阿[门@(人/(人*人))]如来昔
T11n0313_p0758b05┃行菩萨道时所愿。我成无上正真道最正觉
T11n0313_p0758b06┃时。令我佛刹诸菩萨。我说法时。令诸菩萨皆
T11n0313_p0758b07┃承佛威神。悉受讽诵持之。佛复语舍利弗。尔
T11n0313_p0758b08┃时诸菩萨摩诃萨皆承佛威神。受所说法讽
T11n0313_p0758b09┃诵持。是诸菩萨摩诃萨自生意念。欲从其刹
T11n0313_p0758b10┃至他方世界。俱至诸如来所听所说法。为
T11n0313_p0758b11┃诸佛世尊作礼讽诵之。复重问意解。为诸佛
T11n0313_p0758b12┃作礼讽诵已。重问意解已。便复还至阿[门@(人/(人*人))]如
T11n0313_p0758b13┃来所。佛语舍利弗。是陂陀劫中当有千佛。甫
T11n0313_p0758b14┃始四佛过。菩萨摩诃萨欲见是诸佛者。当愿
T11n0313_p0758b15┃生阿[门@(人/(人*人))]佛刹。若有善男子善女人。於是世界
T11n0313_p0758b16┃若他方世界。终亡往生阿[门@(人/(人*人))]佛刹者。甫当生
T11n0313_p0758b17┃者即当得住弟子缘一觉地。所以者何。其有
T11n0313_p0758b18┃因缘见如来者及众僧。为以断弊魔罗网去。
T11n0313_p0758b19┃得近弟子缘一觉及佛地。当得无上正真道
T11n0313_p0758b20┃最正觉。其人为以成如来。为以见诸菩萨摩
T11n0313_p0758b21┃诃萨之事。菩萨生阿[门@(人/(人*人))]佛刹者。其行皆住清
T11n0313_p0758b22┃净。为行诸法。为在诸法士。为以住於法。为
T11n0313_p0758b23┃佛道不可动转。复当坚住阿惟越致。佛语舍
T11n0313_p0758b24┃利弗。若善男子善女人。於是世界若他方世
T11n0313_p0758b25┃界。终亡往其刹者等辈。得入诸佛住。其菩
T11n0313_p0758b26┃萨为得觉意入无恐惧。觉意菩萨。合会於智
T11n0313_p0758b27┃慧度无极在所各同义。见世尊知所住。其佛
T11n0313_p0758b28┃刹诸菩萨摩诃萨。在家者止高楼上。出家为
T11n0313_p0758b29┃道者不在舍止。佛告舍利弗。阿[门@(人/(人*人))]佛说法时
T11n0313_p0758c01┃诸菩萨摩诃萨。承佛威神皆受法语讽诵持
T11n0313_p0758c02┃之。其不出家菩萨摩诃萨不面见佛所说时。
T11n0313_p0758c03┃在所坐处承佛威神皆亦闻法语。闻已即受
T11n0313_p0758c04┃讽诵持之。其出家菩萨摩诃萨。身自面见佛
T11n0313_p0758c05┃说法时。及所行至坐处。亦承佛威神皆闻。闻
T11n0313_p0758c06┃已即受讽诵持。是菩萨摩诃萨。终亡已後俱
T11n0313_p0758c07┃持法语。所至生诸佛刹续念之。舍利弗。是
T11n0313_p0758c08┃为阿[门@(人/(人*人))]佛之善快。所以者何。如昔所愿自然
T11n0313_p0758c09┃得之
T11n0313_p0758c10┃佛语舍利弗。若有一世菩萨摩诃萨。欲见若
T11n0313_p0758c11┃干百佛。若干千佛。若干万佛。若干亿那术百
T11n0313_p0758c12┃千佛。当愿生阿[门@(人/(人*人))]佛刹。菩萨已生阿[门@(人/(人*人))]佛刹
T11n0313_p0758c13┃者。便见若干百佛。若干千佛。若干亿万佛。若
T11n0313_p0758c14┃干亿那术百千佛。当於其刹种诸德本。当为
T11n0313_p0758c15┃无央数百千人。无央数百千亿人。无央数亿
T11n0313_p0758c16┃那术百千人说法。亦当令种德本。佛言舍利
T11n0313_p0758c17┃弗。若菩萨摩诃萨於是陂陀劫中。皆供养诸
T11n0313_p0758c18┃所佛天中天。衣被饭食床卧具病瘦医药供
T11n0313_p0758c19┃养。以便出家学道。悉於是诸佛天中天。下须
T11n0313_p0758c20┃发为沙门。若复有菩萨摩诃萨。不知於阿[门@(人/(人*人))]
T11n0313_p0758c21┃佛刹一世合会行度无极得福多。佛言舍利
T11n0313_p0758c22┃弗。是福德善本行具足。百倍千倍万倍巨亿
T11n0313_p0758c23┃万倍不与等。舍利弗。是为阿[门@(人/(人*人))]佛刹之善快。
T11n0313_p0758c24┃佛语舍利弗。若一世菩萨於是世界他方世
T11n0313_p0758c25┃界终亡。生阿[门@(人/(人*人))]佛刹者。甫当生者皆得阿惟
T11n0313_p0758c26┃越致。所以者何。其佛刹无有憋魔事在前
T11n0313_p0758c27┃立。憋魔亦不娆人。佛言舍利弗。譬如人咒
T11n0313_p0758c28┃力语咒毒咒蛇。除其毒便放舍。其力不可胜。
T11n0313_p0758c29┃救无央数人恐畏。其蛇亦不恐人亦不娆触
T11n0313_p0759a01┃人。如是其人。但以前世禅三昧行故。自以功
T11n0313_p0759a02┃德得灭於蛇毒。如是舍利弗。阿[门@(人/(人*人))]佛昔求菩
T11n0313_p0759a03┃萨道时。行愿德本如是乃得佛道。消除於憋
T11n0313_p0759a04┃魔毒不复娆人。阿[门@(人/(人*人))]佛成无上正真道最正
T11n0313_p0759a05┃觉时。憋魔不能复来娆。亦不能复娆诸菩萨
T11n0313_p0759a06┃摩诃萨及凡人。一切皆不复娆三千大千世
T11n0313_p0759a07┃界中人。如是先坐三昧寂定。以自威神。生和
T11n0313_p0759a08┃耶越致天。於彼以前世因缘行广普。亦於和
T11n0313_p0759a09┃耶越致天。以因缘三昧。以自威神寂寞。以是
T11n0313_p0759a10┃比於彼说法。炎天闻之。闻已便得信欢喜。来
T11n0313_p0759a11┃供养诸弟子。炎天言。乃作是无所著。知止
T11n0313_p0759a12┃足空闲处作行。其刹诸魔。教人出家学道。不
T11n0313_p0759a13┃复娆人。舍利弗。是阿[门@(人/(人*人))]佛刹德之善快。夜初
T11n0313_p0759a14┃鼓时先哀念人民。欲令度脱诸菩萨及学弟
T11n0313_p0759a15┃子并凡人安隐寂寞行
T11n0313_p0759a16┃贤者舍利弗白佛言。唯天中天。若善男子善
T11n0313_p0759a17┃女人。以七宝满三千大千世界。持用布施得
T11n0313_p0759a18┃生阿[门@(人/(人*人))]佛刹者。其人不当惜也。便当布施。所
T11n0313_p0759a19┃以者何。其人不复堕弟子缘一觉道。所以者
T11n0313_p0759a20┃何。其人即为立不退转地。从一佛刹复至一
T11n0313_p0759a21┃佛刹。目常悉见诸佛。皆悉讽诵佛道行。当
T11n0313_p0759a22┃成无上正真道最正觉。常当见若干百佛若
T11n0313_p0759a23┃干千佛若干亿那术百千佛。於彼积德本。舍
T11n0313_p0759a24┃利弗白佛言。天中天。以是故善男子善女人。
T11n0313_p0759a25┃以七宝满三千大千世界布施。得生阿[门@(人/(人*人))]佛
T11n0313_p0759a26┃刹者。其人当欢喜与。便安隐至其佛刹。佛言
T11n0313_p0759a27┃如是。舍利弗。菩萨摩诃萨为安隐得生阿[门@(人/(人*人))]
T11n0313_p0759a28┃佛刹。譬如出金地无有砾石亦无草木。中有
T11n0313_p0759a29┃紫磨金。人便取其金。於火中试消合。以作诸
T11n0313_p0759b01┃物著之。如是舍利弗。阿[门@(人/(人*人))]佛刹诸菩萨摩诃
T11n0313_p0759b02┃萨。清净微妙住清净共会。是诸菩萨摩诃萨
T11n0313_p0759b03┃行也。其有生阿[门@(人/(人*人))]佛刹者。甫当生者。皆一种
T11n0313_p0759b04┃类道行悉等。诸菩萨当成如来。其人以过诸
T11n0313_p0759b05┃弟子缘一觉地。是谓为一类道。无有众邪异
T11n0313_p0759b06┃道。菩萨欲得一类者。当愿生阿[门@(人/(人*人))]佛刹。舍利
T11n0313_p0759b07┃弗。是菩萨摩诃萨为成阿惟越致阿[门@(人/(人*人))]佛为受
T11n0313_p0759b08┃决。以我不欲遣菩萨摩诃萨至阿[门@(人/(人*人))]佛所。譬
T11n0313_p0759b09┃如舍利弗。转轮王遣使者。至诸小王所。使持
T11n0313_p0759b10┃王宝物来。於是闻王遣使者。令诸小王来。便
T11n0313_p0759b11┃愁忧涕泣。用王宝物故。夫人榕及太子。闻
T11n0313_p0759b12┃以宝物故皆畏王。便往至大王所居城。垣坚
T11n0313_p0759b13┃止顿其中得安隐。不复恐见怨家谷贵苦。如
T11n0313_p0759b14┃是舍利弗。我不欲遣诸菩萨至阿[门@(人/(人*人))]佛所。譬
T11n0313_p0759b15┃如彼王以宝物故。令诸夫人榕及太子同
T11n0313_p0759b16┃等愁忧视。求菩萨道人。当如大王城所有宝
T11n0313_p0759b17┃处太子为无有恐难。观诃[门@(人/(人*人))]佛刹当如大王。
T11n0313_p0759b18┃憋魔见求菩萨道者。如是不复娆乱。譬如王
T11n0313_p0759b19┃边臣难当。如是舍利弗。魔及魔天官属。不能
T11n0313_p0759b20┃当如来无所著等正觉。譬如孤寡恐惧之人
T11n0313_p0759b21┃畏对家。便往至城中即安。对家人无奈之
T11n0313_p0759b22┃何。所以者何。是人已离於对人得安隐处故。
T11n0313_p0759b23┃如是舍利弗。诸菩萨摩诃萨。生阿[门@(人/(人*人))]佛刹者。
T11n0313_p0759b24┃为以断魔及魔天之道。其三千大千世界憋
T11n0313_p0759b25┃魔及魔天不复娆求菩萨道及弟子道人。及
T11n0313_p0759b26┃阿[门@(人/(人*人))]佛刹魔及魔天不复起魔事亦不复娆。
T11n0313_p0759b27┃复次舍利弗。若有菩萨。往生阿[门@(人/(人*人))]佛刹者。甫
T11n0313_p0759b28┃当生者。其人不复为魔天之所娆也。所以者
T11n0313_p0759b29┃何。阿[门@(人/(人*人))]佛昔行菩萨道。便作是愿德本。令我
T11n0313_p0759c01┃成无上正真道最正觉。使我佛刹诸魔及魔
T11n0313_p0759c02┃天。无有起魔事娆乱者。譬如人饮毒。复饮
T11n0313_p0759c03┃除毒药。其饮食便消其毒不行。以等愿故。
T11n0313_p0759c04┃如是舍利弗。阿[门@(人/(人*人))]佛昔时作是愿德本。乃至
T11n0313_p0759c05┃其佛刹诸魔及魔天子。不复起事娆乱。其佛
T11n0313_p0759c06┃刹所有德等乃如是。尔时贤者舍利弗心念
T11n0313_p0759c07┃言。愿欲见其佛刹及阿[门@(人/(人*人))]佛并诸弟子等。於
T11n0313_p0759c08┃是佛即知舍利弗心所念。即令如其像三昧
T11n0313_p0759c09┃正受神足行。承佛所致。贤者舍利弗。於其座
T11n0313_p0759c10┃中。见阿[门@(人/(人*人))]佛刹及弟子等
T11n0313_p0759c11┃尔时佛告舍利弗言。汝宁见阿[门@(人/(人*人))]佛及诸弟
T11n0313_p0759c12┃子并佛刹不。对曰。唯然见之。天中天。云何舍
T11n0313_p0759c13┃利弗。汝意所知。宁复有胜阿[门@(人/(人*人))]佛刹诸天及
T11n0313_p0759c14┃人不。舍利弗白佛言。天中天。我不复知有城
T11n0313_p0759c15┃郭能胜者也。其刹诸天及人民无有邪道。但
T11n0313_p0759c16┃有正道耳。极相娱乐。所以者何。我见其佛刹。
T11n0313_p0759c17┃皆以天物快饮食相娱乐。阿[门@(人/(人*人))]佛在中央。遍
T11n0313_p0759c18┃为诸弟子说法。譬如天中天。人在大海中央。
T11n0313_p0759c19┃不见东方山树木之际。亦不见南西北方树
T11n0313_p0759c20┃木之际。如是天中天。阿[门@(人/(人*人))]佛刹诸弟子。不可
T11n0313_p0759c21┃得东方涯。亦复不可得南西北方之涯。如
T11n0313_p0759c22┃是思惟。闻法身亦不动摇。天中天。於是思惟。
T11n0313_p0759c23┃定身便不动摇。阿[门@(人/(人*人))]佛刹诸弟子。听法身不
T11n0313_p0759c24┃动摇坐定。如是听法身亦不动摇。若善男子
T11n0313_p0759c25┃善女人。於是三千大千世界满七宝。持施与
T11n0313_p0759c26┃布施已。得生阿[门@(人/(人*人))]佛刹者。当欢喜与其人便
T11n0313_p0759c27┃得安隐生阿[门@(人/(人*人))]佛刹菩萨摩诃萨。所以者何。
T11n0313_p0759c28┃其人如是得为阿惟越致。譬如天中天。有人
T11n0313_p0759c29┃持王书及粮食。以王印封书往至他国。其人
T11n0313_p0760a01┃行至他国县邑。中道无有杀者。亦无有能娆
T11n0313_p0760a02┃者。独自往还无他。佛言如是也。舍利弗。菩萨
T11n0313_p0760a03┃摩诃萨生阿[门@(人/(人*人))]佛刹。甫当生者。於是世界若
T11n0313_p0760a04┃他方世界终亡。生阿[门@(人/(人*人))]佛刹者。皆得阿惟越
T11n0313_p0760a05┃致。便见无上正真道。从一佛刹复游一佛刹。
T11n0313_p0760a06┃皆讽诵佛道事。常乐於佛天中天。至成无上
T11n0313_p0760a07┃正真道最正觉。舍利弗白佛言。天中天。是间
T11n0313_p0760a08┃须陀洹道菩萨摩诃萨。生阿[门@(人/(人*人))]佛刹者。是适
T11n0313_p0760a09┃等耳。所以者何。须陀洹以断截恶道住於道
T11n0313_p0760a10┃迹。如是天中天。若有菩萨摩诃萨。生阿[门@(人/(人*人))]佛
T11n0313_p0760a11┃刹者。甫当生者。是人皆现断恶道。不复在弟
T11n0313_p0760a12┃子缘一觉地。从一佛刹复游一佛刹。当乐於
T11n0313_p0760a13┃佛。天中天及弟子。至成无上正真道最正觉
T11n0313_p0760a14┃也。佛言如是。舍利弗。若有菩萨摩诃萨。於是
T11n0313_p0760a15┃世界若他方世界终亡。生阿[门@(人/(人*人))]佛刹者。为以
T11n0313_p0760a16┃现过弟子缘一觉地。从一佛刹复游一佛刹。
T11n0313_p0760a17┃皆讽诵诸佛道事。皆面见诸如来。至成无上
T11n0313_p0760a18┃正真之道最正觉。譬如舍利弗。须陀洹度脱
T11n0313_p0760a19┃异道恶法。得道无有异。如是舍利弗。若有菩
T11n0313_p0760a20┃萨摩诃萨。於是世界若他方世界终亡。往生
T11n0313_p0760a21┃阿[门@(人/(人*人))]佛刹者。甫当生者。其皆不复离无上正
T11n0313_p0760a22┃真道。从一佛刹复游一佛刹。皆讽诵诸佛道
T11n0313_p0760a23┃事。常乐於佛天中天无上正真道。至成无上
T11n0313_p0760a24┃正真道最正觉。贤者舍利弗白佛言。天中天。
T11n0313_p0760a25┃是间斯陀含住往来地。菩萨摩诃萨生阿[门@(人/(人*人))]
T11n0313_p0760a26┃佛刹者。是这等耳。天中天。是间阿那含住
T11n0313_p0760a27┃不复还地。菩萨摩诃萨生阿[门@(人/(人*人))]佛刹者。是这
T11n0313_p0760a28┃等耳。天中天。是间阿罗汉住无所著地。菩萨
T11n0313_p0760a29┃摩诃萨生阿[门@(人/(人*人))]佛刹者。是这等耳
T11n0313_p0760b01┃佛告贤者舍利弗言。莫得说是语。所以者何。
T11n0313_p0760b02┃是间菩萨摩诃萨受无上正真道决。菩萨生
T11n0313_p0760b03┃阿[门@(人/(人*人))]佛刹者。是这等耳。复次舍利弗。是间
T11n0313_p0760b04┃菩萨摩诃萨坐於佛树下。菩萨生阿[门@(人/(人*人))]佛刹
T11n0313_p0760b05┃者。是这等耳。所以者何。舍利弗。菩萨摩诃
T11n0313_p0760b06┃萨为现如来。憋魔不复能动摇。过弟子缘一
T11n0313_p0760b07┃觉地。从一佛刹复游一佛刹。常皆随诸佛之
T11n0313_p0760b08┃教令。至成无上正真道最正觉
T11n0313_p0760b09┃尔时阿难心念言。我欲试须菩提知报我何
T11n0313_p0760b10┃等言。贤者阿难。问贤者须菩提言。唯须菩提。
T11n0313_p0760b11┃为见阿[门@(人/(人*人))]佛及诸弟子等并其佛刹不。须菩
T11n0313_p0760b12┃提谓阿难言。汝上向视。阿难答言。仁者须菩
T11n0313_p0760b13┃提。我已上向视上皆是虚空。须菩提谓阿难
T11n0313_p0760b14┃言。如仁者上向见空。观阿[门@(人/(人*人))]佛及诸弟子等
T11n0313_p0760b15┃并其佛刹当如是。尔时贤者舍利弗问言。如
T11n0313_p0760b16┃属天中天所说。是间菩萨摩诃萨受决。菩萨
T11n0313_p0760b17┃生阿[门@(人/(人*人))]佛刹者。是这等耳。天中天。以何故
T11n0313_p0760b18┃等而等。佛告舍利弗言。用法等故而等
T11n0313_p0760b19┃　　阿[门@(人/(人*人))]佛国经佛般泥洹品第五
T11n0313_p0760b20┃尔时贤者舍利弗心念言。佛已说阿[门@(人/(人*人))]佛昔
T11n0313_p0760b21┃者行菩萨道时德号。复说佛刹之善快。亦复
T11n0313_p0760b22┃说诸弟子及诸菩萨所学成愿。佛当复说阿
T11n0313_p0760b23┃[门@(人/(人*人))]佛摩诃般泥洹时。有何感应。天中天。於是
T11n0313_p0760b24┃佛即知舍利弗心所念。便告舍利弗言。阿[门@(人/(人*人))]
T11n0313_p0760b25┃佛摩诃般泥洹。是日一切三千大千世界诸
T11n0313_p0760b26┃郡国。变化作化人而说法。所可说者。如前所
T11n0313_p0760b27┃说法。时人民复行阿罗汉道不复上下。便令
T11n0313_p0760b28┃住阿罗汉道。阿[门@(人/(人*人))]佛般泥洹时。有菩萨摩诃
T11n0313_p0760b29┃萨。名众香手。当授是众香手菩萨决。号曰羞
T11n0313_p0760c01┃洹那洹波头摩(汉言金色莲华)
T11n0313_p0760c02┃如来无所著等正觉。复次舍利弗。其金色莲
T11n0313_p0760c03┃华佛之刹所有善快。亦当如阿[门@(人/(人*人))]佛刹之善
T11n0313_p0760c04┃快所有安谛。金色莲华佛所有众弟子。亦当
T11n0313_p0760c05┃如阿[门@(人/(人*人))]佛。复次舍利弗。阿[门@(人/(人*人))]佛摩诃般泥洹
T11n0313_p0760c06┃时。当大动摇皆悉遍三千大千世界。声上闻
T11n0313_p0760c07┃阿渐货罗天。乃复至闻阿迦尼吒天。阿[门@(人/(人*人))]
T11n0313_p0760c08┃佛般泥洹时当有是瑞应
T11n0313_p0760c09┃复次舍利弗。阿[门@(人/(人*人))]佛刹诸好药树木。皆曲向
T11n0313_p0760c10┃阿[门@(人/(人*人))]佛般泥洹所作礼。阿[门@(人/(人*人))]佛摩诃般泥洹
T11n0313_p0760c11┃时。诸天及人民持华香杂香捣香。供养散其
T11n0313_p0760c12┃身上。供养已。其诸天人民华香杂香捣香及
T11n0313_p0760c13┃余宝。上至虚空四十里成圆华盖。阿[门@(人/(人*人))]佛摩
T11n0313_p0760c14┃诃般泥洹时。其三千大千世界。诸天龙鬼神
T11n0313_p0760c15┃b陀罗阿须伦迦留罗真陀罗摩休勒。皆向
T11n0313_p0760c16┃阿[门@(人/(人*人))]佛摩诃般泥洹时。是人民及诸天以佛
T11n0313_p0760c17┃威神所致。悉见阿[门@(人/(人*人))]佛摩诃般泥洹时。复次
T11n0313_p0760c18┃舍利弗。阿[门@(人/(人*人))]佛摩诃般泥洹时。诸天及人民
T11n0313_p0760c19┃昼夜常愁忧言。阿[门@(人/(人*人))]佛般泥洹大疾。为己亡
T11n0313_p0760c20┃人民娱乐。不复得乐所欲。意愁忧言。阿[门@(人/(人*人))]佛
T11n0313_p0760c21┃般泥洹大疾亡失人民安隐。意愁忧言。亡天
T11n0313_p0760c22┃下眼。佛语舍利弗。若有菩萨摩诃萨於是
T11n0313_p0760c23┃世界若他方世界终亡。生阿[门@(人/(人*人))]佛刹者。甫当
T11n0313_p0760c24┃生者。其人皆为以受决。从一方复至一方。
T11n0313_p0760c25┃共等辈游行。若干百千等辈共游行。菩萨
T11n0313_p0760c26┃摩诃萨当见若干百千如来。当见无数佛。当
T11n0313_p0760c27┃见无数萨芸若。若有菩萨摩诃萨於是世界
T11n0313_p0760c28┃若他方世界终亡。生阿[门@(人/(人*人))]佛刹者。甫当生者。
T11n0313_p0760c29┃其人亦与众等俱游行。以佛威神所致萨芸
T11n0313_p0761a01┃若故。为阿惟越致。菩萨摩诃萨闻是阿[门@(人/(人*人))]佛
T11n0313_p0761a02┃德号法经。皆为离魔罗网。复次舍利弗。阿
T11n0313_p0761a03┃[门@(人/(人*人))]佛摩诃般泥洹时。至法行在者。诸菩萨摩
T11n0313_p0761a04┃诃萨生阿[门@(人/(人*人))]佛刹者。亦当与等辈游行。求索
T11n0313_p0761a05┃阿[门@(人/(人*人))]佛昔时愿。然後当生阿[门@(人/(人*人))]佛刹。菩萨摩
T11n0313_p0761a06┃诃萨。便当讽诵八百门。讽诵已。皆当讽诵诸
T11n0313_p0761a07┃法。便有上微妙阿[门@(人/(人*人))]佛刹。诸菩萨摩诃萨。得
T11n0313_p0761a08┃念行住八百门。我当生阿[门@(人/(人*人))]佛刹。亦当讽诵
T11n0313_p0761a09┃八百门。讽诵已。皆当复讽诵诸法见上妙句。
T11n0313_p0761a10┃如是谛受之。菩萨摩诃萨。阿[门@(人/(人*人))]佛现在及般
T11n0313_p0761a11┃泥洹时。说法等无异。佛刹等如来所示现。从
T11n0313_p0761a12┃阿惟越致。至成无上正真道最正觉。复次舍
T11n0313_p0761a13┃利弗。阿[门@(人/(人*人))]佛身中自出火。还烧身已便作金
T11n0313_p0761a14┃色。即碎若芥子。不复还复。讫已便自然生。
T11n0313_p0761a15┃譬如舍利弗。有树名坻弥罗。若发段段断已
T11n0313_p0761a16┃不复见。自然生。如是舍利弗。阿[门@(人/(人*人))]佛摩诃般
T11n0313_p0761a17┃泥洹时。身破碎不复见。还自然生。复次舍利
T11n0313_p0761a18┃弗。阿[门@(人/(人*人))]佛摩诃般泥洹时。其身骨坐处见自
T11n0313_p0761a19┃然。譬如有山碎破其山不复见。自然还其处。
T11n0313_p0761a20┃如是舍利弗。阿[门@(人/(人*人))]佛摩诃般泥洹时。其骨自破
T11n0313_p0761a21┃碎其身骨不复见。还自然。时一切三千大千
T11n0313_p0761a22┃世界人民。皆供养其身。以七宝作塔。其三
T11n0313_p0761a23┃千大千世界。当以七宝塔及叶金色莲华而
T11n0313_p0761a24┃庄严。复次舍利弗。阿[门@(人/(人*人))]佛刹诸菩萨摩诃萨
T11n0313_p0761a25┃当作礼。有瑞应乃如是。自然诸宝於其处在
T11n0313_p0761a26┃前住。其有菩萨摩诃萨。往生阿[门@(人/(人*人))]佛刹者。甫
T11n0313_p0761a27┃当生者。当见佛意无乱。命过时一切诸天人
T11n0313_p0761a28┃当供养其身。诸天及人民。愿发起是供养其
T11n0313_p0761a29┃身。菩萨摩诃萨自以功德。稍於虚空疾行。都
T11n0313_p0761b01┃不复知其处。譬如舍利弗。持草木著火中熏
T11n0313_p0761b02┃烟而行。其烟上於虚空中。亦於虚空中而
T11n0313_p0761b03┃行。亦於虚空中都灭。不知所至处。其佛刹诸
T11n0313_p0761b04┃菩萨摩诃萨法身如是。复次舍利弗。阿[门@(人/(人*人))]佛
T11n0313_p0761b05┃刹菩萨摩诃萨。寿命尽临寿终时。见余菩萨
T11n0313_p0761b06┃摩诃萨。他方世界坐佛树下时。是诸菩萨摩
T11n0313_p0761b07┃诃萨临寿终时瑞应。复见余菩萨入母腹中。
T11n0313_p0761b08┃时亦复见余菩萨摩诃萨从母右胁生出。时
T11n0313_p0761b09┃行七步。时见在榕中相娱乐。时见余菩萨
T11n0313_p0761b10┃摩诃萨出家学道。时见余菩萨坐佛树下降
T11n0313_p0761b11┃伏魔得萨芸若慧。时见他方世界诸佛天中
T11n0313_p0761b12┃天转法轮。时佛言舍利弗。阿[门@(人/(人*人))]佛刹菩萨临
T11n0313_p0761b13┃寿终时。以是比有自然瑞应。复次舍利弗。阿
T11n0313_p0761b14┃[门@(人/(人*人))]佛摩诃般泥洹时。佛所说法。当住至若干
T11n0313_p0761b15┃百千劫。贤者舍利弗问佛言。天中天。以何等
T11n0313_p0761b16┃数佛所说法。住至百千劫。佛告舍利弗言。二
T11n0313_p0761b17┃十小劫为一劫。是为数佛所说法住百千劫。
T11n0313_p0761b18┃复次舍利弗。其法灭尽时。一切三千大千世
T11n0313_p0761b19┃界。当大照明。其地当大动。其法不是憋魔
T11n0313_p0761b20┃及魔天之所灭。亦不是天中天弟子所灭。诸
T11n0313_p0761b21┃比丘稍乐寂往还是。稍寂共往还已。俱行不
T11n0313_p0761b22┃复大听闻法。不听闻已。亦不大承用。复不得
T11n0313_p0761b23┃大精进。法师比丘。於法教亦寂说法少。以是
T11n0313_p0761b24┃故法稍灭尽。稍稍不见。尔时贤者舍利弗问
T11n0313_p0761b25┃佛言。云何天中天。菩萨摩诃萨用何等德行
T11n0313_p0761b26┃故。得生阿[门@(人/(人*人))]佛刹。佛告舍利弗。是菩萨摩诃
T11n0313_p0761b27┃萨。当学阿[门@(人/(人*人))]佛昔求菩萨道时行。当发如是
T11n0313_p0761b28┃意愿。令我生阿[门@(人/(人*人))]佛刹。菩萨摩诃萨用是行
T11n0313_p0761b29┃故得生彼佛刹。复次舍利弗。菩萨行布施度
T11n0313_p0761c01┃无极。积累德本。持愿无上正真道。得在阿[门@(人/(人*人))]
T11n0313_p0761c02┃佛边。菩萨摩诃萨用是行故得生彼佛刹菩
T11n0313_p0761c03┃萨行诫度无极。持愿无上正真道。得在阿
T11n0313_p0761c04┃[门@(人/(人*人))]佛边。菩萨摩诃萨用是行故得生彼佛刹。
T11n0313_p0761c05┃菩萨行忍辱度无极。持愿无上正真道。得在
T11n0313_p0761c06┃阿[门@(人/(人*人))]佛边。菩萨摩诃萨用是行故得生彼佛
T11n0313_p0761c07┃刹。菩萨行精进度无极。持愿无上正真道。得
T11n0313_p0761c08┃在阿[门@(人/(人*人))]佛边。菩萨摩诃萨用是行故得生阿
T11n0313_p0761c09┃[门@(人/(人*人))]佛刹。菩萨行一心度无极。持愿无上正真
T11n0313_p0761c10┃道。得在阿[门@(人/(人*人))]佛边。菩萨摩诃萨用是行故得
T11n0313_p0761c11┃生彼佛刹。菩萨行智慧度无极。持愿无上正
T11n0313_p0761c12┃真道。得在阿[门@(人/(人*人))]佛边。菩萨摩诃萨用是故得
T11n0313_p0761c13┃生彼佛刹
T11n0313_p0761c14┃复次舍利弗。诃[门@(人/(人*人))]佛光明。皆炎照三千大千
T11n0313_p0761c15┃世界。我当愿见是。见已令我成无上正真道
T11n0313_p0761c16┃最正觉。当复自炎照其佛刹。菩萨摩诃萨用
T11n0313_p0761c17┃是行故得生阿[门@(人/(人*人))]佛刹。我当见阿[门@(人/(人*人))]佛刹。无
T11n0313_p0761c18┃央数不可计诸弟子见已。我亦当作如是行。
T11n0313_p0761c19┃令我成无上正真道最正觉时。使有无央数
T11n0313_p0761c20┃诸弟子。菩萨摩诃萨用是行故得生阿[门@(人/(人*人))]佛
T11n0313_p0761c21┃刹。阿[门@(人/(人*人))]佛刹。有若干百菩萨。若干千菩萨若
T11n0313_p0761c22┃干百千菩萨。我当见是诸尊菩萨。寂寞观行。
T11n0313_p0761c23┃我当学之。当於处处晓了知之。我当与同学
T11n0313_p0761c24┃等无差特。当与是一等类俱在一处。欲具大
T11n0313_p0761c25┃慈大悲用佛故沙门义故。无辟支佛义。无有
T11n0313_p0761c26┃弟子之行。无有弟子意。无有缘一觉意。谛
T11n0313_p0761c27┃住於空。无有恶道法。於诸佛名等。诸如来名
T11n0313_p0761c28┃等。萨芸若名等。於诸法名等。於众僧名等。
T11n0313_p0761c29┃常念诸名等。如诸菩萨摩诃萨。若有善男子
T11n0313_p0762a01┃善女人。闻名得生阿[门@(人/(人*人))]佛刹。何况合会诸度
T11n0313_p0762a02┃无极善本。持愿阿[门@(人/(人*人))]佛刹。合会众善本已。便
T11n0313_p0762a03┃成无上正真道最正觉。何况合会诸度无极
T11n0313_p0762a04┃众善本。便得生阿[门@(人/(人*人))]佛刹。菩萨摩诃萨用是
T11n0313_p0762a05┃行故得生阿[门@(人/(人*人))]佛刹
T11n0313_p0762a06┃复次舍利弗。菩萨摩诃萨欲生阿[门@(人/(人*人))]佛刹者。
T11n0313_p0762a07┃当念东方不可计诸佛天中天。善法品等因
T11n0313_p0762a08┃缘。诸佛天中天所可说法。念其无有等者。令
T11n0313_p0762a09┃我成无上正真道最正觉。当复说法如是。如
T11n0313_p0762a10┃诸佛天中天。念其众弟子因缘等。我何时
T11n0313_p0762a11┃成无上正真道最正觉。亦当有无央数不可
T11n0313_p0762a12┃计诸弟子众。舍利弗。若有善男子善女人。当
T11n0313_p0762a13┃念三事。当晓了念是三大事。若善男子善女
T11n0313_p0762a14┃人。以念是三大事合会德本。为一切众生作
T11n0313_p0762a15┃迹念持愿。作无上正真道。用一切众生故愿
T11n0313_p0762a16┃三事。善男子善女人。菩萨摩诃萨。愿无上正
T11n0313_p0762a17┃真道。不可限一切众生。若有人来。以器欲限
T11n0313_p0762a18┃取虚空。来已谓言。善男子持善本。与我共
T11n0313_p0762a19┃分之。佛言舍利弗。若使善本有色者。一切
T11n0313_p0762a20┃众生。便可以器满限取虚空。不可竟是善本
T11n0313_p0762a21┃以器取。如是舍利弗。愿善本於无上正真道。
T11n0313_p0762a22┃是亦不可以器取。如是谓为萨芸若善本。若
T11n0313_p0762a23┃有念三事善本。便转得三宝。若有菩萨摩诃
T11n0313_p0762a24┃萨念是三事善本愿。皆见善法。菩萨行三事
T11n0313_p0762a25┃善本愿。降伏众魔及官属。所向欲念生何佛
T11n0313_p0762a26┃刹。即得生其佛刹。南方西方北方上方下方
T11n0313_p0762a27┃亦如是。四维亦如是。若有菩萨摩诃萨。念是
T11n0313_p0762a28┃三事善本积累。以持作劝助。劝助已持愿向
T11n0313_p0762a29┃阿[门@(人/(人*人))]佛刹。其人即得生其佛刹
T11n0313_p0762b01┃佛告舍利弗。若干百佛刹。若干千佛刹。若干
T11n0313_p0762b02┃百千佛刹。如是佛刹之善快。诸佛刹之善快
T11n0313_p0762b03┃空耳。阿[门@(人/(人*人))]佛刹亦如是。我当见其佛刹之善
T11n0313_p0762b04┃快。见是以我亦当取。如是比佛刹之善快。当
T11n0313_p0762b05┃劝助若干百菩萨。若干千菩萨。若干百千菩
T11n0313_p0762b06┃萨为现正。令欢喜踊跃上及阿[门@(人/(人*人))]世尊等。菩
T11n0313_p0762b07┃萨摩诃萨用是行故得生阿[门@(人/(人*人))]佛刹。若有菩萨
T11n0313_p0762b08┃摩诃萨。专发是意向阿[门@(人/(人*人))]佛。若使不行者如
T11n0313_p0762b09┃是为欺。专发是意便得生阿[门@(人/(人*人))]佛刹。譬如有
T11n0313_p0762b10┃城中无市无有园浴池及万物。亦无有象马。
T11n0313_p0762b11┃亦无有往来中者。云何舍利弗。其城宁有疆
T11n0313_p0762b12┃王在其中止不。是城德为最下。如是为快不。
T11n0313_p0762b13┃疆王在大城。其城有善德万物。如是城为最
T11n0313_p0762b14┃上也。如是舍利弗。於是我三千大千世界佛
T11n0313_p0762b15┃刹力之善快。如我佛刹为下耳。是不为上好
T11n0313_p0762b16┃也。是间我佛刹所有之善快。如是舍利弗。
T11n0313_p0762b17┃若菩萨欲净其佛刹之善快者。欲取者。当如
T11n0313_p0762b18┃是清净取之。如阿[门@(人/(人*人))]佛昔行菩萨道时。所取
T11n0313_p0762b19┃清净佛刹之善快。复次舍利弗。於是成无上
T11n0313_p0762b20┃正真道最正觉。令人民在须陀洹道。斯陀含。
T11n0313_p0762b21┃阿那含。阿罗汉道。复教令在辟支佛道。我所
T11n0313_p0762b22┃教授诸弟子。及余弟子皆共合会。当令在阿
T11n0313_p0762b23┃[门@(人/(人*人))]佛刹诸弟子众边。百倍千倍万倍亿百千
T11n0313_p0762b24┃倍。巨亿万倍不与等。但说解脱者无有异。
T11n0313_p0762b25┃我诸弟子。及弥勒佛所有诸弟子。及复余
T11n0313_p0762b26┃弟子皆复共合会。当令在阿[门@(人/(人*人))]佛刹诸弟子
T11n0313_p0762b27┃众边。是亦百倍千倍万倍。亿万倍不与等。
T11n0313_p0762b28┃所以者何。阿[门@(人/(人*人))]佛一一说法时。人民得道者
T11n0313_p0762b29┃不可复计。佛言舍利弗。置我诸弟子。复置弥
T11n0313_p0762c01┃勒佛诸弟子。於陂陀劫中。诸佛天中天所有
T11n0313_p0762c02┃诸弟子。及余得道弟子。复共合会。当令在阿
T11n0313_p0762c03┃[门@(人/(人*人))]佛刹诸弟子众边。百倍千倍万倍亿万倍
T11n0313_p0762c04┃巨亿万倍不与等。但说解脱者无异人
T11n0313_p0762c05┃尔时贤者舍利弗白佛言。如天中天所说。如
T11n0313_p0762c06┃我所知。当观其佛刹为阿罗汉刹不为凡夫
T11n0313_p0762c07┃之刹也。所以者何。彼阿罗汉甚众多。佛言。如
T11n0313_p0762c08┃是舍利弗。彼刹阿罗汉生死已尽者甚众多。
T11n0313_p0762c09┃三千大千世界中所有星宿不可计亦不可
T11n0313_p0762c10┃知多少。阿[门@(人/(人*人))]佛一一说法时。得阿罗汉者不
T11n0313_p0762c11┃可计。如是舍利弗。一一聚会时。不可计无央
T11n0313_p0762c12┃数人得诃罗汉道。三千大千世界中星宿可
T11n0313_p0762c13┃知数。阿[门@(人/(人*人))]佛刹是诸天人民。以天眼见光明。
T11n0313_p0762c14┃用积累德本。阿[门@(人/(人*人))]佛刹三千大千世界。是诸
T11n0313_p0762c15┃人民善男子善女人。昼夜往至阿[门@(人/(人*人))]佛所。若
T11n0313_p0762c16┃有闻是德号法经。闻已即受持讽诵者。舍利
T11n0313_p0762c17┃弗。是善男子善女人。前世为皆已闻见阿[门@(人/(人*人))]
T11n0313_p0762c18┃佛昔求菩萨道时。所以者何。若有闻是德号
T11n0313_p0762c19┃法经。即有信者。是阿[门@(人/(人*人))]佛德号法经。十方等
T11n0313_p0762c20┃世界佛刹求菩萨道。及求弟子道之人。悉受
T11n0313_p0762c21┃讽诵持说之。他方佛刹诸阿惟越致菩萨摩
T11n0313_p0762c22┃诃萨住及余菩萨。亦说阿[门@(人/(人*人))]佛所结愿。及生
T11n0313_p0762c23┃阿[门@(人/(人*人))]佛刹者。甫当生者。东方亦如是。南方
T11n0313_p0762c24┃西方北方上方下方等十方亦如是。一切诸
T11n0313_p0762c25┃佛刹求菩萨道人。皆受是德号法经。讽诵持
T11n0313_p0762c26┃说之。阿惟越致菩萨摩诃萨住。复有成无上
T11n0313_p0762c27┃正真道最正觉。及余菩萨亦如是说阿[门@(人/(人*人))]佛
T11n0313_p0762c28┃所结愿及生其佛刹者甫当生者。如是舍利
T11n0313_p0762c29┃弗。阿[门@(人/(人*人))]佛阿比罗提世界住。炎照十方等诸
T11n0313_p0763a01┃求菩萨道之人。若有善男子善女人。讽诵阿
T11n0313_p0763a02┃[门@(人/(人*人))]佛德号法经。闻已即持讽诵愿生阿[门@(人/(人*人))]佛
T11n0313_p0763a03┃刹者。临寿终时。阿[门@(人/(人*人))]佛即念其人。所以者何。
T11n0313_p0763a04┃傥憋魔得其便即转所愿如来故念之。其善
T11n0313_p0763a05┃男子善女人不复转会。当得所愿及无上正
T11n0313_p0763a06┃真道。若有他异因缘。无能娆害者。如是火刀
T11n0313_p0763a07┃毒水是亦不行。若复有挝捶者是亦不向。亦
T11n0313_p0763a08┃不畏人非人。其人如是等见护。便生阿[门@(人/(人*人))]佛
T11n0313_p0763a09┃刹
T11n0313_p0763a10┃佛言。譬如舍利弗。日宫殿远住遥炎照天下
T11n0313_p0763a11┃人。如是阿[门@(人/(人*人))]佛远住。炎照他方世界诸住
T11n0313_p0763a12┃菩萨摩诃萨。譬如得天眼比丘远住遥见色
T11n0313_p0763a13┃之光。如是舍利弗。阿[门@(人/(人*人))]佛远住遥见他方世
T11n0313_p0763a14┃界诸住菩萨摩诃萨。见其颜色形类。譬如神
T11n0313_p0763a15┃通比丘远住知他人意所念。如是舍利弗。阿
T11n0313_p0763a16┃[门@(人/(人*人))]佛远住遥知他方世界诸住菩萨摩诃萨
T11n0313_p0763a17┃意。譬如神通比丘远住遥以天耳闻声。如是
T11n0313_p0763a18┃舍利弗。阿[门@(人/(人*人))]佛远住遥闻他方世界诸菩萨
T11n0313_p0763a19┃摩诃萨语。及生其刹者。是善男子善女人阿
T11n0313_p0763a20┃[门@(人/(人*人))]佛知其名字及种姓。若有受是德号法经
T11n0313_p0763a21┃讽诵持者。舍利弗。是人为见阿[门@(人/(人*人))]佛。当知是
T11n0313_p0763a22┃人临寿终时。阿[门@(人/(人*人))]佛即为其人。贤者舍利弗
T11n0313_p0763a23┃白佛言。难及天中天。诸佛世尊。谛嘱累诸菩
T11n0313_p0763a24┃萨摩诃萨。佛言如是。舍利弗。诸佛天中天。谛
T11n0313_p0763a25┃嘱累诸菩萨摩诃萨。所以者何。菩萨谛受嘱
T11n0313_p0763a26┃累者。便为谛受一切众生已。譬如转轮王。若
T11n0313_p0763a27┃有第一第二第三第四第五第十第二十不可
T11n0313_p0763a28┃计诸仓。中有稻米大麦小麦及种种谷。谷贵
T11n0313_p0763a29┃时便出令谷贱。如是舍利弗。菩萨如来记
T11n0313_p0763b01┃竟。菩萨摩诃萨未成最正觉时。譬如谷贵。已
T11n0313_p0763b02┃成无上正真道最正觉。便安隐说法如谷贱。
T11n0313_p0763b03┃是故诸佛天中天。谛嘱累诸菩萨摩诃萨。佛
T11n0313_p0763b04┃言。舍利弗。若有菩萨摩诃萨。闻是阿[门@(人/(人*人))]佛德
T11n0313_p0763b05┃号法经。闻已即受讽诵持。虽不愿生阿[门@(人/(人*人))]佛
T11n0313_p0763b06┃刹者。当知是菩萨摩诃萨。为比阿惟越致。若
T11n0313_p0763b07┃有菩萨摩诃萨。受是阿[门@(人/(人*人))]佛德号法经。持已
T11n0313_p0763b08┃受讽诵。为若干百人若干亿百千那术人解
T11n0313_p0763b09┃说之。当令若干亿那术百千人积累德本。是
T11n0313_p0763b10┃人如所积德本。其菩萨是德本不可计。是菩
T11n0313_p0763b11┃萨摩诃萨德本众多。已便坐无上正真道。佛
T11n0313_p0763b12┃言。舍利弗。若有菩萨摩诃萨。欲疾成无上正
T11n0313_p0763b13┃真道最正觉者。当受是德号法经。当持讽诵。
T11n0313_p0763b14┃受持讽诵已。为若干百若干千若干百千人
T11n0313_p0763b15┃解说之。便念如所说事。即得大智慧。其罪即
T11n0313_p0763b16┃毕。以得是大智慧。其罪毕已。其人自以功德。
T11n0313_p0763b17┃便尽生死之道。佛告舍利弗。若有善男子善
T11n0313_p0763b18┃女人。求弟子道者。闻是阿[门@(人/(人*人))]佛德号法经。便
T11n0313_p0763b19┃当受持当讽诵。受持讽诵已。为若干百人若
T11n0313_p0763b20┃干千人若干百千人解之。若有善男子善女
T11n0313_p0763b21┃人受是法经。自以功德即自取阿罗汉证。佛
T11n0313_p0763b22┃言。舍利弗。若有善男子善女人。专持说是德
T11n0313_p0763b23┃号法经。是人如是便舍等正觉。自以功德取
T11n0313_p0763b24┃阿罗汉证。佛语舍利弗。是阿[门@(人/(人*人))]佛德号法经。
T11n0313_p0763b25┃终不至疑人手中。当至黠人手中。佛言。舍
T11n0313_p0763b26┃利弗。是善男子善女人。是德号法经至其手
T11n0313_p0763b27┃中者。为见如来已。譬如舍利弗种种诸宝其
T11n0313_p0763b28┃价甚重。从大海采来者。云何舍利弗。从大海
T11n0313_p0763b29┃采种种宝当先至谁手中。舍利弗言。天中天。
T11n0313_p0763c01┃当先至国王若太子左右手中。佛言。如是舍
T11n0313_p0763c02┃利弗。是阿[门@(人/(人*人))]佛德号法经。当先至菩萨手
T11n0313_p0763c03┃中及阿惟越致。复次舍利弗。菩萨摩诃萨闻
T11n0313_p0763c04┃是阿[门@(人/(人*人))]佛德号法经。便受持讽诵。讽诵已。
T11n0313_p0763c05┃即当专成无上正真道最正觉。贤者舍利弗
T11n0313_p0763c06┃白佛言。是阿[门@(人/(人*人))]佛德号法经。薄德之人终不
T11n0313_p0763c07┃得闻受持讽诵。所以者何。天中天。不能得阿
T11n0313_p0763c08┃惟越致故
T11n0313_p0763c09┃佛告贤者舍利弗。审如是。若有善男子善女
T11n0313_p0763c10┃人。持金银满是天下。以布施愿言我持是使
T11n0313_p0763c11┃闻阿[门@(人/(人*人))]佛德号法经。薄德之人终不得闻是
T11n0313_p0763c12┃经。亦不得受持讽诵。菩萨摩诃萨闻阿[门@(人/(人*人))]佛
T11n0313_p0763c13┃德号法经者。为成阿惟越致行。闻已受持讽
T11n0313_p0763c14┃诵。是故专得无上正真道行。佛语舍利弗。二
T11n0313_p0763c15┃生补处。三生补处等正觉。求弟子道人所不
T11n0313_p0763c16┃能及。若有闻阿[门@(人/(人*人))]佛德号法经受持讽诵。为
T11n0313_p0763c17┃若干百人若干千人若干百千人说之。譬如
T11n0313_p0763c18┃舍利弗转轮王以福德自然生七宝。如是舍
T11n0313_p0763c19┃利弗。阿[门@(人/(人*人))]佛昔愿所致。我为说是德号法经。
T11n0313_p0763c20┃若有菩萨摩诃萨说是德号法经。若复有菩
T11n0313_p0763c21┃萨摩诃萨闻是经。甫当闻者亦福德所致。佛
T11n0313_p0763c22┃语舍利弗。阿[门@(人/(人*人))]佛德号法经。於是陂陀劫中
T11n0313_p0763c23┃所有诸佛天中天皆当说是经。如是令无缺
T11n0313_p0763c24┃减安谛。亦如我所说。若有菩萨摩诃萨。欲疾
T11n0313_p0763c25┃成无上正真道最正觉者。当受是阿[门@(人/(人*人))]佛德
T11n0313_p0763c26┃号法经。当持讽诵说之。当令广普。若是德
T11n0313_p0763c27┃号法经在郡国县邑。有善男子善女人受持
T11n0313_p0763c28┃讽诵。其菩萨摩诃萨。有是经为护郡国县邑。
T11n0313_p0763c29┃其有受是德号法经。当持讽诵。复出家学道
T11n0313_p0764a01┃离罪。菩萨摩诃萨。当令居家学道者知之。所
T11n0313_p0764a02┃以者何。善男子善女人。党不能究竟是德号
T11n0313_p0764a03┃法经。佛语舍利弗。若远郡国县邑有行是经
T11n0313_p0764a04┃菩萨摩诃萨。当往至彼。当受是经讽诵持
T11n0313_p0764a05┃说。善男子善女人虽不讽诵。但有是经卷当
T11n0313_p0764a06┃说供养之。若不得经卷者便当写之。若使其
T11n0313_p0764a07┃人不与是经卷持归写者。菩萨便就其家写
T11n0313_p0764a08┃之。若使善男子善女人言。自饿写者自饿写
T11n0313_p0764a09┃之。若言经行写当经行写之。若言住写当住
T11n0313_p0764a10┃写之。若言坐写当坐写之
T11n0313_p0764a11┃阿[门@(人/(人*人))]佛国经卷下


