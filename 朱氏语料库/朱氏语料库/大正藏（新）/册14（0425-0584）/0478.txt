【经文资讯】大正新修大藏经 第十四册 No. 478《大乘顶王经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 478 大乘顶王经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0478_p0597a22U
T14n0478_p0597a23U
T14n0478_p0597a24U　　No. 478 [Nos. 477, 479]
T14n0478_p0597a25U大乘顶王经
T14n0478_p0597a26U
T14n0478_p0597a27U　　　　梁优禅尼国王子月婆首那译
T14n0478_p0597a28U归命大智海圆满净觉尊
T14n0478_p0597a29U如是我闻。一时佛在毗舍离庵罗树园。与大
T14n0478_p0597b01U比丘僧八百人俱。菩萨摩诃萨十千人俱。及
T14n0478_p0597b02U诸天龙八部鬼神。尔时世尊食时着衣持钵。
T14n0478_p0597b03U入毗舍离大城。乞食于其城中。次第游于净
T14n0478_p0597b04U称里巷。尔时净称里巷有一童子名善思惟。
T14n0478_p0597b05U乳母抱持在于高楼重阁之上手执莲华娱
T14n0478_p0597b06U乐受乐。以宿善根即向乳母。而说偈言
T14n0478_p0597b07U　如是音乐声　　世所未曾有
T14n0478_p0597b08U　母今速放我　　我欲至阁下
T14n0478_p0597b09U　必是大精进　　世尊大光明
T14n0478_p0597b10U　我欲投右足　　因陀枳罗边
T14n0478_p0597b11U　微妙甚可乐　　众鸟悉围绕
T14n0478_p0597b12U　此声昔未闻　　亦生未曾睹
T14n0478_p0597b13U　必是大精进　　怜愍众生故
T14n0478_p0597b14U　以右足而蹈　　因陀枳罗边
T14n0478_p0597b15U　如母着璎珞　　贯之严其身
T14n0478_p0597b16U　未触出妙声　　令人意所乐
T14n0478_p0597b17U　必是天中尊　　功德光庄严
T14n0478_p0597b18U　放右足而下　　因陀枳罗边
T14n0478_p0597b19U　如人击铜鼓　　出于大音声
T14n0478_p0597b20U　于其一切处　　皆得闻此音
T14n0478_p0597b21U　必是人中日　　大牟尼光明
T14n0478_p0597b22U　入此大城中　　利益诸众生
T14n0478_p0597b23U　如树生花时　　种种花庄严
T14n0478_p0597b24U　随意出妙音　　令众生贪着
T14n0478_p0597b25U　必是大龙王　　善住天中尊
T14n0478_p0597b26U　我欲右足蹈　　因陀枳罗边
T14n0478_p0597b27U　如空净无垢　　周遍无尘翳
T14n0478_p0597b28U　光焰如金色　　令日光不现
T14n0478_p0597b29U　必是乐见者　　具足光明尊
T14n0478_p0597c01U　放右足而下　　因陀枳罗边
T14n0478_p0597c02U　如此诸天众　　住在于空中
T14n0478_p0597c03U　欢喜而赞叹　　旋转在空中
T14n0478_p0597c04U　必是利世者　　最胜天中尊
T14n0478_p0597c05U　放右足而下　　因陀枳罗边
T14n0478_p0597c06U　如此城众生　　悉生于慈心
T14n0478_p0597c07U　各各意相谓　　如母子相亲
T14n0478_p0597c08U　必是功德聚　　功德花庄严
T14n0478_p0597c09U　放右足而下　　因陀枳罗边
T14n0478_p0597c10U　如男子女人　　持种种妙花
T14n0478_p0597c11U　满掬而侍立　　欢喜相瞻视
T14n0478_p0597c12U　必是人中龙　　功德花庄严
T14n0478_p0597c13U　右足下而蹈　　因陀枳罗边
T14n0478_p0597c14U　天花及人花　　满于虚空中
T14n0478_p0597c15U　散以缤纷香　　令人心爱乐
T14n0478_p0597c16U　必是大精进　　欲请毗舍离
T14n0478_p0597c17U　无上尊入城　　利益诸众生
T14n0478_p0597c18U尔时乳母闻子语已惊怖毛竖。即将童子至
T14n0478_p0597c19U于楼下。而作是念。向所言者为是谁作。为是
T14n0478_p0597c20U天也若龙夜叉罗刹鬼神紧那罗摩[目*侯]罗伽
T14n0478_p0597c21U为是人也。还住本处而不移动
T14n0478_p0597c22U尔时世尊至其门已。时彼童子见佛世尊。在
T14n0478_p0597c23U其阁下瞻仰如来。以佛神力在虚空中。即向
T14n0478_p0597c24U世尊。而说偈言
T14n0478_p0597c25U　世尊住大智　　安住无上人
T14n0478_p0597c26U　怜愍诸众生　　愿受此莲花
T14n0478_p0597c27U尔时世尊。以偈答童子言
T14n0478_p0597c28U　我住于实际　　非世间境界
T14n0478_p0597c29U　其际无有际　　此是实际相
T14n0478_p0598a01U尔时善思惟童子。以偈问曰
T14n0478_p0598a02U　云何住于际　　实际中导师
T14n0478_p0598a03U　其际无有际　　若无云何住
T14n0478_p0598a04U尔时世尊。以偈答言
T14n0478_p0598a05U　若际是实际　　即际是如来
T14n0478_p0598a06U　如住于实际　　导师如是住
T14n0478_p0598a07U　若际是实际　　即际是如来
T14n0478_p0598a08U　如住于实际　　童子我住然
T14n0478_p0598a09U尔时善思惟童子。以偈问言
T14n0478_p0598a10U　非际际为际　　其际有何相
T14n0478_p0598a11U　以何方便故　　名之为实际
T14n0478_p0598a12U尔时世尊。以偈答言
T14n0478_p0598a13U　无取际非际　　故名为实际
T14n0478_p0598a14U　虚空是际相　　其空无空相
T14n0478_p0598a15U尔时善思惟童子。而说偈言
T14n0478_p0598a16U　妙处是实处　　处处无有上
T14n0478_p0598a17U　愿一切众生　　住此如导师
T14n0478_p0598a18U尔时善思惟童子白佛言。世尊。唯愿世尊。
T14n0478_p0598a19U怜愍我故受此莲花。尔时世尊即便受彼所
T14n0478_p0598a20U施莲华。如来受已。时彼童子而作是言。世尊。
T14n0478_p0598a21U以此善根愿我得成阿耨多罗三藐三菩提。
T14n0478_p0598a22U为诸众生分别解说无凡夫法无声闻法。尔
T14n0478_p0598a23U时慧命舍利弗在大众中。语善思惟童子言。
T14n0478_p0598a24U汝学何法为众生说。尔时善思惟童子。以偈
T14n0478_p0598a25U答言
T14n0478_p0598a26U　诸佛及声闻　　一切无得者
T14n0478_p0598a27U　我觉如是法　　为诸众生说
T14n0478_p0598a28U　其法世界无　　亦无有言说
T14n0478_p0598a29U　智者应当知　　其法性如是
T14n0478_p0598b01U　过去正遍知　　天人无上尊
T14n0478_p0598b02U　无得此法者　　导师入涅
T14n0478_p0598b03U　彼处无法界　　亦无众生界
T14n0478_p0598b04U　此是无上际　　非世间境界
T14n0478_p0598b05U　法界但是名　　名字而分别
T14n0478_p0598b06U　无分别分别　　分别毕竟无
T14n0478_p0598b07U尔时富楼那弥多罗尼子。以偈问善思惟童
T14n0478_p0598b08U子言
T14n0478_p0598b09U　云何于此法　　童子而修学
T14n0478_p0598b10U　甚深难知处　　智者于此惑
T14n0478_p0598b11U　汝生来未久　　智慧甚通达
T14n0478_p0598b12U　与声闻谈论　　智慧无障碍
T14n0478_p0598b13U　处处巧明净　　如成炼真金
T14n0478_p0598b14U　如王在大众　　如月在于空
T14n0478_p0598b15U尔时善思惟童子。以偈答慧命富楼那曰
T14n0478_p0598b16U　汝今知己问　　彼处无有生
T14n0478_p0598b17U　诸法未曾生　　谁受于生者
T14n0478_p0598b18U　无一法生者　　自性不可得
T14n0478_p0598b19U　此是诸法性　　求法不可得
T14n0478_p0598b20U　法及于法性　　二俱不可得
T14n0478_p0598b21U　二俱未曾有　　而佛说妙法
T14n0478_p0598b22U　此是第一轮　　鹿苑中所说
T14n0478_p0598b23U　如卷把于空　　以觉诸声闻
T14n0478_p0598b24U　法音遍一切　　救度诸众生
T14n0478_p0598b25U　以得方便智　　如实而演说
T14n0478_p0598b26U　生者及与死　　是凡夫境界
T14n0478_p0598b27U　富楼那汝有　　颠倒未除尽
T14n0478_p0598b28U　生者及死者　　此世间言说
T14n0478_p0598b29U　无言说法中　　言说是密语
T14n0478_p0598c01U尔时富楼那弥多罗尼子白佛言。希有世尊。
T14n0478_p0598c02U善思惟童子。于此甚深法中智慧通达。佛告
T14n0478_p0598c03U富楼那。如是如是如汝所说。佛问善思惟童
T14n0478_p0598c04U子。汝以何义求阿耨多罗三藐三菩提。尔时
T14n0478_p0598c05U善思惟童子。而说偈言
T14n0478_p0598c06U　天人无上尊　　知已而故问
T14n0478_p0598c07U　如牟尼所说　　谁当有所求
T14n0478_p0598c08U　我今无所求　　而求无滞法
T14n0478_p0598c09U　甚深无上句　　清净离诸漏
T14n0478_p0598c10U　众生不可得　　非众生亦然
T14n0478_p0598c11U　于此不迷没　　能住于世间
T14n0478_p0598c12U　若能如是知　　甚深无上句
T14n0478_p0598c13U　一者及异者　　如上实际说
T14n0478_p0598c14U　觉悟诸众生　　众生不可得
T14n0478_p0598c15U　以无众生故　　亦无觉知者
T14n0478_p0598c16U　智慧及众生　　自性不可得
T14n0478_p0598c17U　若能如是知　　是名为智者
T14n0478_p0598c18U　世尊我如是　　自然能觉知
T14n0478_p0598c19U　为一切众生　　而说无上法
T14n0478_p0598c20U尔时阿难白佛言。希有世尊。善思惟童子。以
T14n0478_p0598c21U此甚深辩才。于无证无得法中而能解说。一
T14n0478_p0598c22U切世间天人阿修罗。于此法中皆生惊怖。世
T14n0478_p0598c23U尊。谁于此法而不修学。于此深法应先修学。
T14n0478_p0598c24U尔时慧命阿难而说偈言
T14n0478_p0598c25U　善思惟童子　　在于大众中
T14n0478_p0598c26U　如须弥宝山　　观者皆爱乐
T14n0478_p0598c27U　譬如须弥山　　安处于大海
T14n0478_p0598c28U　如是善说法　　世间所爱乐
T14n0478_p0598c29U　非有名无名　　童子之所说
T14n0478_p0599a01U　所说实际法　　非世间境界
T14n0478_p0599a02U　如是言说时　　不生惊怖心
T14n0478_p0599a03U　汝今为我说　　云何如是知
T14n0478_p0599a04U尔时童子。而说偈言
T14n0478_p0599a05U　我不顾身命　　求法无所着
T14n0478_p0599a06U　如是求菩提　　多闻应当知
T14n0478_p0599a07U　因欲堕愦闹　　世间受诸苦
T14n0478_p0599a08U　我已不贪着　　见世导师故
T14n0478_p0599a09U　此诸佛境界　　救护世间者
T14n0478_p0599a10U　今在于佛前　　身无有诸过
T14n0478_p0599a11U　虚空及我身　　二俱不可得
T14n0478_p0599a12U　若无法可得　　于法有何怖
T14n0478_p0599a13U　虚空及与佛　　二俱不可得
T14n0478_p0599a14U　若能如是忍　　于法无所畏
T14n0478_p0599a15U　虚空及与地　　自性不可得
T14n0478_p0599a16U　善思此自性　　于法无所畏
T14n0478_p0599a17U　善思虚空地　　本无当亦无
T14n0478_p0599a18U　无自性无生　　畏者无自性
T14n0478_p0599a19U　虚空无高下　　毕竟不可得
T14n0478_p0599a20U　如是知法者　　于法无所畏
T14n0478_p0599a21U尔时世尊问善思惟童子言。汝不畏也。不也
T14n0478_p0599a22U世尊。汝不惊也。不也世尊。佛告童子。善哉善
T14n0478_p0599a23U哉。汝能于此甚深法中不惊不怖。尔时世尊。
T14n0478_p0599a24U而说偈言
T14n0478_p0599a25U　若于体生畏　　其体不可得
T14n0478_p0599a26U　若如是常忍　　其人求菩提
T14n0478_p0599a27U　说于众生想　　众生不可得
T14n0478_p0599a28U　若能如是知　　安住于此乘
T14n0478_p0599a29U　若不得菩提　　不得非菩提
T14n0478_p0599b01U　更无有所得　　彼则无所畏
T14n0478_p0599b02U　若能如是知　　不住有无中
T14n0478_p0599b03U　如是汝应知　　此道是菩提
T14n0478_p0599b04U是故善思惟。菩萨欲速得阿耨多罗三藐三
T14n0478_p0599b05U菩提。欲觉知者。常想乐想净想众生想人想。
T14n0478_p0599b06U应当修学此道。能向阿耨多罗三藐三菩提。
T14n0478_p0599b07U我本行菩萨道时。亦常修学如是之行。我得
T14n0478_p0599b08U如此无上道已。不得一法名得菩提。尔时世
T14n0478_p0599b09U尊。而说偈言
T14n0478_p0599b10U　我说于常想　　常体不可得
T14n0478_p0599b11U　常无常无故　　求之不可得
T14n0478_p0599b12U　乐想众生者　　不知于乐想
T14n0478_p0599b13U　此是颠倒想　　分别生于人
T14n0478_p0599b14U　是故彼有想　　命者及以人
T14n0478_p0599b15U　若有知法者　　彼此不可得
T14n0478_p0599b16U　非道得菩提　　非道亦不得
T14n0478_p0599b17U　此是诸法性　　求法不可得
T14n0478_p0599b18U　性及于实事　　智者不分别
T14n0478_p0599b19U　汝应如是知　　此道是菩提
T14n0478_p0599b20U　不行此妙乘　　佛乘无上乘
T14n0478_p0599b21U　于此生分别　　是人不知法
T14n0478_p0599b22U　不行此妙乘　　佛乘无上乘
T14n0478_p0599b23U　若不修此行　　甚深定难证
T14n0478_p0599b24U　诸法无实事　　实事不可得
T14n0478_p0599b25U　若无实事者　　云何得有乐
T14n0478_p0599b26U　若乐若苦等　　犹如空中迹
T14n0478_p0599b27U　智者如说知　　其心得解脱
T14n0478_p0599b28U　我说有我者　　其法无实事
T14n0478_p0599b29U　以无有我故　　无有能知者
T14n0478_p0599c01U　无有知者故　　是智慧境界
T14n0478_p0599c02U　是以说命想　　毕竟不可得
T14n0478_p0599c03U　若我若命等　　自性无实事
T14n0478_p0599c04U　大智能解知　　少智则迷惑
T14n0478_p0599c05U　性及于实事　　此凡夫境界
T14n0478_p0599c06U　不知此乘中　　佛乘不思议
T14n0478_p0599c07U　甚深修多罗　　不闻不受持
T14n0478_p0599c08U　于此法门中　　无法可演说
T14n0478_p0599c09U　我不得一法　　亦无法可说
T14n0478_p0599c10U　我坐道场时　　不证一智慧
T14n0478_p0599c11U　无智亦如是　　菩提无得故
T14n0478_p0599c12U　菩提及道场　　说时不可得
T14n0478_p0599c13U　凡夫起分别　　称言佛说法
T14n0478_p0599c14U　此是微密言　　甚深佛所说
T14n0478_p0599c15U　若不闻此法　　最胜之所说
T14n0478_p0599c16U　甚深及与佛　　此是魔境界
T14n0478_p0599c17U　其人不知味　　守护一切法
T14n0478_p0599c18U　诸菩萨众等　　无不了此法
T14n0478_p0599c19U　诸佛及菩提　　二俱不可得
T14n0478_p0599c20U　如是妄言说　　称云佛说法
T14n0478_p0599c21U　如此云何有　　依止于可求
T14n0478_p0599c22U　若有智慧者　　分别甚深法
T14n0478_p0599c23U　如是信赞叹　　诸佛不思议
T14n0478_p0599c24U　是故善思惟　　当修学深法
T14n0478_p0599c25U　其法义甚深　　甚深智能觉
T14n0478_p0599c26U　如是言说此　　言说亦无得
T14n0478_p0599c27U　众生见颠倒　　此非其境界
T14n0478_p0599c28U　非唯三昧故　　能知于此义
T14n0478_p0599c29U　三昧非三昧　　于空中亦无
T14n0478_p0600a01U　此非智境界　　亦非非智境
T14n0478_p0600a02U　应觉知此际　　非是智慧境
T14n0478_p0600a03U　我昔闻此法　　行于甚深处
T14n0478_p0600a04U　众生所乐异　　信受者希有
T14n0478_p0600a05U　若不信此经　　最胜之所说
T14n0478_p0600a06U　多佛种善根　　是人乃能信
T14n0478_p0600a07U尔时世尊。复告善思惟言。童子。是故菩萨应
T14n0478_p0600a08U如是自庄严。于世间惊怖处不生惊怖。应如
T14n0478_p0600a09U是庄严。童子言。世尊。我于今者信乐受行。愚
T14n0478_p0600a10U痴之人所不能信。佛告童子。菩萨摩诃萨甚
T14n0478_p0600a11U深之行当为汝说。诸法无诤闻已不惊。一切
T14n0478_p0600a12U法断闻已不惊。诸法不断闻已不惊。一切法
T14n0478_p0600a13U有一切法无闻已不惊。一切法分别一切法
T14n0478_p0600a14U无分别闻已不惊。诸法有为诸法无为闻已
T14n0478_p0600a15U不惊。一切法有境界一切法无境界闻已不
T14n0478_p0600a16U惊。一切法欢喜一切法无欢喜闻已不惊。一
T14n0478_p0600a17U切法差别一切法无差别闻已不惊。一切法
T14n0478_p0600a18U有求一切法无求闻已不惊。一切法清凉一
T14n0478_p0600a19U切法无清凉闻已不惊。一切法明一切法无
T14n0478_p0600a20U明闻已不惊。一切法有名一切法无名闻已
T14n0478_p0600a21U不惊。一切法生一切法无生闻已不惊。一切
T14n0478_p0600a22U法有畏一切法无畏闻已不惊。一切法生一
T14n0478_p0600a23U切法灭一切法无灭闻已不惊。一切法是道
T14n0478_p0600a24U一切法非道闻已不惊。一切法般涅一切
T14n0478_p0600a25U法不般涅闻已不惊。说此法时。不生惊怖。
T14n0478_p0600a26U尔时世尊。而说偈言
T14n0478_p0600a27U　于一切法中　　自性不可得
T14n0478_p0600a28U　以无自性故　　应观其相灭
T14n0478_p0600a29U　一切法无灭　　其中亦无心
T14n0478_p0600b01U　一切法无故　　自性不可得
T14n0478_p0600b02U　一切法中诤　　其心不可得
T14n0478_p0600b03U　若法不可得　　亦无有诤者
T14n0478_p0600b04U　一切法无故　　其性无有实
T14n0478_p0600b05U　若性无实者　　其法亦无灭
T14n0478_p0600b06U　一切诸法断　　智者解不二
T14n0478_p0600b07U　此称为断者　　非显示于断
T14n0478_p0600b08U　一切法不断　　微尘不可得
T14n0478_p0600b09U　微尘及多尘　　法中不可得
T14n0478_p0600b10U　一切法无故　　言说中而现
T14n0478_p0600b11U　如彼不可得　　实有而不现
T14n0478_p0600b12U　一切法无故　　方便而有见
T14n0478_p0600b13U　若言无实者　　此则皆戏论
T14n0478_p0600b14U　一切法和合　　无诤故宣说
T14n0478_p0600b15U　求诤之自性　　毕竟无有实
T14n0478_p0600b16U　一切法无合　　无作亦无灭
T14n0478_p0600b17U　如是不可得　　远离于诸法
T14n0478_p0600b18U　一切法无得　　求始不可得
T14n0478_p0600b19U　以其无始故　　名之为实际
T14n0478_p0600b20U　一切法欢喜　　喜悦不可得
T14n0478_p0600b21U　若法不可得　　亦无有言说
T14n0478_p0600b22U　一切法无喜　　以法无二故
T14n0478_p0600b23U　自性中无实　　此是甚深相
T14n0478_p0600b24U　一性法不动　　自性中无我
T14n0478_p0600b25U　以自性无故　　求动不可得
T14n0478_p0600b26U　无动是涅　　求法不可得
T14n0478_p0600b27U　以无有法故　　故名为涅
T14n0478_p0600b28U　一切法无常　　而说第一义
T14n0478_p0600b29U　此众生言说　　名之为分别
T14n0478_p0600c01U　诸法无分别　　无常无住故
T14n0478_p0600c02U　众生不可得　　此是法中法
T14n0478_p0600c03U　一切法如幻　　其幻不可得
T14n0478_p0600c04U　以法不可得　　依行故言说
T14n0478_p0600c05U　一切法无为　　此是其自体
T14n0478_p0600c06U　以法不可得　　是故名无边
T14n0478_p0600c07U　所说之境界　　自体无境界
T14n0478_p0600c08U　凡夫虚妄取　　称言有境界
T14n0478_p0600c09U　自在说境界　　亦说无境界
T14n0478_p0600c10U　以其说境界　　应知无境界
T14n0478_p0600c11U　一切法是实　　其数不可得
T14n0478_p0600c12U　若身不可得　　是故无有异
T14n0478_p0600c13U　以其无得故　　则知有所得
T14n0478_p0600c14U　以有所得故　　则知无所得
T14n0478_p0600c15U　其中无清凉　　亦无不清凉
T14n0478_p0600c16U　无法无清凉　　此是诸法实
T14n0478_p0600c17U　诸法不可得　　不可得说此
T14n0478_p0600c18U　以诸法无故　　则知诸法有
T14n0478_p0600c19U　一切法唯名　　名亦不可得
T14n0478_p0600c20U　若法不可得　　则知有涅
T14n0478_p0600c21U　受及与非受　　于受中而说
T14n0478_p0600c22U　此中无有说　　名之以为说
T14n0478_p0600c23U　非有名为有　　于有中而说
T14n0478_p0600c24U　以起分别故　　恒堕有无中
T14n0478_p0600c25U　凡夫见幻人　　取之谓为实
T14n0478_p0600c26U　有无法平等　　智者闻不惑
T14n0478_p0600c27U　法生及无生　　二俱不可得
T14n0478_p0600c28U　以下劣凡夫　　故说有生法
T14n0478_p0600c29U　法若有生者　　是则应有灭
T14n0478_p0601a01U　生法及灭法　　此二不可得
T14n0478_p0601a02U　一切法悉空　　无法而可得
T14n0478_p0601a03U　汝应如是知　　我所说深法
T14n0478_p0601a04U　菩提无言说　　亦无有作者
T14n0478_p0601a05U　若得菩提时　　于三有明了
T14n0478_p0601a06U　若分别菩提　　不名求菩提
T14n0478_p0601a07U　行及于菩提　　无有分别相
T14n0478_p0601a08U　一切物无生　　求自性亦无
T14n0478_p0601a09U　以自性无故　　此是涅相
T14n0478_p0601a10U　毕竟无有生　　求之不可得
T14n0478_p0601a11U　以自性无故　　非灭非非灭
T14n0478_p0601a12U　若知此义者　　一切法自性
T14n0478_p0601a13U　彼无有生故　　则无有违诤
T14n0478_p0601a14U　闻说甚深法　　不生惊怖者
T14n0478_p0601a15U　应知彼众生　　佛说为菩萨
T14n0478_p0601a16U尔时善思惟童子。以偈白佛
T14n0478_p0601a17U　世尊无上师　　为我故出世
T14n0478_p0601a18U　于此法中说　　异相求唯名
T14n0478_p0601a19U　牟尼出于世　　佛生不思议
T14n0478_p0601a20U　永断诸魔网　　而现正法网
T14n0478_p0601a21U　我断生死尽　　不久至道场
T14n0478_p0601a22U　若无异想者　　以相故演说
T14n0478_p0601a23U　世尊说可求　　见已入涅
T14n0478_p0601a24U　度脱诸世间　　断绝诸疑惑
T14n0478_p0601a25U尔时世尊。告善思惟童子言。无疑惑行是菩
T14n0478_p0601a26U萨行。护念之行是菩萨行。无分别行离一切
T14n0478_p0601a27U过。以甚深行怜愍一切诸众生等是菩萨行。
T14n0478_p0601a28U善思惟。相行虚妄行是欲相。舍于欲行离诸
T14n0478_p0601a29U嗔恨。于一切众生其心平等。以心不可得故。
T14n0478_p0601b01U行大慈行以求法故。行大施行以不舍故。行
T14n0478_p0601b02U无疑行以不见他故。行无恼热行以清凉故。
T14n0478_p0601b03U行精进行无疲倦故。行三昧行心无边故。行
T14n0478_p0601b04U于智行知一切法相故。行无畏行无怯弱故。
T14n0478_p0601b05U行无障行成就如来影像胜行故。观察十方
T14n0478_p0601b06U一切世界以无滞行故。尔时世尊。而说偈
T14n0478_p0601b07U言
T14n0478_p0601b08U　说诸菩萨行　　远离诸疑惑
T14n0478_p0601b09U　行及于愚痴　　二俱不可得
T14n0478_p0601b10U　非行以为行　　是诸菩萨行
T14n0478_p0601b11U　若知此行者　　斯人行无碍
T14n0478_p0601b12U　说诸菩萨等　　护念于诸法
T14n0478_p0601b13U　以求无所得　　此是无上行
T14n0478_p0601b14U　若说我修行　　则住于颠倒
T14n0478_p0601b15U　以住颠倒故　　不能得无畏
T14n0478_p0601b16U　此是言说行　　言说不可得
T14n0478_p0601b17U　若能如是知　　行于无上乘
T14n0478_p0601b18U　大乘无上乘　　此乘无惊怖
T14n0478_p0601b19U　惊怖及不惊　　一切皆戏论
T14n0478_p0601b20U　我说一切行　　一切行皆无
T14n0478_p0601b21U　若一切行无　　是为无上行
T14n0478_p0601b22U　此行是甚深　　护念一切法
T14n0478_p0601b23U　护念及甚深　　此一切分别
T14n0478_p0601b24U　甚深及以行　　此中二俱无
T14n0478_p0601b25U　若知于此际　　不分别诸法
T14n0478_p0601b26U　无法可取着　　无法不可着
T14n0478_p0601b27U　此是诸法性　　无性而演说
T14n0478_p0601b28U　无坚无欲等　　以求故显说
T14n0478_p0601b29U　文字不可得　　此是无上句
T14n0478_p0601c01U　我以方便说　　闻者勿生怖
T14n0478_p0601c02U　以求不可得　　亦无破坏相
T14n0478_p0601c03U　此诸众生行　　理实不可得
T14n0478_p0601c04U　若能如是知　　是名善修学
T14n0478_p0601c05U　一切众生无　　故我说众生
T14n0478_p0601c06U　而众生法尔　　此道是无上
T14n0478_p0601c07U　若心若众生　　毕竟不可得
T14n0478_p0601c08U　此是第一义　　而大慈故说
T14n0478_p0601c09U　菩萨摩诃萨　　世间大施主
T14n0478_p0601c10U　以修常施故　　故名为施主
T14n0478_p0601c11U　若法不可得　　一切法皆无
T14n0478_p0601c12U　是时修施者　　菩萨无智故
T14n0478_p0601c13U　若法不可得　　于高下法中
T14n0478_p0601c14U　以不惊怖故　　名为真施主
T14n0478_p0601c15U　若佛不可得　　法则不思议
T14n0478_p0601c16U　此名真持戒　　诸法无所依
T14n0478_p0601c17U　佛境不思议　　为诸菩萨说
T14n0478_p0601c18U　愚者不觉知　　禁戒不清净
T14n0478_p0601c19U　于众生起忍　　众生不可得
T14n0478_p0601c20U　此是无上忍　　于此法中说
T14n0478_p0601c21U　若心不可得　　亦无有分别
T14n0478_p0601c22U　此是无上忍　　以法不可得
T14n0478_p0601c23U　若起疲倦时　　菩萨应远离
T14n0478_p0601c24U　如是上精进　　以名字故说
T14n0478_p0601c25U　身心直精进　　不倚于诸法
T14n0478_p0601c26U　此是上精进　　为诸菩萨说
T14n0478_p0601c27U　菩萨于法中　　若不起疲倦
T14n0478_p0601c28U　无功而精进　　勤精进无上
T14n0478_p0601c29U　于内外法中　　心性不可得
T14n0478_p0602a01U　其心善调柔　　以心无得故
T14n0478_p0602a02U　攀缘及以心　　自性无所有
T14n0478_p0602a03U　无心三摩提　　是故名三昧
T14n0478_p0602a04U　善逝为我说　　此三摩跋提
T14n0478_p0602a05U　若不离此法　　我说善调伏
T14n0478_p0602a06U　不以智慧知　　法有少自性
T14n0478_p0602a07U　自性及以法　　此二毕竟无
T14n0478_p0602a08U　不得一切法　　心识之境界
T14n0478_p0602a09U　不以智知法　　自性毕竟无
T14n0478_p0602a10U　若能如是知　　是菩萨念力
T14n0478_p0602a11U　行于第一义　　非世间境界
T14n0478_p0602a12U　一切众无实　　而为说正说
T14n0478_p0602a13U　于彼大众中　　不起众生想
T14n0478_p0602a14U　彼众生如幻　　其幻毕竟无
T14n0478_p0602a15U　闻如是说时　　不生于碍想
T14n0478_p0602a16U　若自他等法　　此二毕竟无
T14n0478_p0602a17U　闻说如是法　　不生于碍想
T14n0478_p0602a18U　内外等二法　　智者之所行
T14n0478_p0602a19U　心无高下故　　一切世间等
T14n0478_p0602a20U　一切法无碍　　犹如空中迹
T14n0478_p0602a21U　法自性亦尔　　如彼空中迹
T14n0478_p0602a22U　菩萨如是知　　名为善通达
T14n0478_p0602a23U　明了一切法　　知众生所行
T14n0478_p0602a24U　众生不可得　　求法亦复然
T14n0478_p0602a25U　智明了诸界　　其界毕竟无
T14n0478_p0602a26U　我说入此门　　行于无上道
T14n0478_p0602a27U　得如是道已　　知诸众生行
T14n0478_p0602a28U　界及于众生　　此二俱无实
T14n0478_p0602a29U　如是第一智　　知于一切法
T14n0478_p0602b01U　于内外法中　　智慧无所着
T14n0478_p0602b02U　远离无着法　　是名为实际
T14n0478_p0602b03U　此法不思议　　名为诸佛法
T14n0478_p0602b04U　彼法无所有　　无亦毕竟无
T14n0478_p0602b05U　如是修行时　　不着于此世
T14n0478_p0602b06U　此智名无滞　　名为诸佛智
T14n0478_p0602b07U　诸法不思议　　于法理无实
T14n0478_p0602b08U　以其法无故　　佛法名觉者
T14n0478_p0602b09U　诸佛及佛法　　一切皆不着
T14n0478_p0602b10U　不着于菩提　　是名诸佛智
T14n0478_p0602b11U　此乘是大乘　　摄一切法门
T14n0478_p0602b12U　度脱诸世间　　世间不可得
T14n0478_p0602b13U　一切诸世界　　所有诸众生
T14n0478_p0602b14U　菩萨为求法　　皆亲近恭敬
T14n0478_p0602b15U　深观此诸法　　佛法不思议
T14n0478_p0602b16U　以不得诸法　　是人得菩提
T14n0478_p0602b17U　菩提及以法　　一切皆无相
T14n0478_p0602b18U　如是观察者　　能尽于佛法
T14n0478_p0602b19U　如是观察时　　于世间不着
T14n0478_p0602b20U　以心不着故　　能尽于菩提
T14n0478_p0602b21U复次善思惟。诸菩萨摩诃萨。未具庄严者我
T14n0478_p0602b22U今当说。若有得闻如是法门不生惊怖。当知
T14n0478_p0602b23U是人已近道场。近佛境界住无障碍解脱之
T14n0478_p0602b24U道。观察十方心无所着则为诸佛。以大慈大
T14n0478_p0602b25U悲不共佛法。不观顶相之所覆护。闻说如是
T14n0478_p0602b26U甚深法门生信乐者。则为如来悉见悉知。于
T14n0478_p0602b27U此经中不信乐者如来悉知。若于此经生信
T14n0478_p0602b28U乐者。是佛弟子我是其师。尔时世尊。而说偈
T14n0478_p0602b29U言
T14n0478_p0602c01U　我已坐道场　　道场毕竟空
T14n0478_p0602c02U　以不得菩提　　安住于智中
T14n0478_p0602c03U　其法无障碍　　法体毕竟无
T14n0478_p0602c04U　若法毕竟无　　解脱时乃知
T14n0478_p0602c05U　于一切法中　　智慧能到佛
T14n0478_p0602c06U　一切法及智　　此是佛所说
T14n0478_p0602c07U　凡夫妄分别　　说言有无着
T14n0478_p0602c08U　诸佛不分别　　菩萨及智者
T14n0478_p0602c09U　观察诸世间　　世间毕竟无
T14n0478_p0602c10U　世间空寂故　　观智亦如是
T14n0478_p0602c11U　众生及以佛　　无有分别相
T14n0478_p0602c12U　以无分别故　　名为无上慈
T14n0478_p0602c13U　尽诸众生界　　虽为悲所触
T14n0478_p0602c14U　其悲无实事　　悲及于实事
T14n0478_p0602c15U　此凡夫境界　　如虚空尺寸
T14n0478_p0602c16U　本无当亦无　　世间亦如是
T14n0478_p0602c17U　是名无上悲　　此是无上法
T14n0478_p0602c18U　名为诸佛法　　求之不可得
T14n0478_p0602c19U　善逝之所说　　导师无上尊
T14n0478_p0602c20U　求色不可得　　如是法无色
T14n0478_p0602c21U　随世间故说　　虚空无有边
T14n0478_p0602c22U　处处不可取　　诸佛法如是
T14n0478_p0602c23U　随世间故说　　此无上智慧
T14n0478_p0602c24U　智慧不可得　　以智不可得
T14n0478_p0602c25U　彼智亦无实　　此岸若彼岸
T14n0478_p0602c26U　以相形故说　　以彼取相故
T14n0478_p0602c27U　不行甚深法　　当知此法中
T14n0478_p0602c28U　一切皆平等　　若以相说者
T14n0478_p0602c29U　则非善知识　　自众若他众
T14n0478_p0603a01U　若说有求者　　以取相说故
T14n0478_p0603a02U　彼非善知识　　若谓法为有
T14n0478_p0603a03U　除遣得无法　　童子我此法
T14n0478_p0603a04U　不作如是说　　我以知苦故
T14n0478_p0603a05U　性中无苦恼　　若如是说者
T14n0478_p0603a06U　不入于此法　　诸法本无集
T14n0478_p0603a07U　名之以为集　　若说断于集
T14n0478_p0603a08U　则远离此法　　若于此定法
T14n0478_p0603a09U　本无而分别　　于本无法中
T14n0478_p0603a10U　本来无有灭　　若以分别说
T14n0478_p0603a11U　本无今何灭　　童子汝当知
T14n0478_p0603a12U　此见非正见　　修习于道者
T14n0478_p0603a13U　以求故演说　　付嘱于求者
T14n0478_p0603a14U　于道中修学　　我说诸菩萨
T14n0478_p0603a15U　大智大名称　　于当来世中
T14n0478_p0603a16U　能解此深义　　若有持此经
T14n0478_p0603a17U　最胜之所说　　多种诸善根
T14n0478_p0603a18U　为诸众生故　　善说修多罗
T14n0478_p0603a19U　智者能受持　　是人当来世
T14n0478_p0603a20U　能护我正法　　说于此法者
T14n0478_p0603a21U　住如无分别　　如此是菩提
T14n0478_p0603a22U　菩提不可得
T14n0478_p0603a23U说此法时。善思惟童子。得无生法忍。踊跃欢
T14n0478_p0603a24U喜得未曾有。诸佛法常为诸菩萨授记[廿/别]时
T14n0478_p0603a25U现希有事。尔时世尊。从其面门放诸光明。青
T14n0478_p0603a26U黄赤白紫颇梨色。此光出已遍照无量一切
T14n0478_p0603a27U世界上至梵世。照世界已还至佛所。绕佛三
T14n0478_p0603a28U匝从佛顶入。是时大地六种震动。尔时空中
T14n0478_p0603a29U有诸天众。雨众天华沈水末香。于虚空中作
T14n0478_p0603b01U天伎乐出妙音声。尔时三千大千世界清净
T14n0478_p0603b02U庄严如郁单越。尔时阿难。从坐而起整理衣
T14n0478_p0603b03U服。恭敬合掌白佛言。世尊。何因缘故如来现
T14n0478_p0603b04U此希有之事。若无因缘如来则不现此瑞相。
T14n0478_p0603b05U尔时阿难。而说偈言
T14n0478_p0603b06U　无上导师人中尊　　无缘则不现奇变
T14n0478_p0603b07U　唯愿世尊为众说　　今此瑞相何因缘
T14n0478_p0603b08U　诸天在于虚空中　　供养最胜无上尊
T14n0478_p0603b09U　欢喜踊跃而赞叹　　善说微妙胜法门
T14n0478_p0603b10U　譬如北方郁单越　　种种妙华而庄严
T14n0478_p0603b11U　此诸光明亦如是　　照此世界皆严净
T14n0478_p0603b12U　一切诸佛法如是　　为诸菩萨授记[廿/别]
T14n0478_p0603b13U　放此妙色大光明　　遍照十方从顶入
T14n0478_p0603b14U　无上精进牟尼尊　　现此光明希有事
T14n0478_p0603b15U　如来何缘放斯光　　唯愿大悲为我说
T14n0478_p0603b16U尔时世尊即为阿难。而说偈言
T14n0478_p0603b17U　善思惟童子　　于诸如来所
T14n0478_p0603b18U　广种诸善根　　当作人中尊
T14n0478_p0603b19U佛告阿难。此善思惟童子。于当来世当得供
T14n0478_p0603b20U养无数亿佛。于诸佛所信乐恭敬。以诸供具
T14n0478_p0603b21U饮食衣服卧具汤药。供养彼佛。彼诸如来般
T14n0478_p0603b22U涅已。取佛舍利起大宝塔高百千由旬。一
T14n0478_p0603b23U切众宝以为严饰。以一切华香宝幢幡盖。
T14n0478_p0603b24U檀沈水种种末香伎乐歌颂。供养赞叹彼诸
T14n0478_p0603b25U如来。当得作佛号净月如来应正遍知明行
T14n0478_p0603b26U足善逝世间解无上士调御丈夫天人师佛世
T14n0478_p0603b27U尊。尔时世尊。而说偈言
T14n0478_p0603b28U　十方诸世界　　珍宝满其中
T14n0478_p0603b29U　以此珍宝聚　　奉施诸如来
T14n0478_p0603c01U　世间无上师　　世尊之所说
T14n0478_p0603c02U　若闻能受持　　功德多于彼
T14n0478_p0603c03U尔时慧命舍利弗。以偈白佛
T14n0478_p0603c04U　甚深胜法门　　最胜之所说
T14n0478_p0603c05U　云何名此经　　我等顶受持
T14n0478_p0603c06U　于此法门中　　不说一法无
T14n0478_p0603c07U　有亦不可得　　胜法门所说
T14n0478_p0603c08U　一切有漏法　　及以无漏法
T14n0478_p0603c09U　于此不可得　　微妙经所说
T14n0478_p0603c10U　一切有为法　　及以无为界
T14n0478_p0603c11U　二俱不可得　　于此经中说
T14n0478_p0603c12U　世尊无上师　　说于一切行
T14n0478_p0603c13U　一切不可得　　于此经中说
T14n0478_p0603c14U　佛之所说法　　于此亦不说
T14n0478_p0603c15U　所说甚微妙　　求我不可得
T14n0478_p0603c16U　十方诸世界　　世尊之所说
T14n0478_p0603c17U　世界无自体　　于此经中说
T14n0478_p0603c18U　导师无上尊　　唯愿为我说
T14n0478_p0603c19U　云何名此经　　我等当受持
T14n0478_p0603c20U　闻如是语已　　佛告舍利弗
T14n0478_p0603c21U　此经名顶王　　其顶毕竟无
T14n0478_p0603c22U　大智汝当知　　应如是受持
T14n0478_p0603c23U　若能受持此　　最胜之所说
T14n0478_p0603c24U　彼人能觉知　　诸天及世人
T14n0478_p0603c25U　佛说此法时　　众中百万人
T14n0478_p0603c26U　诸善根增长　　悉发菩提心
T14n0478_p0603c27U　以得闻此经　　甚深无上法
T14n0478_p0603c28U　此众必当得　　世间无上尊
T14n0478_p0603c29U　于甚深法中　　皆悉明了知
T14n0478_p0604a01U　此众毕当作　　受持此章句
T14n0478_p0604a02U　若能受持此　　所说顶王经
T14n0478_p0604a03U　于一切法中　　不生望心
T14n0478_p0604a04U　此中无一忍　　亦无第二忍
T14n0478_p0604a05U　若法不可得　　亦无法可说
T14n0478_p0604a06U　若有能受持　　顶王修多罗
T14n0478_p0604a07U　以观此法故　　能生于辩才
T14n0478_p0604a08U　若有智女人　　能受持此经
T14n0478_p0604a09U　能速转女身　　成就丈夫法
T14n0478_p0604a10U　以一知一切　　以此一切知
T14n0478_p0604a11U　诸法陀罗尼　　于此经中说
T14n0478_p0604a12U　言说一切法　　容受于一切
T14n0478_p0604a13U　如是说此分　　法光靡不遍
T14n0478_p0604a14U　彼彼诸世间　　种种名应知
T14n0478_p0604a15U　于处处说者　　其法不可得
T14n0478_p0604a16U　法不可攀缘　　求之不可得
T14n0478_p0604a17U　一切法如是　　总持者安乐
T14n0478_p0604a18U　若法不可得　　法中无有无
T14n0478_p0604a19U　此是诸法性　　名之为总持
T14n0478_p0604a20U　若有能持此　　所说顶王经
T14n0478_p0604a21U　持法之光明　　遍照一切处
T14n0478_p0604a22U　一切法甚深　　其法不可得
T14n0478_p0604a23U　若法不可得　　亦无所有无
T14n0478_p0604a24U　若人具智慧　　辩才无所碍
T14n0478_p0604a25U　乃能知此义　　毕竟无有实
T14n0478_p0604a26U　如阿耨达龙　　处空注大雨
T14n0478_p0604a27U　水非从外来　　不思议力尔
T14n0478_p0604a28U　若欲知诸法　　分别无所碍
T14n0478_p0604a29U　学此修多罗　　不依一切法
T14n0478_p0604b01U　于此法门中　　法无所从来
T14n0478_p0604b02U　一切法无生　　于此经中说
T14n0478_p0604b03U　譬如日光明　　光无所不至
T14n0478_p0604b04U　此经亦如是　　遍照一切法
T14n0478_p0604b05U　若辩才比丘　　应受持此经
T14n0478_p0604b06U　学此修多罗　　微妙顶王经
T14n0478_p0604b07U　速疾能得成　　不思议辩才
T14n0478_p0604b08U　修学此经已　　能利益世间
T14n0478_p0604b09U　若有于此经　　能信生随喜
T14n0478_p0604b10U　总持者难得　　以不知味故
T14n0478_p0604b11U　比丘比丘尼　　若不修行此
T14n0478_p0604b12U　行余虚妄行　　去我法甚远
T14n0478_p0604b13U　于我弟子中　　若能修行此
T14n0478_p0604b14U　能为世间眼　　一切无与等
T14n0478_p0604b15U　如忉利天王　　能覆护世间
T14n0478_p0604b16U　此经亦如是　　能为世间舍
T14n0478_p0604b17U　如住须弥顶　　见一切世间
T14n0478_p0604b18U　如是住此经　　观察一切法
T14n0478_p0604b19U　如夜火星流　　一切皆悉见
T14n0478_p0604b20U　持经者光明　　一切法中胜
T14n0478_p0604b21U　譬如日光明　　遍照一切处
T14n0478_p0604b22U　此经亦如是　　能灭一切
T14n0478_p0604b23U　如月在空中　　照已而不住
T14n0478_p0604b24U　此经亦如是　　能照十方界
T14n0478_p0604b25U　此印是法印　　一切印所印
T14n0478_p0604b26U　此印住世间　　为诸菩萨故
T14n0478_p0604b27U　如虚空中印　　本无当亦无
T14n0478_p0604b28U　虚空及与印　　二俱是分别
T14n0478_p0604b29U　如是诸佛法　　于此经中说
T14n0478_p0604c01U　诸佛不可说　　法亦复如是
T14n0478_p0604c02U　如王命将终　　国嗣付长子
T14n0478_p0604c03U　敕告群臣众　　悉以付我子
T14n0478_p0604c04U　如是圣法财　　贤圣所守护
T14n0478_p0604c05U　付阿难比丘　　为诸菩萨说
T14n0478_p0604c06U　守护持此经　　为诸菩萨故
T14n0478_p0604c07U　成就善根者　　此经入其手
T14n0478_p0604c08U　若有能受持　　演说此经者
T14n0478_p0604c09U　是人必得佛　　决定无有疑
T14n0478_p0604c10U　若人求辩才　　于法无依止
T14n0478_p0604c11U　应受持演说　　顶王胜法门
T14n0478_p0604c12U　说于世间法　　即名为菩提
T14n0478_p0604c13U　如是无差别　　通达于此经
T14n0478_p0604c14U　于一切世间　　此人无疑惑
T14n0478_p0604c15U　能受持此经　　亦为他人说
T14n0478_p0604c16U　闻如是经已　　觉知诸佛法
T14n0478_p0604c17U　以此甚深法　　利益诸众生
T14n0478_p0604c18U　佛说此经时　　诸佛皆称赞
T14n0478_p0604c19U　善哉无上尊　　所说甚微妙
T14n0478_p0604c20U　建此大法幢　　法幢不思议
T14n0478_p0604c21U　能以四句偈　　为众生解说
T14n0478_p0604c22U　此不思议经　　若为他解说
T14n0478_p0604c23U　能观无量法　　法观不思议
T14n0478_p0604c24U　诸佛无上尊　　永断一切法
T14n0478_p0604c25U　皆同说此经　　不思议法门
T14n0478_p0604c26U尔时世尊说此偈已。告阿难言。若有比丘比
T14n0478_p0604c27U丘尼优婆塞优婆夷。闻是法已。受持读诵为
T14n0478_p0604c28U他解说。所得功德甚多无量不可穷尽。譬如
T14n0478_p0605a01U虚空不可穷尽。如是阿难。若人于此甚深法
T14n0478_p0605a02U门。受持读诵一四句偈为他解说其人功德
T14n0478_p0605a03U亦复如是说不可尽。尔时世尊。而说偈言
T14n0478_p0605a04U　无边甚深法　　此经说大义
T14n0478_p0605a05U　受持解说者　　应善护此经
T14n0478_p0605a06U　若以分别说　　虚空尚可穷
T14n0478_p0605a07U　于此经功德　　说之不可尽
T14n0478_p0605a08U　若受持此经　　则为已供养
T14n0478_p0605a09U　十方世界中　　一切诸世尊
T14n0478_p0605a10U　十方世界中　　所在大牟尼
T14n0478_p0605a11U　受持此经者　　则礼拜供养
T14n0478_p0605a12U　十方世界中　　十号具足尊
T14n0478_p0605a13U　若有闻此经　　则为已供养
T14n0478_p0605a14U　过去诸世尊　　及以当来佛
T14n0478_p0605a15U　十方世界中　　现在人中尊
T14n0478_p0605a16U　若有受持此　　如来所说经
T14n0478_p0605a17U　皆悉已供养　　师子牟尼尊
T14n0478_p0605a18U　以资生供养　　此是世间智
T14n0478_p0605a19U　受持此经者　　无上智慧供
T14n0478_p0605a20U　若人以珍宝　　充满十方界
T14n0478_p0605a21U　持以施诸佛　　其福德甚多
T14n0478_p0605a22U　若复于此经　　善学为人说
T14n0478_p0605a23U　此人所供养　　佛说为第一
T14n0478_p0605a24U　我所说法中　　求佛不可得
T14n0478_p0605a25U　于此不惊怖　　即是供养佛
T14n0478_p0605a26U　此第一供养　　世间所不及
T14n0478_p0605a27U　若不毁枵摺　∫嗝为供养
T14n0478_p0605a28U　诸佛及以法　　求之不可得
T14n0478_p0605a29U　此第一供养　　最胜之所说
T14n0478_p0605b01U　然灯正遍知　　以此法供养
T14n0478_p0605b02U　此第一供养　　为诸菩萨说
T14n0478_p0605b03U　我于彼世尊　　以此供养已
T14n0478_p0605b04U　然后得授记　　当来世作佛
T14n0478_p0605b05U　若欲求佛道　　为众生上首
T14n0478_p0605b06U　净修行此道　　而供养导师
T14n0478_p0605b07U　如是供养已　　得菩提不久
T14n0478_p0605b08U　应修此供养　　通达一切法
T14n0478_p0605b09U　此第一供养　　一切诸佛法
T14n0478_p0605b10U　诸导师世尊　　一切悉皆得
T14n0478_p0605b11U　得入佛境界　　佛智不思议
T14n0478_p0605b12U　能作师子吼　　我应受世供
T14n0478_p0605b13U　作师子吼已　　一切法无畏
T14n0478_p0605b14U　度无量众生　　入无漏涅
T14n0478_p0605b15U佛说此经已。善思惟童子及诸比丘僧。一切
T14n0478_p0605b16U世间天人阿修罗干闼婆等闻佛所说。皆大
T14n0478_p0605b17U欢喜信受奉行
T14n0478_p0605b18U大乘顶王经
