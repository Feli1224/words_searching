【经文资讯】大正新修大藏经 第十四册 No. 492b《阿难问事佛吉凶经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供，阎学新大德输入／沈介磐大德校对，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 492b 阿难问事佛吉凶经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Christian Wittern, Text as inputted by Mr. Yan Hsue-Hsin / proofread by Mr. Shen Jie-Pan, CBETA OCR Group
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0492bp0754c01U
T14n0492bp0754c02U
T14n0492bp0754c03U阿难问事佛吉凶经
T14n0492bp0754c04U　　　　后汉沙门安世高译
T14n0492bp0754c05U阿难白佛言。有人事佛得富贵谐偶者。有
T14n0492bp0754c06U衰耗不谐偶者。云何不等同耶。愿天中天
T14n0492bp0754c07U普为说之。佛告阿难。有人奉佛。从明师
T14n0492bp0754c08U受戒。专信不犯。精进奉行。不失所受。形
T14n0492bp0754c09U像鲜明。朝暮礼拜。恭敬然灯。净施所安。
T14n0492bp0754c10U不违道禁。斋戒不厌。心中欣欣。常为诸天
T14n0492bp0754c11U善神拥护。所向谐偶。百事增倍。为天龙
T14n0492bp0754c12U鬼神众人所敬。后必得道。是善男子善女
T14n0492bp0754c13U人。真佛弟子也。有人事佛。不值善师。不
T14n0492bp0754c14U见经教。受戒而已。示有戒名。愦塞不信。
T14n0492bp0754c15U违犯戒律。乍信乍不信。心意犹豫。亦无
T14n0492bp0754c16U经像恭恪之心。既不烧香然灯礼拜。恒怀
T14n0492bp0754c17U狐疑。嗔恚骂詈。恶口嫉贤。又不六斋。杀
T14n0492bp0754c18U生趣手。不敬佛经。持着弊箧衣服不净之
T14n0492bp0754c19U中。或着妻子床上不净之处。或持挂壁。无
T14n0492bp0754c20U有座席恭敬之心。与世间凡书无异。若疾
T14n0492bp0754c21U病者。狐疑不信。便呼巫师。卜问解奏。祠
T14n0492bp0754c22U祀邪神。天神离远。不得善护。妖魅日进。
T14n0492bp0754c23U恶鬼屯门。令之衰耗。所向不谐。或从宿
T14n0492bp0754c24U行恶道中来。现世罪人也。非佛弟子。死
T14n0492bp0754c25U当入泥犁中被拷掠治。由其罪故。现自衰
T14n0492bp0754c26U耗。后复受殃。死趣恶道。展转受痛。酷不
T14n0492bp0754c27U可言。皆由积恶其行不善。愚人盲盲。不思
T14n0492bp0754c28U宿行因缘所之。精神报应。根本从来。谓言
T14n0492bp0754c29U事佛致是衰耗。不止前世宿祚无功。怨憎
T14n0492bp0755a01U天地。责圣咎天。世人迷惑。不达乃尔。不
T14n0492bp0755a02U达之人。心怀不定。而不坚固。进退失理。
T14n0492bp0755a03U违负佛恩。而无返覆遂为三涂所见缀缚。
T14n0492bp0755a04U自作祸福。罪识之缘。种之得本。不可不
T14n0492bp0755a05U慎。十恶怨家。十善厚友。安神得道。皆从
T14n0492bp0755a06U善生。善为大铠。不畏刀兵。善为大船。可
T14n0492bp0755a07U以度水。有能守信。室内和安。福报自然。
T14n0492bp0755a08U从善至善。非神授与也。今复不信者。从
T14n0492bp0755a09U后转复剧矣。佛言。阿难。善恶追人。如影
T14n0492bp0755a10U逐形。不可得离。罪福之事。亦皆如是。勿
T14n0492bp0755a11U作狐疑自堕恶道。罪福分明。谛信不迷。所
T14n0492bp0755a12U在常安。佛语至诚。终不欺人。佛复告阿
T14n0492bp0755a13U难。佛无二言。佛世难值。经法难闻。汝宿
T14n0492bp0755a14U有福。今得侍佛。当念报恩。颁宣法教。示
T14n0492bp0755a15U现人民。为作福田。信者得植。后生无忧。
T14n0492bp0755a16U阿难受教。奉行普闻。阿难复白佛言。人
T14n0492bp0755a17U不自手杀者。不自手杀为无罪耶。佛言。阿
T14n0492bp0755a18U难教人杀生。重于自杀也。何以故。或是
T14n0492bp0755a19U奴婢愚小下人。不知罪福。或为县官所见
T14n0492bp0755a20U促逼。不自出意。虽获其罪。事意不同。轻
T14n0492bp0755a21U重有差。教人杀者。知而故犯。阴怀愚恶。
T14n0492bp0755a22U趣手害生。无有慈心。欺罔三尊。负于自
T14n0492bp0755a23U然神。伤生杌命。其罪莫大。怨对相报。世
T14n0492bp0755a24U世受殃。无有断绝。现世不安。数逢灾凶。
T14n0492bp0755a25U死入地狱。出离人形。当堕畜中。为人屠
T14n0492bp0755a26U截。三涂八难。巨亿万劫。以肉供人。未有
T14n0492bp0755a27U竟时。令身困苦。啖草饮泉今世现有是
T14n0492bp0755a28U辈畜兽。皆由前世得为人时。暴逆无道。阴
T14n0492bp0755a29U害伤生。不信致此。世世为怨。还相报偿。
T14n0492bp0755b01U神同形异。罪深如是。阿难复白佛言。世
T14n0492bp0755b02U间人及弟子。恶意向师及道德之人。其罪
T14n0492bp0755b03U云何。佛语阿难。夫为人者。当爱乐人善。
T14n0492bp0755b04U不可嫉之。人有恶意。向道德之人善师者。
T14n0492bp0755b05U是恶意向佛无异也。宁持万石弩自射身。
T14n0492bp0755b06U不可恶意向之。佛言。阿难。自射身为痛
T14n0492bp0755b07U不。阿难言。甚痛甚痛世尊。佛言。人持恶
T14n0492bp0755b08U意。向道德人。其善师者。痛剧弩射身也。为
T14n0492bp0755b09U人弟子。不可轻慢其师恶意向道德人。当
T14n0492bp0755b10U视之如佛。不可轻嫉。见善代其欢喜。人
T14n0492bp0755b11U有戒德者。感动诸天。天龙鬼神。莫不敬
T14n0492bp0755b12U尊。宁投身火中。利剑割肉。慎莫嫉妒人之
T14n0492bp0755b13U善。其罪不小。慎之慎之。阿难复白佛言。为
T14n0492bp0755b14U人师者。为可得呵遏弟子。不从道理。以有
T14n0492bp0755b15U小过。遂之成大。可无罪不。佛言。不可
T14n0492bp0755b16U不可。师弟子义。义感自然。当相讯厚。视
T14n0492bp0755b17U彼如己。黜之以理。教之以道。己所不行。
T14n0492bp0755b18U勿施于人。弘崇礼律。不使怨讼。弟子亦
T14n0492bp0755b19U尔。二义真诚。师当如师。弟子当如弟子。
T14n0492bp0755b20U勿相诽谤。含毒致怨。以小成大。还自烧
T14n0492bp0755b21U身。为人弟子。当孝顺于善师。慎莫举恶
T14n0492bp0755b22U意向师。恶意向师。是恶意向佛向法向比
T14n0492bp0755b23U丘僧向父母无异。天所不覆。地所不载。观
T14n0492bp0755b24U末世人诸恶人辈。不忠不孝。无有仁义。不
T14n0492bp0755b25U顺人道。魔世比丘四数之中。但念他恶。不
T14n0492bp0755b26U自止恶。嫉贤妒善。更相沮坏。不念行善。
T14n0492bp0755b27U强梁嫉贤。既不能为。复毁败人。断绝道
T14n0492bp0755b28U意。令不得行。贪欲务俗。多求利业。积财
T14n0492bp0755b29U自丧。厚财贱道。死堕恶趣大泥犁中饿鬼
T14n0492bp0755c01U畜生。未当有此。于世何求。念报佛恩。当
T14n0492bp0755c02U持经戒。相率以道。道不可不学。经不可不
T14n0492bp0755c03U读。善不可不行。行善布德。济神离苦。超
T14n0492bp0755c04U出生死。见贤勿慢。见善勿谤。不以小过
T14n0492bp0755c05U证入大罪。违法失理。其罪莫大。罪福有
T14n0492bp0755c06U证。可不慎耶。阿难复白佛言。末世弟子。因
T14n0492bp0755c07U缘相生。理家之事。身口之累。当云何。天
T14n0492bp0755c08U中天。佛言。阿难。有受佛禁戒。诚信奉行。
T14n0492bp0755c09U顺孝畏慎。敬归三尊。养亲尽忠。内外谨
T14n0492bp0755c10U善。心口相应。可得为世间事。不可得为世
T14n0492bp0755c11U间意。阿难言。世间事。世间意。云何耶。天
T14n0492bp0755c12U中天。佛言。为佛弟子。可得商贩营生利
T14n0492bp0755c13U业。平斗直尺。不可罔于人。施行以理。不
T14n0492bp0755c14U违神明自然之理。葬送之事。移徙姻娶。是
T14n0492bp0755c15U为世间事也。世间意者。为佛弟子。不得卜
T14n0492bp0755c16U问请祟符咒厌怪祠祀解奏。亦不得择良
T14n0492bp0755c17U日良时受佛五戒福德人也。有所施作。当
T14n0492bp0755c18U启三尊。佛之玄通。无细不知。戒德之人。
T14n0492bp0755c19U道护为强。役使诸天。天龙鬼神。无不敬
T14n0492bp0755c20U伏。戒贵则尊。无往不吉。岂有忌讳不善
T14n0492bp0755c21U者耶。道之含覆。包弘天地。不达之人。
T14n0492bp0755c22U自作挂碍。善恶之事。由人心作。祸福由
T14n0492bp0755c23U人。如影追形。响之应声。戒行之德。应之
T14n0492bp0755c24U自然。诸天所护。愿不意违。感动十方。与
T14n0492bp0755c25U天参德。功勋巍巍。众圣嗟叹。难可称量。
T14n0492bp0755c26U智士达命。没身不邪。善如佛教。可得度
T14n0492bp0755c27U世之道。阿难闻佛说。更整袈裟。头脑着
T14n0492bp0755c28U地。唯然世尊。我等有福。得值如来。普恩
T14n0492bp0755c29U慈大。愍念一切。为作福田。令得脱苦。佛
T14n0492bp0756a01U言。至真。而信者少。是世多恶。众生相诅。
T14n0492bp0756a02U甚可痛哉。若有信者。若一若两。奈何世
T14n0492bp0756a03U恶。乃弊如此。佛灭度后。经法虽存。而无
T14n0492bp0756a04U信者。渐衰灭矣。呜呼痛哉。将何恃怙。惟
T14n0492bp0756a05U愿世尊。为众黎故。未可取泥洹。阿难因
T14n0492bp0756a06U而谏颂曰
T14n0492bp0756a07U　佛为三界护　　恩广普慈大
T14n0492bp0756a08U　愿为一切故　　未可取泥洹
T14n0492bp0756a09U　值法者亦少　　盲盲不别真
T14n0492bp0756a10U　痛矣不识者　　罪深乃如是
T14n0492bp0756a11U　宿福值法者　　若一若有两
T14n0492bp0756a12U　经法稍稍替　　当复何恃怙
T14n0492bp0756a13U　佛恩非不大　　罪由众生故
T14n0492bp0756a14U　法鼓震三千　　如何不得闻
T14n0492bp0756a15U　世浊多恶人　　还自堕颠倒
T14n0492bp0756a16U　谀谄|訾圣　　邪媚毁正真
T14n0492bp0756a17U　不信世有佛　　言佛非大道
T14n0492bp0756a18U　是人是非人　　自作众罪本
T14n0492bp0756a19U　命尽往无择　　刀剑解身形
T14n0492bp0756a20U　食鬼好伐杀　　镬汤涌其中
T14n0492bp0756a21U　淫u抱铜柱　　大火相烧然
T14n0492bp0756a22U　诽谤清高士　　铁钳拔其舌
T14n0492bp0756a23U　乱酒无礼节　　迷惑失人道
T14n0492bp0756a24U　死入地狱中　　洋铜沃其口
T14n0492bp0756a25U　遭逢众厄难　　毒痛不可言
T14n0492bp0756a26U　若生还为人　　下贱贫穷中
T14n0492bp0756a27U　不杀得长寿　　无病常康强
T14n0492bp0756a28U　不盗后大富　　钱财恒自满
T14n0492bp0756a29U　不淫香清净　　身体鲜芬
T14n0492bp0756b01U　光影常奕奕　　上则为大王
T14n0492bp0756b02U　至诚不欺诈　　为众所奉承
T14n0492bp0756b03U　不醉后明了　　德慧所尊敬
T14n0492bp0756b04U　五福超法出　　天人同俦类
T14n0492bp0756b05U　所生亿万倍　　真谛甚分明
T14n0492bp0756b06U　末世诸恶人　　不信多狐疑
T14n0492bp0756b07U　愚痴不别道　　罪深更逮冥
T14n0492bp0756b08U　蔽圣毁正觉　　死入大铁城
T14n0492bp0756b09U　识神处其中　　头上戴铁轮
T14n0492bp0756b10U　求死不得死　　须臾已变形
T14n0492bp0756b11U　矛戟相毒刺　　躯体恒残截
T14n0492bp0756b12U　奈何世如是　　背正信鬼神
T14n0492bp0756b13U　解奏好卜问　　祭祀伤不仁
T14n0492bp0756b14U　死堕十八处　　经历黑绳狱
T14n0492bp0756b15U　八难为界首　　得复人身难
T14n0492bp0756b16U　若时得为人　　蛮狄无义理
T14n0492bp0756b17U　痴骏无孔窍　　跛L哑不语
T14n0492bp0756b18U　朦胧不达事　　恶恶相牵拘
T14n0492bp0756b19U　展转众徒聚　　禽兽六畜形
T14n0492bp0756b20U　为人所屠割　　剥皮视其喉
T14n0492bp0756b21U　归偿宿怨对　　以肉给还人
T14n0492bp0756b22U　无道堕恶道　　求脱甚为难
T14n0492bp0756b23U　人身既难得　　佛经难得闻
T14n0492bp0756b24U　世尊为众佑　　三界皆蒙恩
T14n0492bp0756b25U　敷动甘露法　　令人普奉行
T14n0492bp0756b26U　哀哉已得慧　　愍念群萌故
T14n0492bp0756b27U　开通示道径　　黠者即度苦
T14n0492bp0756b28U　福人在向向　　见谛学不生
T14n0492bp0756b29U　自归大护田　　植种不死地
T14n0492bp0756c01U　恩大莫过佛　　世佑转法轮
T14n0492bp0756c02U　愿使一切人　　得服甘露浆
T14n0492bp0756c03U　慧船到彼岸　　法磬引大千
T14n0492bp0756c04U　彼我无有二　　发愿无上真
T14n0492bp0756c05U阿难颂如是已。诸会大众。一时信解。皆
T14n0492bp0756c06U发无上正真之道。僧那大铠甘露之意。香
T14n0492bp0756c07U熏三千。从是得度。开示道地。为作桥梁。
T14n0492bp0756c08U国王臣民。天龙鬼神。闻经欢喜。阿难所
T14n0492bp0756c09U说。且悲且恐。稽首佛足。及礼阿难。受教
T14n0492bp0756c10U而去
T14n0492bp0756c11U阿难问事佛吉凶经
