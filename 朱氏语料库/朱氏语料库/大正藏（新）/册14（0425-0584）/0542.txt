【经文资讯】大正新修大藏经 第十四册 No. 542《佛说耶只经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，阎学新大德输入／沈介磐大德校对，北美某大德提供，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 542 佛说耶只经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as inputted by Mr. Yan Hsue-Hsin / proofread by Mr. Shen Jie-Pan, Text as provided by Anonymous, USA, CBETA OCR Group
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0542_p0829a03U
T14n0542_p0829a04U
T14n0542_p0829a05U　　No. 542
T14n0542_p0829a06U佛说耶只经
T14n0542_p0829a07U
T14n0542_p0829a08U　　　　宋居士沮渠京声译
T14n0542_p0829a09U闻如是。一时佛在迦奈国。国中有婆罗门大
T14n0542_p0829a10U富姓名耶只。本事九十六种外道。以求福佑。
T14n0542_p0829a11U闻人事佛。得富贵长寿安隐。度脱生死受福。
T14n0542_p0829a12U不入三恶道中。不更勤苦。耶只自念。我不
T14n0542_p0829a13U如舍置外道。当奉事佛。因诣佛所。以头面
T14n0542_p0829a14U着地。为佛作礼。长跪白佛言。我本愚痴。无
T14n0542_p0829a15U所识知。窃闻佛道恢弘大慈普济。佛天上
T14n0542_p0829a16U天下人中之尊。无不安隐者。我今欲舍置所
T14n0542_p0829a17U事外道归命于佛。愿佛哀我。当受教诫。佛
T14n0542_p0829a18U言。若今所言大善。熟自思之。而止恶为善
T14n0542_p0829a19U者。何忧不得安隐。耶只白佛言。今以我所
T14n0542_p0829a20U事非真故。归命于佛。当哀愍我曹去浊秽之
T14n0542_p0829a21U行。受佛清净决言。若审尔者大善。耶只便
T14n0542_p0829a22U前受五戒。一不杀生。二者不盗。三者不淫。
T14n0542_p0829a23U四者不两舌恶口妄言绮语。五不饮酒。三自
T14n0542_p0829a24U归已。起绕佛三匝。持斋七日而去。自是之
T14n0542_p0829a25U后。行到他国。见人杀生射猎。盗人财物。耶
T14n0542_p0829a26U只便欲随之。见好色女人。心意贪之。见人
T14n0542_p0829a27U是不是。便论道之。见人饮酒醉乱。便欲追
T14n0542_p0829a28U之。心不安定。更欲悔之自念。我不能事是
T14n0542_p0829a29U佛法。终当还佛五戒。即诣佛所。叩头白佛
T14n0542_p0829b01U言。我前从佛受五戒。多所禁害。不得从我
T14n0542_p0829b02U本意。今自思惟欲罢。不能事佛。佛法尊重。
T14n0542_p0829b03U非我所能奉事。当可得还五戒不。于佛意当
T14n0542_p0829b04U可尔不。佛默然不应。言未绝口中。便有自然
T14n0542_p0829b05U鬼神。持铁椎。击耶只头破之。复有鬼神。
T14n0542_p0829b06U解脱其衣。复有鬼神。以铁钩就口中。移取
T14n0542_p0829b07U其舌。有淫女鬼神。以刀深割其阴。有鬼神。
T14n0542_p0829b08U洋铜沃其口中。前后左右。皆诸鬼神。竞来
T14n0542_p0829b09U分裂其肉。如是耶只。眼目臭[口*宅]。面如土色。
T14n0542_p0829b10U自然之火烧其身。求生不得。求死不得。鬼
T14n0542_p0829b11U神持之甚急。佛见之如是哀愍念之。因问耶
T14n0542_p0829b12U只。汝今者当云何。耶只口噤不能复语。但
T14n0542_p0829b13U举手自搏。从佛求哀。佛便放威神。鬼神皆
T14n0542_p0829b14U怖而走。耶只便得稣息。更起叩头。前白佛
T14n0542_p0829b15U言。我心中有是五贼。牵我入恶罪中。出是
T14n0542_p0829b16U恶言。今受其罪。自我所为违负佛言。愿佛
T14n0542_p0829b17U哀我。佛言。自汝心口所为。当咎阿谁。耶只
T14n0542_p0829b18U白佛言。从今日以往。当自改更奉持五戒。岁
T14n0542_p0829b19U三斋月六斋。烧香然灯。供事三尊。身口意
T14n0542_p0829b20U不敢复犯。佛言如是大善。自若眼目所见。身
T14n0542_p0829b21U体所更。自作自得。作善得善。心念不善得
T14n0542_p0829b22U不善。佛者法中之师。教人去恶为善。后长
T14n0542_p0829b23U得度脱。诸天及人民。愚痴者。皆使智慧。不
T14n0542_p0829b24U更勤苦。从今已往。改更修善。莫得听心意
T14n0542_p0829b25U所为误人之本。佛说经已。耶只心意开解。
T14n0542_p0829b26U即得须陀洹道。欢喜而去。耶只归家。即敕
T14n0542_p0829b27U舍中。大小皆诣佛所受五戒。岁三斋月六斋。
T14n0542_p0829b28U耶只便舍家。剃头须被袈裟。从佛作沙门。遂
T14n0542_p0829b29U得阿罗汉道
T14n0542_p0829c01U佛说耶只经
