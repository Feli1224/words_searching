【经文资讯】大正新修大藏经 第十四册 No. 522《普达王经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 522 普达王经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0522_p0794c01U
T14n0522_p0794c02U　　No. 522
T14n0522_p0794c03U普达王经
T14n0522_p0794c04U
T14n0522_p0794c05U　　　　失译人今附西晋录
T14n0522_p0794c06U闻如是。一时众佑游于闻物国只氏之树给
T14n0522_p0794c07U孤独聚。与千二百五十比丘俱。时有夫延国
T14n0522_p0794c08U王。号名普达。典领诸国。四方贡献。王身奉
T14n0522_p0794c09U佛尊法。未尝偏[打-丁+王]。常有慈心。愍伤愚民。不
T14n0522_p0794c10U知三尊。每当斋戒。辄登高观烧香。还头面
T14n0522_p0794c11U着地。稽首为礼。国中臣民。怪王如此。自共
T14n0522_p0794c12U议言。王处万民之尊。远近敬伏。发言人从。
T14n0522_p0794c13U有何请欲。毁辱威仪。头面着地。群臣数数
T14n0522_p0794c14U共议。欲谏不敢。王敕臣下。使严当行。王即
T14n0522_p0794c15U与吏民数千人。始出宫未远。忽见一道人。王
T14n0522_p0794c16U便下车却盖。住其群从。头面着地。为道人
T14n0522_p0794c17U作礼。寻从而还。施设饭食。遂不成行。群臣
T14n0522_p0794c18U于是乃谏言。大王至尊。何宜于道路为此乞
T14n0522_p0794c19U丐道人。头面着地。天下尊贵。唯有头面加
T14n0522_p0794c20U为国主。不与他同。王便敕臣下。令求死人
T14n0522_p0794c21U头及牛马猪羊头。臣下即遍行求索。历日乃
T14n0522_p0794c22U得还。白王言。前被教求死人头及六畜头。今
T14n0522_p0794c23U悉已得。王言。于市卖之。臣下即使人卖之。
T14n0522_p0794c24U牛马猪羊头。皆已售。但当有人头未售。王
T14n0522_p0794c25U言。贱贵卖之。趣使其售。如其不售。便以丐
T14n0522_p0794c26U人。如是历日。卖既不售。丐人又无取者头
T14n0522_p0794c27U皆[月*逢]胀臭处不可近。王便大怒。语臣下言。
T14n0522_p0794c28U卿曹前谏言。人头最贵。不可毁辱。头面着
T14n0522_p0794c29U地礼道人。今使卖六畜头皆售。人头何故丐
T14n0522_p0795a01U人无取者。王即敕臣下。严驾当出。到城外
T14n0522_p0795a02U旷泽中有所问。群臣人民莫不振悚。未知王
T14n0522_p0795a03U趣。王即导从出到城外。告群臣言。卿宁识。吾
T14n0522_p0795a04U先君时。有小儿常执持盖者不。臣下对曰。实
T14n0522_p0795a05U识有之。王言。今此儿何所在。对曰。亡已久
T14n0522_p0795a06U远。乃历十七年。王言。此儿为人善恶何如。
T14n0522_p0795a07U对言。臣等常睹。其承事先王。斋戒恭肃。诚
T14n0522_p0795a08U信自守。非法不言。王告诸臣。今若见此儿
T14n0522_p0795a09U在时所着衣服。宁识之不。诸臣对曰。虽自
T14n0522_p0795a10U久远。臣故识之。王顾使边。从急还内藏。觅
T14n0522_p0795a11U取前亡儿衣来。须臾衣至。王曰。此宁是不。
T14n0522_p0795a12U臣下对曰。实是其衣。王曰。今傥见儿身为
T14n0522_p0795a13U识之不。臣下皆默。然良久对曰。臣自惧蔽
T14n0522_p0795a14U卒睹不别。王始欲说其本变。前所见道人
T14n0522_p0795a15U来到。王大欢喜。起头面着地。为道人作礼。
T14n0522_p0795a16U臣下莫不欢喜。道人就座。王叉手白言。吾
T14n0522_p0795a17U前卒于道路见道人。旋从而还。并为臣民
T14n0522_p0795a18U所见讥怪。谏言人头面最为尊贵。加为国君
T14n0522_p0795a19U万姓之主。四方归向。何所请欲。为乞丐道
T14n0522_p0795a20U人。头面作礼。吾时敕令。六畜头及与人头。
T14n0522_p0795a21U俱于市卖之。六畜头皆售。有人头无买者。丐
T14n0522_p0795a22U人又不取。而是曹所珍贵。今故严出亦欲
T14n0522_p0795a23U示其本末。有幸之愿。道人屈威。愿为此国
T14n0522_p0795a24U臣民。开导愚痴。令知真法。导现桥梁。道人
T14n0522_p0795a25U即为臣下说王本变。欲知王者。本是先王时。
T14n0522_p0795a26U执盖小儿。常随先王。斋戒一日。奉行正法。
T14n0522_p0795a27U清净守意。不犯诸恶。其后过世。魂神还生。
T14n0522_p0795a28U为王作子。今致尊贵。皆由宿行斋戒所致。臣
T14n0522_p0795a29U下大小。莫不佥然。曰吾等幸遇得睹道人。愿
T14n0522_p0795b01U遂哀愍愚朦。乞为弟子。道人告诸臣民。吾
T14n0522_p0795b02U有大师。当从受问。诸臣报言。愿闻大师何
T14n0522_p0795b03U所施行。皆尽年命。傥一亲奉受其法言。道
T14n0522_p0795b04U人告言。我师号曰。佛身能飞行。顶有圆光。
T14n0522_p0795b05U分身散体。变化万端。奇相三十二。姿好八
T14n0522_p0795b06U十章。典领天地。万有二千独步三界莫与齐
T14n0522_p0795b07U伦。门徒清洁号为沙门。其所教授度脱不唐。
T14n0522_p0795b08U臣下即启道人。佛宁可得见不。道人报言。甚
T14n0522_p0795b09U善当往启尊。臣下问道人言。佛今所在。去
T14n0522_p0795b10U是几何。道人报言乃六千余里。语言须臾顷。
T14n0522_p0795b11U道人便飞到舍卫国。具以启佛。彼国人民。甚
T14n0522_p0795b12U可愍伤。今皆诚心。愿欲见佛。唯垂大慈。开
T14n0522_p0795b13U示真道。佛则默然。呼告阿难。敕诸比丘。明
T14n0522_p0795b14U日当到夫延国。阿难宣佛教。还白佛言。明
T14n0522_p0795b15U日行仪式云何。佛言。临至当现威神到。时
T14n0522_p0795b16U佛即与诸比丘俱。未到数十里。王及群臣。皆
T14n0522_p0795b17U随道人。持华香出城迎佛。睹佛威灵。喜惧
T14n0522_p0795b18U交并。五体投地。稽首为礼迎佛上殿就座。
T14n0522_p0795b19U王前长跪叉手白佛言。劳屈世尊并及众僧。
T14n0522_p0795b20U远来到此。王及臣下恐惧不办。佛知其意。即
T14n0522_p0795b21U语阿难尔告王。莫忧不办。佛所至到。岂有
T14n0522_p0795b22U所乏。王尽心供设。手自斟酌饭食。已行澡
T14n0522_p0795b23U水。咒愿毕讫。佛笑口中五色光出。阿难正衣
T14n0522_p0795b24U服。为佛作礼。白佛言。佛不妄笑。将有所说。
T14n0522_p0795b25U佛言。欲知普达王及道人本末不。阿难言。愿
T14n0522_p0795b26U闻其事。佛言。乃昔摩诃文佛时王为大姓家
T14n0522_p0795b27U子。其父供养三尊父命子传香。时有一侍使。
T14n0522_p0795b28U意中轻之。不与其香。罪福响应故获其殃。虽
T14n0522_p0795b29U暂为驱使。奉法不忘。今得为王。典领人民。
T14n0522_p0795c01U当知是趣其所施设。慎勿不平。道人本是侍
T14n0522_p0795c02U使。时不得香。虽不得香。其意无恨。即誓言。
T14n0522_p0795c03U若我得道。当度此人福愿果合。今来度王并
T14n0522_p0795c04U及人民。王闻佛说其本末意解。即得须陀洹。
T14n0522_p0795c05U国中人民。闻经皆受五戒十善。以为常法。
T14n0522_p0795c06U是时四辈弟子。闻经欢喜。前为佛作礼而
T14n0522_p0795c07U去
T14n0522_p0795c08U普达王经
