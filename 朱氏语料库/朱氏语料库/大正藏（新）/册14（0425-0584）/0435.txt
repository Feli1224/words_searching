【经文资讯】大正新修大藏经 第十四册 No. 435《佛说灭十方冥经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 435 佛说灭十方冥经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0435_p0105b06U
T14n0435_p0105b07U
T14n0435_p0105b08U　　No. 435
T14n0435_p0105b09U佛说灭十方冥经一卷
T14n0435_p0105b10U
T14n0435_p0105b11U　　　　西晋月氏国三藏竺法护译
T14n0435_p0105b12U闻如是。一时佛游于迦维罗卫释氏精庐尼
T14n0435_p0105b13U拘类树下。与大比丘众俱。比丘千二百五十
T14n0435_p0105b14U人。诸菩萨无央数。佛以明旦着衣持钵。与
T14n0435_p0105b15U诸比丘眷属围绕入城分卫。时有释种幼少
T14n0435_p0105b16U童子。名面善悦。严驾车乘晨朝出城。遥见
T14n0435_p0105b17U世尊与诸圣众。而俱发来至于佛所。下车步
T14n0435_p0105b18U进稽首佛足。右绕三匝却住一面。时面善悦
T14n0435_p0105b19U忧戚低头。佛以预知故而问言。童子所奏。
T14n0435_p0105b20U而早出城心怀忧灼颜色惨戚。面善悦白佛
T14n0435_p0105b21U言。唯天中天。今我二亲身不安和。横为人
T14n0435_p0105b22U非人所见侵娆昼夜寤寐不得宁息。出入行
T14n0435_p0105b23U步亦见逼恼。又我之身虽处大国。遭此困厄
T14n0435_p0105b24U穷苦无赖。窃自思惟不知何计。不审当设何
T14n0435_p0105b25U等方便。假遇怨贼。或遭非人妖蛊奸邪。无
T14n0435_p0105b26U以防护。唯愿世尊。告示以法随时救济令无
T14n0435_p0105b27U娆害。佛告面善悦。谛听谛受善念持之。当
T14n0435_p0105b28U为汝说拥护之法。时释幻童子受教而听。佛
T14n0435_p0105b29U言东方去此过于八千那术佛土。有世界名
T14n0435_p0105c01U拔众尘劳。其佛号等行如来至真等正觉。今
T14n0435_p0105c02U现在说经法。人若东行先当稽首归命供养
T14n0435_p0105c03U于东方佛。则无恐惧莫敢侵娆。所欲游行有
T14n0435_p0105c04U所兴作。悉当如愿志未曾乱。如心所念辄得
T14n0435_p0105c05U成就。佛时颂曰
T14n0435_p0105c06U　先奉最正觉　　等行大圣人
T14n0435_p0105c07U　然后东向行　　尔乃无恐惧
T14n0435_p0105c08U佛告童子。南方去此过于十亿百千佛土。有
T14n0435_p0105c09U世界名消冥等要脱。其佛号初发心念离恐
T14n0435_p0105c10U畏归超首如来至真等正觉。今现在说经法。
T14n0435_p0105c11U若欲南行。当遥稽首归命彼佛尔乃发进。一
T14n0435_p0105c12U心专念意不离佛。则无恐惧不遇患难。佛时
T14n0435_p0105c13U颂曰
T14n0435_p0105c14U　已离于众想　　童子当修是
T14n0435_p0105c15U　若行至南方　　不复遇恐惧
T14n0435_p0105c16U佛告童子。西方去此如恒河沙诸佛刹土。有
T14n0435_p0105c17U世界名善选择。其佛号金刚步迹如来至真
T14n0435_p0105c18U等正觉。今现在说经法。若欲西行。先当讲
T14n0435_p0105c19U说思惟本净之法。永无所见无起无灭寂然
T14n0435_p0105c20U清净。先当稽首礼于彼佛一心归命尔乃发
T14n0435_p0105c21U进。则无恐惧不逢患难。佛时颂曰
T14n0435_p0105c22U　诸法无所生　　亦无有所灭
T14n0435_p0105c23U　晓了知此者　　则为无恐畏
T14n0435_p0105c24U佛告童子。北方去此过二万佛土。有世界名
T14n0435_p0105c25U觉辩。其佛号宝智首如来至真等正觉。今现
T14n0435_p0105c26U在说经法。若欲北行设在家居。稽首作礼归
T14n0435_p0105c27U命彼佛尔乃发进。则无恐惧不遇患难。佛时
T14n0435_p0105c28U颂曰
T14n0435_p0105c29U　若在于家中　　一切诸居业
T14n0435_p0106a01U　所有赍北行　　则无所畏惧
T14n0435_p0106a02U佛告童子。东北方去此过于百万亿佛土。有
T14n0435_p0106a03U世界名持所念。其佛号坏魔慢独步如来至
T14n0435_p0106a04U真等正觉。今现在说经法。又彼如来诣佛树
T14n0435_p0106a05U下适一心坐。化于三千大千世界诸魔官属
T14n0435_p0106a06U及诸魔天。悉劝立之于不退转。当成无上正
T14n0435_p0106a07U真之道。是为如来诣树下时之所感动。若诣
T14n0435_p0106a08U东北方。当遥稽首归命彼佛然后乃进。所在
T14n0435_p0106a09U获安则无所畏佛。时颂曰
T14n0435_p0106a10U　始从初发意　　则降伏魔兵
T14n0435_p0106a11U　心常念此佛　　寻便无恐惧
T14n0435_p0106a12U佛告童子。东南方去此过二恒河沙等佛土。
T14n0435_p0106a13U有世界名常照曜。其佛号初发心不退转轮
T14n0435_p0106a14U成首如来至真等正觉。今现在说经法。其如
T14n0435_p0106a15U来本为菩萨时。常兴众行不退转轮义。布施
T14n0435_p0106a16U持戒忍辱精进禅定不乱成就智慧。是为如
T14n0435_p0106a17U来本为菩萨时之所感动。若东南行先当稽
T14n0435_p0106a18U首五体投地一心归命。然后乃进则无恐惧。
T14n0435_p0106a19U佛时颂曰
T14n0435_p0106a20U　先五体作礼　　然后乃出家
T14n0435_p0106a21U　在欲所至到　　则不逢贼害
T14n0435_p0106a22U佛告童子。西南方去此过于八万佛土。有
T14n0435_p0106a23U世界名覆白交露。其佛号宝盖照空如来至
T14n0435_p0106a24U真等正觉。今现在说经法。若西南行。先当
T14n0435_p0106a25U稽首彼方如来。以华遥散念于无相。然后乃
T14n0435_p0106a26U进则无恐惧。佛时颂曰
T14n0435_p0106a27U　供养等正觉　　以华而奉散
T14n0435_p0106a28U　用无相之心　　则无有恐惧
T14n0435_p0106a29U佛告童子。西北方去此过六恒河沙佛之刹
T14n0435_p0106b01U土有世界名住清净。其佛号开化菩萨如来
T14n0435_p0106b02U至真等正觉。今现在说经法。其佛国土清净
T14n0435_p0106b03U无秽。亦无爱欲无有女人离于五欲。若西
T14n0435_p0106b04U北行。先礼彼佛自归悔过净修梵行。然后出
T14n0435_p0106b05U家则无恐惧。佛时颂曰
T14n0435_p0106b06U　先当修梵行　　然后出于家
T14n0435_p0106b07U　安隐不遇贼　　所在无众难
T14n0435_p0106b08U佛告童子。下方去此过九十二垓佛之刹土。
T14n0435_p0106b09U有世界名念无倒。其佛号念初发意断疑拔
T14n0435_p0106b10U欲如来至真等正觉。今现在说经法。若欲坐
T14n0435_p0106b11U时若夜卧时。念斯如来稽首自归。常以普慈
T14n0435_p0106b12U念救众生。然后坐卧则无恐惧所愿必果。佛
T14n0435_p0106b13U时颂曰
T14n0435_p0106b14U　普慈念众生　　定坐若卧眠
T14n0435_p0106b15U　于梦若寤寐　　则无有恐惧
T14n0435_p0106b16U佛告童子。上方去此过六十恒河沙等佛土。
T14n0435_p0106b17U有世界名离诸恐惧无有处所。其佛号消冥
T14n0435_p0106b18U等超王如来至真等正觉。今现在说经法。若
T14n0435_p0106b19U从坐起。常礼彼佛自归供养。常怀慈心愍于
T14n0435_p0106b20U众生。然后起行则无恐惧。在所至奏则获
T14n0435_p0106b21U吉安。用是念故常得拥护。佛时颂曰
T14n0435_p0106b22U　常怀慈等心　　愍于众生类
T14n0435_p0106b23U　用哀群生故　　则无有恐惧
T14n0435_p0106b24U佛告童子。汝当谛受此诸佛名奉持思惟怀
T14n0435_p0106b25U抱在心。所欲至到则无危难。面善悦释种童
T14n0435_p0106b26U子前白佛言。我已奉受此诸佛名。怀抱在心
T14n0435_p0106b27U思惟奉行。其事无量自立己心。我见十方无
T14n0435_p0106b28U所蔽碍。如今向者世尊所说。宣传经道及诸
T14n0435_p0106b29U佛名。皆如所闻审谛无异。时彼众会满百千
T14n0435_p0106c01U人闻佛所说。皆从坐起整服长跪而白佛言。
T14n0435_p0106c02U如来至真等正觉大慈普覆。乃为我等说此
T14n0435_p0106c03U经典。我及一切皆见诸佛。内外通彻无有阴
T14n0435_p0106c04U冥。如佛所说无有异也
T14n0435_p0106c05U于是舍利弗前白佛言。此族姓子等。得眼清
T14n0435_p0106c06U净何其速疾。睹见诸佛无所挂碍。功德之力
T14n0435_p0106c07U乃如是乎。为是诸佛威神所接。将自宿命福
T14n0435_p0106c08U勋所致耶。佛语舍利弗。是佛威神亦本功
T14n0435_p0106c09U德也。尔时佛放大光明普照十方。地即大动
T14n0435_p0106c10U天散华香。箜篌乐器不鼓自鸣。贤者阿难
T14n0435_p0106c11U即从坐起。更整衣服长跪叉手前白佛言。
T14n0435_p0106c12U于今何故。现大光明无所不照。地复大动天
T14n0435_p0106c13U散华香。佛告阿难。汝为宁见满百千人叉手
T14n0435_p0106c14U自归佛前者不。阿难对曰。已见世尊。佛言。
T14n0435_p0106c15U此百千人以是德本所兴立行。无央数劫不
T14n0435_p0106c16U归恶趣。各各更历恒河沙等世界。为转轮圣
T14n0435_p0106c17U王主四天下。一作圣王常见诸佛。而得由已
T14n0435_p0106c18U志愿如意。然后于世当得成佛。号曰立眼清
T14n0435_p0106c19U净如来至真等正觉明行成为善逝世间解无
T14n0435_p0106c20U上士道法御天人师。为佛众佑皆同一字。各
T14n0435_p0106c21U各异界而成其道。佛适授此诸族姓子决。应
T14n0435_p0106c22U时地神及虚空神。佥然举声而称扬曰。斯诸
T14n0435_p0106c23U族姓功德无量。其声乃彻于四天王忉利
T14n0435_p0106c24U天炎摩天兜术天不x乐天化自在天。乃至
T14n0435_p0106c25U魔界上通梵天。及第二十四阿迦腻吒天。悉
T14n0435_p0106c26U共歌叹难及难及至未曾有。诸佛世尊威恩
T14n0435_p0106c27U可济巍巍堂堂乃如是乎。劝发显化诸族姓
T14n0435_p0106c28U子而授其决。当成无上正真之道。慧无挂碍
T14n0435_p0106c29U普见悉达。面善悦释种童子前白佛言。今此
T14n0435_p0107a01U经典号名云何以何奉持。佛告童子。此经名
T14n0435_p0107a02U曰灭十方冥。所以者何。念十方佛一心自归。
T14n0435_p0107a03U心中坦然如冥睹明无复恐惧。是故名曰灭
T14n0435_p0107a04U十方冥。当奉持之。又复名曰如来所叹。当奉
T14n0435_p0107a05U持之。又复名曰了无相法。又复名曰空无所
T14n0435_p0107a06U有。殷勤执持。佛告童子。假使有人受此经
T14n0435_p0107a07U典。持讽诵读为他人说。具足备悉令不缺减
T14n0435_p0107a08U速成所愿。比丘比丘尼优婆塞优婆夷。受持
T14n0435_p0107a09U此经而讽诵读终无恐惧。若到县官不见侵
T14n0435_p0107a10U拄。若行贼中不见危害。若行大火中即为消
T14n0435_p0107a11U灭。若行水中终不没溺。天龙鬼神阿须轮迦
T14n0435_p0107a12U留罗真陀罗摩休勒。弊恶之神及余众鬼人
T14n0435_p0107a13U若非人无敢触者。师子虎狼猛兽熊罴无敢
T14n0435_p0107a14U近者。饿鬼魍魉及反足鬼溷边诸鬼无能娆
T14n0435_p0107a15U者。亦无所畏。若在闲居旷野树下露地独处。
T14n0435_p0107a16U则为如来之所建立而见拥护。若族姓子族
T14n0435_p0107a17U姓女。受此经典持讽诵读书着经卷者。已
T14n0435_p0107a18U曾供养过去诸佛。殖众德本所作功德欲办
T14n0435_p0107a19U尔时佛告贤者阿难。假使有人今面见佛。至
T14n0435_p0107a20U心供养衣被饮食床卧之具病瘦医药。不如
T14n0435_p0107a21U有人受持是经书讽诵读载着竹帛为他人
T14n0435_p0107a22U说。则为具足供养于佛。时天帝释与无央数
T14n0435_p0107a23U诸天俱来。各赍天华供养散佛。而白佛言。
T14n0435_p0107a24U吾当将护持此经者。四天王及上诸天。各赍
T14n0435_p0107a25U华香以供养佛。各白佛言。我当拥护族姓子
T14n0435_p0107a26U女受此经典持讽诵读为他人说若着竹帛载
T14n0435_p0107a27U持经卷者。所在游居周匝营护。令无伺求
T14n0435_p0107a28U得其便者
T14n0435_p0107a29U佛说如是。天帝释众。面善悦释种童子。及
T14n0435_p0107b01U四天王天龙鬼神阿须伦世间人。闻经欢喜
T14n0435_p0107b02U作礼而退
T14n0435_p0107b03U佛说灭十方冥经
