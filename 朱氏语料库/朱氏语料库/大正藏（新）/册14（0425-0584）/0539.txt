【经文资讯】大正新修大藏经 第十四册 No. 539《卢至长者因缘经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 539 卢至长者因缘经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0539_p0821c09U
T14n0539_p0821c10U
T14n0539_p0821c11U　　No. 539
T14n0539_p0821c12U卢至长者因缘经
T14n0539_p0821c13U
T14n0539_p0821c14U　　　　失译人今附东晋录
T14n0539_p0821c15U若着悭贪。人天所贱。是以智者应当布施。
T14n0539_p0821c16U所以者何。我昔曾闻。有大长者。名曰卢至。
T14n0539_p0821c17U其家巨富财产无量。仓库盈溢如毗沙门。由
T14n0539_p0821c18U其往昔于胜福田修布施因。故获其报。然其
T14n0539_p0821c19U施时不能至心。以是之故。虽复富有。意常
T14n0539_p0821c20U下劣。所着衣裳。垢腻不净。所可食者。杂谷
T14n0539_p0821c21U稗莠黎藿草菜。以充其饥酢浆空水。用疗
T14n0539_p0821c22U其渴。乘朽故车。编草草叶。用以为盖。于己
T14n0539_p0821c23U财物。皆生悭吝。劳神役思。勤加守护。营理
T14n0539_p0821c24U疲苦。犹如奴仆。为一切人之所嗤笑。尔时
T14n0539_p0821c25U罗[目*侯]罗。即说偈言
T14n0539_p0821c26U　所施因不同　　受果各有异
T14n0539_p0821c27U　信施志诚浓　　获报恣心意
T14n0539_p0821c28U　若不怀殷重　　徒施无净报
T14n0539_p0821c29U　卢至虽巨富　　轻贱致嗤笑
T14n0539_p0822a01U又于一时城中节会。庄严屋宅。涂饰彩画。
T14n0539_p0822a02U悬缯幡盖。琉璃装饰。处处周遍悬诸华冠。
T14n0539_p0822a03U香水洒池严众名华。窗牖门户。以华装校。
T14n0539_p0822a04U各各皆有种种伎乐歌舞嬉戏。欢娱受乐。如
T14n0539_p0822a05U诸天宫。诸门之中。皆以金瓶。盛满香水。诸
T14n0539_p0822a06U里巷中。悬缯幡盖。散众名华。香水洒地。卢
T14n0539_p0822a07U至尔时见诸人民。种种会同。戏舞尽欢。便
T14n0539_p0822a08U生念言。奴婢乞人下贱之者。皆假借衣服。食
T14n0539_p0822a09U美饮食。我今衣服璎珞财宝自足。我今何为
T14n0539_p0822a10U而不自乐。疾走归家。自取钥匙。开库藏门。
T14n0539_p0822a11U取五钱已。还闭锁门。即自思念。我今若于
T14n0539_p0822a12U家中食者。母妻眷属。不可周遍。若至他家。
T14n0539_p0822a13U或有主人及以乞者。来从我索。于是即用两
T14n0539_p0822a14U钱买糗。两钱酤酒。一钱买葱。从自家中。衣
T14n0539_p0822a15U衿裹盐。赍出城外。趣于树下。既至树下。见
T14n0539_p0822a16U有多乌。若此停止。乌来抟撮。即诣冢间。见
T14n0539_p0822a17U有诸狗。复更逃避。至空静处。酒中着盐。和
T14n0539_p0822a18U糗食葱。先不饮酒。即时大醉。既大醉已。而
T14n0539_p0822a19U作是言。举国即时大作欢乐。我今何为独不
T14n0539_p0822a20U欢乐。即便起舞扬声而歌。其歌辞曰
T14n0539_p0822a21U　纵令帝释　　今日欢乐　　尚不及我
T14n0539_p0822a22U　况毗沙门
T14n0539_p0822a23U复作是言。我今节庆际纵酒大欢乐u过毗
T14n0539_p0822a24U沙门。亦胜天帝释。释提桓因与无数天众。欲
T14n0539_p0822a25U至只桓。于其道边。见此卢至既醉且舞而
T14n0539_p0822a26U歌言。胜于帝释。帝释默念。此悭贪人。屏处
T14n0539_p0822a27U饮酒。骂辱于我。复作是念。我于今者。莫至
T14n0539_p0822a28U佛所。先恼于彼。释提桓因。即变己身。犹如
T14n0539_p0822a29U卢至。即到其家。聚集父母仆使眷属。于母
T14n0539_p0822b01U前坐。而白母言。听我爱语。我于前后。有大
T14n0539_p0822b02U悭鬼。随逐于我。所以使我惜不啖食。不与
T14n0539_p0822b03U父母及以眷属钱财宝物。皆由悭鬼。今日出
T14n0539_p0822b04U行。值一道人。与我好咒。得除悭鬼。若彼悭
T14n0539_p0822b05U鬼。设复更来。终不重能恼乱于我。然此悭
T14n0539_p0822b06U鬼。与我相似。设当来者。诸守门人。痛当打
T14n0539_p0822b07U棒。其必诈称。我是卢至。一切家人。莫信其
T14n0539_p0822b08U语。大开库藏。出诸财物。作好饮食。与其母
T14n0539_p0822b09U妻及以眷属。悉令充饱饮食已竟语守门者。
T14n0539_p0822b10U急速闭门。悭鬼傥来。待我分付璎珞遍赐衣
T14n0539_p0822b11U服作诸伎乐。然后开门。即时大开库藏。上
T14n0539_p0822b12U妙璎珞。先用与母。次者与妇。舍内男女。尽
T14n0539_p0822b13U皆遍与。其外来客。亦与璎珞及以衣食。作众
T14n0539_p0822b14U伎乐。其家眷属。众香涂身。烧黑沈水。于时
T14n0539_p0822b15U帝释。一手捉母。一手携妇。欢乐起舞。欢娱
T14n0539_p0822b16U嬉戏。不可具说。舍卫城人皆闻卢至长者悭
T14n0539_p0822b17U鬼得除。一切集会尽来观之。卢至醉醒。还
T14n0539_p0822b18U来入城。即归己家。见诸人众。充塞其门。复
T14n0539_p0822b19U闻家中歌舞之声。极大惊愕。作是思惟。将
T14n0539_p0822b20U非是王以嗔我故将诸群臣大集兵众来至我
T14n0539_p0822b21U家。欲诛于我。为是舍卫城人。因作节会。尽
T14n0539_p0822b22U入我家。为是诸天。欲增益我。来至我家。作
T14n0539_p0822b23U斯伎乐。为是家人破我库藏。而自啖食。思
T14n0539_p0822b24U惟是已。疾走冲门。高声大叫。唤其家人。时
T14n0539_p0822b25U其家人。音乐声乱。都无闻者。帝释闻唤声。
T14n0539_p0822b26U语众人言。谁打门唤。汝等且止音乐。或能
T14n0539_p0822b27U是彼悭鬼还来。人闻有鬼。即大开门。一切
T14n0539_p0822b28U走避。时彼卢至。走来入屋。见于帝释。眷属
T14n0539_p0822b29U围绕。正处中坐。母处其右。妇处其左。庄严
T14n0539_p0822c01U衣服。着好璎珞。鼓乐弦歌。饮酒庆会。容色
T14n0539_p0822c02U熙怡。罗列而坐。卢至愕然。惊问释言。汝是
T14n0539_p0822c03U谁耶。来我家中。放逸如是。释微笑言。今日
T14n0539_p0822c04U家人。自识于我。其家眷属。即问卢至。汝为
T14n0539_p0822c05U是谁。卢至答曰。我是卢至。举家尽皆同声。
T14n0539_p0822c06U指释而作是言。此是卢至。我之家主。卢至
T14n0539_p0822c07U寻复问家人言。我今是谁。家人答言。汝之
T14n0539_p0822c08U虽认似卢至鬼。卢至复言。我非是鬼。我是
T14n0539_p0822c09U卢至。汝等今者宜好观察。顾语母言。母是
T14n0539_p0822c10U我母。兄是我兄。弟是我弟。妻者是我所敬
T14n0539_p0822c11U之妻。子者是我所念之子。一切仆从。尽是
T14n0539_p0822c12U我有。复指帝释。语家人言。此是余人。颜貌
T14n0539_p0822c13U似我幻化作我。我从小来。产业积聚。钱财
T14n0539_p0822c14U库藏。是谁幻惑。散我财物。时其家人。咸皆
T14n0539_p0822c15U不信。释问母言。今我两人。极相似不。母答
T14n0539_p0822c16U言。彼鬼形貌。甚似于汝。母复语释。观汝孝
T14n0539_p0822c17U顺。奉事于我。真实知汝。我所生子。彼实是
T14n0539_p0822c18U鬼。若汝二人。俱孝顺我。我不能别。以汝孝
T14n0539_p0822c19U顺彼人悖逆。故我定知汝是我子。回语妇言。
T14n0539_p0822c20U彼是汝夫。汝今何为不相鸣捉。其妻羞赧。而
T14n0539_p0822c21U作是言。怪哉何不灭去。终不为其而作妇也。
T14n0539_p0822c22U妇语释言。大家。我今宁在尔边而死。终不
T14n0539_p0822c23U在彼鬼边而生。释语家人。尔定知我是卢至
T14n0539_p0822c24U者。何为前彼鬼使入耶。时其家人。闻此语
T14n0539_p0822c25U已。即时倒曳卢至之脚。牵挽打棒驱令出门。
T14n0539_p0822c26U到里巷中。举声大哭。唱言怪哉。我于今者。
T14n0539_p0822c27U身形面首。为异于本。何故家人。见弃如是。
T14n0539_p0822c28U复语左右。我今此身。如本身不。今我之面。
T14n0539_p0822c29U如本面不。言语行来。长短相貌。为异不异。
T14n0539_p0823a01U傍人语言。汝故如本。与先不异。复语人言。
T14n0539_p0823a02U我今是谁。将非化作他异人不。竟为字谁。我
T14n0539_p0823a03U今为在何处。复长叹曰。奇哉怪哉。我于今
T14n0539_p0823a04U者。知何所道。卢至尔时。如似颠狂。其余亲
T14n0539_p0823a05U里。非家人者。咸来慰喻。汝慎莫惧。汝是卢
T14n0539_p0823a06U至。汝于今者。在舍卫城中市上。我等是汝
T14n0539_p0823a07U亲里。故来看汝。汝好强意。当作方计以自
T14n0539_p0823a08U分明。卢至尔时闻是语已。意用小安。^泪
T14n0539_p0823a09U而言。更问余人。我为实是卢至以不。余人
T14n0539_p0823a10U答言。汝实是卢至。卢至语众人言。汝等皆
T14n0539_p0823a11U能为我证不。众人皆言。我等诸人。皆为汝
T14n0539_p0823a12U证。实是卢至。卢至答言。汝等若尔。听我广
T14n0539_p0823a13U说因缘
T14n0539_p0823a14U　谁有年少人　　与我极相似
T14n0539_p0823a15U　共我所爱妇　　同床接膝坐
T14n0539_p0823a16U　所亲家眷属　　见打驱逐出
T14n0539_p0823a17U　所亲皆爱彼　　安止我家中
T14n0539_p0823a18U　我忍饥寒苦　　积聚诸钱财
T14n0539_p0823a19U　彼今自在用　　我无一毫分
T14n0539_p0823a20U　犹如毗沙门　　自恣于衣食
T14n0539_p0823a21U　城中诸人等　　各各生疑怪
T14n0539_p0823a22U　皆作如是言　　此事当云何
T14n0539_p0823a23U　中有明智者　　而作如是言
T14n0539_p0823a24U　此间淫狡人　　形貌似卢至
T14n0539_p0823a25U　知其大悭贪　　故来恼乱之
T14n0539_p0823a26U　我等共证拔　　不宜便弃舍
T14n0539_p0823a27U尔时诸人。闻是语已。皆悉同心。咸言卢至。
T14n0539_p0823a28U汝今云何。欲何所为。卢至即时。而作是言。
T14n0539_p0823a29U汝等诸人。为我集会。明日当共至于王所。众
T14n0539_p0823b01U人咸言。明当送汝至于王所。至明日已。诸
T14n0539_p0823b02U人言曰。善哉善哉。今正是时。卢至即言。此
T14n0539_p0823b03U是大事。我于己财。不得自在。汝等若能贷
T14n0539_p0823b04U我钱财。若我得者。当偿于汝。诸人皆言。随
T14n0539_p0823b05U所须欲。当给于汝。又问欲须何物。尔时卢
T14n0539_p0823b06U至长者而言。今汝与我二张[叠*毛]来。使直四铢
T14n0539_p0823b07U金。当上于王。诸人皆笑。作是念言。卢至先
T14n0539_p0823b08U来。不曾有是。念言四铢。乃是大施。卢至尔
T14n0539_p0823b09U时。即挟二张[叠*毛]。到于王门。语通门者言。我
T14n0539_p0823b10U于今者欲有贡献。时守门人。极惊笑言。我
T14n0539_p0823b11U于三十年中。未曾闻彼来至门中有所贡献。
T14n0539_p0823b12U今日云何卒能如是。时守门者。即入白王。合
T14n0539_p0823b13U掌而言。未曾有也。卢至今者在于门中。欲
T14n0539_p0823b14U有所贡。王意沈审。不卒嗔喜。但自思惟。今
T14n0539_p0823b15U日将不因于节会有诸人等来至门中。卢至
T14n0539_p0823b16U悭吝。亦复不应来至我门。守门之人。不应
T14n0539_p0823b17U于我而作调戏。意为云何。我不能信。夫为
T14n0539_p0823b18U王者。譬如大海不逆细流。宁可计其财物多
T14n0539_p0823b19U少。王于尔时。即便听前。王作是念。而此卢
T14n0539_p0823b20U至。禀性悭吝。将不死到。卒能如是。即时卢
T14n0539_p0823b21U至。共于众人。往到王所。欲出二[叠*毛]用奉于
T14n0539_p0823b22U王。以手挽[叠*毛]。其腋急挟。挽不能得。便自回
T14n0539_p0823b23U转。尽力痛挽。方乃得出。既得出已。帝释即
T14n0539_p0823b24U化。作两束草。顾见草束。生大惭愧。即便坐
T14n0539_p0823b25U地。王见如是。即起慈愍。而语之言。纵令草
T14n0539_p0823b26U束。亦无所苦。欲有所说随汝意道。卢至悲噎
T14n0539_p0823b27U[欷而言。我见此草。羞惭之盛。不能以身陷
T14n0539_p0823b28U入于地。不知今者为有此身。为无此身。知
T14n0539_p0823b29U何所云。王闻其言。持生哀愍问傍人言。彼
T14n0539_p0823c01U今哀塞。不能得言。汝等若知其意。当代道
T14n0539_p0823c02U之。傍人答王。卢至今来。仰白王者。不知何
T14n0539_p0823c03U人形貌相似。至于其家中。诈称卢至。能使
T14n0539_p0823c04U家人生其爱着。散用财物。一切荡尽。使其
T14n0539_p0823c05U家人都不识别。驱其令出。返如路人。以是
T14n0539_p0823c06U之故。其心懊恼。不能出言。王言。若如此者
T14n0539_p0823c07U实应苦恼。何以故。自己财物。为他所用。虽
T14n0539_p0823c08U复如是。我当断理使其还得室家财物。王
T14n0539_p0823c09U复言曰。世间之人。虽形相似。然其心意。未
T14n0539_p0823c10U必一等。虽心相似。然其形体隐屏之处。有
T14n0539_p0823c11U诸密事可不相知。必有小异。汝莫愁忧。我
T14n0539_p0823c12U今为汝。当细捡校。时有一臣。名曰宿旧。即
T14n0539_p0823c13U起合掌。而白王言。善哉大王。王之智慧。慈
T14n0539_p0823c14U恻阿枉。正应如是。尔时宿旧。即说偈言
T14n0539_p0823c15U　忧苦怖畏者　　王为作救护
T14n0539_p0823c16U　贫穷困厄者　　王当作亲友
T14n0539_p0823c17U　正真修善者　　王共为法朋
T14n0539_p0823c18U　于诸恶行者　　王为作象钩
T14n0539_p0823c19U尔时卢至。五体投地。而白王言。我家密[去/廾]
T14n0539_p0823c20U(起举)财宝之处。彼终不能而得知处。我身有密
T14n0539_p0823c21U事。何必能知。唯愿大王。为我捡校。王即
T14n0539_p0823c22U遣使。往唤彼人似卢至者。语令疾来。即便
T14n0539_p0823c23U唤来。即至王所。在一面立王。形相二人。不
T14n0539_p0823c24U能分别。王谛观之。生未曾有想。年纪相貌。
T14n0539_p0823c25U形体大小。面目语笑。颜色皆同。如幻化所
T14n0539_p0823c26U作。等无有异。今此二人。在我前立。不可分
T14n0539_p0823c27U别。使我惊疑。王问唤来者言。汝为是谁。便
T14n0539_p0823c28U自慨叹而言。我今徒为此生。不如其死。我
T14n0539_p0823c29U今云何生长王国。不为王识。方问我言。而
T14n0539_p0824a01U名是谁。王小惭赧。此实卢至。语前者言。汝
T14n0539_p0824a02U今复欲何所论道。卢至答言。我是卢至。彼
T14n0539_p0824a03U非是也。王言。汝今二人。如镜中像。色貌一
T14n0539_p0824a04U种。云何可别。卢至白言。以是事故。我先归
T14n0539_p0824a05U王。若似有人。病痛苦厄。急难恐怖。悉归于
T14n0539_p0824a06U王。王言实尔。我所以受人租赋正为是事。王
T14n0539_p0824a07U小思惟。语帝释言。我欲问汝。卢至为性悭
T14n0539_p0824a08U贪。汝好惠施。其性各异。汝今云何言是卢
T14n0539_p0824a09U至。帝释答言。王今应作如是细问。实如王
T14n0539_p0824a10U言。虽尔我亲自从佛教。悭贪之者。堕饿鬼
T14n0539_p0824a11U中。百千万岁。受饥渴苦。求索脓血屎尿不
T14n0539_p0824a12U净。终不能得如毛发许。清冷河泉。变成流
T14n0539_p0824a13U火。我闻悭贪有如是过。畏怖因缘。欲舍是
T14n0539_p0824a14U恶。以是事故。即便舍悭。施心即生。王言。实
T14n0539_p0824a15U有是理。如似垢衣灰浣即净。烦恼垢心。闻
T14n0539_p0824a16U法即除。王语诸臣。如是二人。云何得知。一
T14n0539_p0824a17U是卢至。一非卢至。宿旧答言。问其家中所
T14n0539_p0824a18U有密事。若有同异。然后可知。王言。我事
T14n0539_p0824a19U猥多。不得细问。如汝所言。应如是问。即分
T14n0539_p0824a20U二人。各置异处。而便问言。汝今内外亲属。
T14n0539_p0824a21U年纪大小。头数名字。家中所有。屋舍门户。
T14n0539_p0824a22U及以财物。一切库藏。地上地中。种种诸物。
T14n0539_p0824a23U各自记之。明作书疏。时速持来。而此二人。
T14n0539_p0824a24U各持书至。一切所有。隐密之事。及以书迹。
T14n0539_p0824a25U悉皆一种。王见是事。生未曾有想。如我今
T14n0539_p0824a26U者。尽其神思。种种筹量。不能分别。此非人
T14n0539_p0824a27U事。必是非人所为。王言。还唤此二人。来到
T14n0539_p0824a28U我边。王久看已。语使人言。唤其母来。便即
T14n0539_p0824a29U唤来其母。到已向王拜敬。王合掌言。我亦
T14n0539_p0824b01U敬老。老母白言。愿王万岁。离诸怨害。修福
T14n0539_p0824b02U不倦。王敕敷座。命老母坐。王语母言。今此
T14n0539_p0824b03U二人。谁是汝子。谁非汝子。帝释密语母言。
T14n0539_p0824b04U莫复更使见苦如前。母言。子汝莫愁也。老
T14n0539_p0824b05U母敬白王言。此儿慈孝。种种供养。孝顺于
T14n0539_p0824b06U我。此是我子。彼不恭孝。常于我所。无亲爱
T14n0539_p0824b07U心。知非我子。而此二人。虽知好丑。言音相
T14n0539_p0824b08U似。我亦不能别。王复问言。我欲更问余事。
T14n0539_p0824b09U汝养此儿。自小之时。及以洗浴。颇见身上。
T14n0539_p0824b10U隐屏之处。疮瘢黑子。私密之事。记识以不。
T14n0539_p0824b11U母言有之。帝释思惟。我今所作当同老母。帝
T14n0539_p0824b12U释于时谛听母语。母语王言。我儿左胁下。
T14n0539_p0824b13U有小豆许瘢。帝释念言。假使有瘢如须弥
T14n0539_p0824b14U山。我亦能作。况复小瘢。即便化作。王即念
T14n0539_p0824b15U言。我今断事。必得决定。王言。汝等各脱左
T14n0539_p0824b16U腋。高举其臂。既举臂已。见两瘢不异。王及
T14n0539_p0824b17U群臣。大声而笑。而作是言。如此之事。未曾
T14n0539_p0824b18U闻见。能使人笑。能使人怖。能使人疑。此为
T14n0539_p0824b19U奇事。甚可怖畏。王语群臣。如此之事。非我
T14n0539_p0824b20U所了。当将此二人。往到o洹。至于佛所。必
T14n0539_p0824b21U得决了。废我此间庆会之乐。王时即说偈
T14n0539_p0824b22U言
T14n0539_p0824b23U　佛日久已出　　能救济世间
T14n0539_p0824b24U　解脱诸过恶　　干竭爱欲海
T14n0539_p0824b25U　面如盛满月　　神通具足眼
T14n0539_p0824b26U　三界悉敬养　　一切中自在
T14n0539_p0824b27U　大悲者必能　　除灭我等疑
T14n0539_p0824b28U　一切皆称赞　　此事为善哉
T14n0539_p0824b29U说是偈已。王及群臣。各自严饰天冠上服珠
T14n0539_p0824c01U玑璎珞。庄校其身。执持香华。各随王后。以
T14n0539_p0824c02U二卢至。置二象上。种种庄严。时王自乘羽
T14n0539_p0824c03U葆之车。作倡伎乐。百千万种。随从王后。往
T14n0539_p0824c04U到o洹。舍王五种天冠宝盖刀剑革屣及摩
T14n0539_p0824c05U尼珠。整其仪容。往至佛所。尔时世尊。天龙
T14n0539_p0824c06U八部四众围绕。王及大众。五体投地。为佛
T14n0539_p0824c07U作礼。起已合掌。而白佛言。我及三界。愚
T14n0539_p0824c08U所覆。不别真伪。唯佛意清净。一切众生。为
T14n0539_p0824c09U百千烦恼之所炽然。唯佛世尊。寂静除灭。一
T14n0539_p0824c10U切世间。皆为生死所缚。唯佛一人。独得解
T14n0539_p0824c11U脱。为诸众生作真亲友。一切盲冥。佛为作
T14n0539_p0824c12U眼。我等种种因缘。不能分别。如此二人。谁
T14n0539_p0824c13U是卢至。谁非卢至。将二卢至。着于佛前。一
T14n0539_p0824c14U切诸人。各默然坐。化卢至者。神色怡悦。种
T14n0539_p0824c15U种严饰。璎珞其身。默然而坐。真实卢至。颜
T14n0539_p0824c16U色憔悴。着垢腻衣。尘土坌身。极生忧苦。而
T14n0539_p0824c17U作是言。世尊大慈。救济一切。愿救济我。尔
T14n0539_p0824c18U时帝释。见其愁悴。而自微笑。波斯匿王。从
T14n0539_p0824c19U坐而起。合掌问佛言。于此事中。佛能证知。
T14n0539_p0824c20U一切众生。为烦恼所。唯佛世尊。执于慧
T14n0539_p0824c21U炬。导诸众生解脱之路。如大医王。亦如导
T14n0539_p0824c22U者。能施一切众生无畏。亦施一切众生善根
T14n0539_p0824c23U之财。摧灭结使。故名大仙。善哉世尊。愿以
T14n0539_p0824c24U智火。烧我烦恼疑网稠林。唯愿世尊。断我
T14n0539_p0824c25U等疑。今此二人。谁是谁非。尔时世尊。举相
T14n0539_p0824c26U好臂庄严之手。语帝释言。汝作何事。帝释
T14n0539_p0824c27U即灭卢至身相。还复本形。种种光明。以如
T14n0539_p0824c28U意珠。璎珞其身。合掌向佛。而说偈言
T14n0539_p0824c29U　常为悭所伏　　不肯自衣食
T14n0539_p0825a01U　以五钱酒糗　　着盐而饮之
T14n0539_p0825a02U　饮已即大醉　　戏笑而歌舞
T14n0539_p0825a03U　轻骂我诸天　　以是因缘故
T14n0539_p0825a04U　我故苦恼之
T14n0539_p0825a05U佛语帝释。一切众生。皆有过罪。宜应放舍。
T14n0539_p0825a06U尔时卢至。语帝释言。我辛苦所集。一切钱
T14n0539_p0825a07U财。汝不用我财物耶。帝释言。我不损汝
T14n0539_p0825a08U一毫财物。佛语卢至。还归汝家。看其财物。
T14n0539_p0825a09U卢至言。我所有财物。皆已用尽用还家为。
T14n0539_p0825a10U帝释言。我实不损汝财毫牦之许。卢至言。
T14n0539_p0825a11U我不信汝。正信佛语。以信佛语故。即得须陀
T14n0539_p0825a12U洹果。时天龙八部。及以四众。见闻是已。得
T14n0539_p0825a13U四道果。种三业因缘。诸天四众。闻佛所说。
T14n0539_p0825a14U欢喜而去
T14n0539_p0825a15U卢至长者因缘经
