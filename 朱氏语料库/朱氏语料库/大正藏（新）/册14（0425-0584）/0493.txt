【经文资讯】大正新修大藏经 第十四册 No. 493《佛说阿难四事经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 493 佛说阿难四事经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0493_p0756c12U
T14n0493_p0756c13U　　No. 493
T14n0493_p0756c14U佛说阿难四事经
T14n0493_p0756c15U
T14n0493_p0756c16U　　　　吴月支国居士支谦译
T14n0493_p0756c17U闻如是。一时佛在拘夷那竭国。欲灭度时。阿
T14n0493_p0756c18U难白佛言。我念天龙鬼神。帝王人民与佛
T14n0493_p0756c19U相见。闻佛教诫。无不欢喜。在志所愿。或
T14n0493_p0756c20U作沙门。得应真者。或有居家。奉行五戒。死
T14n0493_p0756c21U得上天者。今佛去世。天龙鬼神。帝王人
T14n0493_p0756c22U民。及四辈弟子。当何恃赖得福得度。将当
T14n0493_p0756c23U复从谁得之乎。佛言。善哉善哉。阿难。慈心多
T14n0493_p0756c24U愍天人杂类。无不由汝得度脱者。吾去之后。
T14n0493_p0756c25U世名五浊。人心愦愦。秽垢自乱。世多颠倒。
T14n0493_p0756c26U贱善尊恶。此实可忧。世虽然者。吾有经籍
T14n0493_p0756c27U恳恻之戒。尽心遵行。福自归身汝莫忧也。吾
T14n0493_p0756c28U虽去世。典籍续存。六度大法不持之去。行
T14n0493_p0756c29U者得度非神授与。汝等不解吾之所言耶。阿
T14n0493_p0757a01U难即白。愿重说之
T14n0493_p0757a02U佛言。大法有四。可从得福。亦可得道。与得
T14n0493_p0757a03U佛身。其福正等。阿难又言。愿佛为我解释
T14n0493_p0757a04U四事。世尊曰。当以慈心育养幼弱。见禽兽虫
T14n0493_p0757a05U蛾下贱仰人活者。常当愍念。随其所食。令
T14n0493_p0757a06U得稣息。莫得加刀杖伤绝其命。恻怆慈心。当
T14n0493_p0757a07U如慈母天龙鬼神。帝王人民。有行此慈者。
T14n0493_p0757a08U其得大福。与侍佛身功德正等。此谓一事
T14n0493_p0757a09U也。世有灾异。水旱不调。五谷不丰。人民饥
T14n0493_p0757a10U馑。不安本土。志欲叛亡。王及臣民。富有仓
T14n0493_p0757a11U谷。当惟无常。身命难保。勿爱宝谷。知爱
T14n0493_p0757a12U人命。当起悲心。出谷廪假。Q诸穷乏。以济
T14n0493_p0757a13U其命。安居本土。若意悭贪。不欲布施。当谛
T14n0493_p0757a14U计念。人初来生。魂神空来。依因二亲情
T14n0493_p0757a15U欲之气。以成己体。在母腹中。十月乃生。得
T14n0493_p0757a16U亲喜悦。可得全命。愁忿之日。即切绝之。
T14n0493_p0757a17U困极乃终。魂神不灭。复更求身。豪贵贫贱。
T14n0493_p0757a18U皆由宿行。官爵俸禄。国土珍宝。无为迷惑。以
T14n0493_p0757a19U乱高德。至其寿终。身及珍宝。故留世间。不
T14n0493_p0757a20U随己去。常当慈心练行经道。以佛明教。观
T14n0493_p0757a21U视人物。如幻如化。如梦如响。一切皆空。不
T14n0493_p0757a22U可久保。观世皆尔。此为真谛。世人愚惑。心
T14n0493_p0757a23U存颠倒。自欺自误。犹以金价。买W铜也。身
T14n0493_p0757a24U死神去。当堕三涂。谛思如此。急当布施。与
T14n0493_p0757a25U身命竞。贫穷乞丐。羸老疾病。随所当与。
T14n0493_p0757a26U莫令命绝。执心如此。十方诸佛。开士大人。
T14n0493_p0757a27U天龙鬼神。无不愍之。至于寿终。魂神所生。
T14n0493_p0757a28U辄受豪贵。身意俱安。灾害不生。具获上愿。
T14n0493_p0757a29U如佛在时。供养佛身。正等无异。此谓二事
T14n0493_p0757b01U也。国中多有盗贼。水火灾异。变生毒气。
T14n0493_p0757b02U流布疾病纵横。悉是海中龙神鬼王之所为
T14n0493_p0757b03U也。故得此毒重病忧恼。此诸鬼神龙者。皆
T14n0493_p0757b04U是世人所为。射猎屠杀鱼网。中毒死者。其魂
T14n0493_p0757b05U神或堕海中为龙。或为有力太神化生之
T14n0493_p0757b06U类。皆知宿命。忿怒宿怨。因作雾露吐恶毒
T14n0493_p0757b07U气。雨其国中。其时人民。或中毒死者。或但
T14n0493_p0757b08U得病者。有相涂污者。皆由世人所作。不仁
T14n0493_p0757b09U残杀物命。展转相怨。手自杀者。中毒即死。
T14n0493_p0757b10U助其喜者。皆更困病。或相涂污不相涂污
T14n0493_p0757b11U者。皆由食肉。有相分者。不相分者。听聪之
T14n0493_p0757b12U士。觉知杀罪追人不置。以己度彼。正等无
T14n0493_p0757b13U异。如此奉行。佛之弘道。行四等心。慈悲喜
T14n0493_p0757b14U护。福自归身。若彼杀家。以肉与己。慎莫
T14n0493_p0757b15U食之。不食之者。虽处恶世。盗贼灾变。毒气
T14n0493_p0757b16U之时。虽处其中。不相涂染其帝王人民。富
T14n0493_p0757b17U有盈谷。孤独鳏寡。衣食不充。疾病困笃。无
T14n0493_p0757b18U以自济。当给医药。糜粥消息。令其得愈。命
T14n0493_p0757b19U不横尽。当明此人宿命行恶。不信三尊。背真
T14n0493_p0757b20U向伪。悭贪所致。罪福分明。慎莫为恶。亦当
T14n0493_p0757b21U慈心。以佛经法。教训愚痴。令持经道。若活
T14n0493_p0757b22U一人。使病得愈。示之善道。令持五戒。终身
T14n0493_p0757b23U清洁。与侍佛身。其福正等。是谓三事也
T14n0493_p0757b24U世有高节。清洁无欲。沙门梵志。怀抱经典。
T14n0493_p0757b25U言辄法律。帝王臣民。心当恭肃。诣禀律
T14n0493_p0757b26U行。此曹高士。口之所陈。皆是诸佛之遗典
T14n0493_p0757b27U也。令人去恶就善。恩倍于亲。百有余分。使
T14n0493_p0757b28U人寿终不堕三涂。常当慈心恭肃向之。宁洋
T14n0493_p0757b29U铜灌口。利刀截舌。慎莫谤毁此清洁之人。
T14n0493_p0757c01U宁自断手。莫加之痛。宁自剖腹。出心烧
T14n0493_p0757c02U之。无怒此人。设使愚者见佛经道。明知去就。
T14n0493_p0757c03U由远顽之群。驰就贤者之众。讲受圣典。
T14n0493_p0757c04U以成高德。沙门梵志。无以贸买求利为身秽
T14n0493_p0757c05U垢。心清行净。犹明月珠。护持应器。劳身乞
T14n0493_p0757c06U食。供口即止。不畜遗余。或居寺舍。或处山泽
T14n0493_p0757c07U树下冢间。皆知宿命。分别真伪制作经籍。为
T14n0493_p0757c08U世桥梁。慈心多愍。坐起咒愿。帝王臣民。令
T14n0493_p0757c09U国平夷。如此高士德训。诸天龙鬼。恻心不
T14n0493_p0757c10U务世俗故。不为情欲之失所见叹述耳。国王
T14n0493_p0757c11U臣民。若有智者。当寻求之。供所当得衣食
T14n0493_p0757c12U床卧疾病医药。使其安隐。得讲经戒。敷演
T14n0493_p0757c13U训导。坐禅念定。或从得道。或死得上天。衣食
T14n0493_p0757c14U一国秽浊之人。不如尽心供养清净道士一
T14n0493_p0757c15U人。其福弘大。如佛在时供养佛身。正等无异。
T14n0493_p0757c16U此谓四事也。帝王臣民。视此辈人。天
T14n0493_p0757c17U龙鬼神。无不拥护。助之欢喜者也
T14n0493_p0757c18U佛告阿难。吾前世时。行此四事。展转受福。
T14n0493_p0757c19U自致得佛。吾以是故。重说四事。阿难。汝当
T14n0493_p0757c20U广为诸天帝王臣民说之。所作善行。自
T14n0493_p0757c21U得其福。终不唐捐。吾将灭度。四事累汝。阿
T14n0493_p0757c22U难。闻经。且悲且喜。前以头面。为佛作礼
T14n0493_p0757c23U佛说阿难四事经
