【经文资讯】大正新修大藏经 第十四册 No. 509《阿^世王授决经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 509 阿^世王授决经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0509_p0777a17U
T14n0509_p0777a18U
T14n0509_p0777a19U　　No. 509 [No. 510]
T14n0509_p0777a20U阿^世王授决经
T14n0509_p0777a21U
T14n0509_p0777a22U　　　　西晋沙门释法炬译
T14n0509_p0777a23U闻如是。一时佛在罗阅只国耆^崛山中。时
T14n0509_p0777a24U阿^世王请佛。饭食已讫佛还o洹。王与只
T14n0509_p0777a25U婆议曰。今日请佛。佛饭已竟更复所宜。只
T14n0509_p0777a26U婆言。惟多然灯也。于是王乃敕具百斛麻
T14n0509_p0777a27U油膏。从宫门至o洹精舍。时有贫穷老母。常
T14n0509_p0777a28U有至心欲供养佛而无资财。见王作此功德
T14n0509_p0777a29U乃更感激。行乞得两钱。以至麻油家买膏。膏
T14n0509_p0777b01U主曰。母人大贫穷。乞得两钱何不买食。以
T14n0509_p0777b02U自连继用此膏为。母曰。我闻佛生难值百
T14n0509_p0777b03U劫一遇。我幸逢佛世而无供养。今日见王作
T14n0509_p0777b04U大功德。巍巍无量激起我意。虽实贫穷故
T14n0509_p0777b05U欲然一灯为后世根本者也。于是膏主知其
T14n0509_p0777b06U至意。与两钱膏应得二合。特益三合凡得五
T14n0509_p0777b07U合。母则往当佛前然之。心计此膏不足半夕。
T14n0509_p0777b08U乃自誓言。若我后世得道如佛。膏当通夕光
T14n0509_p0777b09U明不消。作礼而去。王所然灯或灭或尽。虽有
T14n0509_p0777b10U人侍恒不周匝。老母所然一灯光明特朗。殊
T14n0509_p0777b11U胜诸灯通夕不灭。膏又不尽至明朝旦。母复
T14n0509_p0777b12U来前头面作礼叉手却住
T14n0509_p0777b13U佛告目连。天今已晓可灭诸灯。目连承教以
T14n0509_p0777b14U次灭诸灯。灯皆已灭。惟此母一灯三灭不
T14n0509_p0777b15U灭。便举袈裟以扇之灯光益明。乃以威神引
T14n0509_p0777b16U随蓝风以次吹灯。老母灯更盛猛。乃上照梵
T14n0509_p0777b17U天。傍照三千世界悉见其光。佛告目连。止止。
T14n0509_p0777b18U此当来佛之光明功德。非汝威神所毁灭。此
T14n0509_p0777b19U母宿命供养百八十亿佛已。从前佛受决。务
T14n0509_p0777b20U以经法教授开化人民。未暇修檀。故今贫穷
T14n0509_p0777b21U无有财宝。却后三十劫。功德成满当得作佛。
T14n0509_p0777b22U号曰须弥灯光如来至真。世界无有日月。人
T14n0509_p0777b23U民身中皆有大光。宫室众宝光明相照如忉
T14n0509_p0777b24U利天上。老母闻决欢喜。即时轻举身升虚空。
T14n0509_p0777b25U去地百八十丈。来下头面作礼而去。王闻之。
T14n0509_p0777b26U问只婆曰。我作功德巍巍如此。而佛不与我
T14n0509_p0777b27U决。此母然一灯便受决何以尔也。只婆曰。王
T14n0509_p0777b28U所作虽多心不专一。不如此母注心于佛也。
T14n0509_p0777b29U乃更往请。佛宿敕诸园监。各令晨采好华。早
T14n0509_p0777c01U送入宫至中。佛便晨出o洹徐徐缓行。随
T14n0509_p0777c02U道为人民说法。投日中至宫。有一园监持华
T14n0509_p0777c03U适出园巷。正与佛会于大道之衢。闻佛说经
T14n0509_p0777c04U一心欢喜。即以所持华悉散佛上。花皆住于
T14n0509_p0777c05U空中当佛头上。佛即授决曰。汝已供养九十
T14n0509_p0777c06U亿佛。却后百四十劫汝当为佛。号曰觉华如
T14n0509_p0777c07U来。其人欢喜。即时轻举身升虚空。来下作
T14n0509_p0777c08U礼毕。即更自念。我王为人性大严急。故宿
T14n0509_p0777c09U敕我斋戒将华当以供佛。而我悉自以上佛。
T14n0509_p0777c10U空手而往必当杀我。便径归家置空华箱于
T14n0509_p0777c11U户外。入告妇言。我朝来未食。王今当杀我
T14n0509_p0777c12U急为具食。妇闻大惶г弧Ｍ鹾喂氏嗌薄１阄
T14n0509_p0777c13U妇本末说之。妇即出。至窖下具食。天帝释
T14n0509_p0777c14U便以天华满空箱中。妇持食还。见户外箱中
T14n0509_p0777c15U华满如故光色非凡。即以告夫。夫出户视。知
T14n0509_p0777c16U是天花心大欢喜。止不复食便持华入。王适
T14n0509_p0777c17U出迎佛。道与王相逢。王见华大好世间希有。
T14n0509_p0777c18U即问监曰。我园中大有此好华乃尔。而汝前
T14n0509_p0777c19U后不送上。汝罪应死宁知之不。监曰。大王
T14n0509_p0777c20U园中无有此华。臣朝早将园华道路逢佛。不
T14n0509_p0777c21U胜欢喜。尽以上佛。即授与我决。知当杀故
T14n0509_p0777c22U过家索食。比其顷出视空箱中。复见此华。必
T14n0509_p0777c23U是天华非园所有。今我生既卑贱。为王守园。
T14n0509_p0777c24U拘制县官不得行道。一已授决。正尔而死。
T14n0509_p0777c25U必生天上。十方佛前无所拘制。可得恣意行
T14n0509_p0777c26U道。王若相杀我无所在也。王闻授决。便
T14n0509_p0777c27U生惭怖。肃然毛竖。即起作礼。长跪忏悔。佛
T14n0509_p0777c28U至宫饭食已讫。咒愿而去。王复问只婆曰。我
T14n0509_p0777c29U前请佛而老母受决。今日设福而园监受决。
T14n0509_p0778a01U我独何故初无所获。心甚于悒。当复宜作何
T14n0509_p0778a02U等功德耶。只婆曰。王虽频日设福。但用国
T14n0509_p0778a03U藏之财。使人民之力。心或贡高意或嗔恚。故
T14n0509_p0778a04U未得决。今宜割损身中自供之具。并脱璎珞
T14n0509_p0778a05U七宝珠环以作宝华。当与夫人太子并力合
T14n0509_p0778a06U掌。自就功勤一心上佛。佛照王至诚必得
T14n0509_p0778a07U决也。于是王减彻厨膳昼夜斋戒。脱身上
T14n0509_p0778a08U诸宝。合聚诸师曰前作华。王及夫人太子
T14n0509_p0778a09U皆自着手。至九十日所作悉成。敕外驾当
T14n0509_p0778a10U往上佛。傍臣白言。闻佛前到鸠夷那竭国。
T14n0509_p0778a11U已般泥洹也。王闻心大悲号。涕泪哽咽曰。我
T14n0509_p0778a12U故至心手作此华。佛虽般泥洹。我故当赍诣
T14n0509_p0778a13U耆^崛山。以上佛坐处展驰我意也。只婆曰。
T14n0509_p0778a14U佛者无身亦无泥洹。亦不常住无灭无在。惟
T14n0509_p0778a15U至心者为得见佛。佛虽在世间无至心者为
T14n0509_p0778a16U不见佛。大王至诚乃尔。佛虽般泥洹往必见
T14n0509_p0778a17U佛。便至耆^崛山中。见佛且悲且喜。垂泪
T14n0509_p0778a18U而进。头面作礼以七宝华前散佛上。华皆住
T14n0509_p0778a19U空中化成宝盖正当佛上。佛便授与王决曰。
T14n0509_p0778a20U却后八万劫劫名喜观。王当为佛。佛号净其
T14n0509_p0778a21U所部如来。刹土名华王。时人民寿四十小劫。
T14n0509_p0778a22U阿^世王太子。名旃陀和利时年八岁。见父
T14n0509_p0778a23U授决甚大欢喜。即脱身上众宝以散佛上曰。
T14n0509_p0778a24U愿净其所部作佛时。我作金轮圣王得供养
T14n0509_p0778a25U佛。佛般泥洹后我当承续为佛。其所散宝化
T14n0509_p0778a26U为交露帐正覆佛上。佛言。必如汝愿。王为
T14n0509_p0778a27U佛时必当作金轮圣王。寿终便上生兜率
T14n0509_p0778a28U天上。寿尽便下作佛。在药王刹土教授。佛
T14n0509_p0778a29U号钐础Ｈ嗣袷倜国土所有。皆如净其所部。
T14n0509_p0778b01U佛时授决适竟王及旃陀和利。前为佛作礼
T14n0509_p0778b02U便[火*霍]然不见佛所在
T14n0509_p0778b03U阿^世王授决经
