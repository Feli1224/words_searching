【经文资讯】大正新修大藏经 第十四册 No. 492a《佛说阿难问事佛吉凶经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，维习安大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 492a 佛说阿难问事佛吉凶经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0492ap0753a01U
T14n0492ap0753a02U　　No. 492
T14n0492ap0753a03U佛说阿难问事佛吉凶经
T14n0492ap0753a04U
T14n0492ap0753a05U　　　　后汉安息国三藏安世高译
T14n0492ap0753a06U阿难说。闻如是。阿难白佛言。有人事佛得
T14n0492ap0753a07U富贵谐偶者。有衰耗不得谐偶者。云何不等
T14n0492ap0753a08U耶。愿佛天中天普为说之。佛告阿难。有人
T14n0492ap0753a09U奉佛从明师。受戒不失。精进奉行所受。朝暮
T14n0492ap0753a10U礼拜恭敬燃灯斋戒不厌。心常欢欣善神拥
T14n0492ap0753a11U护所向谐偶百事增倍。为天龙鬼神众人所
T14n0492ap0753a12U敬。后必得道。是善男子善女人真佛弟子也。
T14n0492ap0753a13U有人事佛不值善师。不见经教信意不坚。亦
T14n0492ap0753a14U有戒名违犯正律。既无形像亦不烧香然明
T14n0492ap0753a15U作礼。恒怀嗔恚恶口骂詈。六斋不持杀生趣
T14n0492ap0753a16U手。不敬佛经持着杂物弊箧之中。或着妻子
T14n0492ap0753a17U床上不净之处。或持挂壁无有床坐棚阁。与
T14n0492ap0753a18U世书无异。若有疾病了不念佛。便呼巫师卜
T14n0492ap0753a19U问祠祀。请乞邪神。天神离远不得善护。妖
T14n0492ap0753a20U魅日进恶鬼屯门。令之衰耗所向不谐。现世
T14n0492ap0753a21U罪人非佛弟子。死入泥犁百毒掠治。魂神痛
T14n0492ap0753a22U酷不可得言。愚人[梦-夕+登]瞢不能自思。先行无功
T14n0492ap0753a23U还怨天地。责圣咎天迷谬乃尔。甚为愚痴遂
T14n0492ap0753a24U为三涂所见缀缚。夫人得道皆从善生。经戒
T14n0492ap0753a25U自御心身口。善为大铠不畏刀兵。善为大船
T14n0492ap0753a26U得渡河渊。有能守信室内和安。现世有庆福
T14n0492ap0753a27U追自然。行之得报非神授与。若人不信不持
T14n0492ap0753a28U经戒。后生转剧。善恶逐人如影追形。勿作狐
T14n0492ap0753a29U疑。自堕恶道。求脱良难。谛信不犯。所在常
T14n0492ap0753b01U安。佛语至诚终不欺人。佛世难值人身难获。
T14n0492ap0753b02U汝今侍佛宿福之大。当念报恩班宣法教。广
T14n0492ap0753b03U为福田行之得度。所适无忧。阿难复白佛言。
T14n0492ap0753b04U人不自手杀教人杀者。其罪云何。为无罪耶。
T14n0492ap0753b05U佛言。阿难。教人杀者重于自杀。何以故。或
T14n0492ap0753b06U是奴婢下贱之人作无杀意。或为王者县官
T14n0492ap0753b07U所见逼促。不自意出为之所使。教人杀者而
T14n0492ap0753b08U知故犯。阴谋残害复罪他人。欺罔三尊还负
T14n0492ap0753b09U自然。其罪莫大怨对相报。世世受殃未有断
T14n0492ap0753b10U绝。现世不安死入地狱。受毒痛裂。从地狱出
T14n0492ap0753b11U为畜生。屠割皮骨以肉偿人。皆由前世残杀
T14n0492ap0753b12U暴逆克贼众生阴谋怀害。无有慈心。见人杀
T14n0492ap0753b13U者代其欢喜。以用快意过于自杀。罪深如是
T14n0492ap0753b14U阿难复白佛言。世间人及佛弟子。轻易其师
T14n0492ap0753b15U恶意向师并道德人者。其罪云何。佛言。阿难。
T14n0492ap0753b16U夫为人者当爱乐人德。欣乐人善不可嫉之。
T14n0492ap0753b17U恶意向师道德人者。是恶意向佛无异也。宁
T14n0492ap0753b18U持万石弩还自射身。为痛不。阿难言。甚痛甚
T14n0492ap0753b19U痛世尊。佛言。人持恶意向道德人与其师者。
T14n0492ap0753b20U痛剧弩射身也。为人弟子不可轻慢其师恶
T14n0492ap0753b21U意向道德之人。道德之人当视之如佛。不可
T14n0492ap0753b22U嫉谤。人有戒德者。感动诸天龙鬼神。莫不敬
T14n0492ap0753b23U尊。宁身投火中利刀割肉。慎勿得嫉谤是善
T14n0492ap0753b24U之人其罪不小。慎之慎之
T14n0492ap0753b25U阿难复白佛言。师者为可得呵喝弟子。以小
T14n0492ap0753b26U罪成大。得无罪耶。佛言。不可不可。师弟之义
T14n0492ap0753b27U义感自然。当相信厚视彼若己。己所不行勿
T14n0492ap0753b28U施于人。弘崇礼律训之以道。和顺忠节不相
T14n0492ap0753b29U怨讼。弟子与师二义真诚。师当如师。弟子
T14n0492ap0753c01U当如弟子。勿相诽谤慎莫含毒。小怨成大还
T14n0492ap0753c02U自烧身。观世恶人魔比丘辈。师不如师。弟
T14n0492ap0753c03U子非如弟子。但共为恶不念行道。沮坏善者
T14n0492ap0753c04U贪慕俗业。不计无常积财自丧。死堕恶趣饿
T14n0492ap0753c05U鬼畜生。未尝有是相视若牛。于世何求念报
T14n0492ap0753c06U佛恩。当持经戒相率以道。道不可不学。经
T14n0492ap0753c07U不可不读。善不可不行。行善布德济神离苦。
T14n0492ap0753c08U超出生死。见贤勿慢见善勿谤。不以小过证
T14n0492ap0753c09U人大罪。违法失理其罪莫大。罪福有证可畏
T14n0492ap0753c10U可畏。阿难复白佛言。末世弟子生是魔界。多
T14n0492ap0753c11U有因缘。有居家之求身口之累。云何行之。佛
T14n0492ap0753c12U言。为佛弟子。虽有因缘持戒勿犯。诚信畏
T14n0492ap0753c13U慎敬归三尊。孝事二亲内外谨善。不念诳[佞-二+E]
T14n0492ap0753c14U心口相应。善权方便进退知时。可得作世
T14n0492ap0753c15U间事。不得为世间意。阿难白佛。何谓世间
T14n0492ap0753c16U事。何谓世间意。佛言。为佛弟子。可得估贩
T14n0492ap0753c17U利业平斗秤尺施行以理。不得阿枉巧欺以
T14n0492ap0753c18U侵于人。葬送移徙婚姻嫁娶。是为世间事也。
T14n0492ap0753c19U世间意者。为佛弟子。不得卜问请符咒魇怪
T14n0492ap0753c20U祠祀。解奏畏忌不吉。受佛五戒者。是福德
T14n0492ap0753c21U之人无所畏避。有所施行当启三尊。无往不
T14n0492ap0753c22U吉。戒德之人道护为强。诸天龙鬼神无不敬
T14n0492ap0753c23U伏。戒贵则尊所往常安不达之者自作鄣碍。
T14n0492ap0753c24U善恶由心祸福由人。如影追形如响随声。天
T14n0492ap0753c25U无不覆地无不载。戒行之德福应自然。天神
T14n0492ap0753c26U拥护感动十方。与天参德功勋巍巍。众圣嗟
T14n0492ap0753c27U叹难可称量。智士达命没身不邪。善知佛
T14n0492ap0753c28U教可得度世之道。阿难闻佛所说。便整袈裟
T14n0492ap0753c29U头脑着地。唯然世尊。我等有福。得近如来
T14n0492ap0754a01U耳餐法味。普恩慈大愍念一切。为兴福田令
T14n0492ap0754a02U得脱苦。佛语至诚而信者少。是世多恶众生
T14n0492ap0754a03U相诅。多信鬼神背正向邪。天堂皆空地狱塞
T14n0492ap0754a04U满。甚可痛哉。若有信者或一若两。奈何世
T14n0492ap0754a05U凋乃当如此。佛灭度后经法独存。少有行者
T14n0492ap0754a06U人民转伪。渐销沦替将衰灭矣。呜呼痛哉复
T14n0492ap0754a07U何恃怙。唯愿世尊。为诸晚学。留神显化未
T14n0492ap0754a08U可般泥洹。阿难因进颂曰
T14n0492ap0754a09U　佛为三界护　　恩广普慈大
T14n0492ap0754a10U　愿为晚学类　　未可取泥洹
T14n0492ap0754a11U　痛矣未达者　　瞢瞢不别真
T14n0492ap0754a12U　法鼓震三千　　云何不得闻
T14n0492ap0754a13U　世浊诸恶人　　自还堕颠倒
T14n0492ap0754a14U　不信世有佛　　自作众罪本
T14n0492ap0754a15U　命尽往地狱　　刀剑解其身
T14n0492ap0754a16U　祠祀好杀生　　镬汤涌其中
T14n0492ap0754a17U　淫u抱铜柱　　大火相烧然
T14n0492ap0754a18U　诽谤清高士　　铁钩拔其舌
T14n0492ap0754a19U　乱酒无礼节　　洋铜沃其口
T14n0492ap0754a20U　若生还作人　　痴I无义方
T14n0492ap0754a21U　不杀得长寿　　无病常康强
T14n0492ap0754a22U　不盗后大富　　钱财恒自饶
T14n0492ap0754a23U　不淫香净洁　　身体鲜芬
T14n0492ap0754a24U　至诚不欺诈　　为人所信承
T14n0492ap0754a25U　不醉得聪明　　众人所尊敬
T14n0492ap0754a26U　五福超法出　　天人同俦类
T14n0492ap0754a27U　所生亿万倍　　真谛甚分明
T14n0492ap0754a28U　痴愚不别道　　蔽圣毁正觉
T14n0492ap0754a29U　死入无择狱　　头上戴铁轮
T14n0492ap0754b01U　求死不得死　　须臾已变形
T14n0492ap0754b02U　矛戟相贯刺　　躯体相残截
T14n0492ap0754b03U　洳淮锸隆　《穸裣嗲＞
T14n0492ap0754b04U　展转众徒趣　　禽兽六畜形
T14n0492ap0754b05U　为人所屠割　　以肉偿宿怨
T14n0492ap0754b06U　无道堕恶道　　求脱甚为难
T14n0492ap0754b07U　人身既难得　　佛法难得闻
T14n0492ap0754b08U　世尊为众佑　　安住之特尊
T14n0492ap0754b09U　敷遗甘露法　　晚学普奉行
T14n0492ap0754b10U　哀我现深慧　　愍念群生故
T14n0492ap0754b11U　开悟示道地　　行者得度脱
T14n0492ap0754b12U　福人在向向　　见谛乐不生
T14n0492ap0754b13U　自归安仁圣　　殖种不死路
T14n0492ap0754b14U　恩慈无过佛　　神妙现威光
T14n0492ap0754b15U　愿使一切人　　得服甘露浆
T14n0492ap0754b16U　慧船到彼岸　　法磬倡三千
T14n0492ap0754b17U　彼我无我想　　众佑转法轮
T14n0492ap0754b18U　我等蒙嘉庆　　得舍十二缘
T14n0492ap0754b19U　欢喜稽首拜　　自归最无上
T14n0492ap0754b20U阿难稽首颂已。诸会大众得不回还。心意开
T14n0492ap0754b21U解。僧那大铠志无上道。甘露之音香熏十方。
T14n0492ap0754b22U示现道地为作桥梁。国王臣民天龙鬼神。闻
T14n0492ap0754b23U佛所说。阿难所颂。且悲且感。且叹且喜。稽
T14n0492ap0754b24U首佛足及礼阿难。受教而去
T14n0492ap0754b25U佛说阿难问事佛吉凶经
