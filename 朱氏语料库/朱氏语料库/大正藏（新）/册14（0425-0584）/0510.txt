【经文资讯】大正新修大藏经 第十四册 No. 510《采花违王上佛授决号妙花经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，阎学新大德输入／Gamblers 大德初校／沈介磐大德二校，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 14, No. 510 采花违王上佛授决号妙花经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as inputted by Mr. Yan Hsue-Hsin / proofread by Mr. Gamblers / second proofread by Mr. Shen Jie-Pan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T14n0510_p0778b04U
T14n0510_p0778b05U
T14n0510_p0778b06U　　No. 510 [No. 509]
T14n0510_p0778b07U采花违王上佛授决号妙花经
T14n0510_p0778b08U
T14n0510_p0778b09U　　　　东晋天竺三藏竺昙无兰译
T14n0510_p0778b10U昔者世尊。游罗阅只说经散慧。初语亦善中
T14n0510_p0778b11U语亦善竟语亦善其义微妙。净修梵行。所讲
T14n0510_p0778b12U广普。时王便给使数十余人。常采好花以给
T14n0510_p0778b13U王家。后宫贵人榕大小。一日俱出城外采
T14n0510_p0778b14U华。欲还入城路迳遇佛。遥见世尊相好威
T14n0510_p0778b15U光巍巍无量。犹星中月。若日初出照于天下。
T14n0510_p0778b16U与圣众俱弟子菩萨前后围绕。往诣佛所稽
T14n0510_p0778b17U首为礼。心自念言。人命难保。佛世难遇。经
T14n0510_p0778b18U法难值。今遭大圣。犹病者得良医。身既贫
T14n0510_p0778b19U贱加属县官。羁役之患恒不自从。国王严
T14n0510_p0778b20U急。主给采花常以早进。设失时节或能见诛。
T14n0510_p0778b21U日不再中。圣众难遇亿世时有。宁弃身命。以
T14n0510_p0778b22U花上佛并散圣众。因受经戒听省深法无穷
T14n0510_p0778b23U之慧。我于无数劫。为人所害不可称载。未
T14n0510_p0778b24U曾为法而惜身命。今供世尊三宝之业。纵使
T14n0510_p0778b25U见害。不堕苦痛必生安处。便以华散佛及圣
T14n0510_p0778b26U众上。却自归命一心重礼。佛知其念发大道
T14n0510_p0778b27U意。甚慈愍之。具为散讲大乘之法六度无极
T14n0510_p0778b28U四等四恩三脱菩萨时。诸采华人皆发无
T14n0510_p0778b29U上正真道意心解佛慧。至不退转无所从生。
T14n0510_p0778c01U佛即授决后当得佛。号曰妙华如来至真等
T14n0510_p0778c02U正觉明行成为善逝世间解无上士道法御天
T14n0510_p0778c03U人师号佛世尊。其边人闻莫不怡悦。启受大
T14n0510_p0778c04U法供奉三宝。时采华夫供养受决。稽首佛
T14n0510_p0778c05U足还归家中。与家二亲妻子辞别。我今命尽
T14n0510_p0778c06U为王见杀。父母愕然问何罪咎。诸子答曰。为
T14n0510_p0778c07U王所使行采诸华。中遥见佛以华贡上。王
T14n0510_p0778c08U大严急既违失时。复无有华必见危命。故辞
T14n0510_p0778c09U别耳。二亲闻之益以愁戚。当奈之何。发箧
T14n0510_p0778c10U视之满中好华须曼杂香。香薰郁郁远彻四
T14n0510_p0778c11U面。父母告曰。可以进王。诸子各曰。众人见
T14n0510_p0778c12U之必传至王。又复违时恐不得安。时王大嗔。
T14n0510_p0778c13U见不时来复散众华。遣边大臣多将人兵收
T14n0510_p0778c14U取将来。则受王教反缚入宫。罪当弃市。诸
T14n0510_p0778c15U人不恐面色不变。王怪问之。汝等罪过命在
T14n0510_p0778c16U不测。缚来当杀。何故不面色不改。即白
T14n0510_p0778c17U王曰。人生有死物成有败。我从无数劫每以
T14n0510_p0778c18U非法不惜身命。朝早采华值遇世尊。以华供
T14n0510_p0778c19U上稽首归命。尔时以知违令当死。宁以有
T14n0510_p0778c20U德而死。不以无德而存。还视华箧续满如故。
T14n0510_p0778c21U皆是如来恩仁所覆。王甚怪之心不信然。故
T14n0510_p0778c22U往诣佛稽首足下。却坐一面叉手问佛。有是
T14n0510_p0778c23U意不。佛言然王。此人至心欲度十方不惜身
T14n0510_p0778c24U命。故取众华以散上佛。意无想报以得受决。
T14n0510_p0778c25U将来成佛号曰妙华至真等正觉。用发大意
T14n0510_p0778c26U受决之故。慈心之香华满箧器莫不闻知。王
T14n0510_p0778c27U大欢喜。疾解众缚悔过自责。愚意不及系缚
T14n0510_p0778c28U菩萨。惟原其罪。佛言。善哉善哉。能自改者
T14n0510_p0778c29U与无过同。佛说如是。王及臣民莫不悦豫。作
T14n0510_p0779a01U礼而去。
T14n0510_p0779a02U采华违王上佛授决号妙花经
