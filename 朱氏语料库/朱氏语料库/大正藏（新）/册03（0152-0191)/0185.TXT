湖羲`璃:0185_001.txt
 
【经文资讯】大正新修大藏经 第三册 No. 185《太子瑞应本起经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 3, No. 185 太子瑞应本起经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T03n0185_p0472c01┃
T03n0185_p0472c02┃　　No. 185
T03n0185_p0472c03┃佛说太子瑞应本起经卷上
T03n0185_p0472c04┃
T03n0185_p0472c05┃　　　　吴月支优婆塞支谦译
T03n0185_p0472c06┃佛言。吾自念宿命。无数劫时。本为凡夫。
T03n0185_p0472c07┃初求佛道已来。精神受形。周遍五道。一身
T03n0185_p0472c08┃死坏。复受一身。生死无量。譬喻尽天下草
T03n0185_p0472c09┃木。斩以为筹。计吾故身。不能数矣
T03n0185_p0472c10┃夫极天地之始终。谓之一劫。而我更天地成
T03n0185_p0472c11┃坏者。不可称载也。所以感伤世间贪意长流
T03n0185_p0472c12┃没於爱欲之海。吾独欲反其源故。自勉而
T03n0185_p0472c13┃特出。是以世世勤苦。不以为劳。虚心乐静。
T03n0185_p0472c14┃无为无欲。捐己布施。至诚守戒。谦卑忍辱。
T03n0185_p0472c15┃勇猛精进。一心思微学圣智慧。仁活天下。
T03n0185_p0472c16┃悲穷伤厄。慰沃忧戚。育养众生。救济苦人。
T03n0185_p0472c17┃承事诸佛。别觉真人。功勋累积。不可得记。
T03n0185_p0472c18┃至于昔者。定光佛兴世。有圣王名曰制胜
T03n0185_p0472c19┃治。在钵摩大国。民多寿乐。天下太平。时我
T03n0185_p0472c20┃为菩萨。名曰儒童。幼怀聪睿。志大包弘。隐
T03n0185_p0472c21┃居山泽。守玄行禅。闻世有佛。心独喜欢。披
T03n0185_p0472c22┃鹿皮衣。行欲入国。道经丘聚。聚中道士。有
T03n0185_p0472c23┃五百人。菩萨过之。终日竟夜。论道说义。师
T03n0185_p0472c24┃徒皆悦。临当别时。五百人。各送银钱一枚。
T03n0185_p0472c25┃菩萨受之。入城见民。欣然匆匆。平治道路。
T03n0185_p0472c26┃洒扫烧香。即问行者。用何等故。行人答曰。
T03n0185_p0472c27┃今日佛当来入城。菩萨大喜。自念甚快。今
T03n0185_p0472c28┃得见佛。当求我愿
T03n0185_p0472c29┃语顷王家女过。厥名瞿夷。挟水瓶持七枚
T03n0185_p0473a01┃青莲华。菩萨追而呼曰。大姊且止。请以百
T03n0185_p0473a02┃银钱。雇手中华。女曰。佛将入城。王斋戒沐
T03n0185_p0473a03┃浴。华欲上之。不可得也
T03n0185_p0473a04┃又请曰。姊可更取求。雇二百三百不肯。即
T03n0185_p0473a05┃探囊中五百银钱。尽用与之。瞿夷念华。极直
T03n0185_p0473a06┃数钱。乃雇五百。贪其银宝。与五茎华。自留
T03n0185_p0473a07┃二枚。回别意疑。此何道士。披鹿皮衣。裁蔽
T03n0185_p0473a08┃形体。不惜银钱宝。得五茎华。喜怡非恒。追
T03n0185_p0473a09┃呼男子。以诚告我。此华可得。不者夺卿。菩
T03n0185_p0473a10┃萨顾曰。买华从百钱至五百。以自交决。何
T03n0185_p0473a11┃宜相夺。女曰。我王家人。力能夺卿。菩萨慝
T03n0185_p0473a12┃然曰。欲以上佛求所愿耳
T03n0185_p0473a13┃瞿夷曰善。愿我後生。常为君妻。好丑不相
T03n0185_p0473a14┃离。必置心中。令佛知之。今我女弱。不能得
T03n0185_p0473a15┃前。请寄二华。以献於佛。菩萨许焉。须臾佛
T03n0185_p0473a16┃到。国王臣民。皆迎拜谒。各散名华。华悉堕
T03n0185_p0473a17┃地。菩萨得见佛。散五茎华。皆止空中。当佛
T03n0185_p0473a18┃上如根生。无堕地者。後散二华。又挟住佛
T03n0185_p0473a19┃两肩上。佛知至意。赞菩萨言。汝无数劫。所
T03n0185_p0473a20┃学清净。降心弃命。舍欲守空。不起不灭。无猗
T03n0185_p0473a21┃之慈。积德行愿。今得之矣。因记之曰。汝自
T03n0185_p0473a22┃是後。九十一劫。劫号为贤。汝当作佛。名释迦
T03n0185_p0473a23┃文(天竺语释迦为能文为儒义名能儒)。菩萨已得记言。疑解望
T03n0185_p0473a24┃止。霍然无想。寂而入定。便逮清净不起法
T03n0185_p0473a25┃忍。即时轻举。身升虚空。去地七仞。从上来
T03n0185_p0473a26┃下。稽首佛足。见地濯湿。即解皮衣。欲以覆
T03n0185_p0473a27┃之。不足掩泥。乃解发布地。令佛蹈而过。
T03n0185_p0473a28┃佛又称曰。汝精进勇猛。後得佛时。当於五
T03n0185_p0473a29┃浊之世。度诸天人。不以为难。必如我也
T03n0185_p0473b01┃菩萨承事定光。至于泥曰。奉戒护法。寿终
T03n0185_p0473b02┃即生第一天上。为四天王。毕天之寿。下生
T03n0185_p0473b03┃人间。作转轮圣王飞行皇帝。七宝自至。一
T03n0185_p0473b04┃金轮宝。二神珠宝。三绀马宝朱髦[肆-聿+葛]。四白
T03n0185_p0473b05┃象宝朱髦尾。五玉女宝。六贤鉴宝。七圣导
T03n0185_p0473b06┃宝。八万四千岁。寿终即上生第二忉利天
T03n0185_p0473b07┃上。为天帝释。寿尽又升第七梵天。为梵天
T03n0185_p0473b08┃王。如是上作天帝。下为圣主。各三十六反。
T03n0185_p0473b09┃周而复始。及其变化。随时而现。或为圣
T03n0185_p0473b10┃帝。或作儒林之宗。国师道士。在所现化。不
T03n0185_p0473b11┃可称记
T03n0185_p0473b12┃菩萨於九十一劫。修道德。学佛意。通十地
T03n0185_p0473b13┃行。在一生补处。後生第四兜术天上。为诸
T03n0185_p0473b14┃天师。功成志就。神智无量。期运之至。当
T03n0185_p0473b15┃下作佛。托生天竺迦维罗卫国。父王名白
T03n0185_p0473b16┃净。聪睿仁贤。夫人曰妙。节义温良。迦维罗
T03n0185_p0473b17┃卫者。三千日月万二千天地之中央也。佛
T03n0185_p0473b18┃之威神。至尊至重。不可生边地。地为倾邪。
T03n0185_p0473b19┃故处其中。周化十方。往古诸佛兴。皆出於
T03n0185_p0473b20┃此
T03n0185_p0473b21┃菩萨初下。化乘白象。冠日之精。因母昼寝。
T03n0185_p0473b22┃而示梦焉。从右胁入。夫人梦寤。自知身重。
T03n0185_p0473b23┃王即召问太卜。占其所梦。卦曰。道德所归。
T03n0185_p0473b24┃世蒙其福。必怀圣子。菩萨在胎。清净无有
T03n0185_p0473b25┃臭秽。於是群臣诸小国王。闻大王夫人有
T03n0185_p0473b26┃娠。皆来朝贺。菩萨於胎中。见外人拜。如蒙
T03n0185_p0473b27┃罗e而视。阴以手攘之。攘之者意。不欲扰
T03n0185_p0473b28┃人也。自夫人怀妊。天为献饮食。自然日至。
T03n0185_p0473b29┃夫人得而享之。不知所从来。不复飨王厨以
T03n0185_p0473c01┃为苦且辛。到四月八日夜明星出时。化从右
T03n0185_p0473c02┃胁生堕地。即行七步。举右手住而言。天上
T03n0185_p0473c03┃天下。唯我为尊。三界皆苦。何可乐者。是时
T03n0185_p0473c04┃天地大动。宫中尽明。梵释神天。皆下於空
T03n0185_p0473c05┃中侍。四天王接置金机上。以天香汤。浴太
T03n0185_p0473c06┃子身。身黄金色。有三十二相。光明彻照。上
T03n0185_p0473c07┃至二十八天。下至十八地狱。极佛境界。莫
T03n0185_p0473c08┃不大明。当此日夜。天降瑞应。有三十二
T03n0185_p0473c09┃种。一者地为大动丘墟皆平。二者道巷自
T03n0185_p0473c10┃净臭处更香。三者国界枯树皆生华叶。四者
T03n0185_p0473c11┃苑园自然生奇甘果。五者陆地生莲华大如
T03n0185_p0473c12┃车轮。六者地中伏藏悉自发出。七者中藏
T03n0185_p0473c13┃宝物开现精明。八者箧笥衣被披在嗉堋
T03n0185_p0473c14┃九者众川万流停住澄清。十者风霁云除空
T03n0185_p0473c15┃中清明。十一天为四面细雨泽香。十二明月
T03n0185_p0473c16┃神珠悬於殿堂。十三宫中火烛为不复用。
T03n0185_p0473c17┃十四日月星辰皆住不行。十五沸星下现侍
T03n0185_p0473c18┃太子生。十六释梵宝盖弥覆宫上。十七八
T03n0185_p0473c19┃方之神捧宝来献。十八天百味食自然在前。
T03n0185_p0473c20┃十九宝瓮万口悬盛甘露。二十天神牵七宝
T03n0185_p0473c21┃交露车至。二十一五百白象子自然罗住殿
T03n0185_p0473c22┃前。二十二五百白师子子从雪山出罗住城
T03n0185_p0473c23┃门。二十三天诸榕现妓女肩上。二十四诸
T03n0185_p0473c24┃龙王女绕宫而住。二十五天万玉女把孔雀
T03n0185_p0473c25┃尾拂现宫墙上。二十六天诸榕持金瓶盛
T03n0185_p0473c26┃香汁列住空中侍。二十七天乐皆下同时俱
T03n0185_p0473c27┃作。二十八地狱皆休毒痛不行。二十九毒
T03n0185_p0473c28┃虫隐伏吉鸟翔鸣。三十渔猎怨恶一时慈心。
T03n0185_p0473c29┃三十一境内孕妇产者悉男聋盲哑癃残百
T03n0185_p0474a01┃疾皆悉除愈。三十二树神人现低首礼侍。当
T03n0185_p0474a02┃此之时。疆场左右。莫不雅奇。叹未曾有
T03n0185_p0474a03┃夫人即裹以白亵。乳母抱养。字名悉达。王
T03n0185_p0474a04┃告夫人。子生非凡。吾国有道人。名曰阿
T03n0185_p0474a05┃夷。年百余岁。耆旧多识。明晓相法。今欲共行
T03n0185_p0474a06┃相子可乎。夫人曰佳。即严驾白象。导从伎
T03n0185_p0474a07┃乐。出诣道人。赐黄金白银各一囊。道人不受。
T03n0185_p0474a08┃披亵相太子。见有三十二相。躯体金色。顶
T03n0185_p0474a09┃有肉髻。其发绀青。眉间白毫。项有日光。目
T03n0185_p0474a10┃睫绀色。上下俱瞬。口四十齿。齿白齐平。方
T03n0185_p0474a11┃颊车广。长舌七合。满师子膺。身平正。
T03n0185_p0474a12┃修臂指长。足跟满安平趾。手内外握。合缦
T03n0185_p0474a13┃掌手。足轮千辐理。阴马藏。鹿[月*专]肠。钩锁
T03n0185_p0474a14┃骨。毛右旋。一一孔一毛生。皮毛细软。不
T03n0185_p0474a15┃受尘水。胸有万字。阿夷见此。乃增叹流泪。
T03n0185_p0474a16┃悲不能言
T03n0185_p0474a17┃王夫人惧。拜手而问。有不祥乎。愿告其
T03n0185_p0474a18┃意。举手答曰。吉无不利。敢贺大王。得生
T03n0185_p0474a19┃此神人。昨暮天地大动者。其正为此矣。我
T03n0185_p0474a20┃相法曰。王者生子。而有三十二大人相者。
T03n0185_p0474a21┃处国当为转轮圣王。主四天下。七宝自至。
T03n0185_p0474a22┃行即能飞。兵仗不用。自然太平。若不乐天
T03n0185_p0474a23┃下。而弃家为道者。当为自然佛。度脱万姓。
T03n0185_p0474a24┃伤我年已晚暮。当就後世。不睹佛兴。不闻
T03n0185_p0474a25┃其经。故自悲耳
T03n0185_p0474a26┃王深知其能相。为起宫室。作三时殿。各自
T03n0185_p0474a27┃异处。雨时居秋殿。暑时居凉殿。寒雪时居
T03n0185_p0474a28┃温殿。选五百妓女。择取端正。不肥不瘦。不
T03n0185_p0474a29┃长不短。不白不黑。才能巧妙。各兼数妓。
T03n0185_p0474b01┃皆以白珠名宝。璎珞其身。百人一番。迭代
T03n0185_p0474b02┃宿卫。其殿前列种甘果树。树间浴池。池中
T03n0185_p0474b03┃奇华异类之鸟。数千百种。严饰光目。趣悦
T03n0185_p0474b04┃太子意。不欲令学道。宫墙牢固。门开闭声。使
T03n0185_p0474b05┃闻四十里。太子生日。王家青衣。亦生苍头。
T03n0185_p0474b06┃厩生白驹。及黄羊子。奴名车匿。马名b陟。
T03n0185_p0474b07┃王後常使车匿侍从。白马给乘。适生七日。
T03n0185_p0474b08┃其母命终。以怀天人师功福大故。上生忉
T03n0185_p0474b09┃利。封受自然。菩萨本知母人之德不堪受其
T03n0185_p0474b10┃礼故。因其将终。而从之生
T03n0185_p0474b11┃及至七岁。而索学书。乘羊车诣师门。时去
T03n0185_p0474b12┃圣久。书缺二字。以问於师。师不能达。反启
T03n0185_p0474b13┃其志。至年十岁。妙才益显。太子有从伯仲
T03n0185_p0474b14┃之子兄弟二人。长名调达。其次曰难陀。调
T03n0185_p0474b15┃达虽有高世之才。自然难暨。然而自x。常
T03n0185_p0474b16┃怀嫉意。请戏後园。的附铁鼓。俱挽疆而射之。
T03n0185_p0474b17┃太子每发。中的彻鼓。二人不如。以为鄙耻。久
T03n0185_p0474b18┃後又请。手搏於王前。要不如者。灌之以水。
T03n0185_p0474b19┃太子慈仁。虽擗昆弟。不令身痛。二人久後
T03n0185_p0474b20┃复请桷力。难陀。前牵鼻象。掣之至庭。调
T03n0185_p0474b21┃达力壮。挽而扑之。太子含笑。徐前接象。举
T03n0185_p0474b22┃掷墙外。使无死伤。於是二人。乃觉不如。王
T03n0185_p0474b23┃与左右。益知非恒
T03n0185_p0474b24┃至年十四。启王出游。欲观施为。王敕令左
T03n0185_p0474b25┃右百官导从。始出城东门。天帝化作病人。
T03n0185_p0474b26┃身瘦腹大。倚门壁而喘息。太子问曰。此为何
T03n0185_p0474b27┃人。其仆曰。病人也。何谓为病。对曰。凡病者。
T03n0185_p0474b28┃皆由风寒。或热或冷。此人必以饮食不节卧
T03n0185_p0474b29┃起无常故得斯病。太子曰。一何苦哉。吾处
T03n0185_p0474c01┃富贵。饮食快口。亦有不节。当复有病。与此
T03n0185_p0474c02┃何异。即回车还。悲念人生俱有此患。岂以
T03n0185_p0474c03┃豪强。独得免耶。遂忧不食。自念不能婴此病
T03n0185_p0474c04┃也。王问其仆。太子出游。宁不乐乎。对曰。
T03n0185_p0474c05┃逢见病人。以此不悦。王即增五百妓女。昼夜
T03n0185_p0474c06┃娱乐之。王心愁忧。恐其学道。数年小差。即
T03n0185_p0474c07┃复白王。闭在宫中。其日致久。思欲出游。
T03n0185_p0474c08┃王不忍拒。预敕国中。太子当出。无令疾病
T03n0185_p0474c09┃诸不洁净在道侧也
T03n0185_p0474c10┃太子驾乘。出南城门。天帝复化作老人。头白
T03n0185_p0474c11┃背偻。拄杖羸步。太子问曰。此为何人。其仆
T03n0185_p0474c12┃曰。老人也。何如为老。对曰。年耆根熟。形变
T03n0185_p0474c13┃色衰。饮食不化。气力虚微。坐起苦极。余命无
T03n0185_p0474c14┃几。故谓之老。太子曰。有何乐哉。日月流
T03n0185_p0474c15┃迈。时变岁移。物生於春。秋冬悴枯。老至如
T03n0185_p0474c16┃电。身安足恃。回车而还。愍念人生丁壮
T03n0185_p0474c17┃不久。有老有病。其痛难忍。吾不能久居天
T03n0185_p0474c18┃下婴此苦也。又忧不食。王悔令出。复增五百
T03n0185_p0474c19┃妓女。以娱乐之
T03n0185_p0474c20┃数年小差。复欲出游。王曰。汝每出观。还辄不
T03n0185_p0474c21┃乐。唯忧消瘦。又出何为。太子曰。念彼苦耳。
T03n0185_p0474c22┃年大当差。王敕国中。莫使老病诸不洁净
T03n0185_p0474c23┃在道侧也
T03n0185_p0474c24┃太子驾乘。出西城门。天帝复化作死人。室家
T03n0185_p0474c25┃男女。持幡随车。啼哭送之。太子又问。此为何
T03n0185_p0474c26┃人。其仆曰。死人也。何如为死。曰死者尽也。
T03n0185_p0474c27┃寿有长短。福尽命终。气绝神逝。形骸消索。
T03n0185_p0474c28┃故谓之死。人物一统无生不终
T03n0185_p0474c29┃太子曰。夫死痛矣。精神剧矣。生当有此老
T03n0185_p0475a01┃病死苦。莫不热中。迫而就之。不亦苦乎。吾
T03n0185_p0475a02┃见死者。形坏体化。而神不灭。随行善恶。祸
T03n0185_p0475a03┃福自追。富贵无常。身为危城。是故圣人。
T03n0185_p0475a04┃常以身为患。而愚者保之。至死无厌。吾不
T03n0185_p0475a05┃能复以死受生。往来五道。劳我精神。回车
T03n0185_p0475a06┃而还。愍念天下有此三苦。忧不能食。王益不
T03n0185_p0475a07┃乐。曰国是汝有。当理人物。何为远虑。以自
T03n0185_p0475a08┃疲苦。复增五百妓女。以娱乐之
T03n0185_p0475a09┃太子至年十七。王为纳妃。简阅国中名女
T03n0185_p0475a10┃数千。无可意者。最後一女。名曰瞿夷。端正
T03n0185_p0475a11┃好洁。天下第一。贤才过人。礼义备举。是则
T03n0185_p0475a12┃宿命卖华女也。女子虽纳。久而不接。妇人之
T03n0185_p0475a13┃情欲。有附近之意。太子曰。常得好华。置我
T03n0185_p0475a14┃中间。共视之。宁好乎。瞿夷即具好华。又欲
T03n0185_p0475a15┃近之。太子曰。却此华有汁。污瘀床席。久
T03n0185_p0475a16┃後复曰。得好白[叠*毛]。置我中间。两人观之不
T03n0185_p0475a17┃亦好乎。妇即具[叠*毛]。又有近意。太子曰。却汝
T03n0185_p0475a18┃有污垢。必污此[叠*毛]。妇不敢近。傍侧侍女。咸
T03n0185_p0475a19┃有疑意。谓不能男。太子以手指妃腹曰。却
T03n0185_p0475a20┃後六年。尔当生男。遂以有身。於是太子。复
T03n0185_p0475a21┃启游观。出北城门。天帝复化作沙门。法服持
T03n0185_p0475a22┃钵。视地而行。太子问曰。此为何人。其仆曰。
T03n0185_p0475a23┃沙门也。何谓沙门。对曰。盖闻。沙门之为道
T03n0185_p0475a24┃也。舍家妻子。捐弃爱欲。断绝六情。守戒无
T03n0185_p0475a25┃为。其道清净。得一心者。则万邪灭矣
T03n0185_p0475a26┃一心之道。谓之罗汉。罗汉者真人也。声色
T03n0185_p0475a27┃不能污。荣位不能屈。难动如地。已免忧苦。
T03n0185_p0475a28┃存亡自在。太子曰。善哉唯是为快。即回车
T03n0185_p0475a29┃还。斋思不食。念道清净。不宜在家。当处山
T03n0185_p0475b01┃泽。研精行禅。瞿夷心疑。知其欲去。坐起不
T03n0185_p0475b02┃离其侧。至年十九。四月八日夜。天於窗中。
T03n0185_p0475b03┃叉手白言。时可去矣。太子仰而答曰。迫有
T03n0185_p0475b04┃侍卫。欲去无从。天神即厌其妻诸妓女辈。
T03n0185_p0475b05┃皆令卧睡
T03n0185_p0475b06┃太子徐起。听妻气息。视众伎女。皆如木人。
T03n0185_p0475b07┃百节空空。譬如芭蕉。中有乱头猗鼓。委担
T03n0185_p0475b08┃伏琴。更相荷枕。臂脚垂地。鼻涕目泪。口中
T03n0185_p0475b09┃流涎。琴瑟筝笛。乐器纵横。鸳鸯。警备
T03n0185_p0475b10┃之辈。皆悉淳昏而卧。太子遍观。旋视其
T03n0185_p0475b11┃妻。具见形体。发爪髓脑。骨齿髑髅。皮肤肌
T03n0185_p0475b12┃肉。筋脉肪血。心肺脾肾。肝胆肠胃。屎尿涕
T03n0185_p0475b13┃唾。外为革囊。中盛臭处。无一可奇。强熏以
T03n0185_p0475b14┃香。饰以华彩。譬如假借当还。亦不得久计。
T03n0185_p0475b15┃百年之寿。卧消其半。又多忧患。其乐无几。
T03n0185_p0475b16┃淫钒艿隆Ａ钊擞抟伞７潜酥罘鸨鹁跽嫒
T03n0185_p0475b17┃所称誉也。故曰。贪淫致老。镇恚致病。愚疑
T03n0185_p0475b18┃致死。除此三者。乃可得道
T03n0185_p0475b19┃一心念是已。便起瞻沸星。夜其过半。见诸
T03n0185_p0475b20┃天。於上叉手。劝太子去。即呼车匿。徐令被
T03n0185_p0475b21┃马褰裳跨之。徘徊於庭。念开门当有声。天王
T03n0185_p0475b22┃维。久知其意。即使鬼神。捧举马足。并
T03n0185_p0475b23┃接车匿。逾出宫城。到於王田阎浮树下。明
T03n0185_p0475b24┃日宫中骚动。不知太子所在。千乘万骑。络
T03n0185_p0475b25┃绎而追。王因自到田上。遥见太子。坐於树
T03n0185_p0475b26┃下。日光赫烈。树为曲枝。随荫其躯。王悚然
T03n0185_p0475b27┃悟惊。乃知其神。不识下马。为作礼时。太子
T03n0185_p0475b28┃亦即前拜曰。自我为子。希曾出国。今一适
T03n0185_p0475b29┃此。大王何宜[打-丁+王]来。愿用时还
T03n0185_p0475c01┃今我所以欲离世者。以自所见。恩爱如梦。
T03n0185_p0475c02┃室家欢娱。皆当别离。贪欲为狱。难得免出。
T03n0185_p0475c03┃故曰。以欲网自蔽。以爱盖自覆。自缚於狱。
T03n0185_p0475c04┃如鱼入笥口。为老死所伺。如犊求母乳。吾
T03n0185_p0475c05┃恒以是。常自觉悟。愿求自然。欲除众苦。诸
T03n0185_p0475c06┃未度者。吾欲度之。诸未解者。吾欲解之。诸
T03n0185_p0475c07┃不安者。吾欲安之。未见道者。欲令得道。故
T03n0185_p0475c08┃欲入山求我所愿。得道当还。不忘此誓
T03n0185_p0475c09┃王知其志固。惘然不知所言。便自还宫。谓
T03n0185_p0475c10┃瞿夷曰。如吾子心。清白难动如地。不乐富
T03n0185_p0475c11┃贵。不慕於天下。唯道是欲。自期必逮。於是
T03n0185_p0475c12┃太子。攀树枝见耕者。垦壤出虫。乌随啄吞。
T03n0185_p0475c13┃感伤众生。鱼鳞相咀。其不仁者。为害滋甚。死
T03n0185_p0475c14┃堕恶道。求出良难。诸天虽乐。而亦非常。福
T03n0185_p0475c15┃尽则惧。罪至亦怖。祸福相承。生死弥久。观见
T03n0185_p0475c16┃人间。上至二十八天。贵极而无道。皆与地
T03n0185_p0475c17┃狱对门。三恶道处。痛酷百端。欢乐暂有。忧
T03n0185_p0475c18┃畏延长。天地之间。无一可奇。吾不能复为
T03n0185_p0475c19┃欲惑矣
T03n0185_p0475c20┃即起上马。将车匿前行数十里。忽然见主五
T03n0185_p0475c21┃道大神。名曰贲识。最独刚强。左执弓。右持
T03n0185_p0475c22┃箭。腰带利剑。所居三道之衢。一曰天道。二曰
T03n0185_p0475c23┃人道。三曰三恶道。此所谓死者魂神。所当过
T03n0185_p0475c24┃见者也。太子到问。何道所从。贲识惶А
T03n0185_p0475c25┃投弓。释箭。解剑。逡巡示以天道曰。是道可
T03n0185_p0475c26┃从
T03n0185_p0475c27┃行数十里。逢两猎客。太子自念。我已弃家。
T03n0185_p0475c28┃在此山泽。不宜如凡人被服宝衣有欲态也。
T03n0185_p0475c29┃乃脱身宝裘。与猎者贸鹿皮衣。到前下马。
T03n0185_p0476a01┃遣车匿还。车匿长跪曰。今随大天。不可独
T03n0185_p0476a02┃还。太子曰。汝可径归。上白大王。及谢舍妻。
T03n0185_p0476a03┃今求无为大道。勿以我为忧。即脱宝冠及著
T03n0185_p0476a04┃身衣。悉付车匿。於是白马。屈膝舐足。泪如
T03n0185_p0476a05┃连珠。车匿悲泣。随路而啼。顾视太子。已
T03n0185_p0476a06┃被鹿皮衣。变服去矣
T03n0185_p0476a07┃车匿步牵马还。宫都中外。莫不惆怅。瞿夷
T03n0185_p0476a08┃啼哭。自投殿下曰。我望太子。如渴欲饮。汝
T03n0185_p0476a09┃今与马返独空归。前抱马颈。问太子所在。
T03n0185_p0476a10┃车匿曰。太子上白大王及谢舍妻。今求无为
T03n0185_p0476a11┃大道。勿以我为忧。瞿夷啼哭曰。一何薄
T03n0185_p0476a12┃命。生亡我所天。为在何许。当那求之。抚马
T03n0185_p0476a13┃背曰。太子乘汝出。汝何独来归。举国人民。
T03n0185_p0476a14┃莫不[欷。王悲噢咿。涕泣交流。谓瞿夷
T03n0185_p0476a15┃曰。如吾子所觉。老病死苦。实为大患。此神
T03n0185_p0476a16┃人也。其生之日。上帝亲下。万神侍卫。符瑞
T03n0185_p0476a17┃光相。非世所见。阿夷相言。若不乐天下。而
T03n0185_p0476a18┃弃家为道者。必为自然佛。当度脱万姓。
T03n0185_p0476a19┃今辞学道。乃自然乎
T03n0185_p0476a20┃王欲解瞿夷意。亦自感激。即选国中豪贤。
T03n0185_p0476a21┃得数千人择有累重多子孙者。取五人现之。
T03n0185_p0476a22┃王曰。汝等於家长子抱孙。独曰欢耶。吾有一
T03n0185_p0476a23┃子。未曾出门。一旦舍我。远涉深山。溪谷险
T03n0185_p0476a24┃阻。吉凶之难。寒暑饥渴。谁得知者。烦卿五
T03n0185_p0476a25┃人。各遣一子。追求索之。得必随侍。如有中
T03n0185_p0476a26┃道委而还者。吾灭汝族属。於是阿若拘邻等
T03n0185_p0476a27┃五人。受命追太子。及於深山。随侍数年。太子
T03n0185_p0476a28┃不与语。自行如故。陟涉山岗。蔓逾深谷。五人
T03n0185_p0476a29┃苦之言。此狂人耳。何道之有。行不择路。奚可
T03n0185_p0476b01┃随也。设委还者。王灭吾家。不如止此。五人
T03n0185_p0476b02┃所止。有好泉水。甘果不乏
T03n0185_p0476b03┃太子自去。逾越名山。经摩竭界。瓶沙王出
T03n0185_p0476b04┃田猎。遥见太子。行山泽中。即与诸耆长大
T03n0185_p0476b05┃臣。俱追见之。王曰。太子生多奇异形相炳著。
T03n0185_p0476b06┃当君四天下。为转轮圣王。四海。冀神宝
T03n0185_p0476b07┃至。何弃天位。自放山薮。必有异见。愿闻其
T03n0185_p0476b08┃志。太子答曰。以吾所见。天地人物。出生有
T03n0185_p0476b09┃死。剧苦有三。老病死痛。不可得离。计身为苦
T03n0185_p0476b10┃器。忧畏无量。若在尊宠。则有x佚。贪求快
T03n0185_p0476b11┃意。天下被患。此吾所厌。故欲入山以修其志。
T03n0185_p0476b12┃诸耆长曰。夫老病死。自世之常。何独预忧。
T03n0185_p0476b13┃乃弃美号。隐遁潜居。以劳其形。不亦难乎
T03n0185_p0476b14┃太子答曰。如诸君言。不当豫忧。使吾为王。
T03n0185_p0476b15┃老到病至。若当死时。宁有代我受此厄者
T03n0185_p0476b16┃不。如无有代。胡可勿忧。天下虽有慈父孝
T03n0185_p0476b17┃子。爱彻骨髓。至病死时。不得相代。若此伪
T03n0185_p0476b18┃身。苦至之日。虽居高位。六亲在侧。如为盲
T03n0185_p0476b19┃人设烛。何益於无目者乎。吾观众行。一切无
T03n0185_p0476b20┃常。皆化非真。乐少苦多。身非己有。世间虚
T03n0185_p0476b21┃无。难得久居。物生有死。事成有败。安则有
T03n0185_p0476b22┃危。得则有亡。万物纷扰。皆当归空。精神无
T03n0185_p0476b23┃形。躁浊不明。行致死生之厄。非直一受而
T03n0185_p0476b24┃已。但为贪欲。蔽在疑网。没生死河。莫之能
T03n0185_p0476b25┃觉。故吾欲一心思四空净。度色灭恚。断求
T03n0185_p0476b26┃念空。无所适莫。是将反其源。而归其本。始
T03n0185_p0476b27┃出其根。如我愿得。乃可大安
T03n0185_p0476b28┃瓶沙王喜曰。善哉菩萨志妙。世间难有。必得
T03n0185_p0476b29┃佛道。愿先度我。大子默然而逝。当度尼连
T03n0185_p0476c01┃禅河。天神为止流令中暂乾。大子渡河。
T03n0185_p0476c02┃行数十里。见三梵志。各与弟子。索居溪边。
T03n0185_p0476c03┃过问其道。自称言。吾事梵天。奉於日月。日
T03n0185_p0476c04┃修火祠。唯水是净。菩萨答曰。是故生死道
T03n0185_p0476c05┃耳。水不常满。火不久热。日出则移。月满则
T03n0185_p0476c06┃亏。道在清虚。水焉能令人心净。伤之而去。
T03n0185_p0476c07┃行起慈心。遍念众生老耄专愚。不免疾病。
T03n0185_p0476c08┃死丧之痛。欲令解脱。以一其意。而起悲心。愍
T03n0185_p0476c09┃伤一切。皆有饥渴寒暑得失罪咎艰难之患。
T03n0185_p0476c10┃欲令安隐。以一其意。而起喜心。念诸世间。皆
T03n0185_p0476c11┃有忧苦恐怖遭逢之患。欲令恬匆砸黄湟狻
T03n0185_p0476c12┃而起护心。欲度五道八难之生。愚蔽浒怠
T03n0185_p0476c13┃不见正道。念欲成济。使得无为。以一其
T03n0185_p0476c14┃意。得善不喜。逢恶不忧。舍世八事。利衰毁
T03n0185_p0476c15┃誉称讥苦乐。不以倾动
T03n0185_p0476c16┃既历深山。到幽闲处。见贝多树。四望清净。
T03n0185_p0476c17┃自念。我已弃家。在此山泽。不宜复饰发如凡
T03n0185_p0476c18┃人意。以有栉梳汤沐之念。则失净戒正定慧
T03n0185_p0476c19┃解度知见意。非道之纯污清净行。当作沙
T03n0185_p0476c20┃门如菩萨法。天神奉剃刀须发自堕。天受
T03n0185_p0476c21┃而去。菩萨即拾[高/木]草。以用布地。正基坐。叉
T03n0185_p0476c22┃手闭目。一心誓言。使吾於此肌骨枯腐。不
T03n0185_p0476c23┃得佛终不起。天神进食。一不肯受。天令左
T03n0185_p0476c24┃右。自生麻米。日食一麻一米。以续精气。端
T03n0185_p0476c25┃坐六年。形体羸瘦。皮骨相连。玄清靖漠。
T03n0185_p0476c26┃寂默一心。内思安般。一数二随。三止四观。
T03n0185_p0476c27┃五还六净。游志三四。出十二门。无分散意。
T03n0185_p0476c28┃神通微妙。弃欲恶法。无复五盖。不受五欲。
T03n0185_p0476c29┃众恶自灭。念计分明。思想无为。譬如健人
T03n0185_p0477a01┃得胜怨家。意以清净。成一禅行。心自开解。
T03n0185_p0477a02┃却情欲意。无恶可改。不复计视。念思已灭。
T03n0185_p0477a03┃譬如山顶之泉。水自中出。盈流於外。溪谷雨
T03n0185_p0477a04┃潦。无缘得入。恬词匾弧Ｐ廊徊灰啤３啥禅
T03n0185_p0477a05┃行。又弃喜意。唯见无淫。外诸好恶。一不
T03n0185_p0477a06┃得入。内亦不起。心正身安。譬如莲华根在
T03n0185_p0477a07┃水中。华合未开。根茎枝叶。润渍水中。以净
T03n0185_p0477a08┃见真。成三禅行。弃苦乐意。无忧喜想。心不
T03n0185_p0477a09┃依善。亦不附恶。正在其中。如人沐浴洁净。覆
T03n0185_p0477a10┃以鲜好白[叠*毛]。中外俱净。表里无垢。喘息自
T03n0185_p0477a11┃灭。寂然无变。成四禅行。譬如陶家和埴调
T03n0185_p0477a12┃柔。中无沙砾。在作何器。精进开发。无所不
T03n0185_p0477a13┃能。以得定意。不舍大悲。智慧方便。究畅要
T03n0185_p0477a14┃妙。通三十七道品之行。所谓四意止。四意
T03n0185_p0477a15┃断。四神足念。五根五力。七觉八道。周而复
T03n0185_p0477a16┃始。无复瑕秽。意在三向一惟向空。念灭不
T03n0185_p0477a17┃散。无操无舍。二向无想。心定不起。好恶不
T03n0185_p0477a18┃思。三向不愿。不乐三界。不复生苦。便得三
T03n0185_p0477a19┃活。一离贪欲。二离镇恚。三离愚疑。无复G
T03n0185_p0477a20┃碍
T03n0185_p0477a21┃於是第六化应声天。天上魔王。见菩萨清净
T03n0185_p0477a22┃无欲。精思不懈。心中烦毒。饮食不甘。伎乐
T03n0185_p0477a23┃不御。念是道成必大胜我。欲及其未作佛。
T03n0185_p0477a24┃当坏其道意。魔子萨陀。前谏父曰。菩萨行
T03n0185_p0477a25┃净。三界无比。以得自然神通。众梵诸天亿
T03n0185_p0477a26┃百。皆往礼侍。此非天王所当沮坏。无为兴恶
T03n0185_p0477a27┃自亏福也。魔王不听。召三玉女。一名欲妃。
T03n0185_p0477a28┃二名悦彼。三名快观。使行坏菩萨意。三女皆
T03n0185_p0477a29┃被罗e之衣。服天名香璎珞珠宝。极为妖冶
T03n0185_p0477b01┃巧媚之辞。欲乱其意。菩萨心净。如琉璃珠。
T03n0185_p0477b02┃不可得污。三女复白曰。仁德至重。诸天所
T03n0185_p0477b03┃敬。应有供养故天献我。我等好洁。年在盛
T03n0185_p0477b04┃时。天女端正。莫有殊我者。愿得晨起夜寐
T03n0185_p0477b05┃供侍左右
T03n0185_p0477b06┃菩萨答曰。汝宿有福。受得天身。不惟无常。
T03n0185_p0477b07┃而作妖媚。形体虽好。而心不端。譬如画瓶
T03n0185_p0477b08┃中盛臭毒。将以自坏。有何等奇。福难久居。
T03n0185_p0477b09┃淫恶不善。自亡其本。死即当堕三恶道中。
T03n0185_p0477b10┃受鸟兽形。欲脱致难。汝辈乱人正意。非清净
T03n0185_p0477b11┃种。革囊盛屎。而来何为。去吾不用汝。其三
T03n0185_p0477b12┃玉女。化成老母。不能自复。魔王益忿。更召诸
T03n0185_p0477b13┃鬼神。合得一亿八千万众。皆使变为师子熊
T03n0185_p0477b14┃罴虎兕象龙牛马犬豕猴猿之形。不可称言。
T03n0185_p0477b15┃虫头人体。W蛇之身。鼋龟之首。而六目。或
T03n0185_p0477b16┃一颈而多头。齿牙爪距。担山吐火。雷电四
T03n0185_p0477b17┃绕。获持戈矛。菩萨慈心。不惊不怖。一毛不
T03n0185_p0477b18┃动。光颜益好。鬼兵退散。不能得近。魔王自
T03n0185_p0477b19┃前。与佛相难诘。其辞曰
T03n0185_p0477b20┃　比丘何求坐树下　　乐於林薮毒兽间
T03n0185_p0477b21┃　云起可畏窈冥冥　　天魔围绕不以惊
T03n0185_p0477b22┃　古有真道佛所行　　恬次上除不明
T03n0185_p0477b23┃　其城最胜法满藏　　吾求斯座决魔王
T03n0185_p0477b24┃　汝当作王转金轮　　七宝自至典四方
T03n0185_p0477b25┃　所受五欲最无比　　斯处无道起入宫
T03n0185_p0477b26┃　吾观欲盛吞火铜　　弃国如唾无所贪
T03n0185_p0477b27┃　得王亦有老死忧　　去此无利勿妄谈
T03n0185_p0477b28┃　何安坐林而大语　　委国财位守空闲
T03n0185_p0477b29┃　不见我兴四部兵　　象马步兵亿八千
T03n0185_p0477c01┃　已见猴猿师子面　　虎兕毒蛇豕鬼形
T03n0185_p0477c02┃　皆持刀剑获戈矛　　超踔哮吼满空中
T03n0185_p0477c03┃　设复亿垓神武备　　为魔如汝来会此
T03n0185_p0477c04┃　矢刃火攻如风雨　　不先得佛终不起
T03n0185_p0477c05┃　魔有本愿令我退　　吾亦自誓不虚还
T03n0185_p0477c06┃　今汝福地何如佛　　於是可知谁得胜
T03n0185_p0477c07┃　吾曾终身快布施　　故典六天为魔王
T03n0185_p0477c08┃　比丘知我宿福行　　自称无量谁为证
T03n0185_p0477c09┃　吾昔行愿从定光　　受别为佛释迦文
T03n0185_p0477c10┃　怒畏想尽故坐斯　　意定必解坏汝军
T03n0185_p0477c11┃　我所奉事诸佛多　　财宝衣食常施人
T03n0185_p0477c12┃　仁戒积德厚於地　　是以脱想无患难
T03n0185_p0477c13┃　菩萨即以智慧力　　伸手案地是知我
T03n0185_p0477c14┃　应时普地砰大动　　魔与官属颠倒堕
T03n0185_p0477c15┃　魔王败绩怅失利　　该匀淳崆盎地
T03n0185_p0477c16┃　其子又晓心乃悟　　即时自归前悔过
T03n0185_p0477c17┃　吾以不复用兵器　　等行慈心却魔怨
T03n0185_p0477c18┃　世用兵器动人心　　而我以等汝众生
T03n0185_p0477c19┃　若调象马虽已调　　然後故态会复生
T03n0185_p0477c20┃　若得最调如佛性　　已如佛调无不仁
T03n0185_p0477c21┃　垓天见佛擒魔众　　忍调无想怨自降
T03n0185_p0477c22┃　诸天欢喜奉华臻　　非法王坏法王胜
T03n0185_p0477c23┃　本从等意智慧力　　慧能即时攘不祥
T03n0185_p0477c24┃　能使怨家为弟子　　当礼四等道之证
T03n0185_p0477c25┃　面如满月色从容　　名闻十方德如山
T03n0185_p0477c26┃　求佛像貌难得比　　当稽首斯度世仙
T03n0185_p0477c27┃佛说太子瑞应本起经卷上


湖羲`璃:0185_002.txt
 
【经文资讯】大正新修大藏经 第三册 No. 185《太子瑞应本起经》CBETA 电子佛典 V1.0 普及版
# Taisho Tripitaka Vol. 3, No. 185 太子瑞应本起经, CBETA Chinese Electronic Tripitaka V1.0, Normalized Version
=========================================================================
T03n0185_p0478a01┃
T03n0185_p0478a02┃佛说太子瑞应本起经卷下
T03n0185_p0478a03┃
T03n0185_p0478a04┃　　　　吴月支优婆塞支谦译
T03n0185_p0478a05┃菩萨累劫清净之行。至儒大慈。道定自然。忍
T03n0185_p0478a06┃力降魔。鬼兵退散。定意如故。不以智虑。无忧
T03n0185_p0478a07┃喜想。是日初夜。得一术A。自知宿命。无数
T03n0185_p0478a08┃劫来。精神所更。展转受身。不可称计。皆识
T03n0185_p0478a09┃知之。至二夜时。得二术A。悉知众生心中所
T03n0185_p0478a10┃念。善恶殃福。生死所趣。至三夜时。得三术
T03n0185_p0478a11┃A。漏尽结解。自知本昔久所习行。四神足
T03n0185_p0478a12┃念。精进定欲定。意定。戒定。得变化法。所欲
T03n0185_p0478a13┃如意。不复用思。身能飞行。能分一身。作百
T03n0185_p0478a14┃作千。至亿万无数。复合为一。能彻入地。石
T03n0185_p0478a15┃壁皆过。从一方现。俯没仰出。譬如水波。能身
T03n0185_p0478a16┃中出水火。履水行虚。身不陷坠。坐卧空中。如
T03n0185_p0478a17┃鸟飞翔。立能及天。手扪日月。欲身平立。至梵
T03n0185_p0478a18┃自在。眼能彻视。耳能洞听。意悉预知。诸
T03n0185_p0478a19┃天人龙鬼神T行蠕动之类。身行口言心所
T03n0185_p0478a20┃欲念。悉见闻知。诸有贪淫无贪淫者。有镇
T03n0185_p0478a21┃恚无镇恚者。有愚疑无愚疑者。有爱欲无
T03n0185_p0478a22┃爱欲者。有大志行无大志行者。有内外行无
T03n0185_p0478a23┃内外行者。有念善无念善者。有一心无一
T03n0185_p0478a24┃心者。有解脱意无解脱意者。一切悉知
T03n0185_p0478a25┃菩萨观见天上人中。地狱畜生。鬼神五道。先
T03n0185_p0478a26┃世父母兄弟妻子。中外姓字。一一分别。一世
T03n0185_p0478a27┃十世。百千万亿无数世事。至于天地一劫崩
T03n0185_p0478a28┃坏空荒之时。一劫始成。人物兴时。能知十劫
T03n0185_p0478a29┃百劫。至千万亿无数劫中。内外姓字。衣食苦
T03n0185_p0478b01┃乐。寿命长短。死此生彼。展转所趣。从上头
T03n0185_p0478b02┃始。诸所更身。生长老终。形色好丑。贤愚苦
T03n0185_p0478b03┃乐。一切三界。皆分别知。见人魂神。各自
T03n0185_p0478b04┃随行。生五道中。或堕地狱。或堕畜生。或作
T03n0185_p0478b05┃鬼神。或生天上。或入人形。有生豪贵富乐家
T03n0185_p0478b06┃者。有生卑鄙贫贱家者。知诸众生。或五阴
T03n0185_p0478b07┃自蔽。一色像。二痛痒。三思想。四行作。五魂
T03n0185_p0478b08┃识。皆习五欲。眼贪色。耳贪声。鼻贪香。舌贪
T03n0185_p0478b09┃味。身贪细滑。牵於爱欲。或於财色。思望安
T03n0185_p0478b10┃乐。从是生诸恶本。从恶致苦。能断爱习。不随
T03n0185_p0478b11┃淫心。大如毛发。受行八道。则众苦灭矣。
T03n0185_p0478b12┃譬如无薪亦复无火。是谓无为度世之道
T03n0185_p0478b13┃菩萨自知。已弃恶本。无淫怒疑。生死已除。种
T03n0185_p0478b14┃根已断。无余栽[木*卉]。所作已成。智慧已了。明
T03n0185_p0478b15┃星出时。廓然大悟。得无上正真之道。为最
T03n0185_p0478b16┃正觉。得佛十八法。有十神力四无所畏。佛十
T03n0185_p0478b17┃八法者。谓从得佛。至于泥曰。一无失道。二
T03n0185_p0478b18┃无空言。三无忘志。四无不静意。五无若干
T03n0185_p0478b19┃想。六无不省视。七志欲无减。八精进无减。
T03n0185_p0478b20┃九定意无减。十智慧无减。十一解脱无减。十
T03n0185_p0478b21┃二度知见无减。十三古世之事悉知见。十四
T03n0185_p0478b22┃来世之事悉知见。十五今世之事悉知见。
T03n0185_p0478b23┃十六览众身行化以始所知。十七览众言
T03n0185_p0478b24┃行化以始所知。十八览众意行化以始所知。
T03n0185_p0478b25┃是为佛十八不共之法
T03n0185_p0478b26┃十神力者。佛悉知见。深微隐远是处非处。
T03n0185_p0478b27┃明审如有。一力也。佛悉明知来今往古所
T03n0185_p0478b28┃造行地所受报应。二力也。佛悉分别天人众
T03n0185_p0478b29┃生彼彼异念。三力也。佛悉知众生若干种语
T03n0185_p0478c01┃及度世语。四力也。佛悉了知世间杂种无量
T03n0185_p0478c02┃情态。五力也。佛能现禅解定行除众劳
T03n0185_p0478c03┃诤。六力也。佛知欲缚知缚解要在所宜行。
T03n0185_p0478c04┃七力也。佛智如海善言无量追识一切宿命
T03n0185_p0478c05┃所更。八力也。佛天眼净。见人物死。神所
T03n0185_p0478c06┃出生。善恶殃福。随行受报。九力也。佛漏已
T03n0185_p0478c07┃尽。无复缚著。神真睿智。自知见证。究畅道
T03n0185_p0478c08┃行。可作能作。无余生死。其智明审。是为佛十
T03n0185_p0478c09┃神力也
T03n0185_p0478c10┃四无所畏者。佛神智正觉。无所不知。愚惑相
T03n0185_p0478c11┃言。佛未悉知。至於梵摩众圣。皆莫能论佛
T03n0185_p0478c12┃之智故。独步不惧。一无畏也。佛漏已尽悉知。
T03n0185_p0478c13┃愚惑相言。佛漏未尽。至於梵摩众圣。莫能
T03n0185_p0478c14┃论佛之志故。独步不惧。二无畏也。佛说经
T03n0185_p0478c15┃戒天下诵习。愚惑相言。佛经可遏。至於梵
T03n0185_p0478c16┃摩众圣。莫能论毁佛之正经故。独步不惧。
T03n0185_p0478c17┃三无畏也。佛现道义。言真而要。能度苦厄。
T03n0185_p0478c18┃愚惑相言。佛不能度苦。至於梵摩众圣。莫
T03n0185_p0478c19┃能论佛正道故。周行不惧。四无畏也
T03n0185_p0478c20┃佛得定意。一切知见。坐自念言。是实微妙。难
T03n0185_p0478c21┃知难明。甚难得也。高而无上。广不可极。渊而
T03n0185_p0478c22┃无下。深不可测。大包天地。细入无间。昔定光
T03n0185_p0478c23┃佛时。别我为佛。名释迦文。令果得之。从无
T03n0185_p0478c24┃数劫。勤苦所求。适今得耳。自念宿命。诸所施
T03n0185_p0478c25┃为。慈孝仁义。礼敬诚信。中正守善。虚心学
T03n0185_p0478c26┃圣。柔弱净意。行六度无极。布施持戒。忍辱精
T03n0185_p0478c27┃进。一心智慧。习四等心。慈悲喜护。养育众
T03n0185_p0478c28┃生。如视赤子。承事诸佛。积德无量。累劫勤
T03n0185_p0478c29┃苦。不望其功。今悉自得。喜自说曰
T03n0185_p0479a01┃　今觉佛极尊　　弃淫净无漏
T03n0185_p0479a02┃　一切能将导　　从者必欢预
T03n0185_p0479a03┃　夫福之报快　　妙愿皆得成
T03n0185_p0479a04┃　愍疾得上寂　　吾将逝泥洹
T03n0185_p0479a05┃佛初得道。自知食少身体虚轻。徐起入水洗
T03n0185_p0479a06┃浴。毕欲上岸。天按树枝。得攀而出。旋往树
T03n0185_p0479a07┃下。有五百青雀。飞来绕佛。三匝而去。复有长
T03n0185_p0479a08┃者女。始嫁有愿生子男者。当作百味之糜。祠
T03n0185_p0479a09┃山树神。後生得男。喜即作糜。盛以金钵。其女
T03n0185_p0479a10┃泻糜。釜杓不污。女益珍敬。即与数女。俱入
T03n0185_p0479a11┃山中。望见好树。即遣婢先往扫除。婢到见
T03n0185_p0479a12┃佛。不知何神。还报女言。有神在树下坐。女令
T03n0185_p0479a13┃婢戴百味之糜置头上。前长跪上食并金钵。
T03n0185_p0479a14┃佛言。汝等能有善意。必以现世得福见谛。
T03n0185_p0479a15┃众女遥拜而退。佛便食糜已。念先三佛初
T03n0185_p0479a16┃得道时。皆有献百味之食并上金钵如此器
T03n0185_p0479a17┃者。今皆在文邻龙所。佛即掷钵水中。自然逆
T03n0185_p0479a18┃流。上水七里。堕前三钵上。四器共累。相类
T03n0185_p0479a19┃如一。龙王欢喜。知复有佛。佛定意七日。不
T03n0185_p0479a20┃动不摇。树神念佛。新得道快坐七日。未有
T03n0185_p0479a21┃献食者。我当求人令饭佛。时适有五百贾
T03n0185_p0479a22┃人。从山一面过。车牛皆踬不行。中有两大
T03n0185_p0479a23┃人。一名提谓。二名波利。怖还与众人俱诣树
T03n0185_p0479a24┃神请福。神现光像言。今世有佛。在此优留
T03n0185_p0479a25┃国界尼连禅水边。未有献食者。汝曹幸先能
T03n0185_p0479a26┃有善意。必获大福。贾人闻佛名。皆喜言。佛
T03n0185_p0479a27┃必独大尊。天神所敬。非凡品也。即和糗蜜。俱
T03n0185_p0479a28┃诣树下。稽首上佛。佛念先古诸佛哀受人施
T03n0185_p0479a29┃法皆持钵。不宜如余道人手受食也
T03n0185_p0479b01┃时四天王。即遥知佛当用钵。如人屈申臂
T03n0185_p0479b02┃顷。俱到O那山上。如意所念。石中自然出
T03n0185_p0479b03┃四钵。香净洁无秽。四天王各取一钵。还共
T03n0185_p0479b04┃上佛。愿哀贾人。令得大福。方有铁钵。後弟
T03n0185_p0479b05┃子当用食。佛念取一钵不快余三意。便悉受
T03n0185_p0479b06┃四钵。累置左手中。右手按之。合成一钵。令四
T03n0185_p0479b07┃际现。佛受糗蜜。告诸贾人。汝当归命於佛。
T03n0185_p0479b08┃归命於法。方有比丘众。当预自归。即皆受
T03n0185_p0479b09┃教。各三自归。佛起於异处食毕。咒愿贾人
T03n0185_p0479b10┃言。今所布施。欲使食者。得充气力。当令施
T03n0185_p0479b11┃家。世世得愿。得色得力。得瞻得喜。安快无
T03n0185_p0479b12┃病。终保年寿。诸邪恶鬼。不得娆近。以有善
T03n0185_p0479b13┃意。立德本固。诸善鬼神。常当拥护。开示道
T03n0185_p0479b14┃地。得利谐偶。不使蹇。无复艰患。人有正
T03n0185_p0479b15┃见。以信喜敬。洁净不悔。施道德者。福德益
T03n0185_p0479b16┃大。所随转胜。吉无不利。日月五星。二十八
T03n0185_p0479b17┃宿。天神鬼王。常随护助。四天大王。赏别
T03n0185_p0479b18┃善人。东提头赖。南维文。西维楼勒。北拘
T03n0185_p0479b19┃均罗。当护汝等令不遭横。能有慧意。研精
T03n0185_p0479b20┃学问。敬佛法众。弃捐众恶。不自放恣。现受
T03n0185_p0479b21┃吉祥。种福得福。行道得道。以先见佛一心
T03n0185_p0479b22┃承奉。当为从是致第一福。现世获佑。快解
T03n0185_p0479b23┃见谛。富乐长寿。自致泥洹。时糗蜜冷。佛腹内
T03n0185_p0479b24┃风起。帝释即知。应时到阎浮提界上。取药
T03n0185_p0479b25┃果名呵梨勒。来白佛言。是果香美可服。最
T03n0185_p0479b26┃除内风。佛便食之。风即除去。起到文邻瞽龙
T03n0185_p0479b27┃无提水边。坐定七日。不喘不息。光照水中。
T03n0185_p0479b28┃龙目得开。自识如前。见三佛光明。目辄得视。
T03n0185_p0479b29┃龙王欢喜沐浴。名香钐此蘸铣鏊。见佛
T03n0185_p0479c01┃相好。光影如树有华。前绕佛七匝。身离佛围
T03n0185_p0479c02┃四十里。龙有七头。罗覆佛上。欲以障蔽蚊
T03n0185_p0479c03┃虻寒暑。时雨七日。龙一心不饥不渴。七日
T03n0185_p0479c04┃雨止。佛悟。龙化作年少道人。著好服饰。稽
T03n0185_p0479c05┃首问佛。佛得无寒。得无热。得无为蚊虻
T03n0185_p0479c06┃所娆近耶。佛时答言
T03n0185_p0479c07┃　久得在屏处　　思道其福快
T03n0185_p0479c08┃　昔所愿欲闻　　今以悉知快
T03n0185_p0479c09┃　不为彼所娆　　能安众生快
T03n0185_p0479c10┃　度世三毒灭　　得佛泥洹快
T03n0185_p0479c11┃　生世得睹佛　　闻受经法快
T03n0185_p0479c12┃　得与辟支佛　　真人会亦快
T03n0185_p0479c13┃　不与愚从事　　得离恶人快
T03n0185_p0479c14┃　有黠别真伪　　知信正道快
T03n0185_p0479c15┃佛告龙王。汝当复自归於佛。自归於法。自
T03n0185_p0479c16┃归於比丘僧。即受三自归。诸畜生中。是龙为
T03n0185_p0479c17┃先见佛。佛以神足。移坐石室。自念本愿。欲
T03n0185_p0479c18┃度众生。思惟生死本。从十二因缘法起。法
T03n0185_p0479c19┃起故便有生死。若法灭者生死乃尽。作是故
T03n0185_p0479c20┃自得是。不作是是便息。一切众生。意为精
T03n0185_p0479c21┃神。窈窈冥冥。恍忽无形。自起识想。随行
T03n0185_p0479c22┃受身。身无常主。神无常形。神心变化。躁浊难
T03n0185_p0479c23┃清。自生自灭。未曾休息。一念去。一念来。若
T03n0185_p0479c24┃水中泡。一滴灭一复兴。至于三界欲色无
T03n0185_p0479c25┃色九神所止。皆系於识。不得免苦。昧昧然不
T03n0185_p0479c26┃自觉。故谓之疑。莫知要道夫得至妙。虚寂
T03n0185_p0479c27┃无念。不可以凡世间意知。世间道术。九十六
T03n0185_p0479c28┃种。各信所事。孰知其惑。皆乐生求安。贪欲嗜
T03n0185_p0479c29┃味。好於声色故不能乐佛道。佛道清净。空
T03n0185_p0480a01┃无所有。凡计身万物不可得常有。设当为说。
T03n0185_p0480a02┃天下皆苦。空无所有。谁能信者。枯苦我耳。
T03n0185_p0480a03┃意欲默然。不为世间说法。便入定意。佛
T03n0185_p0480a04┃放眉中光。上照七天。梵天知佛欲取泥洹。
T03n0185_p0480a05┃悲念三界皆为长衰。终不得知度世之法。死
T03n0185_p0480a06┃即当复堕三恶道。何时当脱天下。久远乃
T03n0185_p0480a07┃有佛耳。佛难得见。若优昙华。今我当为天
T03n0185_p0480a08┃人请命求哀於佛。令止说经。即语帝释。将
T03n0185_p0480a09┃天乐般遮伎。下到石室。佛方定意觉。般遮
T03n0185_p0480a10┃弹琴而歌。其辞曰
T03n0185_p0480a11┃　听我歌十力　　弃盖寂定禅
T03n0185_p0480a12┃　光彻照七天　　德香逾钐
T03n0185_p0480a13┃　上帝神妙来　　叹仰欲见尊
T03n0185_p0480a14┃　梵释赍敬意　　稽首欲受闻
T03n0185_p0480a15┃　佛所本行愿　　精进百劫勤
T03n0185_p0480a16┃　四等大布施　　十方受弘恩
T03n0185_p0480a17┃　持戒净无垢　　慈软护众生
T03n0185_p0480a18┃　勇决入禅智　　大悲敷度经
T03n0185_p0480a19┃　苦行积无数　　功勋成於今
T03n0185_p0480a20┃　戒忍定慧力　　动地魔已擒
T03n0185_p0480a21┃　德普盖天地　　神智过灵圣
T03n0185_p0480a22┃　相好特无比　　八声震十方
T03n0185_p0480a23┃　志高於须弥　　清妙莫能论
T03n0185_p0480a24┃　永离淫怒疑　　无复老死患
T03n0185_p0480a25┃　唯哀从定觉　　愍伤诸天人
T03n0185_p0480a26┃　为开法宝藏　　敷惠甘露珍
T03n0185_p0480a27┃　令从忧畏解　　危厄得以安
T03n0185_p0480a28┃　迷惑见正道　　邪疑睹真言
T03n0185_p0480a29┃　一切皆愿乐　　欲听受无厌
T03n0185_p0480b01┃　当开无死法　　垂化於无穷
T03n0185_p0480b02┃佛意悉知。便从定觉。梵天白佛言。从久远以
T03n0185_p0480b03┃来。适复见佛耳。诸天喜踊。欲闻佛法。当为
T03n0185_p0480b04┃世间说经。愿莫般泥洹。众生愚暗。无有慧
T03n0185_p0480b05┃眼。唯加慈导。令得解脱。诸天人中。多有贤
T03n0185_p0480b06┃善。好道易解。亦有精进。能受戒法。畏於地
T03n0185_p0480b07┃狱三恶道者。愿开法藏。为现甘露。受者必
T03n0185_p0480b08┃多。天下无佛时。我见余道人。具有三毒自
T03n0185_p0480b09┃意合作经典人尚学其不至诚法。何况佛
T03n0185_p0480b10┃之清净无淫怒疑。愿佛说法。使众生得闻至
T03n0185_p0480b11┃诚之道
T03n0185_p0480b12┃佛言。善哉善哉。梵天。欲广施安救诸世间。抚
T03n0185_p0480b13┃利宁济。乐使解脱。我念世间。贪爱嗜欲。堕
T03n0185_p0480b14┃生死苦。少能自觉本从十二因缘起。疑缘疑。
T03n0185_p0480b15┃行缘行。识缘识。名像缘名像。六入缘六入。
T03n0185_p0480b16┃更乐缘更乐。痛缘痛。爱缘爱。受缘受。有缘
T03n0185_p0480b17┃有。生缘生老死忧悲苦闷心恼。大患其有。
T03n0185_p0480b18┃精神从爱。转受生死。欲得道者。当断贪爱
T03n0185_p0480b19┃灭除情欲。无为无起。然则疑灭。疑灭则行
T03n0185_p0480b20┃灭。行灭则识灭。识灭则名像灭。名像灭则六
T03n0185_p0480b21┃入灭。六入灭则更乐灭。更乐灭则痛灭。痛灭
T03n0185_p0480b22┃则爱灭。爱灭则受灭。受灭则有灭。有灭则
T03n0185_p0480b23┃生灭。生灭则老死忧悲苦闷心恼大患皆尽。
T03n0185_p0480b24┃是谓得道。唯佛觉此。微妙难明。夫此清净
T03n0185_p0480b25┃无愚疑想。不可以世间凡夫意知。天下道
T03n0185_p0480b26┃术。九十六种。各有所事。或事天地日月五
T03n0185_p0480b27┃星。或事水火鬼神龙神。皆乐生求安。贪欲嗜
T03n0185_p0480b28┃味。好於声色。故不能乐佛道。不闻佛经。不
T03n0185_p0480b29┃知要法。凡人意异。计身万物谓可常有。设
T03n0185_p0480c01┃当为说目之所见。万物无常。有身皆苦。身
T03n0185_p0480c02┃为非身。空无所有。亲戚家属。悉非人所。正
T03n0185_p0480c03┃言似反。谁能信者。吾为枯苦。不如取泥洹。
T03n0185_p0480c04┃故欲不言耳。梵天复曰
T03n0185_p0480c05┃从无数劫人在世间生死唯佛经难得闻
T03n0185_p0480c06┃　从佛在世能度极者　　今以得愿人中难有
T03n0185_p0480c07┃　尊极无佛比　　是故稽首礼
T03n0185_p0480c08┃　世间缚著为久在冥　　今十力兴神智无量
T03n0185_p0480c09┃　当开法藏施慧光明　　照诸天人令得开解
T03n0185_p0480c10┃　佛能度一切　　是故愿自归
T03n0185_p0480c11┃　从本发意誓为苦人　　劳谦积德行愿已成
T03n0185_p0480c12┃　无明老死长衰可悲　　当施法药救诸病痛
T03n0185_p0480c13┃　慈哀无过佛　　是故稽首请
T03n0185_p0480c14┃佛已可梵天念谁可先度者。昔者父王
T03n0185_p0480c15┃遣五人侍我。今在山中。即复道还。五人见佛。
T03n0185_p0480c16┃自相谓言。是人来者。慎莫与起也。佛到。五
T03n0185_p0480c17┃人皆起。不觉作礼。时佛言。卿等持心。何无
T03n0185_p0480c18┃牢固。属言莫起。何以作礼。五人不对。愿为弟
T03n0185_p0480c19┃子。佛即手摩其头。以为沙门。还道树下各
T03n0185_p0480c20┃坐思惟佛。又复念此间有优为迦叶。大明勇
T03n0185_p0480c21┃健。有好名字。国王吏民。皆共事之。与五百
T03n0185_p0480c22┃弟子。在尼连禅水边。欲先开化令解欢喜。
T03n0185_p0480c23┃信乐佛法。尔乃余人。当随而学。即往从之。
T03n0185_p0480c24┃迦叶见佛。即来起迎。赞言幸甚。大道人善
T03n0185_p0480c25┃来。相见消息安不。佛即答言。无病第一利。
T03n0185_p0480c26┃知足第一富。善友第一厚。无为第一安
T03n0185_p0480c27┃迦叶曰。有何敕使。佛言。欲报一事。傥不镇
T03n0185_p0480c28┃恚。烦借火室。一宿之间。曰不爱也。中有毒
T03n0185_p0480c29┃龙。恐相害耳。佛言。无苦龙不害我。重借至
T03n0185_p0481a01┃三。迦叶言。然大道人德高。能居中者大善。
T03n0185_p0481a02┃佛即澡洗前入火室。持草布地。适坐须臾。
T03n0185_p0481a03┃毒龙镇恚。身中出烟。佛亦现神。身中出
T03n0185_p0481a04┃烟。龙大忿怒。身皆火出。佛亦现神。身出火
T03n0185_p0481a05┃光。龙火佛光。於是俱盛。石室尽燃。其炎烟
T03n0185_p0481a06┃出。如失火状。迦叶夜起。相视星宿。见火室洞
T03n0185_p0481a07┃然。噫噫言。咄。是大沙门。端正可惜。不随我
T03n0185_p0481a08┃语。竟为毒火所害。佛知其意。於其室内。
T03n0185_p0481a09┃以道神力。灭龙恚毒。降伏龙身。化置钵中。
T03n0185_p0481a10┃迦叶惶遽。令五百弟子人。持一瓶水。就掷
T03n0185_p0481a11┃灭火。而一瓶者。更成一火。师徒益怖。皆言。
T03n0185_p0481a12┃咄咄杀是大沙门。明旦佛持钵盛龙而出。迦
T03n0185_p0481a13┃叶惊喜问。大道人乃尚活耶。器中何等。佛答
T03n0185_p0481a14┃言。然吾自活耳。是钵中者。可言毒龙。众人
T03n0185_p0481a15┃所畏。不敢入室者也。今者降之。已受戒
T03n0185_p0481a16┃矣。迦叶自以得道。谓佛非真。顾语弟子。是
T03n0185_p0481a17┃大沙门极神。虽尔未及於道。不如我得罗
T03n0185_p0481a18┃汉也
T03n0185_p0481a19┃佛复移近迦叶。坐一树下。夜第一四天王俱
T03n0185_p0481a20┃下听佛说经。四王光影。明如盛火。迦叶夜
T03n0185_p0481a21┃起。占候见佛。边有四火。明旦行问。大道人
T03n0185_p0481a22┃亦事火乎。佛言。不事火也。曰昨夜此间有
T03n0185_p0481a23┃四火何也。佛言。昨夜四天王。来下听经。是
T03n0185_p0481a24┃其光耳。迦叶念言。是大沙门极神。虽然尚
T03n0185_p0481a25┃未得道故。不如我得罗汉也
T03n0185_p0481a26┃佛止树下。第二天帝释。夜复来下。听佛说经。
T03n0185_p0481a27┃帝释光影。甚益大明。迦叶夜起。占候见佛边
T03n0185_p0481a28┃火光倍於昨四火明。心念是大沙门续事
T03n0185_p0481a29┃火也。明旦复行问。大道人得无事火。佛言
T03n0185_p0481b01┃不也。昨天帝释。来下听经。是其光耳。迦叶
T03n0185_p0481b02┃念言。是大沙门。乃神圣。虽然未及於道。不
T03n0185_p0481b03┃如我得罗汉也
T03n0185_p0481b04┃後夜第七梵天。又下听经。梵之光影。倍於帝
T03n0185_p0481b05┃释。迦叶夜起。占候见火光益大明盛。明日
T03n0185_p0481b06┃问。大道人事火乎。答言。不事火也。昨夜火
T03n0185_p0481b07┃光益明大何也
T03n0185_p0481b08┃佛言。昨夜梵天。来下听经。是其光耳。迦叶复
T03n0185_p0481b09┃念。是大沙门。神则神矣。然未得道。不如我
T03n0185_p0481b10┃得罗汉也
T03n0185_p0481b11┃迦叶五百弟子。人事三火。合千五百火。明旦
T03n0185_p0481b12┃燃之。火了不燃。怪而白师。师言。疑是大沙
T03n0185_p0481b13┃门所为也。即行问佛。我五百弟子。凡事千
T03n0185_p0481b14┃五百火。今旦燃之。火皆不燃。是大道人之所
T03n0185_p0481b15┃为乎。佛言。卿欲使火燃不。问之至三。曰欲
T03n0185_p0481b16┃使燃。佛言可去。火当燃。应声皆燃。迦叶复
T03n0185_p0481b17┃念。是大沙门。神则神矣。然未得道。不如我已
T03n0185_p0481b18┃得罗汉也
T03n0185_p0481b19┃迦叶身自事三火。明旦燃之。又不可燃。心
T03n0185_p0481b20┃念复是大沙门所为也。即行问佛。我自事三
T03n0185_p0481b21┃火。今旦燃之。了不可燃。续是大道人所为
T03n0185_p0481b22┃耶
T03n0185_p0481b23┃佛言。卿欲使火燃不。问之至三。曰欲使
T03n0185_p0481b24┃燃。佛言可去。火当燃。应声皆燃。迦叶复
T03n0185_p0481b25┃念。是大沙门。神则神矣。然未得道。不如我已
T03n0185_p0481b26┃得罗汉也
T03n0185_p0481b27┃火燃之後。迦叶欲灭之不可得灭。五百弟
T03n0185_p0481b28┃子。及诸事火者。共助灭之。而了不灭。皆言。
T03n0185_p0481b29┃大沙门所为也
T03n0185_p0481c01┃迦叶行问佛。火既燃矣。今不可灭。佛言。欲
T03n0185_p0481c02┃使灭乎曰欲使灭佛言。可去火当灭。应声
T03n0185_p0481c03┃即灭。迦叶故念。是大沙门虽神。不如我得
T03n0185_p0481c04┃道真也
T03n0185_p0481c05┃迦叶行白佛言。愿大道人。留此不须复远
T03n0185_p0481c06┃行。我自给饭食。即还敕家。明日作好饭。
T03n0185_p0481c07┃施床座已。食时自行请佛。佛言便去今随後
T03n0185_p0481c08┃到。迦叶适去。佛如人屈申臂顷。东适弗于
T03n0185_p0481c09┃逮界上数千亿里。取树果名阎逼。盛满钵
T03n0185_p0481c10┃还。迦叶未至。佛已坐其床上。迦叶後到。问
T03n0185_p0481c11┃大道人从何道来。佛言。卿适去我东到弗于
T03n0185_p0481c12┃逮地取阎逼果。香美可食便取食之。佛饭
T03n0185_p0481c13┃已去。迦叶续念。是大沙门虽神。不如我道真
T03n0185_p0481c14┃也。明日食时。迦叶复请佛。佛言便去。今随後
T03n0185_p0481c15┃到。迦叶适去。佛便南行。极阎浮提界数千
T03n0185_p0481c16┃万里。取呵梨勒果。盛满钵还。迦叶未归。佛
T03n0185_p0481c17┃已坐其床。迦叶至问何缘先到。佛言。卿适
T03n0185_p0481c18┃去我即南行极此地界。取呵梨勒果。亦香且
T03n0185_p0481c19┃美。便取食之。佛饭已去。迦叶续念。是大沙门
T03n0185_p0481c20┃虽神。不如我道真也
T03n0185_p0481c21┃明日迦叶。复行请佛。佛言便去。今随後到。
T03n0185_p0481c22┃迦叶适去。佛西到拘耶尼界上数千亿里。取
T03n0185_p0481c23┃阿摩勒果。盛满钵还。先迦叶归。坐其床上。
T03n0185_p0481c24┃迦叶後至。问大道人。从何而来。佛言。卿适
T03n0185_p0482a01┃去後。我西适拘耶尼地。取阿摩勒果。香美可
T03n0185_p0482a02┃食。便取食之。佛饭已去。迦叶复念。是大沙门
T03n0185_p0482a03┃虽神。故不如我道真也
T03n0185_p0482a04┃明日迦叶复请佛。佛言。便去今随後到。迦叶
T03n0185_p0482a05┃反顾。忽然不见佛。佛以神足。北适郁单越
T03n0185_p0482a06┃界上数千亿里。取自然粳米。满钵而还。先迦
T03n0185_p0482a07┃叶至。坐其床上。迦叶後至。问大道人复从何
T03n0185_p0482a08┃来。佛言。从北郁单越地。取此成熟粳米。
T03n0185_p0482a09┃快美且香。卿试食之。佛饭已去。迦叶复念。
T03n0185_p0482a10┃是大沙门虽神。故不如我道真也
T03n0185_p0482a11┃明日食时。佛持钵。自到迦叶家。受饭而还。
T03n0185_p0482a12┃於屏处食已。念欲澡漱。天帝知佛意即下。
T03n0185_p0482a13┃以手指地。水出成池。令佛得用。迦叶晡时。彷
T03n0185_p0482a14┃徉聚中。见有泉水。怪而问佛。何缘有此。佛
T03n0185_p0482a15┃言。吾朝得卿饭於此。食已念欲澡漱。天帝
T03n0185_p0482a16┃释指地。令有水出。汝当名此为指地池。迦叶
T03n0185_p0482a17┃复念。是大沙门虽神。故不如我道真也
T03n0185_p0482a18┃佛还树下。道见弃弊衣取欲浣之。天帝知
T03n0185_p0482a19┃佛意。即到O那山上。取正四方成治好石。
T03n0185_p0482a20┃来置池边白佛言。可用浣衣。佛欲晒衣。天
T03n0185_p0482a21┃帝复行取六方石。来给晒衣
T03n0185_p0482a22┃迦叶见池边有两好石。又问。何缘有此。佛言。
T03n0185_p0482a23┃吾欲浣濯。及欲晒衣。天帝到O那山上取
T03n0185_p0482a24┃此石来。迦叶复念。是大沙门虽神。故不如
T03n0185_p0482a25┃我道真也
T03n0185_p0482a26┃佛後日入指地池澡浴毕。欲出无所攀。池上
T03n0185_p0482a27┃素有树。名迦和。绝大修好。其树自然曲下
T03n0185_p0482a28┃就佛。佛攀而出。迦叶见树曲下垂荫。怪而
T03n0185_p0482a29┃又问。佛言。吾入池浴。出无所攀。是故树神
T03n0185_p0482b01┃为我曲之。迦叶复念。是大沙门虽神。故不
T03n0185_p0482b02┃如我道真也
T03n0185_p0482b03┃时摩竭国王及吏民。以岁节会礼诣迦叶
T03n0185_p0482b04┃所。相娱乐七日。迦叶念佛神圣明智。众人
T03n0185_p0482b05┃见者。必俱舍我而共事之。当令其去七日快
T03n0185_p0482b06┃也。佛知其意。即隐七日。迦叶後日又念。间
T03n0185_p0482b07┃者我有节会余食甚多。得大沙门来。饭之快
T03n0185_p0482b08┃耶。佛遥知之。即时来到。迦叶喜言。大道人
T03n0185_p0482b09┃来。一何善也。我适欲相供养。中间何为七日
T03n0185_p0482b10┃不现。佛言。间者王与吏民共会七日。卿意
T03n0185_p0482b11┃念言。是大沙门。神圣明智。众人见者。必俱
T03n0185_p0482b12┃舍我而共事之。当令其去七日快也。是故
T03n0185_p0482b13┃我去。卿今念我故复来耳。迦叶心念。是大
T03n0185_p0482b14┃沙门。乃知人意。虽然故不如我道真也
T03n0185_p0482b15┃尔时迦叶五百弟子。适俱破薪。各举一斧。
T03n0185_p0482b16┃斧皆不得下。Ч舶资ΑＪρ浴Ｊ谴笊趁潘
T03n0185_p0482b17┃为也。即行问佛。我诸弟子。向共破薪。斧皆举
T03n0185_p0482b18┃而不下。佛言可去。斧当下。斧即下下之後。
T03n0185_p0482b19┃斧皆著薪。举之不举。复行白佛。今斧适下。
T03n0185_p0482b20┃又皆不举。佛言可去。今使斧举。即举得用。迦
T03n0185_p0482b21┃叶复念。是大沙门虽神。故不如我道真也
T03n0185_p0482b22┃时尼连禅水。长流i疾。佛以自然神通。断
T03n0185_p0482b23┃水令住。使水隔起。高出人头。令底扬尘。佛
T03n0185_p0482b24┃行其中。迦叶恐佛为水所漂。即与弟子俱。乘
T03n0185_p0482b25┃船索佛。迦叶见水隔断。中央尘起。佛行其
T03n0185_p0482b26┃间。迦叶呼言。大道人乃尚活耶。佛言。然吾
T03n0185_p0482b27┃自活耳。又问。佛欲上船不。佛言大善。佛念
T03n0185_p0482b28┃今当现神。令子心伏。即从水中。贯船底入。
T03n0185_p0482b29┃无有穿迹。迦叶复念。是大沙门。神则神矣。
T03n0185_p0482c01┃然不如我已得罗汉也
T03n0185_p0482c02┃佛语迦叶。汝非罗汉。亦不知道真。胡为虚
T03n0185_p0482c03┃妄。自称贵乎。於是迦叶心惊毛竖。自知无道。
T03n0185_p0482c04┃即稽首言。大道人实神圣。乃知我意志。宁
T03n0185_p0482c05┃可得从大道人禀受经戒作沙门耶。佛言。且
T03n0185_p0482c06┃还报汝弟子。报之益善。卿是大长者。国中
T03n0185_p0482c07┃所承望。今欲学大道。可独自知乎。迦叶受
T03n0185_p0482c08┃教。还告诸弟子。汝曹知乎。我目所见。意始
T03n0185_p0482c09┃信解。当除须发。被法衣。受佛戒。作沙门。
T03n0185_p0482c10┃汝等欲何趣。五百弟子曰。我等所知。皆大师
T03n0185_p0482c11┃恩。师所尊信。必不虚妄。愿皆随从得为沙
T03n0185_p0482c12┃门。於是师徒。脱身裘褐。及取水瓶杖屣诸
T03n0185_p0482c13┃事火具。悉弃水中。俱共诣佛。稽首白佛言。
T03n0185_p0482c14┃今我五百弟子。以有信意。愿欲离家除须
T03n0185_p0482c15┃发。受佛戒。佛言可。诸沙门来。迦叶及五百
T03n0185_p0482c16┃弟子。须发自堕。皆成沙门
T03n0185_p0482c17┃优为迦叶有二弟。次曰那提迦叶。幼曰竭夷
T03n0185_p0482c18┃迦叶。二弟各有二百五十弟子。庐舍列居水
T03n0185_p0482c19┃边。见诸梵志。衣服什物。诸事火具。皆随水
T03n0185_p0482c20┃流。二弟惊愕。恐兄师徒五百人。为恶人所
T03n0185_p0482c21┃害。大水所漂。即与五百弟子。逆水而上。见兄
T03n0185_p0482c22┃师徒。皆作沙门。怪问。大兄年百二十。智慧高
T03n0185_p0482c23┃远。国王吏民。所共宗事。我意以兄为是罗汉。
T03n0185_p0482c24┃今反舍梵志道。学沙门法。此非小事。佛岂独
T03n0185_p0482c25┃大其道胜乎。迦叶答言。佛道最胜。其法无
T03n0185_p0483a01┃量。我虽世学。未曾有得道神智如佛者也。
T03n0185_p0483a02┃其经戒甚修净。我今以见慈心度人。以三
T03n0185_p0483a03┃事教化。一者道定神足。变化自然。二者智慧
T03n0185_p0483a04┃知人本意。三者经道正行。随病与药。二弟各
T03n0185_p0483a05┃顾。谓诸弟子。汝等欲何趣。合五百人。俱同声
T03n0185_p0483a06┃言。愿如大师。即皆稽首。求作沙门。佛言可
T03n0185_p0483a07┃诸沙门来。二弟及五百弟子。皆除须发。即随
T03n0185_p0483a08┃佛後。复成沙门
T03n0185_p0483a09┃佛便有千沙门。俱到波罗奈夷县丛树下坐。
T03n0185_p0483a10┃佛诸弟子。皆故梵志。佛为诸弟子。现神变
T03n0185_p0483a11┃化。一者飞行。二者说经。三者教诫。诸弟子见
T03n0185_p0483a12┃佛威神。莫不欢喜作礼奉行
T03n0185_p0483a13┃佛说太子瑞应本起经卷下


