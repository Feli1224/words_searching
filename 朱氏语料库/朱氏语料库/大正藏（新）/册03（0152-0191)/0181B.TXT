【经文资讯】大正新修大藏经 第三册 No. 181b《佛说九色鹿经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 3, No. 181b 佛说九色鹿经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA, CBETA OCR Group
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T03n0181bp0453b01U
T03n0181bp0453b02U佛说九色鹿经
T03n0181bp0453b03U
T03n0181bp0453b04U　　　　吴月氏优婆塞支谦译
T03n0181bp0453b05U佛言。昔者菩萨身为九色鹿。其毛九种色
T03n0181bp0453b06U其角白如雪。常在恒水边饮食水草。常与
T03n0181bp0453b07U一乌为知识时水中有溺人随流来下。或
T03n0181bp0453b08U出或没得着树木。仰头呼天。山神树神诸
T03n0181bp0453b09U天龙神何不愍伤我也。鹿闻人唤声。即走
T03n0181bp0453b10U往水边。语溺人言。汝可勿怖。汝可骑我背
T03n0181bp0453b11U捉我角。我相负出上岸。鹿大疲极。溺人
T03n0181bp0453b12U下地绕鹿三匝。向鹿叩头乞为大家作奴。
T03n0181bp0453b13U给其使令采取水草。鹿言。不用卿也。且
T03n0181bp0453b14U各自去。欲报恩者莫得道我在此间。人贪
T03n0181bp0453b15U我皮角必来杀我。于是溺者受教而去
T03n0181bp0453b16U尔时国王夫人夜梦见九色鹿。意欲得其
T03n0181bp0453b17U皮角。即托病不起。王问夫人言。何以不
T03n0181bp0453b18U起。夫人答言。昨夜梦见非常鹿。其毛九
T03n0181bp0453b19U种色其角白如雪。我思得其皮作衣裘其
T03n0181bp0453b20U角作拂柄。王当为我得之。王若不得我当
T03n0181bp0453b21U死矣。王告夫人。汝为且起。我作一国王
T03n0181bp0453b22U何所不得。王即便募于国中。若有能得九
T03n0181bp0453b23U色鹿者。当与分国治。赐其金钵盛满银粟。
T03n0181bp0453b24U赐其银钵盛满金粟。溺人闻王募重。心生
T03n0181bp0453b25U恶念。我说此鹿可得富贵。鹿是畜生死活
T03n0181bp0453b26U何在。便语募人言。我知有九色鹿处。募
T03n0181bp0453b27U人便将至王所言。此人知有九色鹿处。王
T03n0181bp0453b28U闻大欢喜。王言。汝得其皮角来。报之半
T03n0181bp0453b29U国。于是溺人面上即生癞疮。溺人言。此
T03n0181bp0453c01U鹿虽是畜生大有威神。王宜多将人兵乃
T03n0181bp0453c02U可得耳。王即大出人兵往恒水边。乌在树
T03n0181bp0453c03U上遥见王人众来。疑当杀鹿。即呼鹿言。
T03n0181bp0453c04U且起王来取汝。鹿故熟卧不觉。乌复言。
T03n0181bp0453c05U知识且起。王将兵至。鹿故复不觉。乌便
T03n0181bp0453c06U下树居其头上啄其耳。知识且起。王兵围
T03n0181bp0453c07U汝数重。鹿方惊起四顾望视无复走地。便
T03n0181bp0453c08U往趣王车边。傍人引弓欲射之。王告莫射
T03n0181bp0453c09U此鹿。此鹿非常。将是天神耶。鹿即言。莫
T03n0181bp0453c10U射杀我。假我须臾。我有恩于国。王问。有
T03n0181bp0453c11U何恩。我曾活王国中一人。即长跪重问王。
T03n0181bp0453c12U谁道我在此。王言。车边癞面人也。鹿举
T03n0181bp0453c13U头看此人。眼中泪出不能自胜。大王。此
T03n0181bp0453c14U人本溺在水中。随流来下或出或没。得着
T03n0181bp0453c15U树木仰头呼天。山神树神诸天龙神何不
T03n0181bp0453c16U愍伤我。我时不惜此命。自投水中负此
T03n0181bp0453c17U人出。本要誓不相道。人无反覆。不如水
T03n0181bp0453c18U中浮木也。王闻鹿言有惭愧色。我民无义。
T03n0181bp0453c19U王即三教其民。奈何奈何受恩反欲杀之。
T03n0181bp0453c20U王即放鹿使去。下国中若有驱逐此鹿者
T03n0181bp0453c21U当诛汝五属。于是王便还宫。鹿归故处。
T03n0181bp0453c22U是时国中众鹿皆来依附数千为群。永不
T03n0181bp0453c23U见害。共饮食水草不犯人菜谷。从是之后
T03n0181bp0453c24U风雨以时。五谷丰熟民无疾病。其时太平
T03n0181bp0453c25U毕命化去。佛告诸弟子。菩萨所行虽处畜
T03n0181bp0453c26U生不舍于慈。人兽并度。是时夫人者孙
T03n0181bp0453c27U陀利是也。是时乌者阿难是也。是溺人者
T03n0181bp0453c28U调达是也。时鹿者我身是也。调达与我世
T03n0181bp0453c29U世有怨。阿难有至意得道。菩萨更勤苦行
T03n0181bp0454a01U波罗蜜。忍辱如是
T03n0181bp0454a02U佛说九色鹿经
