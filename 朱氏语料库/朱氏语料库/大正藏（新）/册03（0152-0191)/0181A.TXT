【经文资讯】大正新修大藏经 第三册 No. 181a《九色鹿经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 3, No. 181a 九色鹿经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T03n0181ap0452b24U
T03n0181ap0452b25U　　No. 181 [No. 152(58)]
T03n0181ap0452b26U佛说九色鹿经一卷
T03n0181ap0452b27U
T03n0181ap0452b28U　　　　吴月氏优婆塞支谦译
T03n0181ap0452b29U昔者菩萨身为九色鹿。其毛九种色。其角白
T03n0181ap0452c01U如雪。常在恒水边饮食水草。常与一乌为知
T03n0181ap0452c02U识。时水中有一溺人随流来下。或出或没得
T03n0181ap0452c03U着树木。仰头呼天。山神树神诸天龙神。何
T03n0181ap0452c04U不愍伤于我。鹿闻人声走到水中。语溺人言。
T03n0181ap0452c05U汝莫恐怖。汝可骑我背上捉我两角。我当相
T03n0181ap0452c06U负出水。既得着岸。鹿大疲极。溺人下地绕鹿
T03n0181ap0452c07U三匝。向鹿叩头。乞与大家作奴供给。使令
T03n0181ap0452c08U采取水草。鹿言。不用汝也。且各自去。欲报
T03n0181ap0452c09U恩者莫道我在此。人贪我皮角必来杀我。于
T03n0181ap0452c10U是溺人受教而去。是时国王夫人。夜于卧中
T03n0181ap0452c11U梦见九色鹿。其毛九种色其角白如雪。即托
T03n0181ap0452c12U病不起。王问夫人。何故不起。答曰。我昨夜梦
T03n0181ap0452c13U见非常之鹿。其毛九种色其角白如雪。我思
T03n0181ap0452c14U得其皮作坐褥。欲得其角作拂柄。王当为我
T03n0181ap0452c15U觅之。王若不得者我便死矣。王告夫人。汝
T03n0181ap0452c16U可且起。我为一国之主何所不得。王即募于
T03n0181ap0452c17U国中。若有能得九色鹿者。吾当与其分国而
T03n0181ap0452c18U治。即赐金钵盛满银粟。又赐银钵盛满金粟。
T03n0181ap0452c19U于是溺人闻王募重。心生恶念。我说此鹿可
T03n0181ap0452c20U得富贵。鹿是畜生死活何在。于是溺人即便
T03n0181ap0452c21U语募人言。我知九色鹿处。募人即将溺人至
T03n0181ap0452c22U大王所。而白王言。此人知九色鹿处。王闻此
T03n0181ap0452c23U言即大欢喜。便语溺人。汝若能得九色鹿者。
T03n0181ap0452c24U我当与汝半国。此言不虚。溺人答王。我能
T03n0181ap0452c25U得之。于是溺人面上即生癞疮。溺人白王。
T03n0181ap0452c26U此鹿虽是畜生大有威神。王宜多出人众。乃
T03n0181ap0452c27U可得耳。王即大出军众。往至恒水边。时乌
T03n0181ap0452c28U在树头见王军来。疑当杀鹿。即呼鹿曰。知
T03n0181ap0452c29U识且起。王来取汝。鹿故不觉。乌便下树踞
T03n0181ap0453a01U其头上。啄其耳言。知识且起王军至矣。鹿
T03n0181ap0453a02U方惊起便四向顾视。见王军众。已绕百匝无
T03n0181ap0453a03U复走地。即趣王车前。时王军人即便挽弓欲
T03n0181ap0453a04U射。鹿语王人。且莫射我。自至王所欲有所
T03n0181ap0453a05U说。王便敕诸臣莫射此鹿。此是非常之鹿或
T03n0181ap0453a06U是天神。鹿重语大王言。且莫杀我。我有大
T03n0181ap0453a07U恩在于王国。王语鹿言。汝有何恩。鹿言。我
T03n0181ap0453a08U前活王国中一人。鹿即长跪重问王言。谁道
T03n0181ap0453a09U我在此耶。王便指示车边癞面人是。鹿闻王
T03n0181ap0453a10U言。眼中泪出不能自止。鹿言。大王。此人前
T03n0181ap0453a11U日溺深水中。随流来下或出或没。得着树木
T03n0181ap0453a12U仰头呼天。山神树神诸天龙神何不愍伤于
T03n0181ap0453a13U我。我于尔时不惜身命。自投水中负此人出。
T03n0181ap0453a14U本要不相道。人无反复。不如负水中浮木。
T03n0181ap0453a15U王闻鹿言甚大惭愧。责数其民语言。汝受人
T03n0181ap0453a16U重恩云何反欲杀之。于是大王即下令于国
T03n0181ap0453a17U中。自今已往若驱逐此鹿者。吾当诛其五族。
T03n0181ap0453a18U于是众鹿数千为群皆来依附。饮食水草不
T03n0181ap0453a19U侵禾稼。风雨时节五谷丰熟。人无疾病灾害
T03n0181ap0453a20U不生。其世太平运命化去
T03n0181ap0453a21U佛言。尔时九色鹿者我身是也。尔时乌者今
T03n0181ap0453a22U阿难是。时国王者今悦头檀是。时王夫人者
T03n0181ap0453a23U今先陀利是。时溺人者今调达是。调达与我
T03n0181ap0453a24U世世有怨。我虽有善意向之。而故欲害我。
T03n0181ap0453a25U阿难有至意。得成无上道。菩萨行羼提波罗
T03n0181ap0453a26U蜜。忍辱如是
T03n0181ap0453a27U佛说九色鹿经一卷
