湖羲`璃:0210_001.txt
 
【经文资讯】大正新修大藏经 第四册 No. 210《法句经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 4, No. 210 法句经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T04n0210_p0559a01┃
T04n0210_p0559a02┃　　No. 210
T04n0210_p0559a03┃法句经卷上
T04n0210_p0559a04┃
T04n0210_p0559a05┃　　　　尊者法救撰
T04n0210_p0559a06┃　　　　吴天竺沙门维只难等译
T04n0210_p0559a07┃　　无常品第一二十有一章
T04n0210_p0559a08┃无常品者。寤欲昏乱。荣命难保。唯道是
T04n0210_p0559a09┃真
T04n0210_p0559a10┃　睡眠解寤　　宜欢喜思　　听我所说
T04n0210_p0559a11┃　撰记佛言　　所行非常　　谓兴衰法
T04n0210_p0559a12┃　夫生辄死　　此灭为乐　　譬如陶家
T04n0210_p0559a13┃　埏埴作器　　一切要坏　　人命亦然
T04n0210_p0559a14┃　如河驶流　　往而不返　　人命如是
T04n0210_p0559a15┃　逝者不还　　譬人操杖　　行牧食牛
T04n0210_p0559a16┃　老死犹然　　亦养命去　　千百非一
T04n0210_p0559a17┃　族姓男女　　贮聚财产　　无不衰丧
T04n0210_p0559a18┃　生者日夜　　命自攻削　　寿之消尽
T04n0210_p0559a19┃　如[荣-木+巾][雨/井]水　　常者皆尽　　高者亦堕
T04n0210_p0559a20┃　合会有离　　生者有死　　众生相克
T04n0210_p0559a21┃　以丧其命　　随行所堕　　自受殃福
T04n0210_p0559a22┃　老见苦痛　　死则意去　　乐家缚狱
T04n0210_p0559a23┃　贪世不断　　咄嗟老至　　色变作耄
T04n0210_p0559a24┃　少时如意　　老见蹈藉　　虽寿百岁
T04n0210_p0559a25┃　亦死过去　　为老所厌　　病条至际
T04n0210_p0559a26┃　是日已过　　命则随减　　如少水鱼
T04n0210_p0559a27┃　斯有何乐　　老则色衰　　所病自坏
T04n0210_p0559a28┃　形败腐朽　　命终自然　　是身何用
T04n0210_p0559a29┃　恒漏臭处　　为病所困　　有老死患
T04n0210_p0559b01┃　嗜欲自恣　　非法是增　　不见闻变
T04n0210_p0559b02┃　寿命无常　　非有子恃　　亦非父兄
T04n0210_p0559b03┃　为死所迫　　无亲可怙　　昼夜慢惰
T04n0210_p0559b04┃　老不止淫　　有财不施　　不受佛言
T04n0210_p0559b05┃　有此四弊　　为自侵欺
T04n0210_p0559b06┃　非空非海中　　非入山石间
T04n0210_p0559b07┃　无有地方所　　脱之不受死
T04n0210_p0559b08┃　是务是吾作　　当作令致是
T04n0210_p0559b09┃　人为此[跳-兆+参]扰　　履践老死忧
T04n0210_p0559b10┃　知此能自净　　如是见生尽
T04n0210_p0559b11┃　比丘厌魔兵　　从生死得度
T04n0210_p0559b12┃　　教学品法句经第二二十有九章
T04n0210_p0559b13┃教学品者。导以所行。释己愚暗得见
T04n0210_p0559b14┃道明
T04n0210_p0559b15┃　咄哉何为寐　　螺蚌蠹类
T04n0210_p0559b16┃　隐弊以不净　　迷惑计为身
T04n0210_p0559b17┃　焉有被斫创　　心如婴疾痛
T04n0210_p0559b18┃　遘于众厄难　　而反为用眠
T04n0210_p0559b19┃　思而不放逸　　为仁学仁迹
T04n0210_p0559b20┃　从是无有忧　　常念自灭意
T04n0210_p0559b21┃　正见学务增　　是为世间明
T04n0210_p0559b22┃　所生福千倍　　终不堕恶道
T04n0210_p0559b23┃　莫学小道　　以信邪见　　莫习放荡
T04n0210_p0559b24┃　令增欲意　　善修法行　　学诵莫犯
T04n0210_p0559b25┃　行道无忧　　世世常安　　愍学摄身
T04n0210_p0559b26┃　常慎思言　　是到不死　　行灭得安
T04n0210_p0559b27┃　非务勿学　　是务宜行　　已知可念
T04n0210_p0559b28┃　则漏得灭　　见法利身　　夫到善方
T04n0210_p0559b29┃　知利健行　　是谓贤明　　起觉义者
T04n0210_p0559c01┃　学灭以固　　著灭自恣　　损而不兴
T04n0210_p0559c02┃　是向以强　　是学得中　　从是解义
T04n0210_p0559c03┃　宜忆念行　　学先断母　　率君二臣
T04n0210_p0559c04┃　废诸营从　　是上道人　　学无朋类
T04n0210_p0559c05┃　不得善友　　宁独守善　　不与愚偕
T04n0210_p0559c06┃　乐戒学行　　奚用伴为　　独善无忧
T04n0210_p0559c07┃　如空野象　　戒闻俱善　　二者孰贤
T04n0210_p0559c08┃　方戒称闻　　宜谛学行　　学先护戒
T04n0210_p0559c09┃　开闭必固　　施而无受　　仂行勿卧
T04n0210_p0559c10┃　若人寿百岁　　邪学志不善
T04n0210_p0559c11┃　不如生一日　　精进受正法
T04n0210_p0559c12┃　若人寿百岁　　奉火修异术
T04n0210_p0559c13┃　不如须臾顷　　事戒者福称
T04n0210_p0559c14┃　能行说之可　　不能勿空语
T04n0210_p0559c15┃　虚伪无诚信　　智者所屏弃
T04n0210_p0559c16┃　学当先求解　　观察别是非
T04n0210_p0559c17┃　受谛应诲彼　　慧然不复惑
T04n0210_p0559c18┃　被发学邪道　　草衣内贪浊
T04n0210_p0559c19┃　洳皇墩妗　∪缌听五音
T04n0210_p0559c20┃　学能舍三恶　　以药消众毒
T04n0210_p0559c21┃　健夫度生死　　如蛇脱故皮
T04n0210_p0559c22┃　学而多闻　　持戒不失　　两世见誉
T04n0210_p0559c23┃　所愿者得　　学而寡闻　　持戒不完
T04n0210_p0559c24┃　两世受痛　　丧其本愿　　夫学有二
T04n0210_p0559c25┃　常亲多闻　　安谛解义　　虽困不邪
T04n0210_p0560a01┃　稗害禾　　多欲妨学　　耘除众恶
T04n0210_p0560a02┃　成收必多　　虑而後言　　辞不强梁
T04n0210_p0560a03┃　法说义说　　言而莫违　　善学无犯
T04n0210_p0560a04┃　畏法晓忌　　见微知者　　诫无後患
T04n0210_p0560a05┃　远舍罪福　　务成梵行　　终身自摄
T04n0210_p0560a06┃　是名善学
T04n0210_p0560a07┃　　多闻品法句经第三十有九章
T04n0210_p0560a08┃多闻品者。亦劝闻学积闻成圣。自致正
T04n0210_p0560a09┃觉
T04n0210_p0560a10┃　多闻能持固　　奉法为垣墙
T04n0210_p0560a11┃　精进难逾毁　　从是戒慧成
T04n0210_p0560a12┃　多闻令志明　　已明智慧增
T04n0210_p0560a13┃　智则博解义　　见义行法安
T04n0210_p0560a14┃　多闻能除忧　　能以定为欢
T04n0210_p0560a15┃　善说甘露法　　自致得泥洹
T04n0210_p0560a16┃　闻为知法律　　解疑亦见正
T04n0210_p0560a17┃　从闻舍非法　　行到不死处
T04n0210_p0560a18┃　为能师现道　　解疑令学明
T04n0210_p0560a19┃　亦兴清净本　　能奉持法藏
T04n0210_p0560a20┃　能摄为解义　　解则义不穿
T04n0210_p0560a21┃　受法猗法者　　从是疾得安
T04n0210_p0560a22┃　若多少有闻　　自大以x人
T04n0210_p0560a23┃　是如盲执烛　　昭彼不自明
T04n0210_p0560a24┃　夫求爵位财　　尊贵升天福
T04n0210_p0560a25┃　辩慧世间悍　　斯闻为第一
T04n0210_p0560a26┃　帝王聘礼闻　　天上天亦然
T04n0210_p0560a27┃　闻为第一藏　　最富旅力强
T04n0210_p0560a28┃　智者为闻屈　　好道者亦乐
T04n0210_p0560a29┃　王者尽心事　　虽释梵亦然
T04n0210_p0560b01┃　仙人常敬闻　　况贵巨富人
T04n0210_p0560b02┃　是以慧为贵　　可礼无过是
T04n0210_p0560b03┃　事日为明故　　事父为恩故
T04n0210_p0560b04┃　事君以力故　　闻故事道人
T04n0210_p0560b05┃　人为命事医　　欲胜依豪强
T04n0210_p0560b06┃　法在智慧处　　福行世世明
T04n0210_p0560b07┃　察友在为谋　　别伴在急时
T04n0210_p0560b08┃　观妻在房乐　　欲知智在说
T04n0210_p0560b09┃　闻为今世利　　妻子昆弟友
T04n0210_p0560b10┃　亦致後世福　　积闻成圣智
T04n0210_p0560b11┃　是能散忧恚　　亦除不祥衰
T04n0210_p0560b12┃　欲得安隐吉　　当事多闻者
T04n0210_p0560b13┃　斫创无过忧　　射箭无过愚
T04n0210_p0560b14┃　是壮莫能拔　　唯从多闻除
T04n0210_p0560b15┃　盲从是得眼　　暗者从得烛
T04n0210_p0560b16┃　亦导世间人　　如目将无目
T04n0210_p0560b17┃　是故可舍疑　　离慢豪富乐
T04n0210_p0560b18┃　务学事闻者　　是名积聚德
T04n0210_p0560b19┃　　笃信品法句经第四十有八章
T04n0210_p0560b20┃笃信品者。立道之根果。於因正见行不
T04n0210_p0560b21┃回顾
T04n0210_p0560b22┃　信惭戒意财　　是法雅士誉
T04n0210_p0560b23┃　斯道明智说　　如是升天世
T04n0210_p0560b24┃　愚不修天行　　亦不誉布施
T04n0210_p0560b25┃　信施助善者　　从是到彼安
T04n0210_p0560b26┃　信者真人长　　念法所住安
T04n0210_p0560b27┃　近者意得上　　智寿寿中贤
T04n0210_p0560b28┃　信能得道　　法致灭度　　从闻得智
T04n0210_p0560b29┃　所到有明　　信能度渊　　摄为船师
T04n0210_p0560c01┃　精进除苦　　慧到彼岸　　士有信行
T04n0210_p0560c02┃　为圣所誉　　乐无为者　　一切缚解
T04n0210_p0560c03┃　信之与戒　　慧意能行　　健夫度恚
T04n0210_p0560c04┃　从是脱渊　　信使戒诚　　亦受智慧
T04n0210_p0560c05┃　在在能行　　处处见养　　比方世利
T04n0210_p0560c06┃　慧信为明　　是财上宝　　家产非常
T04n0210_p0560c07┃　欲见诸真　　乐听讲法　　能舍悭垢
T04n0210_p0560c08┃　此之为信　　信能度河　　其福难夺
T04n0210_p0560c09┃　能禁止盗　　野沙门乐　　无信不习
T04n0210_p0560c10┃　好剥正言　　如拙取水　　掘泉扬泥
T04n0210_p0560c11┃　贤夫习智　　乐仰清流　　如善取水
T04n0210_p0560c12┃　思令不扰　　信不染他　　唯贤与人
T04n0210_p0560c13┃　可好则学　　非好则远　　信为我舆
T04n0210_p0560c14┃　莫知斯载　　如大象调　　自调最胜
T04n0210_p0560c15┃　信财戒财　　惭愧亦财　　闻财施财
T04n0210_p0560c16┃　慧为七财　　从信守戒　　常净观法
T04n0210_p0560c17┃　慧而利行　　奉敬不忘　　生有此财
T04n0210_p0560c18┃　不问男女　　终以不贫　　贤者识真
T04n0210_p0560c19┃　　戒慎品法句经第五十有六章
T04n0210_p0560c20┃诫慎品者。授与善道禁制邪非。後无所
T04n0210_p0560c21┃悔也
T04n0210_p0560c22┃　人而常清　　奉律至终　　净修善行
T04n0210_p0560c23┃　如是戒成　　慧人护戒　　福致三宝
T04n0210_p0560c24┃　名闻得利　　後上天乐　　常见法处
T04n0210_p0560c25┃　护戒为明　　得成真见　　辈中吉祥
T04n0210_p0560c26┃　持戒者安　　令身无恼　　夜卧恬淡
T04n0210_p0560c27┃　寤则常欢　　修戒布施　　作福为福
T04n0210_p0560c28┃　从是适彼　　常到安处　　何终为善
T04n0210_p0560c29┃　何善安止　　何为人宝　　何盗不取
T04n0210_p0561a01┃　戒终老安　　戒善安止　　慧为人宝
T04n0210_p0561a02┃　福盗不取　　比丘立戒　　守摄诸根
T04n0210_p0561a03┃　食知自节　　悟意令应　　以戒降心
T04n0210_p0561a04┃　守意正定　　内学正观　　无忘正智
T04n0210_p0561a05┃　明哲守戒　　内思正智　　行道如应
T04n0210_p0561a06┃　自清除苦　　蠲除诸垢　　尽慢勿生
T04n0210_p0561a07┃　终身求法　　勿暂离圣　　戒定慧解
T04n0210_p0561a08┃　是当善惟　　都已离垢　　无祸除有
T04n0210_p0561a09┃　著解则度　　余不复生　　越诸魔界
T04n0210_p0561a10┃　如日清明　　狂惑自恣　　已常外避
T04n0210_p0561a11┃　戒定慧行　　求满勿离　　持戒清净
T04n0210_p0561a12┃　心不自恣　　正智已解　　不睹邪部
T04n0210_p0561a13┃　是往吉处　　为无上道　　亦舍非道
T04n0210_p0561a14┃　离诸魔界
T04n0210_p0561a15┃　　惟念品法句经第六十有二章
T04n0210_p0561a16┃惟念品者。守微之始。内思安般必解道
T04n0210_p0561a17┃纪
T04n0210_p0561a18┃　出息入息念　　具满谛思惟
T04n0210_p0561a19┃　从初竟通利　　安如佛所说
T04n0210_p0561a20┃　是则昭世间　　如云解月现
T04n0210_p0561a21┃　起止学思惟　　坐卧不废忘
T04n0210_p0561a22┃　比丘立是念　　前利後则胜
T04n0210_p0561a23┃　始得终必胜　　逝不睹生死
T04n0210_p0561a24┃　若见身所住　　六更以为最
T04n0210_p0561a25┃　比丘常一心　　便自知泥洹
T04n0210_p0561a26┃　已有是诸念　　自身常建行
T04n0210_p0561a27┃　若其不如是　　终不得意行
T04n0210_p0561a28┃　是随本行者　　如是度爱劳
T04n0210_p0561a29┃　若能悟意念　　知解一心乐
T04n0210_p0561b01┃　应时等行法　　是度老死恼
T04n0210_p0561b02┃　比丘悟意行　　当令应是念
T04n0210_p0561b03┃　诸念生死弃　　为能作苦际
T04n0210_p0561b04┃　常当听微妙　　自觉悟其意
T04n0210_p0561b05┃　能觉者为贤　　终始无所会
T04n0210_p0561b06┃　以觉意能应　　日夜务学行
T04n0210_p0561b07┃　当解甘露要　　令诸漏得尽
T04n0210_p0561b08┃　夫人得善利　　乃来自归佛
T04n0210_p0561b09┃　是故当昼夜　　常念佛法众
T04n0210_p0561b10┃　己知自觉意　　是为佛弟子
T04n0210_p0561b11┃　常当昼夜念　　佛与法及僧
T04n0210_p0561b12┃　念身念非常　　念戒布施德
T04n0210_p0561b13┃　空不愿无相　　昼夜当念是
T04n0210_p0561b14┃　　慈仁品法句经第七十有八章
T04n0210_p0561b15┃慈仁品者。是谓大人圣人所履德普无
T04n0210_p0561b16┃量
T04n0210_p0561b17┃　为仁不杀　　常能摄身　　是处不死
T04n0210_p0561b18┃　所适无患　　不杀为仁　　慎言守心
T04n0210_p0561b19┃　是处不死　　所适无患　　彼乱已整
T04n0210_p0561b20┃　守以慈仁　　见怒能忍　　是为梵行
T04n0210_p0561b21┃　至诚安徐　　口无言　　不镇彼所
T04n0210_p0561b22┃　是谓梵行　　垂拱无为　　不害众生
T04n0210_p0561b23┃　无所娆恼　　是应梵行　　常以慈哀
T04n0210_p0561b24┃　净如佛教　　知足知止　　是度生死
T04n0210_p0561b25┃　少欲好学　　不惑於利　　仁而不犯
T04n0210_p0561b26┃　世上所称　　仁寿无犯　　不兴变快
T04n0210_p0561b27┃　人为诤扰　　慧以嘿安　　普忧贤友
T04n0210_p0561b28┃　哀加众生　　常行慈心　　所适者安
T04n0210_p0561b29┃　仁儒不邪　　安止无忧　　上天卫之
T04n0210_p0561c01┃　智者乐慈　　昼夜念慈　　心无克伐
T04n0210_p0561c02┃　不害众生　　是行无仇　　不慈则杀
T04n0210_p0561c03┃　违戒言妄　　过不与他　　不观众生
T04n0210_p0561c04┃　酒致失志　　为放逸行　　後堕恶道
T04n0210_p0561c05┃　无诚不真　　履仁行慈　　博爱济众
T04n0210_p0561c06┃　有十一誉　　福常随身　　卧安觉安
T04n0210_p0561c07┃　不见恶梦　　天护人爱　　不毒不兵
T04n0210_p0561c08┃　水火不丧　　在所得利　　死升梵天
T04n0210_p0561c09┃　是为十一　　若念慈心　　无量不废
T04n0210_p0561c10┃　生死渐薄　　得利度世　　仁无乱志
T04n0210_p0561c11┃　慈最可行　　愍伤众生　　此福无量
T04n0210_p0561c12┃　假令尽寿命　　勤事天下人
T04n0210_p0561c13┃　象马以祠天　　不如行一慈
T04n0210_p0561c14┃　　言语品法句经第八十有二章
T04n0210_p0561c15┃言语品者。所以戒口发说谈论当用道
T04n0210_p0561c16┃理
T04n0210_p0561c17┃　恶言骂詈　　x陵蔑人　　兴起是行
T04n0210_p0561c18┃　疾怨滋生　　逊言顺辞　　尊敬於人
T04n0210_p0561c19┃　弃结忍恶　　疾怨自灭　　夫士之生
T04n0210_p0561c20┃　斧在口中　　所以斩身　　由其恶言
T04n0210_p0561c21┃　诤为少利　　如掩失财　　从彼致诤
T04n0210_p0561c22┃　令意向恶
T04n0210_p0561c23┃　誉恶恶所誉　　是二俱为恶
T04n0210_p0561c24┃　好以口侩斗　　是後皆无安
T04n0210_p0561c25┃　无道堕恶道　　自增地狱苦
T04n0210_p0561c26┃　远愚修忍意　　念谛则无犯
T04n0210_p0561c27┃　从善得解脱　　为恶不得解
T04n0210_p0561c28┃　善解者为贤　　是为脱恶恼
T04n0210_p0561c29┃　解自抱损意　　不躁言得中
T04n0210_p0562a01┃　义说如法说　　是言柔软甘
T04n0210_p0562a02┃　是以言语者　　必使己无患
T04n0210_p0562a03┃　亦不克众人　　是为能善言
T04n0210_p0562a04┃　言使投意可　　亦令得欢喜
T04n0210_p0562a05┃　不使至恶意　　出言众悉可
T04n0210_p0562a06┃　至诚甘露说　　如法而无过
T04n0210_p0562a07┃　谛如义如法　　是为近道立
T04n0210_p0562a08┃　说如佛言者　　是吉得灭度
T04n0210_p0562a09┃　为能作浩际　　是谓言中上
T04n0210_p0562a10┃　　双要品法句经第九二十有二章
T04n0210_p0562a11┃双要品者。两两相明善恶有对。举义不
T04n0210_p0562a12┃单
T04n0210_p0562a13┃　心为法本　　心尊心使　　中心念恶
T04n0210_p0562a14┃　即言即行　　罪苦自追　　车轹于辙
T04n0210_p0562a15┃　心为法本　　心尊心使　　中心念善
T04n0210_p0562a16┃　即言即行　　福乐自追　　如影随形
T04n0210_p0562a17┃　随乱意行　　拘愚入冥　　自大无法
T04n0210_p0562a18┃　何解善言　　随正意行　　开解清明
T04n0210_p0562a19┃　不为妒嫉　　敏达善言　　愠於怨者
T04n0210_p0562a20┃　未尝无怨　　不愠自除　　是道可宗
T04n0210_p0562a21┃　不好责彼　　务自省身　　如有知此
T04n0210_p0562a22┃　永灭无患　　行见身净　　不摄诸根
T04n0210_p0562a23┃　饮食不节　　慢堕怯弱　　为邪所制
T04n0210_p0562a24┃　如风靡草　　观身不净　　能摄诸根
T04n0210_p0562a25┃　食知节度　　常乐精进　　不为邪动
T04n0210_p0562a26┃　如风大山　　不吐毒态　　欲心驰骋
T04n0210_p0562a27┃　未能自调　　不应法衣　　能吐毒态
T04n0210_p0562a28┃　戒意安静　　降心已调　　此应法衣
T04n0210_p0562a29┃　以真为伪　　以伪为真　　是为邪计
T04n0210_p0562b01┃　不得真利　　知真为真　　见伪知伪
T04n0210_p0562b02┃　是为正计　　必得真利　　盖屋不密
T04n0210_p0562b03┃　天雨则漏　　意不惟行　　淫u为穿
T04n0210_p0562b04┃　盖屋善密　　雨则不漏　　摄意惟行
T04n0210_p0562b05┃　淫u不生　　鄙夫染人　　如近臭物
T04n0210_p0562b06┃　渐迷习非　　不觉成恶　　贤夫染人
T04n0210_p0562b07┃　如近香熏　　进智习善　　行成洁芳
T04n0210_p0562b08┃　造忧後忧　　行恶两忧　　彼忧惟惧
T04n0210_p0562b09┃　见罪心А　≡煜册嵯病　⌒猩屏较
T04n0210_p0562b10┃　彼喜惟欢　　见福心安　　今悔後悔
T04n0210_p0562b11┃　为恶两悔　　厥为自殃　　受罪热恼
T04n0210_p0562b12┃　今欢後欢　　为善两欢　　厥为自佑
T04n0210_p0562b13┃　受福悦豫　　巧言多求　　放荡无戒
T04n0210_p0562b14┃　怀淫怒疑　　不惟止观　　聚如群牛
T04n0210_p0562b15┃　非佛弟子　　时言少求　　行道如法
T04n0210_p0562b16┃　除淫怒疑　　觉正意解　　见对不起
T04n0210_p0562b17┃　是佛弟子
T04n0210_p0562b18┃　　放逸品法句经第十有二十章
T04n0210_p0562b19┃放逸品者。引律戒情。防邪捡失以道劝
T04n0210_p0562b20┃贤
T04n0210_p0562b21┃　戒为甘露道　　放逸为死径
T04n0210_p0562b22┃　不贪则不死　　失道为自丧
T04n0210_p0562b23┃　慧智守道胜　　终不为放逸
T04n0210_p0562b24┃　不贪致欢喜　　从是得道乐
T04n0210_p0562b25┃　常当惟念道　　自强守正行
T04n0210_p0562b26┃　健者得度世　　吉祥无有上
T04n0210_p0562b27┃　正念常兴起　　行净恶易灭
T04n0210_p0562b28┃　自制以法寿　　不犯善名增
T04n0210_p0562b29┃　发行不放逸　　约以自调心
T04n0210_p0562c01┃　慧能作定明　　不返冥渊中
T04n0210_p0562c02┃　愚人意难解　　贪乱好诤讼
T04n0210_p0562c03┃　上智常重慎　　护斯为宝尊
T04n0210_p0562c04┃　莫贪莫好诤　　亦莫嗜欲乐
T04n0210_p0562c05┃　思心不放逸　　可以获大安
T04n0210_p0562c06┃　放逸如自禁　　能却之为贤
T04n0210_p0562c07┃　已升智慧阁　　去危为即安
T04n0210_p0562c08┃　明智观於愚　　譬如山与地
T04n0210_p0562c09┃　居乱而身正　　彼为独觉悟
T04n0210_p0562c10┃　是力过师子　　弃恶为大智
T04n0210_p0562c11┃　睡眠重若山　　疑冥为所弊
T04n0210_p0562c12┃　安卧不计苦　　是以常受胎
T04n0210_p0562c13┃　不为时自恣　　能制漏得尽
T04n0210_p0562c14┃　自恣魔得便　　如师子搏鹿
T04n0210_p0562c15┃　能不自恣者　　是为戒比丘
T04n0210_p0562c16┃　彼思正净者　　常当自护心
T04n0210_p0562c17┃　比丘谨慎乐　　放逸多忧[亿-音+(夫*夫)]
T04n0210_p0562c18┃　变诤小致大　　积恶入火焰
T04n0210_p0562c19┃　守戒福致善　　犯戒有惧心
T04n0210_p0562c20┃　能断三界漏　　此乃近泥洹
T04n0210_p0562c21┃　若前放逸　　後能自禁　　是昭世间
T04n0210_p0562c22┃　念定其宜　　过失为恶　　追覆以善
T04n0210_p0562c23┃　是昭世间　　念善其宜　　少庄舍家
T04n0210_p0562c24┃　盛修佛教　　是昭世间　　如月云消
T04n0210_p0562c25┃　人前为恶　　後止不犯　　是昭世间
T04n0210_p0562c26┃　如月云消　　生不施恼　　死而不戚
T04n0210_p0562c27┃　是见道悍　　应中勿忧　　断浊黑法
T04n0210_p0562c28┃　学惟清白　　度渊不反　　弃猗行止
T04n0210_p0562c29┃　不复染乐　　欲断无忧
T04n0210_p0563a01┃　　心意品法句经第十一十有二章
T04n0210_p0563a02┃心意品者。说意精神虽空无形造作无
T04n0210_p0563a03┃竭
T04n0210_p0563a04┃　意使作狗　　难护难禁　　慧正其本
T04n0210_p0563a05┃　其明乃大　　轻躁难持　　唯欲是从
T04n0210_p0563a06┃　制意为善　　自调则宁　　意微难见
T04n0210_p0563a07┃　随欲而行　　慧常自护　　能守即安
T04n0210_p0563a08┃　独行远逝　　覆藏无形　　损意近道
T04n0210_p0563a09┃　魔系乃解　　心无住息　　亦不知法
T04n0210_p0563a10┃　迷於世事　　无有正智　　念无适止
T04n0210_p0563a11┃　不绝无边　　福能遏恶　　觉者为贤
T04n0210_p0563a12┃　佛说心法　　虽微非真　　当觉逸意
T04n0210_p0563a13┃　莫随放心　　见法最安　　所愿得成
T04n0210_p0563a14┃　慧护微意　　断苦因缘　　有身不久
T04n0210_p0563a15┃　皆当归土　　形坏神去　　寄住何贪
T04n0210_p0563a16┃　心豫造处　　往来无端　　念多邪僻
T04n0210_p0563a17┃　自为招恶　　是意自造　　非父母为
T04n0210_p0563a18┃　可勉向正　　为福勿回　　藏六如龟
T04n0210_p0563a19┃　防意如城　　慧与魔战　　胜则无患
T04n0210_p0563a20┃　　华香品法句经第十二十有七章
T04n0210_p0563a21┃华香品者。明学当行因华见实使伪反
T04n0210_p0563a22┃真
T04n0210_p0563a23┃　孰能择地　　舍监取天　　谁说法句
T04n0210_p0563a24┃　如择善华　　学者择地　　舍监取天
T04n0210_p0563a25┃　善说法句　　能采德华　　知世坏喻
T04n0210_p0563a26┃　幻法忽有　　断魔华敷　　不睹生死
T04n0210_p0563a27┃　见身如沫　　幻法自然　　断魔华敷
T04n0210_p0563a28┃　不睹生死　　身病则萎　　若华零落
T04n0210_p0563a29┃　死命来至　　如水湍骤　　贪欲无厌
T04n0210_p0563b01┃　消散人念　　邪致之财　　为自侵欺
T04n0210_p0563b02┃　如蜂集华　　不娆色香　　但取昧去
T04n0210_p0563b03┃　仁入聚然　　不务观彼　　作与不作
T04n0210_p0563b04┃　常自省身　　知正不正　　如可意华
T04n0210_p0563b05┃　色好无香　　工语如是　　不行无得
T04n0210_p0563b06┃　如可意华　　色美且香　　工语有行
T04n0210_p0563b07┃　必得其福　　多作宝花　　结步摇绮
T04n0210_p0563b08┃　广积德者　　所生转好　　奇草芳花
T04n0210_p0563b09┃　不逆风熏　　近道敷开　　德人逼香
T04n0210_p0563b10┃　旃檀多香　　青莲芳花　　虽曰是真
T04n0210_p0563b11┃　不如戒香　　华香气微　　不可谓真
T04n0210_p0563b12┃　持戒之香　　到天殊胜　　戒具成就
T04n0210_p0563b13┃　行无放逸　　定意度脱　　长离魔道
T04n0210_p0563b14┃　如作田沟　　近于大道　　中生莲华
T04n0210_p0563b15┃　香洁可意　　有生死然　　凡夫处边
T04n0210_p0563b16┃　慧者乐出　　为佛弟子
T04n0210_p0563b17┃　　愚暗品法句经第十三二十有一章
T04n0210_p0563b18┃愚暗品者。将以开涔食缕涮欲使
T04n0210_p0563b19┃N明
T04n0210_p0563b20┃　不寐夜长　　疲车莱ぁ　∮奚死长
T04n0210_p0563b21┃　莫知正法　　疑意常冥　　逝如流川
T04n0210_p0563b22┃　在一行疆　　独而无偶　　愚人著数
T04n0210_p0563b23┃　忧戚久长　　与愚居苦　　於我犹怨
T04n0210_p0563b24┃　有子有财　　愚惟汲汲　　我且非我
T04n0210_p0563b25┃　何忧子财　　暑当止此　　寒当止此
T04n0210_p0563b26┃　愚多务虑　　莫知来变　　愚溆藜
T04n0210_p0563b27┃　自谓我智　　愚而胜智　　是谓极愚
T04n0210_p0563b28┃　顽暗近智　　如瓢斟味　　虽久狎习
T04n0210_p0563b29┃　犹不知法　　开达近智　　如舌尝味
T04n0210_p0563c01┃　虽须臾习　　即解道要　　愚人施行
T04n0210_p0563c02┃　为身招患　　快心作恶　　自致重殃
T04n0210_p0563c03┃　行为不善　　退见悔吝　　致涕流面
T04n0210_p0563c04┃　报由宿习　　行为德善　　进睹欢喜
T04n0210_p0563c05┃　应来受福　　喜笑悦习　　过罪未熟
T04n0210_p0563c06┃　愚以恬础　≈疗涫齑Α　∽允艽笞
T04n0210_p0563c07┃　愚所望处　　不谓适苦　　临堕厄地
T04n0210_p0563c08┃　乃知不善　　愚蠢作恶　　不能自解
T04n0210_p0563c09┃　殃追自焚　　罪成炽燃　　愚好美食
T04n0210_p0563c10┃　月月滋甚　　於十六分　　未一思法
T04n0210_p0563c11┃　愚生念虑　　至终无利　　自招刀杖
T04n0210_p0563c12┃　报有印章
T04n0210_p0563c13┃　观处知其愚　　不施而广求
T04n0210_p0563c14┃　所堕无道智　　往往有恶行
T04n0210_p0563c15┃　远道近欲者　　为食在学名
T04n0210_p0563c16┃　贪猗家居故　　多取供异姓
T04n0210_p0563c17┃　学莫堕二望　　莫作家沙门
T04n0210_p0563c18┃　贪家违圣教　　为後自匮乏
T04n0210_p0563c19┃　此行与愚同　　但令欲慢增
T04n0210_p0563c20┃　利求之愿异　　求道意亦异
T04n0210_p0563c21┃　是以有识者　　出为佛弟子
T04n0210_p0563c22┃　弃爱舍世习　　终不堕生死
T04n0210_p0563c23┃　　明哲品法句经第十四
T04n0210_p0563c24┃明哲品者。举智行者。修福进道法为明
T04n0210_p0563c25┃镜
T04n0210_p0564a01┃　深观善恶　　心知畏忌　　畏而不犯
T04n0210_p0564a02┃　终吉无忧　　故世有福　　念思绍行
T04n0210_p0564a03┃　善致其愿　　福禄转胜　　信善作福
T04n0210_p0564a04┃　积行不厌　　信知阴德　　久而必彰
T04n0210_p0564a05┃　常避无义　　不亲愚人　　思从贤友
T04n0210_p0564a06┃　押附上士　　喜法卧安　　心悦意清
T04n0210_p0564a07┃　圣人演法　　慧常乐行　　仁人智者
T04n0210_p0564a08┃　斋戒奉道　　如星中月　　照明世间
T04n0210_p0564a09┃　弓工调角　　水人调船　　材匠调木
T04n0210_p0564a10┃　智者调身　　譬如厚石　　风不能移
T04n0210_p0564a11┃　智者意重　　毁誉不倾　　譬如深渊
T04n0210_p0564a12┃　澄静清明　　慧人闻道　　心净欢然
T04n0210_p0564a13┃　大人体无欲　　在所照然明
T04n0210_p0564a14┃　虽或遭苦乐　　不高现其智
T04n0210_p0564a15┃　大贤无世事　　不愿子财国
T04n0210_p0564a16┃　常守戒慧道　　不贪邪富贵
T04n0210_p0564a17┃　智人知动摇　　譬如沙中树
T04n0210_p0564a18┃　朋友志未强　　随色染其素
T04n0210_p0564a19┃　世皆没渊　　鲜克度岸　　如或有人
T04n0210_p0564a20┃　欲度必奔　　诚贪道者　　览受正教
T04n0210_p0564a21┃　此近彼岸　　脱死为上　　断五阴法
T04n0210_p0564a22┃　静思智慧　　不反入渊　　弃猗其明
T04n0210_p0564a23┃　抑制情欲　　绝乐无为　　能自拯济
T04n0210_p0564a24┃　使意为慧　　学取正智　　意惟正道
T04n0210_p0564a25┃　一心受谛　　不起为乐　　漏尽习除
T04n0210_p0564a26┃　是得度世
T04n0210_p0564a27┃　　罗汉品法句经第十五有十章
T04n0210_p0564a28┃罗汉品者。言真人性脱欲无著心不渝
T04n0210_p0564a29┃变
T04n0210_p0564b01┃　去离忧患　　脱於一切　　缚结已解
T04n0210_p0564b02┃　冷而无暖　　心净得念　　无所贪乐
T04n0210_p0564b03┃　已度疑渊　　如雁弃池　　量腹而食
T04n0210_p0564b04┃　无所藏积　　心空无想　　度众行地
T04n0210_p0564b05┃　如空中鸟　　远逝无碍　　世间习尽
T04n0210_p0564b06┃　不复仰食　　虚心无患　　已到脱处
T04n0210_p0564b07┃　譬如飞鸟　　暂下辄逝　　制根从止
T04n0210_p0564b08┃　如马调御　　舍x慢习　　为天所敬
T04n0210_p0564b09┃　不怒如地　　不动如山　　真人无垢
T04n0210_p0564b10┃　生死世绝　　心已休息　　言行亦正
T04n0210_p0564b11┃　从正解脱　　寂然归灭　　弃欲无著
T04n0210_p0564b12┃　缺三界障　　望意已绝　　是谓上人
T04n0210_p0564b13┃　在聚若野　　平地高岸　　应真所过
T04n0210_p0564b14┃　莫不蒙佑　　彼乐空闲　　众人不能
T04n0210_p0564b15┃　快哉无望　　无所欲求
T04n0210_p0564b16┃　　述千品法句经第十六十有六章
T04n0210_p0564b17┃述千品者。示学者经多而不要不如约
T04n0210_p0564b18┃明
T04n0210_p0564b19┃　虽诵千言　　句义不正　　不如一要
T04n0210_p0564b20┃　闻可灭意　　虽诵千言　　不义何益
T04n0210_p0564b21┃　不如一义　　闻行可度　　虽多诵经
T04n0210_p0564b22┃　不解何益　　解一法句　　行可得道
T04n0210_p0564b23┃　千千为敌　　一夫胜之　　未若自胜
T04n0210_p0564b24┃　为战中上　　自胜最贤　　故曰人雄
T04n0210_p0564b25┃　护意调身　　自损至终　　虽曰尊天
T04n0210_p0564b26┃　神魔梵释　　皆莫能胜　　自胜之人
T04n0210_p0564b27┃　月千反祠　　终身不辍　　不如须臾
T04n0210_p0564b28┃　一心念法　　一念道福　　胜彼终身
T04n0210_p0564b29┃　虽终百岁　　奉事火祠　　不如须臾
T04n0210_p0564c01┃　供养三尊　　一供养福　　胜彼百年
T04n0210_p0564c02┃　祭神以求福　　从後观其报
T04n0210_p0564c03┃　四分未望一　　不如礼贤者
T04n0210_p0564c04┃　能善行礼节　　常敬长老者
T04n0210_p0564c05┃　四福自然增　　色力寿而安
T04n0210_p0564c06┃　若人寿百岁　　远正不持戒
T04n0210_p0564c07┃　不如生一日　　守戒正意禅
T04n0210_p0564c08┃　若人寿百岁　　邪伪无有智
T04n0210_p0564c09┃　不如生一日　　一心学正智
T04n0210_p0564c10┃　若人寿百岁　　懈怠不精进
T04n0210_p0564c11┃　不如生一日　　勉力行精进
T04n0210_p0564c12┃　若人寿百岁　　不知成败事
T04n0210_p0564c13┃　不如生一日　　见微知所忌
T04n0210_p0564c14┃　若人寿百岁　　不见甘露道
T04n0210_p0564c15┃　不如生一日　　服行甘露味
T04n0210_p0564c16┃　若人寿百岁　　不知大道义
T04n0210_p0564c17┃　不如生一日　　学推佛法要
T04n0210_p0564c18┃　　恶行品法句经第十七二十有二章
T04n0210_p0564c19┃恶行品者。感切恶人动有罪报不行无
T04n0210_p0564c20┃患
T04n0210_p0564c21┃　见善不从　　反随恶心　　求福不正
T04n0210_p0564c22┃　反乐邪淫　　凡人为恶　　不能自觉
T04n0210_p0564c23┃　愚疑快意　　令後郁毒　　凶人行虐
T04n0210_p0564c24┃　沈渐数数　　快欲为人　　罪报自然
T04n0210_p0564c25┃　吉人行德　　相随积增　　甘心为之
T04n0210_p0564c26┃　福应自然　　妖[廿/(阿-可+辛)/女]见福　　其恶未熟
T04n0210_p0564c27┃　至其恶熟　　自受罪虐　　贞祥见祸
T04n0210_p0564c28┃　其善未熟　　至其善熟　　必受其福
T04n0210_p0564c29┃　击人得击　　行怨得怨　　骂人得骂
T04n0210_p0565a01┃　施怒得怒　　世人无闻　　不知正法
T04n0210_p0565a02┃　生此寿少　　何宜为恶　　莫轻小恶
T04n0210_p0565a03┃　以为无殃　　水v虽微　　渐盈大器
T04n0210_p0565a04┃　凡罪充满　　从小积成　　莫轻小善
T04n0210_p0565a05┃　以为无福　　水滴虽微　　渐盈大器
T04n0210_p0565a06┃　凡福充满　　从纤纤积　　夫士为行
T04n0210_p0565a07┃　好之与恶　　各自为身　　终不败亡
T04n0210_p0565a08┃　好取之士　　自以为可　　没取彼者
T04n0210_p0565a09┃　人亦没之　　恶不即时　　如购牛乳
T04n0210_p0565a10┃　罪在阴祠　　如灰覆火　　戏笑为恶
T04n0210_p0565a11┃　以作身行　　号泣受报　　随行罪至
T04n0210_p0565a12┃　作恶不覆　　如兵所截　　牵往乃知
T04n0210_p0565a13┃　已堕恶行　　後受苦报　　如前所习
T04n0210_p0565a14┃　如毒摩疮　　船入洄骸　《裥辛餮
T04n0210_p0565a15┃　靡不伤克
T04n0210_p0565a16┃　加恶诬罔人　　清白犹不污
T04n0210_p0565a17┃　愚殃反自及　　如尘逆风坌
T04n0210_p0565a18┃　过失犯非恶　　能追悔为善
T04n0210_p0565a19┃　是明照世间　　如日无云
T04n0210_p0565a20┃　夫士所以行　　然後身自见
T04n0210_p0565a21┃　为善则得善　　为恶则得恶
T04n0210_p0565a22┃　有识堕胞胎　　恶者入地狱
T04n0210_p0565a23┃　行善上升天　　无为得泥洹
T04n0210_p0565a24┃　非空非海中　　非隐山石间
T04n0210_p0565a25┃　莫能於此处　　避免宿恶殃
T04n0210_p0565a26┃　众生有苦恼　　不得免老死
T04n0210_p0565a27┃　唯有仁智者　　不念人非恶
T04n0210_p0565a28┃　　刀杖品法句经第十八十有四章
T04n0210_p0565a29┃刀杖品者。教习慈仁无行刀杖贼害众
T04n0210_p0565b01┃生
T04n0210_p0565b02┃　一切皆惧死　　莫不畏杖痛
T04n0210_p0565b03┃　恕己可为譬　　勿杀勿行杖
T04n0210_p0565b04┃　能常安群生　　不加诸楚毒
T04n0210_p0565b05┃　现世不逢害　　後世长安隐
T04n0210_p0565b06┃　不当言　　言当畏报　　恶往祸来
T04n0210_p0565b07┃　刀杖归躯　　出言以善　　如叩钟磬
T04n0210_p0565b08┃　身无论议　　度世则易　　欧杖良善
T04n0210_p0565b09┃　妄谗无罪　　其殃十倍　　灾迅无赦
T04n0210_p0565b10┃　生受酷痛　　形体毁折　　自然恼病
T04n0210_p0565b11┃　失意恍惚　　人所诬咎　　或县官厄
T04n0210_p0565b12┃　财产耗尽　　亲戚离别　　舍宅所有
T04n0210_p0565b13┃　灾火焚烧　　死入地狱　　如是为十
T04n0210_p0565b14┃　虽[仁-二+果]剪发　　长服草衣　　沐浴踞石
T04n0210_p0565b15┃　奈疑结何　　不伐杀烧　　亦不求胜
T04n0210_p0565b16┃　人爱天下　　所适无怨　　世党有人
T04n0210_p0565b17┃　能知惭愧　　是名诱进　　如策良马
T04n0210_p0565b18┃　如策善马　　进道能远　　人有信戒
T04n0210_p0565b19┃　定意精进　　受道慧成　　便灭众苦
T04n0210_p0565b20┃　自严以修法　　灭损受净行
T04n0210_p0565b21┃　杖不加群生　　是沙门道人
T04n0210_p0565b22┃　无害於天下　　终身不遇害
T04n0210_p0565b23┃　常慈於一切　　孰能与为怨
T04n0210_p0565b24┃　　老耗品法句经第十九十有四章
T04n0210_p0565b25┃老耗品者诲人勤仂不与命竞老悔何
T04n0210_p0565b26┃益
T04n0210_p0565b27┃　何喜何笑　　命常炽然　　深弊幽冥
T04n0210_p0565b28┃　如不求锭　　见身形范　　倚以为安
T04n0210_p0565b29┃　多想致病　　岂知非真　　老则色衰
T04n0210_p0565c01┃　病无光泽　　皮缓肌缩　　死命近促
T04n0210_p0565c02┃　身死神徒　　如御弃车　　肉消骨散
T04n0210_p0565c03┃　身何可怙　　身为如城　　骨干肉涂
T04n0210_p0565c04┃　生至老死　　但藏恚慢　　老则形变
T04n0210_p0565c05┃　喻如故车　　法能除苦　　宜以仂学
T04n0210_p0565c06┃　人之无闻　　老若特牛　　但长肌肥
T04n0210_p0565c07┃　无有福慧　　生死无聊　　往来艰难
T04n0210_p0565c08┃　意猗贪身　　生苦无端　　慧以见苦
T04n0210_p0565c09┃　是故弃身　　灭意断行　　爱尽无生
T04n0210_p0565c10┃　不修梵行　　又不富财　　老如白鹭
T04n0210_p0565c11┃　守伺空池　　既不守戒　　又不积财
T04n0210_p0565c12┃　老羸气竭　　思故何逮　　老如秋叶
T04n0210_p0565c13┃　何秽监录　　命疾脱至　　亦用後悔
T04n0210_p0565c14┃　命欲日夜尽　　及时可勤力
T04n0210_p0565c15┃　世间谛非常　　莫惑堕冥中
T04n0210_p0565c16┃　当学燃意灯　　自练求智慧
T04n0210_p0565c17┃　离垢勿染污　　执烛观道地
T04n0210_p0565c18┃　　爱身品法句经第二十十有三章
T04n0210_p0565c19┃爱身品者。所以劝学终有益己灭罪兴
T04n0210_p0565c20┃福
T04n0210_p0565c21┃　自爱身者　　慎护所守　　望欲解
T04n0210_p0565c22┃　学正不寐　　为身第一　　常自勉学
T04n0210_p0565c23┃　利乃诲人　　不吃蛑恰　⊙先自正
T04n0210_p0566a01┃　然後正人　　调身入慧　　必迁为上
T04n0210_p0566a02┃　身不能利　　安能利人　　心调体正
T04n0210_p0566a03┃　何愿不至　　本我所造　　後我自受
T04n0210_p0566a04┃　为恶自更　　如刚钻珠　　人不持戒
T04n0210_p0566a05┃　滋蔓如藤　　逞情极欲　　恶行日增
T04n0210_p0566a06┃　恶行危身　　愚以为易　　善最安身
T04n0210_p0566a07┃　愚以为难　　如真人教　　以道法身
T04n0210_p0566a08┃　愚者疾之　　见而为恶　　行恶得恶
T04n0210_p0566a09┃　如种苦种　　恶自受罪　　善自受福
T04n0210_p0566a10┃　亦各须熟　　彼不自代　　习善得善
T04n0210_p0566a11┃　亦如种甜　　自利利人　　益而不费
T04n0210_p0566a12┃　欲知利身　　戒闻为最　　如有自忧
T04n0210_p0566a13┃　欲生天上　　敬乐闻法　　当念佛教
T04n0210_p0566a14┃　凡用必豫虑　　勿以损所务
T04n0210_p0566a15┃　如是意日修　　事务不失时
T04n0210_p0566a16┃　夫治事之士　　能至终成利
T04n0210_p0566a17┃　真见身应行　　如是得所欲
T04n0210_p0566a18┃　　世俗品法句经第二十一十有四章
T04n0210_p0566a19┃世俗品者。说世幻梦当舍浮华勉修道
T04n0210_p0566a20┃用
T04n0210_p0566a21┃　如车行道　　舍平大途　　从邪径败
T04n0210_p0566a22┃　生折轴忧　　离法如是　　从非法增
T04n0210_p0566a23┃　愚守至死　　亦有折患　　顺行正道
T04n0210_p0566a24┃　勿随邪业　　行住卧安　　世世无患
T04n0210_p0566a25┃　万物如泡　　意如野马　　居世若幻
T04n0210_p0566a26┃　奈何乐此　　若能断此　　伐其树根
T04n0210_p0566a27┃　日夜如是　　必至于定　　一施如信
T04n0210_p0566a28┃　如乐之人　　或从恼意　　以饭食众
T04n0210_p0566a29┃　此辈日夜　　不得定意　　世俗无眼
T04n0210_p0566b01┃　莫见道真　　如少见明　　当养善意
T04n0210_p0566b02┃　如雁将群　　避罗高翔　　明人导世
T04n0210_p0566b03┃　度脱邪众　　世皆有死　　三界无安
T04n0210_p0566b04┃　诸天虽乐　　福尽亦丧　　观诸世间
T04n0210_p0566b05┃　无生不终　　欲离生死　　当行道真
T04n0210_p0566b06┃　疑覆天下　　贪令不见　　邪疑却道
T04n0210_p0566b07┃　苦愚从是　　一法脱过　　谓妄语人
T04n0210_p0566b08┃　不免後世　　靡恶不更
T04n0210_p0566b09┃　虽多积珍宝　　嵩高至于天
T04n0210_p0566b10┃　如是满世间　　不如见道迹
T04n0210_p0566b11┃　不善像如善　　爱如似无爱
T04n0210_p0566b12┃　以苦为乐像　　狂夫为所厌
T04n0210_p0566b13┃法句经卷上
T04n0210_p0566b14┃法句经序
T04n0210_p0566b15┃昙钵偈者。众经之要义。昙之言。法钵者
T04n0210_p0566b16┃句也。而法句经别有数部。有九百偈或七
T04n0210_p0566b17┃百偈及五百偈。偈者结语。犹诗颂也。是
T04n0210_p0566b18┃佛见事而作。非一时言。各有本末布在
T04n0210_p0566b19┃诸经。佛一切智厥性大仁。愍伤天下出
T04n0210_p0566b20┃兴于世。开显道义所以解人。凡十二部
T04n0210_p0566b21┃经。总括其要别为数部。四部阿含佛去
T04n0210_p0566b22┃世後阿难所传。卷无大小皆称闻如是
T04n0210_p0566b23┃处。佛所在究畅其说。是後五部沙门。各
T04n0210_p0566b24┃自钞众经中四句六句之偈。比次其义条
T04n0210_p0566b25┃别为品。於十二部经靡不斟酌。无所
T04n0210_p0566b26┃适名。故曰法句。诸经为法言。法句者由
T04n0210_p0566b27┃法言也。近世葛氏传七百偈。偈义致深译
T04n0210_p0566b28┃人出之颇使其浑。惟佛难值其文难闻。
T04n0210_p0566b29┃又诸佛兴皆在天竺。天竺言语与汉异音
T04n0210_p0566c01┃云。其书为天书语为天语。名物不同传
T04n0210_p0566c02┃实不易。唯昔蓝调安侯世高都尉佛调。译
T04n0210_p0566c03┃梵为秦。实得其体。斯已难继。後之传者
T04n0210_p0566c04┃虽不能密。犹常贵其宝粗得大趣。始
T04n0210_p0566c05┃者维只难。出自天竺。以黄武三年来适
T04n0210_p0566c06┃武昌。仆从受此五百偈本。请其同道竺将
T04n0210_p0566c07┃焰为译。将焰虽善天竺语未备晓汉。其
T04n0210_p0566c08┃所传言或得梵语。或以义出音。迎质真
T04n0210_p0566c09┃朴初谦其为辞不雅。维只难曰。佛言。依
T04n0210_p0566c10┃其义不用饰。取其法不以严。其传经
T04n0210_p0566c11┃者令易晓。勿失厥义。是则为善。坐中咸
T04n0210_p0566c12┃曰。老氏称美言不信。信言不美。仲尼亦
T04n0210_p0566c13┃云。书不尽言。言不尽意。明圣人意深
T04n0210_p0566c14┃邃无极。今传梵义实宜经达。是以自偈
T04n0210_p0566c15┃受译人口。因修本旨不加文饰。译所不
T04n0210_p0566c16┃解则阙不传。故有脱失多不出者。然
T04n0210_p0566c17┃此虽辞朴而旨深。文约而义博事钩众
T04n0210_p0566c18┃经章有本句有义说。其在天竺始进业
T04n0210_p0566c19┃者。不学法句谓之越叙。此乃始进者之
T04n0210_p0566c20┃洪渐。深入者之奥藏也。可以启浔缁笥
T04n0210_p0566c21┃人自立。学之功微而所苞者广。可谓
T04n0210_p0566c22┃妙要也哉。昔传此时。有所不解。会将
T04n0210_p0566c23┃炎来。更从谘问受此偈辈。复得十三品。
T04n0210_p0566c24┃并校往古。有所增定。第其品目合为一
T04n0210_p0566c25┃部三十九篇。大凡偈七百五十二章。庶有
T04n0210_p0566c26┃补益共广问焉


湖羲`璃:0210_002.txt
 
【经文资讯】大正新修大藏经 第四册 No. 210《法句经》CBETA 电子佛典 V1.0 普及版
# Taisho Tripitaka Vol. 4, No. 210 法句经, CBETA Chinese Electronic Tripitaka V1.0, Normalized Version
=========================================================================
T04n0210_p0567a01┃
T04n0210_p0567a02┃
T04n0210_p0567a03┃法句经卷下
T04n0210_p0567a04┃
T04n0210_p0567a05┃　　　　尊者法救撰
T04n0210_p0567a06┃　　　　吴天竺沙门维只难等译
T04n0210_p0567a07┃　　述佛品法句经第二十二二十有一章
T04n0210_p0567a08┃述佛品者道佛神德无不利度明为世则
T04n0210_p0567a09┃　己胜不受恶　　一切胜世间
T04n0210_p0567a10┃　睿智廓无疆　　开淞钊氲
T04n0210_p0567a11┃　决网无G碍　　爱尽无所积
T04n0210_p0567a12┃　佛意深无极　　未践迹令践
T04n0210_p0567a13┃　勇健立一心　　出家日夜灭
T04n0210_p0567a14┃　根断无欲意　　学正念清明
T04n0210_p0567a15┃　见谛净无秽　　已度五道渊
T04n0210_p0567a16┃　佛出照世间　　为除众忧苦
T04n0210_p0567a17┃　得生人道难　　生寿亦难得
T04n0210_p0567a18┃　世间有佛难　　佛法难得闻
T04n0210_p0567a19┃　我既无归保　　亦独无伴侣
T04n0210_p0567a20┃　积一行得佛　　自然通圣道
T04n0210_p0567a21┃　船师能渡水　　精进为桥梁
T04n0210_p0567a22┃　人以种姓系　　度者为健雄
T04n0210_p0567a23┃　坏恶度为佛　　止地为梵志
T04n0210_p0567a24┃　除馑为学法　　断种为弟子
T04n0210_p0567a25┃　观行忍第一　　佛说泥洹最
T04n0210_p0567a26┃　舍罪作沙门　　无娆害於彼
T04n0210_p0567a27┃　不娆亦不恼　　如戒一切持
T04n0210_p0567a28┃　少食舍身贪　　有行幽隐处
T04n0210_p0567a29┃　意谛以有黠　　是能奉佛教
T04n0210_p0567b01┃　诸恶莫作　　诸善奉行　　自净其意
T04n0210_p0567b02┃　是诸佛教　　佛为尊贵　　断漏无淫
T04n0210_p0567b03┃　诸释中雄　　一群从心　　快哉福报
T04n0210_p0567b04┃　所愿皆成　　敏於上寂　　自致泥洹
T04n0210_p0567b05┃　或多自归　　山川树神　　庙立图像
T04n0210_p0567b06┃　祭祠求福　　自归如是　　非吉非上
T04n0210_p0567b07┃　彼不能来　　度我众苦　　如有自归
T04n0210_p0567b08┃　佛法圣众　　道德四谛　　必见正慧
T04n0210_p0567b09┃　生死极苦　　从谛得度　　度世八道
T04n0210_p0567b10┃　斯除众苦　　自归三尊　　最吉最上
T04n0210_p0567b11┃　唯独有是　　度一切苦　　士如中正
T04n0210_p0567b12┃　志道不悭　　利哉斯人　　自归佛者
T04n0210_p0567b13┃　明人难值　　亦不比有　　其所生处
T04n0210_p0567b14┃　族亲蒙庆　　诸佛兴快　　说经道快
T04n0210_p0567b15┃　众聚和快　　和则常安
T04n0210_p0567b16┃　　安宁品法句经第二十三十有四章
T04n0210_p0567b17┃安宁品者。差次安危去恶即善快而不堕
T04n0210_p0567b18┃　我生已安　　不愠於怨　　众人有怨
T04n0210_p0567b19┃　我行无怨　　我生已安　　不病於病
T04n0210_p0567b20┃　众人有病　　我行无病　　我生已安
T04n0210_p0567b21┃　不戚於忧　　众人有忧　　我行无忧
T04n0210_p0567b22┃　我生已安　　清净无为　　以乐为食
T04n0210_p0567b23┃　如光音天　　我生已安　　澹泊无事
T04n0210_p0567b24┃　弥薪国火　　安能烧我　　胜则生怨
T04n0210_p0567b25┃　负则自鄙　　去胜负心　　无争自安
T04n0210_p0567b26┃　热无过淫　　毒无过怒　　苦无过身
T04n0210_p0567b27┃　乐无过灭　　无乐小乐　　小辩小慧
T04n0210_p0567b28┃　观求大者　　乃获大安　　我为世尊
T04n0210_p0567c01┃　长解无忧　　正度三有　　独降众魔
T04n0210_p0567c02┃　见圣人快　　得依附快　　得离愚人
T04n0210_p0567c03┃　为善独快　　守正道快　　工说法快
T04n0210_p0567c04┃　与世无诤　　戒具常快　　依贤居快
T04n0210_p0567c05┃　如亲亲会　　近仁智者　　多闻高远
T04n0210_p0567c06┃　寿命鲜少　　而弃世多　　学当取要
T04n0210_p0567c07┃　令至老安
T04n0210_p0567c08┃　诸欲得甘露　　弃欲灭谛快
T04n0210_p0567c09┃　欲度生死苦　　当服甘露味
T04n0210_p0567c10┃　　好喜品法句经第二十四十有二章
T04n0210_p0567c11┃好喜品者。禁人多喜能不贪欲则无忧患
T04n0210_p0567c12┃　违道则自顺　　顺道则自违
T04n0210_p0567c13┃　舍义取所好　　是为顺爱欲
T04n0210_p0567c14┃　不当趣所爱　　亦莫有不爱
T04n0210_p0567c15┃　爱之不见忧　　不爱见亦忧
T04n0210_p0567c16┃　是以莫造爱　　爱憎恶所由
T04n0210_p0567c17┃　已除缚结者　　无爱无所憎
T04n0210_p0567c18┃　爱喜生忧　　爱喜生畏　　无所爱喜
T04n0210_p0567c19┃　何忧何畏　　好乐生忧　　好乐生畏
T04n0210_p0567c20┃　无所好乐　　何忧何畏　　贪欲生忧
T04n0210_p0567c21┃　贪欲生畏　　解无贪欲　　何忧何畏
T04n0210_p0567c22┃　贪法戒成　　至诚知惭　　行身近道
T04n0210_p0567c23┃　为众所爱　　欲态不出　　思正乃语
T04n0210_p0567c24┃　心无贪爱　　必截流渡　　譬人久行
T04n0210_p0567c25┃　从远吉还　　亲厚普安　　归来欢喜
T04n0210_p0567c26┃　好行福者　　从此到彼　　自受福祚
T04n0210_p0567c27┃　如亲来喜　　起从圣教　　禁制不善
T04n0210_p0567c28┃　近道见爱　　离道莫亲　　近与不近
T04n0210_p0568a01┃　所住者异　　近道升天　　不近堕狱
T04n0210_p0568a02┃　　忿怒品法句经第二十五二十有六章
T04n0210_p0568a03┃忿怒品者。见镇恚害宽弘慈柔天佑人爱
T04n0210_p0568a04┃　忿怒不见法　　忿怒不知道
T04n0210_p0568a05┃　能除忿怒者　　福喜常随身
T04n0210_p0568a06┃　贪淫不见法　　愚疑意亦然
T04n0210_p0568a07┃　除淫去疑者　　其福第一尊
T04n0210_p0568a08┃　恚能自制　　如止奔车　　是为善御
T04n0210_p0568a09┃　弃冥入明　　忍辱胜恚　　善胜不善
T04n0210_p0568a10┃　胜者能施　　至诚胜欺　　不欺不怒
T04n0210_p0568a11┃　意不多求　　如是三事　　死则上天
T04n0210_p0568a12┃　常自摄身　　慈心不杀　　是生天上
T04n0210_p0568a13┃　到彼无忧　　意常觉寤　　明慕勤学
T04n0210_p0568a14┃　漏尽意解　　可致泥洹　　人相谤毁
T04n0210_p0568a15┃　自古至今　　既毁多言　　又毁讷忍
T04n0210_p0568a16┃　亦毁中和　　世无不毁　　欲意非圣
T04n0210_p0568a17┃　不能制中　　一毁一誉　　但为利名
T04n0210_p0568a18┃　明智所誉　　唯称是贤　　慧人守戒
T04n0210_p0568a19┃　无所讥谤　　如罗汉净　　莫而诬谤
T04n0210_p0568a20┃　诸人咨嗟　　梵释所称　　常守慎身
T04n0210_p0568a21┃　以护镇恚　　除身恶行　　进修德行
T04n0210_p0568a22┃　常守慎言　　以护镇恚　　除口恶言
T04n0210_p0568a23┃　诵习法言　　常守慎心　　以护镇恚
T04n0210_p0568a24┃　除心恶念　　思惟念道　　节身慎言
T04n0210_p0568a25┃　守摄其心　　舍恚行道　　忍辱最强
T04n0210_p0568a26┃　舍恚离慢　　避诸爱会　　不著名色
T04n0210_p0568a27┃　无为灭苦　　起而解怒　　淫生自禁
T04n0210_p0568a28┃　舍不明健　　斯皆得安　　镇断卧安
T04n0210_p0568b01┃　恚灭淫忧　　怒为毒本　　软意梵志
T04n0210_p0568b02┃　言善得誉　　断为无患　　同志相近
T04n0210_p0568b03┃　详为作恶　　後别余恚　　火自烧恼
T04n0210_p0568b04┃　不知惭愧　　无戒有怒　　为怒所牵
T04n0210_p0568b05┃　不厌有务　　有力近兵　　无力近软
T04n0210_p0568b06┃　夫忍为上　　宜常忍羸　　举众轻之
T04n0210_p0568b07┃　有力者忍　　夫忍为上　　宜常忍羸
T04n0210_p0568b08┃　自我与彼　　大畏有三　　如知彼作
T04n0210_p0568b09┃　宜灭己中　　俱两行义　　我为彼教
T04n0210_p0568b10┃　如知彼作　　宜灭己中　　苦智胜愚
T04n0210_p0568b11┃　言恶说　　欲常胜者　　於言宜默
T04n0210_p0568b12┃　夫为恶者　　怒有怒报　　怒不报怒
T04n0210_p0568b13┃　胜彼斗负
T04n0210_p0568b14┃　　尘垢品法句经第二十六十有九章
T04n0210_p0568b15┃尘垢品者。分别清浊学当洁白无行污
T04n0210_p0568b16┃辱
T04n0210_p0568b17┃　生无善行　　死堕恶道　　住疾无间
T04n0210_p0568b18┃　到无资用　　当求智慧　　以然意定
T04n0210_p0568b19┃　去垢勿污　　可离苦形　　慧人以渐
T04n0210_p0568b20┃　安徐稍进　　洗除心垢　　如工练金
T04n0210_p0568b21┃　恶生於心　　还自坏形　　如铁生垢
T04n0210_p0568b22┃　反食其身
T04n0210_p0568b23┃　不诵为言垢　　不勤为家垢
T04n0210_p0568b24┃　不严为色垢　　放逸为事垢
T04n0210_p0568b25┃　悭为惠施垢　　不善为行垢
T04n0210_p0568b26┃　今世亦後世　　恶法为常垢
T04n0210_p0568b27┃　垢中之垢　　莫甚於疑　　学当舍恶
T04n0210_p0568b28┃　比丘无垢　　苟生无耻　　如鸟长喙
T04n0210_p0568b29┃　强颜耐辱　　名曰秽生　　廉耻虽苦
T04n0210_p0568c01┃　义取清白　　避辱不妄　　名曰洁生
T04n0210_p0568c02┃　愚人好杀　　言无诚实　　不与而取
T04n0210_p0568c03┃　好犯人妇　　逞心犯戒　　迷惑於酒
T04n0210_p0568c04┃　斯人世世　　自掘身本　　人如觉是
T04n0210_p0568c05┃　不当念恶　　愚近非法　　久自烧没
T04n0210_p0568c06┃　若信布施　　欲扬名誉　　会人虚饰
T04n0210_p0568c07┃　非入净定　　一切断欲　　截意根原
T04n0210_p0568c08┃　昼夜守一　　必入定意　　著垢为尘
T04n0210_p0568c09┃　从染尘漏　　不染不行　　净而离愚
T04n0210_p0568c10┃　见彼自侵　　常内自省　　行漏自欺
T04n0210_p0568c11┃　漏尽无垢
T04n0210_p0568c12┃　火莫热於淫　　捷莫疾於怒
T04n0210_p0568c13┃　网莫密於疑　　爱流驶乎河
T04n0210_p0568c14┃　虚空无辙迹　　沙门无外意
T04n0210_p0568c15┃　众人尽乐恶　　唯佛净无秽
T04n0210_p0568c16┃　虚空无辙迹　　沙门无外意
T04n0210_p0568c17┃　世间皆无常　　佛无我所有
T04n0210_p0568c18┃　　奉持品法句经第二十七十有七章
T04n0210_p0568c19┃奉持品者。解说道义法贵德行不用贪侈
T04n0210_p0568c20┃　好经道者　　不竞於利　　有利无利
T04n0210_p0568c21┃　无欲不惑　　常愍好学　　正心以行
T04n0210_p0568c22┃　拥怀宝慧　　是谓为道　　所谓智者
T04n0210_p0568c23┃　不必辩言　　无恐无惧　　守善为智
T04n0210_p0568c24┃　奉持法者　　不以多言　　虽素少闻
T04n0210_p0568c25┃　身依法行　　守道不忌　　可谓奉法
T04n0210_p0568c26┃　所谓老者　　不必年耆　　形熟发白
T04n0210_p0568c27┃　蠢愚而已　　谓怀谛法　　顺调慈仁
T04n0210_p0568c28┃　明远清洁　　是为长老　　所谓端政
T04n0210_p0569a01┃　非色如花　　悭嫉虚饰　　言行有违
T04n0210_p0569a02┃　谓能舍恶　　根原已断　　慧而无恚
T04n0210_p0569a03┃　是谓端政　　所谓沙门　　非必除发
T04n0210_p0569a04┃　妄语贪取　　有欲如凡　　谓能止恶
T04n0210_p0569a05┃　恢廓弘道　　息心灭意　　是为沙门
T04n0210_p0569a06┃　所谓比丘　　非时乞食　　邪行淫彼
T04n0210_p0569a07┃　称名而已　　谓舍罪福　　净修梵行
T04n0210_p0569a08┃　慧能破恶　　是为比丘　　所谓仁明
T04n0210_p0569a09┃　非口不言　　用心不净　　外顺而已
T04n0210_p0569a10┃　谓心无为　　内行清虚　　此彼寂灭
T04n0210_p0569a11┃　是为仁明　　所谓有道　　非救一物
T04n0210_p0569a12┃　普济天下　　无害为道　　戒众不言
T04n0210_p0569a13┃　我行多诚　　得定意者　　要由闭损
T04n0210_p0569a14┃　意解求安　　莫习凡人　　使结未尽
T04n0210_p0569a15┃　莫能得脱
T04n0210_p0569a16┃　　道行品法句经第二十八二十有八章
T04n0210_p0569a17┃道行品者。旨说大要度脱之道此为极妙
T04n0210_p0569a18┃　八直最上道　　四谛为法迹
T04n0210_p0569a19┃　不淫行之尊　　施灯必得眼
T04n0210_p0569a20┃　是道无复畏　　见净乃度世
T04n0210_p0569a21┃　此能坏魔兵　　力行灭邪苦
T04n0210_p0569a22┃　我已开正道　　为大现异明
T04n0210_p0569a23┃　已闻当自行　　行乃解邪缚
T04n0210_p0569a24┃　生死非常苦　　能观见为慧
T04n0210_p0569a25┃　欲离一切苦　　行道一切除
T04n0210_p0569a26┃　生死非常空　　能观见为慧
T04n0210_p0569a27┃　欲离一切苦　　但当勤行道
T04n0210_p0569a28┃　起时当即起　　莫如愚覆渊
T04n0210_p0569b01┃　与堕与瞻聚　　计罢不进道
T04n0210_p0569b02┃　念应念则正　　念不应则邪
T04n0210_p0569b03┃　慧而不起邪　　思正道乃成
T04n0210_p0569b04┃　慎言守意念　　身不善不行
T04n0210_p0569b05┃　如是三行除　　佛说是得道
T04n0210_p0569b06┃　断树无伐本　　根在犹复生
T04n0210_p0569b07┃　除根乃无树　　比丘得泥洹
T04n0210_p0569b08┃　不能断树　　亲戚相恋　　贪意自缚
T04n0210_p0569b09┃　如犊慕乳　　能断意本　　生死无疆
T04n0210_p0569b10┃　是为近道　　疾得泥洹　　贪淫致老
T04n0210_p0569b11┃　镇恚致病　　愚疑致死　　除三得道
T04n0210_p0569b12┃　释前解後　　脱中度彼　　一切念灭
T04n0210_p0569b13┃　无复老死　　人营妻子　　不观病法
T04n0210_p0569b14┃　死命卒至　　如水湍骤　　父子不救
T04n0210_p0569b15┃　余亲何望　　命尽怙亲　　如盲守灯
T04n0210_p0569b16┃　慧解是意　　可修经戒　　勤行度世
T04n0210_p0569b17┃　一切除苦　　远离诸渊　　如风却云
T04n0210_p0569b18┃　已灭思想　　是为知见　　智为世长
T04n0210_p0569b19┃　蠢治尬　　知受正教　　生死得尽
T04n0210_p0569b20┃　知众行空　　是为慧见　　罢厌世苦
T04n0210_p0569b21┃　从是道除　　知众行苦　　是为慧见
T04n0210_p0569b22┃　罢厌世苦　　从是道除　　众行非身
T04n0210_p0569b23┃　是为慧见　　罢厌世苦　　从是道除
T04n0210_p0569b24┃　吾语汝法　　爱箭为射　　宜以自勖
T04n0210_p0569b25┃　受如来言
T04n0210_p0569b26┃　吾为都以灭　　往来生死尽
T04n0210_p0569b27┃　非一情以解　　所演为道眼
T04n0210_p0569b28┃　驶流澍于海　　潘水漾疾满
T04n0210_p0569b29┃　故为智者说　　可趣服甘露
T04n0210_p0569c01┃　前未闻法轮　　转为哀众生
T04n0210_p0569c02┃　於是奉事者　　礼之度三有
T04n0210_p0569c03┃　三念可念善　　三亦难不善
T04n0210_p0569c04┃　从念而有行　　灭之为正断
T04n0210_p0569c05┃　三定为转念　　弃猗行无量
T04n0210_p0569c06┃　得三三窟除　　解结可应念
T04n0210_p0569c07┃　知以戒禁恶　　思惟慧乐念
T04n0210_p0569c08┃　已知世成败　　息意一切解
T04n0210_p0569c09┃　　广衍品法句经第二十九十有四章
T04n0210_p0569c10┃广衍品者。言凡善恶积小致大证应章句
T04n0210_p0569c11┃　施安虽小　　其报弥大　　慧从小施
T04n0210_p0569c12┃　受见景福　　施劳於人　　而欲望佑
T04n0210_p0569c13┃　殃咎归身　　自遘广怨　　已为多事
T04n0210_p0569c14┃　非事亦造　　伎乐放逸　　恶习日增
T04n0210_p0569c15┃　精进惟行　　习是舍非　　修身自觉
T04n0210_p0569c16┃　是为正习　　既自解慧　　又多学问
T04n0210_p0569c17┃　渐进普广　　油酥投水　　自无慧意
T04n0210_p0569c18┃　不好学问　　凝缩狭小　　酪酥投水
T04n0210_p0569c19┃　近道名显　　如高山雪　　远道暗昧
T04n0210_p0569c20┃　如夜发箭　　为佛弟子　　常寤自觉
T04n0210_p0569c21┃　昼夜念佛　　惟法思众　　为佛弟子
T04n0210_p0569c22┃　当寤自觉　　日暮思禅　　乐观一心
T04n0210_p0569c23┃　人当有念意　　每食知自少
T04n0210_p0569c24┃　则是痛欲薄　　节消而保寿
T04n0210_p0569c25┃　学难舍罪难　　居在家亦难
T04n0210_p0569c26┃　会止同利难　　难难无过有
T04n0210_p0569c27┃　比丘乞求难　　何可不自勉
T04n0210_p0569c28┃　精进得自然　　後无欲於人
T04n0210_p0570a01┃　有信则戒成　　从戒多致宝
T04n0210_p0570a02┃　亦从得谐偶　　在所见供养
T04n0210_p0570a03┃　一坐一处卧　　一行无放恣
T04n0210_p0570a04┃　守一以正身　　心乐居树间
T04n0210_p0570a05┃　　地狱品法句经第三十十有六章
T04n0210_p0570a06┃地狱品者。道泥梨事作恶受恶罪牵不置
T04n0210_p0570a07┃　妄语地狱近　　作之言不作
T04n0210_p0570a08┃　二罪後俱受　　是行自牵往
T04n0210_p0570a09┃　法衣在其身　　为恶不自禁
T04n0210_p0570a10┃　苟没恶行者　　终则堕地狱
T04n0210_p0570a11┃　无戒受供养　　理岂不自损
T04n0210_p0570a12┃　死n烧铁丸　　然热剧火炭
T04n0210_p0570a13┃　放逸有四事　　好犯他人妇
T04n0210_p0570a14┃　卧险非福利　　毁三淫u四
T04n0210_p0570a15┃　不福利堕恶　　畏恶畏乐寡
T04n0210_p0570a16┃　王法重罚加　　身死入地狱
T04n0210_p0570a17┃　譬如拔菅草　　执缓则伤手
T04n0210_p0570a18┃　学戒不禁制　　狱录乃自贼
T04n0210_p0570a19┃　人行为慢惰　　不能除众劳
T04n0210_p0570a20┃　梵行有玷缺　　终不受大福
T04n0210_p0570a21┃　常行所当行　　自持必令强
T04n0210_p0570a22┃　远离诸外道　　莫习为尘垢
T04n0210_p0570a23┃　为所不当为　　然後致郁毒
T04n0210_p0570a24┃　行善常吉顺　　所适无悔吝
T04n0210_p0570a25┃　其於众恶行　　欲作若已作
T04n0210_p0570a26┃　是苦不可解　　罪近难得避
T04n0210_p0570a27┃　妄证求败　　行已不正　　怨谮良人
T04n0210_p0570a28┃　以[打-丁+王]治士　　罪缚斯人　　自投于坑
T04n0210_p0570b01┃　如备边城　　中外牢固　　自守其心
T04n0210_p0570b02┃　非法不生　　行缺致忧　　令堕地狱
T04n0210_p0570b03┃　可羞不羞　　非羞反羞　　生为邪见
T04n0210_p0570b04┃　死堕地狱　　可畏不畏　　非畏反畏
T04n0210_p0570b05┃　信向邪见　　死堕地狱　　可避不避
T04n0210_p0570b06┃　可就不就　　玩习邪见　　死堕地狱
T04n0210_p0570b07┃　可近则近　　可远则远　　恒守正见
T04n0210_p0570b08┃　死堕善道
T04n0210_p0570b09┃　　象喻品法句经第三十一十有八章
T04n0210_p0570b10┃象喻品者。教人正身为善得善福报快焉
T04n0210_p0570b11┃　我如象斗　　不恐中箭　　常以诚信
T04n0210_p0570b12┃　度无戒人　　譬象调正　　可中王乘
T04n0210_p0570b13┃　调为尊人　　乃受诚信　　虽为常调
T04n0210_p0570b14┃　如彼新驰　　亦最善象　　不如自调
T04n0210_p0570b15┃　彼不能适　　人所不至　　唯自调者
T04n0210_p0570b16┃　能到调方
T04n0210_p0570b17┃　如象名财守　　猛害难禁制
T04n0210_p0570b18┃　系绊不与食　　而犹暴逸象
T04n0210_p0570b19┃　没在恶行者　　恒以贪自系
T04n0210_p0570b20┃　其象不知厌　　故数入胞胎
T04n0210_p0570b21┃　本意为纯行　　及常行所安
T04n0210_p0570b22┃　悉舍降伏结　　如钩制象调
T04n0210_p0570b23┃　乐道不放逸　　能常自护心
T04n0210_p0570b24┃　是为拔身苦　　如象出于[土*舀]
T04n0210_p0570b25┃　若得贤能伴　　俱行行善悍
T04n0210_p0570b26┃　能伏诸所闻　　至到不失意
T04n0210_p0570b27┃　不得贤能伴　　俱行行恶悍
T04n0210_p0570b28┃　广断王邑里　　宁独不为恶
T04n0210_p0570c01┃　宁独行为善　　不与愚为侣
T04n0210_p0570c02┃　独而不为恶　　如象惊自护
T04n0210_p0570c03┃　生而有利安　　伴软和为安
T04n0210_p0570c04┃　命尽为福安　　众恶不犯安
T04n0210_p0570c05┃　人家有母乐　　有父斯亦乐
T04n0210_p0570c06┃　世有沙门乐　　天下有道乐
T04n0210_p0570c07┃　持戒终老安　　信正所正善
T04n0210_p0570c08┃　智慧最安身　　不犯恶最安
T04n0210_p0570c09┃　如马调软　　随意所如　　信戒精进
T04n0210_p0570c10┃　定法要具　　明行成立　　忍和意定
T04n0210_p0570c11┃　是断诸苦　　随意所如　　从是往定
T04n0210_p0570c12┃　如马调御　　断恚无漏　　是受天乐
T04n0210_p0570c13┃　不自放恣　　从是多寤　　羸马比良
T04n0210_p0570c14┃　弃恶为贤
T04n0210_p0570c15┃　　爱欲品法句经第三十二三十有二章
T04n0210_p0570c16┃爱欲品者。贱淫恩爱世人为此盛生灾害
T04n0210_p0570c17┃　心放在淫行　　欲爱增枝条
T04n0210_p0570c18┃　分布生炽盛　　超跃贪果猴
T04n0210_p0570c19┃　以为爱忍苦　　贪欲著世间
T04n0210_p0570c20┃　忧患日夜长　　r如蔓草生
T04n0210_p0570c21┃　人为恩爱惑　　不能舍情欲
T04n0210_p0570c22┃　如是忧爱多　　潺潺盈于池
T04n0210_p0570c23┃　夫所以忧悲　　世间苦非一
T04n0210_p0570c24┃　但为缘爱有　　离爱则无忧
T04n0210_p0570c25┃　己意安弃忧　　无爱何有世
T04n0210_p0570c26┃　不忧不染求　　不爱焉得安
T04n0210_p0570c27┃　有忧以死时　　为致亲属多
T04n0210_p0570c28┃　涉忧之长涂　　爱苦常堕危
T04n0210_p0571a01┃　为道行者　　不与欲会　　先诛爱本
T04n0210_p0571a02┃　无所植根　　勿如刈苇　　令心复生
T04n0210_p0571a03┃　如树根深固　　虽截犹复生
T04n0210_p0571a04┃　爱意不尽除　　辄当还受苦
T04n0210_p0571a05┃　猿猴得离树　　得脱复趣树
T04n0210_p0571a06┃　众人亦如是　　出狱复入狱
T04n0210_p0571a07┃　贪意为常流　　习与x慢并
T04n0210_p0571a08┃　思想猗淫欲　　自覆无所见
T04n0210_p0571a09┃　一切意流衍　　爱结如葛藤
T04n0210_p0571a10┃　唯慧分别见　　能断意根原
T04n0210_p0571a11┃　夫从爱润泽　　思想为滋蔓
T04n0210_p0571a12┃　爱欲深无底　　老死是用增
T04n0210_p0571a13┃　所生枝不绝　　但用食贪欲
T04n0210_p0571a14┃　养怨益丘[土*(蒙-廿)]　　愚人常汲汲
T04n0210_p0571a15┃　虽狱有钩E　　慧人不谓牢
T04n0210_p0571a16┃　愚见妻子息　　染著爱甚牢
T04n0210_p0571a17┃　慧说爱为狱　　深固难得出
T04n0210_p0571a18┃　是故当断弃　　不视欲能安
T04n0210_p0571a19┃　见色心迷惑　　不惟观无常
T04n0210_p0571a20┃　愚以为美善　　安知其非真
T04n0210_p0571a21┃　以淫乐自裹　　譬如蚕作茧
T04n0210_p0571a22┃　智者能断弃　　不_除众苦
T04n0210_p0571a23┃　心念放逸者　　见淫以为净
T04n0210_p0571a24┃　恩爱意盛增　　从是造狱牢
T04n0210_p0571a25┃　觉意灭淫者　　常念欲不净
T04n0210_p0571a26┃　从是出邪狱　　能断老死患
T04n0210_p0571a27┃　以欲网自蔽　　以爱盖自覆
T04n0210_p0571a28┃　自恣缚於狱　　如鱼入笱口
T04n0210_p0571a29┃　为老死所伺　　若犊求母乳
T04n0210_p0571b01┃　离欲灭爱迹　　出网无所弊
T04n0210_p0571b02┃　尽道除狱缚　　一切此彼解
T04n0210_p0571b03┃　已得度边行　　是为大智士
T04n0210_p0571b04┃　勿亲远法人　　亦勿为爱染
T04n0210_p0571b05┃　不断三世者　　会复堕边行
T04n0210_p0571b06┃　若觉一切法　　能不著诸法
T04n0210_p0571b07┃　一切爱意解　　是为通圣意
T04n0210_p0571b08┃　众施经施胜　　众味道味胜
T04n0210_p0571b09┃　众乐法乐胜　　爱尽胜众苦
T04n0210_p0571b10┃　愚以贪自缚　　不求度彼岸
T04n0210_p0571b11┃　贪为败处故　　害人亦自害
T04n0210_p0571b12┃　爱欲意为田　　淫怨疑为种
T04n0210_p0571b13┃　故施度世者　　得福无有量
T04n0210_p0571b14┃　伴少而货多　　商人怵惕惧
T04n0210_p0571b15┃　嗜欲贼害命　　故慧不贪欲
T04n0210_p0571b16┃　心可则为欲　　何必独五欲
T04n0210_p0571b17┃　违可绝五欲　　是乃为勇士
T04n0210_p0571b18┃　无欲无有畏　　恬次抻腔
T04n0210_p0571b19┃　欲除使结解　　是为长出渊
T04n0210_p0571b20┃　欲我知汝本　　意以思想生
T04n0210_p0571b21┃　我不思想汝　　则汝而不有
T04n0210_p0571b22┃　伐树忽休　　树生诸恶　　断树尽株
T04n0210_p0571b23┃　比丘灭度　　夫不伐树　　少多余亲
T04n0210_p0571b24┃　心系於此　　如犊求母
T04n0210_p0571b25┃　　利养品法句经第三十三有二十章
T04n0210_p0571b26┃利养品者。励己防贪见德思议不为
T04n0210_p0571b27┃秽生
T04n0210_p0571b28┃　芭蕉以实死　　竹芦实亦然
T04n0210_p0571b29┃　u坐妊死　　士以贪自丧
T04n0210_p0571c01┃　如是贪无利　　当知从疑生
T04n0210_p0571c02┃　愚为此害贤　　首领分于地
T04n0210_p0571c03┃　天雨七宝　　欲犹无厌　　乐少苦多
T04n0210_p0571c04┃　觉者为贤　　虽有天欲　　慧舍无贪
T04n0210_p0571c05┃　乐离恩爱　　为佛弟子　　远道顺邪
T04n0210_p0571c06┃　贪养比丘　　止有悭意　　以供彼姓
T04n0210_p0571c07┃　勿猗此养　　为家舍罪　　此非至意
T04n0210_p0571c08┃　用用何益　　愚为愚计　　欲慢用增
T04n0210_p0571c09┃　异哉失利　　泥洹不同　　谛知是者
T04n0210_p0571c10┃　比丘佛子　　不乐利养　　闲居却意
T04n0210_p0571c11┃　自得不恃　　不从他望　　望彼比丘
T04n0210_p0571c12┃　不至正定　　夫欲安命　　息心自省
T04n0210_p0571c13┃　不知计数　　衣服饮食　　夫欲安命
T04n0210_p0571c14┃　息心自省　　取得知足　　守行一法
T04n0210_p0571c15┃　夫欲安命　　息心自省　　如鼠藏穴
T04n0210_p0571c16┃　潜隐习教　　约利约耳　　奉戒思惟
T04n0210_p0571c17┃　为慧所称　　清吉勿怠　　如有三明
T04n0210_p0571c18┃　解脱无漏　　寡智鲜识　　无所忆念
T04n0210_p0571c19┃　其於食饮　　从人得利　　而有恶法
T04n0210_p0571c20┃　从供养嫉　　多结怨利　　强服法衣
T04n0210_p0571c21┃　但望饮食　　不奉佛教　　当知是过
T04n0210_p0571c22┃　养为大畏　　寡取无忧　　比丘释心
T04n0210_p0571c23┃　非食命不济　　孰能不揣食
T04n0210_p0571c24┃　夫立食为先　　知是不宜嫉
T04n0210_p0571c25┃　嫉先创己　　然後创人　　击人得击
T04n0210_p0571c26┃　是不得除　　宁n烧石　　吞饮洋铜
T04n0210_p0571c27┃　不以无戒　　食人信施
T04n0210_p0571c28┃　　沙门品法句经第三十四三十有二章
T04n0210_p0571c29┃沙门品者。训以法正弟子受行得道解
T04n0210_p0572a01┃净
T04n0210_p0572a02┃　端目耳鼻口　　身意常守正
T04n0210_p0572a03┃　比丘行如是　　可以免众苦
T04n0210_p0572a04┃　手足莫妄犯　　节言顺所行
T04n0210_p0572a05┃　常内乐定意　　守一行寂然
T04n0210_p0572a06┃　学当守口　　宥言安徐　　法义为定
T04n0210_p0572a07┃　言必柔软　　乐法欲法　　思惟安法
T04n0210_p0572a08┃　比丘依法　　正而不费　　学无求利
T04n0210_p0572a09┃　无爱他行　　比丘好他　　不得定意
T04n0210_p0572a10┃　比丘少取　　以得无积　　天人所誉
T04n0210_p0572a11┃　生净无秽　　比丘为慈　　爱敬佛教
T04n0210_p0572a12┃　深入止观　　灭行乃安　　一切名色
T04n0210_p0572a13┃　非有莫惑　　不近不忧　　乃为比丘
T04n0210_p0572a14┃　比丘扈船　　中虚则轻　　除淫怒疑
T04n0210_p0572a15┃　是为泥洹　　舍五断五　　思惟五根
T04n0210_p0572a16┃　能分别五　　乃渡河渊　　禅无放逸
T04n0210_p0572a17┃　莫为欲乱　　不吞洋铜　　自恼餍
T04n0210_p0572a18┃　无禅不智　　无智不禅　　道从禅智
T04n0210_p0572a19┃　得至泥洹　　当学入空　　静居止意
T04n0210_p0572a20┃　乐独屏处　　一心观法　　常制五阴
T04n0210_p0572a21┃　伏意如水　　清净和悦　　为甘露味
T04n0210_p0572a22┃　不受所有　　为慧比丘　　摄根知足
T04n0210_p0572a23┃　戒律悉持　　生当行净　　求善师友
T04n0210_p0572a24┃　智者成人　　度苦致喜　　如卫师华
T04n0210_p0572a25┃　熟如自堕　　释淫怒疑　　生死自解
T04n0210_p0572a26┃　止身止言　　心守玄默　　比丘弃世
T04n0210_p0572a27┃　是为受寂　　当自敕身　　内与心争
T04n0210_p0572a28┃　护身念谛　　比丘惟安　　我自为我
T04n0210_p0572a29┃　计无有我　　故当损我　　调乃为贤
T04n0210_p0572b01┃　喜在佛教　　可以多喜　　至到寂寞
T04n0210_p0572b02┃　行灭永安　　傥有少行　　应佛教戒
T04n0210_p0572b03┃　此照世间　　如日无
T04n0210_p0572b04┃　弃慢无余x　　莲华水生净
T04n0210_p0572b05┃　学能舍此彼　　知是胜於故
T04n0210_p0572b06┃　割爱无恋慕　　不受如莲华
T04n0210_p0572b07┃　比丘渡河流　　胜欲明於故
T04n0210_p0572b08┃　截流自恃　　逝心却欲　　仁不割欲
T04n0210_p0572b09┃　一意犹走　　为之为之　　必强自制
T04n0210_p0572b10┃　舍家而懈　　意犹复染　　行懈缓者
T04n0210_p0572b11┃　劳意弗除　　非净梵行　　焉致大宝
T04n0210_p0572b12┃　沙门何行　　如意不禁　　步步著粘
T04n0210_p0572b13┃　但随思走　　袈裟披肩　　为恶不损
T04n0210_p0572b14┃　恶恶行者　　斯堕恶道　　不调难诫
T04n0210_p0572b15┃　如风枯树　　作自为身　　曷不精进
T04n0210_p0572b16┃　息心非剔　　慢无戒　　舍贪思道
T04n0210_p0572b17┃　乃应息心　　息心非剔　　放逸无信
T04n0210_p0572b18┃　能灭众苦　　为上沙门
T04n0210_p0572b19┃　　梵志品法句经第三十五有四十章
T04n0210_p0572b20┃梵志品者。言行清白理学无秽可称道
T04n0210_p0572b21┃士
T04n0210_p0572b22┃　截流而渡　　无欲如梵　　知行已尽
T04n0210_p0572b23┃　是谓梵志　　以无二法　　清净渡渊
T04n0210_p0572b24┃　诸欲结解　　是谓梵志　　适彼无彼
T04n0210_p0572b25┃　彼彼已空　　舍离贪淫　　是谓梵志
T04n0210_p0572b26┃　思惟无垢　　所行不漏　　上求不起
T04n0210_p0572b27┃　是谓梵志　　日照於昼　　月照於夜
T04n0210_p0572b28┃　甲兵照军　　禅照道人　　佛出天下
T04n0210_p0572b29┃　照一切冥
T04n0210_p0572c01┃　非剃为沙门　　称吉为梵志
T04n0210_p0572c02┃　谓能舍众恶　　是则为道人
T04n0210_p0572c03┃　出恶为梵志　　入正为沙门
T04n0210_p0572c04┃　弃我众秽行　　是则为舍家
T04n0210_p0572c05┃　若猗於爱　　心无所著　　已舍已正
T04n0210_p0572c06┃　是灭众苦　　身口与意　　净无过失
T04n0210_p0572c07┃　能舍三行　　是谓梵志　　若心晓了
T04n0210_p0572c08┃　佛所说法　　观心自归　　净於为水
T04n0210_p0572c09┃　非蔟结发　　名为梵志　　诚行法行
T04n0210_p0572c10┃　清白则贤　　饰发无慧　　草衣何施
T04n0210_p0572c11┃　内不离著　　外舍何益　　被服弊恶
T04n0210_p0572c12┃　躬承法行　　闲居思惟　　是谓梵志
T04n0210_p0572c13┃　佛不教彼　　赞己自称　　如谛不妄
T04n0210_p0572c14┃　乃为梵志　　绝诸可欲　　不淫其志
T04n0210_p0572c15┃　委弃欲数　　是谓梵志　　断生死河
T04n0210_p0572c16┃　能忍起度　　自觉出堑　　是谓梵志
T04n0210_p0572c17┃　见骂见击　　默受不怒　　有忍辱力
T04n0210_p0572c18┃　是谓梵志　　若见侵欺　　但念守戒
T04n0210_p0572c19┃　端身自调　　是谓梵志　　心弃恶法
T04n0210_p0572c20┃　如蛇脱皮　　不为欲污　　是谓梵志
T04n0210_p0572c21┃　觉生为苦　　从是灭意　　能下重担
T04n0210_p0572c22┃　是谓梵志　　解微妙慧　　辩道不道
T04n0210_p0572c23┃　体行上义　　是谓梵志　　弃捐家居
T04n0210_p0572c24┃　无家之畏　　少求寡欲　　是谓梵志
T04n0210_p0572c25┃　弃放活生　　无贼害心　　无所娆恼
T04n0210_p0572c26┃　是谓梵志　　避争不争　　犯而不愠
T04n0210_p0572c27┃　恶来善待　　是谓梵志　　去淫怒疑
T04n0210_p0572c28┃　x慢诸恶　　如蛇脱皮　　是谓梵志
T04n0210_p0572c29┃　断绝世事　　口无言　　八道审谛
T04n0210_p0573a01┃　是谓梵志　　所世恶法　　修短巨细
T04n0210_p0573a02┃　无取无舍　　是谓梵志　　今世行净
T04n0210_p0573a03┃　後世无秽　　无习无舍　　是谓梵志
T04n0210_p0573a04┃　弃身无猗　　不诵异行　　行甘露灭
T04n0210_p0573a05┃　是谓梵志　　於罪与福　　两行永除
T04n0210_p0573a06┃　无忧无尘　　是谓梵志　　心喜无垢
T04n0210_p0573a07┃　如月盛满　　谤毁已除　　是谓梵志
T04n0210_p0573a08┃　见疑往来　　堕堑受苦　　欲单渡岸
T04n0210_p0573a09┃　不好他语　　唯灭不起　　是谓梵志
T04n0210_p0573a10┃　已断恩爱　　离家无欲　　爱有已尽
T04n0210_p0573a11┃　是谓梵志　　离人聚处　　不堕天聚
T04n0210_p0573a12┃　诸聚不归　　是谓梵志　　弃乐无乐
T04n0210_p0573a13┃　灭无^　　健违诸世　　是谓梵志
T04n0210_p0573a14┃　所生已讫　　死无所趣　　觉安无依
T04n0210_p0573a15┃　是谓梵志　　已度五道　　莫知所堕
T04n0210_p0573a16┃　习尽无余　　是谓梵志　　于前于後
T04n0210_p0573a17┃　乃中无有　　无操无舍　　是谓梵志
T04n0210_p0573a18┃　最雄最勇　　能自解度　　觉意不动
T04n0210_p0573a19┃　是谓梵志　　自知宿命　　本所更来
T04n0210_p0573a20┃　得要生尽　　睿通道玄　　明如能默
T04n0210_p0573a21┃　是谓梵志
T04n0210_p0573a22┃　　泥洹品法句经第三十六三十有六章
T04n0210_p0573a23┃泥洹品者。叙道大归。恬醇琶稹６壬死
T04n0210_p0573a24┃畏
T04n0210_p0573a25┃　忍为最自守　　泥洹佛称上
T04n0210_p0573a26┃　舍家不犯戒　　息心无所害
T04n0210_p0573a27┃　无病最利　　知足最富　　厚为最友
T04n0210_p0573a28┃　泥洹最快　　饥为大病　　行为最苦
T04n0210_p0573a29┃　已谛知此　　泥洹最乐　　少往善道
T04n0210_p0573b01┃　趣恶道多　　如谛知此　　泥洹最安
T04n0210_p0573b02┃　从因生善　　从因堕恶　　由因泥洹
T04n0210_p0573b03┃　所缘亦然　　麋鹿依野　　鸟依虚空
T04n0210_p0573b04┃　法归其报　　真人归灭　　始无如不
T04n0210_p0573b05┃　始不如无　　是为无得　　亦无有思
T04n0210_p0573b06┃　心难见习可睹　　觉欲者乃具见
T04n0210_p0573b07┃　无所乐为苦际　　在爱欲为增痛
T04n0210_p0573b08┃　明不清净能御　　无所近为苦际
T04n0210_p0573b09┃　见有见闻有闻　　念有念识有识
T04n0210_p0573b10┃　睹无著亦无识　　一切舍为得际
T04n0210_p0573b11┃　除身想灭痛行　　识已尽为苦竟
T04n0210_p0573b12┃　猗则动虚则净　　动非近非有乐
T04n0210_p0573b13┃　乐无近为得寂　　寂已寂已往来
T04n0210_p0573b14┃　来往绝无生死　　生死断无此彼
T04n0210_p0573b15┃　此彼断为两灭　　灭无余为苦除
T04n0210_p0573b16┃　比丘有世生　　有有有作行
T04n0210_p0573b17┃　有无生无有　　无作无所行
T04n0210_p0573b18┃　夫唯无念者　　为能得自致
T04n0210_p0573b19┃　无生无复有　　无作无行处
T04n0210_p0573b20┃　生有作行者　　是为不得要
T04n0210_p0573b21┃　若已解不生　　不有不作行
T04n0210_p0573b22┃　则生有得要　　从生有已起
T04n0210_p0573b23┃　作行致死生　　为开为法果
T04n0210_p0573b24┃　从食因缘有　　从食致忧乐
T04n0210_p0573b25┃　而此要灭者　　无复念行迹
T04n0210_p0573b26┃　诸苦法已尽　　行灭湛然安
T04n0210_p0573b27┃　比丘吾已知　　无复诸入地
T04n0210_p0573b28┃　无有虚空入　　无诸入用入
T04n0210_p0573b29┃　无想不想入　　无今世後世
T04n0210_p0573c01┃　亦无日月想　　无往无所悬
T04n0210_p0573c02┃　我已无往反　　不去而不来
T04n0210_p0573c03┃　不没不复生　　是际为泥洹
T04n0210_p0573c04┃　如是像无像　　苦乐为以解
T04n0210_p0573c05┃　所见不复恐　　无言言无疑
T04n0210_p0573c06┃　断有之射箭　　遘愚无所猗
T04n0210_p0573c07┃　是为第一快　　此道寂无上
T04n0210_p0573c08┃　受辱心如地　　行忍如门阈
T04n0210_p0573c09┃　净如水无垢　　生尽无彼受
T04n0210_p0573c10┃　利胜不足恃　　虽胜犹复苦
T04n0210_p0573c11┃　当自求去胜　　已胜无所生
T04n0210_p0573c12┃　毕故不造新　　厌胎无淫行
T04n0210_p0573c13┃　种鞑桓瓷　　意尽如火灭
T04n0210_p0573c14┃　胞胎为秽海　　何为乐淫行
T04n0210_p0573c15┃　虽上有善处　　皆莫如泥洹
T04n0210_p0573c16┃　悉知一切断　　不复著世间
T04n0210_p0573c17┃　都弃如灭度　　众道中斯胜
T04n0210_p0573c18┃　佛以现谛法　　智勇能奉持
T04n0210_p0573c19┃　行净无瑕秽　　自知度世安
T04n0210_p0573c20┃　道务先远欲　　早服佛教戒
T04n0210_p0573c21┃　灭恶极恶际　　易如鸟逝空
T04n0210_p0573c22┃　若已解法句　　至心体道行
T04n0210_p0573c23┃　是度生死岸　　苦尽而无患
T04n0210_p0573c24┃　道法无亲疏　　正不问羸强
T04n0210_p0573c25┃　要在无识想　　结解为清净
T04n0210_p0573c26┃　上智餍腐身　　危跪非实真
T04n0210_p0573c27┃　苦多而乐少　　九孔无一净
T04n0210_p0573c28┃　慧以危贸安　　弃猗脱众难
T04n0210_p0573c29┃　形腐销为沫　　慧见舍不贪
T04n0210_p0574a01┃　观身为苦器　　生老病无痛
T04n0210_p0574a02┃　弃垢行清净　　可以获大安
T04n0210_p0574a03┃　依慧以却邪　　不受漏得尽
T04n0210_p0574a04┃　行净致度世　　天人莫不礼
T04n0210_p0574a05┃　　生死品法句经第三十七十有八章
T04n0210_p0574a06┃生死品者。说诸人魂灵亡神在随行
T04n0210_p0574a07┃转生
T04n0210_p0574a08┃　命如果待熟　　常恐会零落
T04n0210_p0574a09┃　已生皆有苦　　孰能致不死
T04n0210_p0574a10┃　从初乐恩爱　　可淫入泡影
T04n0210_p0574a11┃　受形命如电　　昼夜流难止
T04n0210_p0574a12┃　是身为死物　　精神无形法
T04n0210_p0574a13┃　假令死复生　　罪福不败亡
T04n0210_p0574a14┃　终始非一世　　从疑爱久长
T04n0210_p0574a15┃　自此受苦乐　　身死神不丧
T04n0210_p0574a16┃　身四大为色　　识四阴曰名
T04n0210_p0574a17┃　其情十八种　　所缘起十二
T04n0210_p0574a18┃　神止凡九处　　生死不断灭
T04n0210_p0574a19┃　世间愚不闻　　蔽暗无天眼
T04n0210_p0574a20┃　自涂以三垢　　无目意妄见
T04n0210_p0574a21┃　谓死如生时　　或谓死断灭
T04n0210_p0574a22┃　识神造三界　　善不善五处
T04n0210_p0574a23┃　阴行而默到　　所往如响应
T04n0210_p0574a24┃　欲色不色有　　一切因宿行
T04n0210_p0574a25┃　如种随本像　　自然报如意
T04n0210_p0574a26┃　神以身为名　　如火随形字
T04n0210_p0574a27┃　著烛为烛火　　随炭草粪薪
T04n0210_p0574a28┃　心法起则起　　法灭而则灭
T04n0210_p0574a29┃　兴衰如雨雹　　转转不自识
T04n0210_p0574b01┃　识神走五道　　无一处不更
T04n0210_p0574b02┃　舍身复受身　　如轮转著地
T04n0210_p0574b03┃　如人一身居　　去其故室中
T04n0210_p0574b04┃　神以形为庐　　形坏神不亡
T04n0210_p0574b05┃　精神居形躯　　犹雀藏器中
T04n0210_p0574b06┃　器破雀飞去　　身坏神逝生
T04n0210_p0574b07┃　性疑净常想　　乐身想疑想
T04n0210_p0574b08┃　嫌望非上要　　佛说是不明
T04n0210_p0574b09┃　一本二展转　　三垢五弥广
T04n0210_p0574b10┃　诸海十三事　　渊销越度欢
T04n0210_p0574b11┃　三事断绝时　　知身无所直
T04n0210_p0574b12┃　命气九识　　舍身而转逝
T04n0210_p0574b13┃　当其死卧地　　犹草无所知
T04n0210_p0574b14┃　观其状如是　　但幻而愚贪
T04n0210_p0574b15┃　　道利品法句经第三十八十有九章
T04n0210_p0574b16┃道利品者。君父师行开示善道率之以正
T04n0210_p0574b17┃　人知奉其上　　君父师道士
T04n0210_p0574b18┃　信戒施闻慧　　终吉所生安
T04n0210_p0574b19┃　宿命有福庆　　生世为人尊
T04n0210_p0574b20┃　以道安天下　　奉法莫不从
T04n0210_p0574b21┃　王为臣民长　　常以慈爱下
T04n0210_p0574b22┃　身率以法戒　　示之以休咎
T04n0210_p0574b23┃　处安不忘危　　虑明福转厚
T04n0210_p0574b24┃　福德之反报　　不问尊以卑
T04n0210_p0574b25┃　夫为世间将　　修正不阿[打-丁+王]
T04n0210_p0574b26┃　心调胜诸恶　　如是为法王
T04n0210_p0574b27┃　见正能施惠　　仁爱好利人
T04n0210_p0574b28┃　既利以平均　　如是众附亲
T04n0210_p0574b29┃　如牛厉渡水　　导正从亦正
T04n0210_p0574c01┃　奉法心不邪　　如是众普安
T04n0210_p0574c02┃　勿妄娆神象　　以招苦痛患
T04n0210_p0574c03┃　恶意为自煞　　终不至善方
T04n0210_p0574c04┃　戒德可恃怙　　福报常随己
T04n0210_p0574c05┃　见法为人长　　终远三恶道
T04n0210_p0574c06┃　戒慎除苦畏　　福德三界尊
T04n0210_p0574c07┃　鬼龙邪毒害　　不犯持戒人
T04n0210_p0574c08┃　无义不诚信　　欺妄好斗诤
T04n0210_p0574c09┃　当知远离此　　近愚兴罪多
T04n0210_p0574c10┃　仁贤言诚信　　多闻戒行具
T04n0210_p0574c11┃　当知亲附此　　近智诚善多
T04n0210_p0574c12┃　善言不守戒　　志乱无善行
T04n0210_p0574c13┃　虽身处潜隐　　是为非学法
T04n0210_p0574c14┃　美说正为上　　法说为第二
T04n0210_p0574c15┃　爱说可彼三　　诚说不欺四
T04n0210_p0574c16┃　无便获利刃　　自以克其身
T04n0210_p0574c17┃　愚学好妄说　　行牵受幸戾
T04n0210_p0574c18┃　贪淫镇恚疑　　是三非善本
T04n0210_p0574c19┃　身以斯自害　　报由疑爱生
T04n0210_p0574c20┃　有福为天人　　非法受恶形
T04n0210_p0574c21┃　圣人明独见　　常善承佛令
T04n0210_p0574c22┃　戒德後世业　　以作福追身
T04n0210_p0574c23┃　天人称誉善　　心正无不安
T04n0210_p0574c24┃　为恶不念止　　日缚不自悔
T04n0210_p0574c25┃　命逝如川流　　是恐宜守戒
T04n0210_p0574c26┃　今我上体首　　白生为被盗
T04n0210_p0574c27┃　已有天使召　　时正宜出家
T04n0210_p0574c28┃　　吉祥品法句经第三十九十有九章
T04n0210_p0574c29┃吉祥品者修己之术去恶就善终厚景福
T04n0210_p0575a01┃　佛尊过诸天　　如来常现义
T04n0210_p0575a02┃　有梵志道士　　来问何吉祥
T04n0210_p0575a03┃　於是佛愍伤　　为说真有要
T04n0210_p0575a04┃　已信乐正法　　是为最吉祥
T04n0210_p0575a05┃　若不从天人　　希望求侥幸
T04n0210_p0575a06┃　亦不祷祠神　　是为最吉祥
T04n0210_p0575a07┃　友贤择善居　　常先为福德
T04n0210_p0575a08┃　敕身从真正　　是为最吉祥
T04n0210_p0575a09┃　去恶从就善　　避酒知自节
T04n0210_p0575a10┃　不淫于女色　　是为最吉祥
T04n0210_p0575a11┃　多闻如戒行　　法律精进学
T04n0210_p0575a12┃　修已无所争　　是为最吉祥
T04n0210_p0575a13┃　居孝事父母　　治家养妻子
T04n0210_p0575a14┃　不为空之行　　是为最吉祥
T04n0210_p0575a15┃　不慢不自大　　知足念反复
T04n0210_p0575a16┃　以时诵习经　　是为最吉祥
T04n0210_p0575a17┃　所闻常以忍　　乐欲见沙门
T04n0210_p0575a18┃　每讲辄听受　　是为最吉祥
T04n0210_p0575a19┃　持斋修梵行　　常欲见贤圣
T04n0210_p0575a20┃　依附明智者　　是为最吉祥
T04n0210_p0575a21┃　以信有道德　　正意向无疑
T04n0210_p0575a22┃　欲脱三恶道　　是为最吉祥
T04n0210_p0575a23┃　等心行布施　　奉诸得道者
T04n0210_p0575a24┃　亦敬诸天人　　是为最吉祥
T04n0210_p0575a25┃　常欲离贪欲　　愚疑镇恚意
T04n0210_p0575a26┃　能习诚道见　　是为最吉祥
T04n0210_p0575a27┃　若以弃非务　　能勤修道用
T04n0210_p0575a28┃　常事於可事　　是为最吉祥
T04n0210_p0575a29┃　一切为天下　　建立大慈意
T04n0210_p0575b01┃　修仁安众生　　是为最吉祥
T04n0210_p0575b02┃　欲求吉祥福　　当信敬於佛
T04n0210_p0575b03┃　欲求吉祥福　　当闻法句义
T04n0210_p0575b04┃　欲求吉祥福　　当供养众僧
T04n0210_p0575b05┃　戒具清净者　　是为最吉祥
T04n0210_p0575b06┃　智者居世间　　常习吉祥行
T04n0210_p0575b07┃　自致成慧见　　是为最吉祥
T04n0210_p0575b08┃　梵志闻佛教　　心中大欢喜
T04n0210_p0575b09┃　即前礼佛足　　归命佛法众
T04n0210_p0575b10┃法句经卷下


