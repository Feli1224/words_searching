【经文资讯】大正新修大藏经 第四十六册 No. 1942《法华三昧行事运想补助仪》
【版本记录】CBETA 电子佛典 V1.14 (Big5) 普及版，完成日期：2001/03/25
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 46, No. 1942 法华三昧行事运想补助仪
# CBETA Chinese Electronic Tripitaka V1.14 (Big5) Normalized Version, Release Date: 2001/03/25
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T46n1942_p0955c06U
T46n1942_p0955c07U
T46n1942_p0955c08U
T46n1942_p0955c09U　　No. 1942 [cf. Nos. 1941, 1943, 1944]
T46n1942_p0955c10U法华三昧行事运想补助仪
T46n1942_p0955c11U
T46n1942_p0955c12U　　　　唐国清沙门湛然撰
T46n1942_p0955c13U夫礼忏法世虽同效。事仪运想多不周旋。或
T46n1942_p0955c14U粗读忏文半不通利。或推力前拒理观。一无
T46n1942_p0955c15U效精进之风。阙入门之绪。故言勤修苦行非
T46n1942_p0955c16U涅因。但礼念轨仪文非不委。以散情昏重
T46n1942_p0955c17U想运难成。予因天台再有详补。撮览枢总使
T46n1942_p0955c18U随言作念随念成想。一一瞻视如对目前。庶
T46n1942_p0955c19U时刻不虚事法成办。依本文总历十法。结要
T46n1942_p0955c20U事理
T46n1942_p0955c21U初严净道场(如无别屋亦可同间绝无己物方可外求)。二净身(新衣旧衣新染
T46n1942_p0955c22U并得。若无此二浣旧胜者)。三三业供养(若总礼三宝。未须一一随方想念。但想己身及
T46n1942_p0955c23U十方诸佛。实相理体本无能所故。无能礼所礼想。此无能所名法界海。愿诸众生同见此理。名为同入)。
T46n1942_p0955c24U次运香(唱至受用作佛事竟。次生想念不起此心。能运到十方。故云一念。想曰。愿此香华遍十
T46n1942_p0955c25U方。以为微妙光明台。诸天音乐天宝香。诸天肴膳天宝衣。不可思议妙法尘。一一尘出一切尘。一一尘出
T46n1942_p0955c26U一切法。旋转无阂互庄严。遍至一切三宝前。十方法界三宝前。皆有我身修供养。一一皆悉遍法界。彼彼
T46n1942_p0955c27U无杂无障阂。尽未来际作佛事普熏法界。诸众生蒙熏皆发菩提心。同入无生证佛智)。请佛(我三
T46n1942_p0955c28U业性如虚空。释迦牟尼亦如是。不起真际为众生。与众俱来受供养)。次请佛菩萨
T46n1942_p0955c29U(但改牟尼及形相来处)。五叹佛(偈前一一别想。己身在三宝前立。次口宣偈随声运想。我之
T46n1942_p0956a01U身心本无生灭。故虽称叹如影如响)。六礼佛(当唱一心时。先专至敬礼。为事一心。次想能
T46n1942_p0956a02U所为理一心。应想曰。能礼所礼性空寂。感应道交难思议。我此道场如帝珠。释迦牟尼影现中。我身影现
T46n1942_p0956a03U如来前。头面接足归命礼)。多宝佛(多宝如来影现中。我身影现多宝前。余同上想)。分
T46n1942_p0956a04U身(分身诸佛亦同上想。)东方诸佛(东方诸佛影现中。我皆影现诸佛前。乃至十方
T46n1942_p0956a05U一一皆尔)。三世诸佛(乃至过现未来并同上想)。舍利形像等(诸佛法身
T46n1942_p0956a06U如虚空。化事住世难思议。我皆影现化事前。一一皆悉归命礼)。妙法(真空法界如虚空。常住
T46n1942_p0956a07U法宝难思议。我皆影现法宝前。莫不皆悉归命礼)。诸菩萨(彼一一菩萨影现中。乃至下方亦
T46n1942_p0956a08U如是)舍利弗等(先想声闻皆是本来诸佛。今从初说故云声闻)。普贤菩萨
T46n1942_p0956a09U(为灭障故接足礼余同上)。普为(我及众生无始常为三业六根重罪所障。不见诸佛。不知出要。但
T46n1942_p0956a10U顺生死不知妙理。我今虽知犹与一切众生同为一切重罪所障。今对普贤十方诸佛前。普为众生归命忏悔。
T46n1942_p0956a11U惟愿加护令障消灭)。七忏悔应运逆顺十心云(我与众生无始来。
T46n1942_p0956a12U今由爱见故。内计我人外加恶友不随喜他一毫之善。唯遍三业广作众罪。事虽不广恶心遍布。昼夜相续无
T46n1942_p0956a13U有间断。覆讳过失不欲人知。不畏恶道无惭无愧。拨无因果。故于今日对十方佛普贤大师。深信因果生重
T46n1942_p0956a14U惭愧。生大怖畏。发露忏悔断相续心。发菩提心断恶修善。勤策三业翻昔重过。随喜凡圣一毫之善。念十
T46n1942_p0956a15U方佛有大福慧。能救拔我及诸众生从二死海置三德岸。从无始来不知诸法本性空寂。广造众恶。今知空寂为
T46n1942_p0956a16U求菩提。为众生故。广修诸善遍断众恶。惟愿普贤慈悲摄受)。次忏六根(至文并须略知。文相
T46n1942_p0956a17U含于逆顺十种心相纵有阙略。在四悔中于菩提中见不清净等。是横计我人。毗卢遮那是观罪性空。一切世
T46n1942_p0956a18U尊是念十方佛。后四悔中有发随喜心。以是因缘令毕竟清净。是断相续心归向普贤及一切世尊。是为众生
T46n1942_p0956a19U发菩提心。一一悔文皆具三业。是修功补过等说过等。是发露过失。当堕恶道生大怖畏等。是怖畏恶道及生
T46n1942_p0956a20U惭愧。信因果等。凡宣悔词须加事想破于爱心。至观罪性空总想事理悔于见心。若欲更略眼耳鼻三根。亦
T46n1942_p0956a21U可或时用。若舌身意三根是业故不得。全略前三根纵略。并使不失。逆顺十心大意即得)。劝请
T46n1942_p0956a22U(十方诸佛以道眼力故知我见我。劝请诸佛。唯愿久住转正法轮。所在生处常能劝请)。随喜(十方
T46n1942_p0956a23U凡圣一毫之善。我皆随喜。福德能令见者生喜。是故我喜)。回向(无始来时乃至今日尽未来际
T46n1942_p0956a24U一毫之善。及以忏悔劝请随喜。皆同法界与诸众生共成佛道)。发愿(大体须存灭罪除障开显法门
T46n1942_p0956b01U满四弘誓。余者皆须顺于菩提)。行道(欲行时更须正立想。此道场犹如法界。十方三宝塞虚
T46n1942_p0956b02U空。以次回身旋绕法座想十方三宝心性寂灭。影现十方经声如响。心想如梦梵声亦然)。三归
T46n1942_p0956b03U(一一各想三处三宝与顶礼俱运。初文虽即直云十方。意亦兼于三处。若从忏悔已下凡云礼三宝者。皆须一
T46n1942_p0956b04U一别起三想。头三叩地。一十方三宝。二法华经中一切三宝。三普贤大师。对此三处求忏悔等。又凡散华
T46n1942_p0956b05U皆于言前散华之时。想三宝及普贤上想已。次宣忏悔等词。至后文中云。散华等者心指前所散之华。若焚
T46n1942_p0956b06U香者送法座炉。亦应想身各送炉。遍至十方一一法华经前乃至普熏一切三宝。若焚手炉但先添香。次执炉
T46n1942_p0956b07U已随事起想。然后口宣词句)
T46n1942_p0956b08U坐禅文略。应如止观十法成乘等。行法华忏
T46n1942_p0956b09U黄昏五更。时促则此略文。我(某甲)及法界众生
T46n1942_p0956b10U从无始世来。无明所覆颠倒迷惑。而由六根
T46n1942_p0956b11U三业不善广造十恶四重五逆。乃至十重四
T46n1942_p0956b12U十八轻。无量无边说不可尽。十方诸佛常在
T46n1942_p0956b13U世间法音不绝。妙香充塞法味盈空。放净光
T46n1942_p0956b14U明照触一切。常住妙理遍满虚空。我无始来
T46n1942_p0956b15U六根内盲三业昏暗。不见不闻不觉不知。以
T46n1942_p0956b16U是因缘长流生死。经历恶道百千万劫。永无
T46n1942_p0956b17U出期。经云。释迦如来名毗卢遮那遍一切处。
T46n1942_p0956b18U是故当知。一切诸法无非佛法。而我不了随
T46n1942_p0956b19U无明流。是则于菩提中见不清净。于解脱中
T46n1942_p0956b20U而起缠缚。今始觉悟今始改悔。生大惭愧生
T46n1942_p0956b21U大怖畏。诵持大乘三业供养。归向普贤菩萨
T46n1942_p0956b22U及一切世尊。烧香散华发露忏悔。六根三业
T46n1942_p0956b23U所作永断。相续不复更造。以是因缘今我与
T46n1942_p0956b24U法界众生三业六根无始所作。现作当作自
T46n1942_p0956b25U作教他见闻随喜。若忆不忆若识不识。若疑
T46n1942_p0956b26U不疑若覆若露。毕竟清净(忏悔已归命礼三宝)
T46n1942_p0956b27U法华三昧行事运想补助仪