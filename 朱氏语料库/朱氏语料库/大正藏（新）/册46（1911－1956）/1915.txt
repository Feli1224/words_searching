【经文资讯】大正新修大藏经 第四十六册 No. 1915《修习止观坐禅法要》
【版本记录】CBETA 电子佛典 V1.14 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 46, No. 1915 修习止观坐禅法要
# CBETA Chinese Electronic Tripitaka V1.14 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T46n1915_p0462a03U
T46n1915_p0462a04U　　No. 1915
T46n1915_p0462a05U
T46n1915_p0462a06U　天台止观有四本。一曰圆顿止观。大师于
T46n1915_p0462a07U　荆州玉泉寺说。章安记为十卷。二曰渐次
T46n1915_p0462a08U　止观。在瓦官寺说。弟子法慎记。本三十卷。
T46n1915_p0462a09U　章安治定为十卷。今禅波罗蜜是。三曰不
T46n1915_p0462a10U　定止观。即陈尚书令毛喜请大师出。有一
T46n1915_p0462a11U　卷。今六妙门是。四曰小止观。即今文是。大
T46n1915_p0462a12U　师为俗兄陈针出。大部之梗概。入道之
T46n1915_p0462a13U　枢机。曰止观。曰定慧。曰寂照。曰明静。皆
T46n1915_p0462a14U　同出而异名也。若夫穷万法之源底。考诸
T46n1915_p0462a15U　佛之修证。莫若止观。天台大师灵山亲承。
T46n1915_p0462a16U　承止观也。大苏妙悟。悟止观也。三昧所修。
T46n1915_p0462a17U　修止观也。纵辩而说。说止观也。故曰。说己
T46n1915_p0462a18U　心中所行法门。则知台教宗部虽繁。要归
T46n1915_p0462a19U　不出止观。舍止观不足以明天台道。不足
T46n1915_p0462a20U　以议天台教。故入道者不可不学。学者不
T46n1915_p0462a21U　可不修。奈何叔世寡薄驰走声利。或胶固
T46n1915_p0462a22U　于名相。或混肴于证。其书虽存。而止观
T46n1915_p0462a23U　之道蔑闻于世。得不为之痛心疾首哉。今
T46n1915_p0462a24U　以此书命工镂板。将使闻者见者。皆植大
T46n1915_p0462a25U　乘缘种。况有修有证者。则其利尚可量耶。
T46n1915_p0462a26U　予因对校乃为叙云。时绍圣二年仲秋朔。
T46n1915_p0462a27U　余杭郡释元照序
T46n1915_p0462b01U
T46n1915_p0462b02U修习止观坐禅法要(一曰童蒙止观亦名小止观)
T46n1915_p0462b03U
T46n1915_p0462b04U　　　　天台山修禅寺沙门智述
T46n1915_p0462b05U　　诸恶莫作。众善奉行。自净其意。是诸佛
T46n1915_p0462b06U　　教
T46n1915_p0462b07U若夫泥洹之法。入乃多途论其急要。不出止
T46n1915_p0462b08U观二法。所以然者。止乃伏结之初门。观是断
T46n1915_p0462b09U惑之正要。止则爱养心识之善资。观则策发
T46n1915_p0462b10U神解之妙术。止是禅定之胜因。观是智慧之
T46n1915_p0462b11U由藉。若人成就定慧二法。斯乃自利利人法
T46n1915_p0462b12U皆具足。故法华经云。佛自住大乘如其所得
T46n1915_p0462b13U法定慧力庄严以此度众生。当知此之二法
T46n1915_p0462b14U如车之双轮鸟之两翼。若偏修习即堕邪倒。
T46n1915_p0462b15U故经云。若偏修禅定福德。不学智慧。名之曰
T46n1915_p0462b16U愚。偏学知慧不修禅定福德名之曰狂。狂愚
T46n1915_p0462b17U之过虽小不同。邪见轮转盖无差别。若不均
T46n1915_p0462b18U等此则行乖圆备。何能疾登极果。故经云。声
T46n1915_p0462b19U闻之人定力多故不见佛性。十住菩萨智慧
T46n1915_p0462b20U力多。虽见佛性而不明了。诸佛如来定慧力
T46n1915_p0462b21U等。是故了了见于佛性。以此推之。止观岂非
T46n1915_p0462b22U泥洹大果之要门。行人修行之胜路。众德圆
T46n1915_p0462b23U满之指归。无上极果之正体也。若如是知者
T46n1915_p0462b24U止观法门实非浅。故欲接引始学之流辈。开
T46n1915_p0462b25U蒙冥而进道。说易行难。岂可广论深妙。今
T46n1915_p0462b26U略明十意。以示初心行人登正道之阶梯。入
T46n1915_p0462b27U泥洹之等级。寻者当愧为行之难成。毋鄙斯
T46n1915_p0462b28U文之浅近也。若心称言旨于一间。则智断
T46n1915_p0462b29U难量神解莫测。若虚构文言情乖所说。空延
T46n1915_p0462c01U岁月取证无由。事等贫人数他财宝。于己何
T46n1915_p0462c02U益者哉
T46n1915_p0462c03U　具缘第一　诃欲第二　弃盖第三
T46n1915_p0462c04U　调和第四　方便第五　正修第六
T46n1915_p0462c05U　善发第七　觉魔第八　治病第九
T46n1915_p0462c06U　证果第十
T46n1915_p0462c07U今略举此十意。以明修止观者。此是初心学
T46n1915_p0462c08U坐之急要。若能善取其意而修习之。可以安
T46n1915_p0462c09U心免难。发定生解证于无漏之圣果也
T46n1915_p0462c10U　　具缘第一
T46n1915_p0462c11U夫发心起行欲修止观者。要先外具五缘。第
T46n1915_p0462c12U一持戒清净。如经中说。依因此戒。得生诸禅
T46n1915_p0462c13U定及灭苦智慧。是故比丘应持戒清净。然有
T46n1915_p0462c14U三种行人。持戒不同。一者若人未作佛弟子
T46n1915_p0462c15U时不造五逆。后遇良师教受三归五戒为佛
T46n1915_p0462c16U弟子。若得出家受沙弥十戒。次受具足戒作
T46n1915_p0462c17U比丘比丘尼。从受戒来清净护持无所毁犯。
T46n1915_p0462c18U是名上品持戒人也。当知是人修行止观必
T46n1915_p0462c19U证佛法。犹如净衣易受染色。二者若人受得
T46n1915_p0462c20U戒已。虽不犯重。于诸轻戒多所毁损。为修定
T46n1915_p0462c21U故即能如法忏悔。亦名持戒清净能生定慧。
T46n1915_p0462c22U如衣曾有垢腻若能浣净染亦可着。三者若
T46n1915_p0462c23U人受得戒已。不能坚心护持轻重诸戒。多所
T46n1915_p0462c24U毁犯。依小乘教门即无忏悔四重之法。若依
T46n1915_p0462c25U大乘教门犹可灭除。故经云。佛法有二种健
T46n1915_p0462c26U人。一者不作诸恶。二者作已能悔。夫欲忏悔
T46n1915_p0462c27U者。须具十法助成其忏。一者明信因果。二者
T46n1915_p0462c28U生重怖畏。三者深起惭愧。四者求灭罪方法。
T46n1915_p0462c29U所谓大乘经中明诸行法。应当如法修行。五
T46n1915_p0463a01U者发露先罪。六者断相续心。七者起护法心。
T46n1915_p0463a02U八者发大誓愿度脱众生。九者常念十方诸
T46n1915_p0463a03U佛。十者观罪性无生。若能成就如此十法。庄
T46n1915_p0463a04U严道场洗浣清净着净洁衣。烧香散花于三
T46n1915_p0463a05U宝前如法修行。一七三七日。或一月三月。乃
T46n1915_p0463a06U至经年专心忏悔。所犯重罪取灭方止。云何
T46n1915_p0463a07U知重罪灭相。若行者如是至心忏悔时。自觉
T46n1915_p0463a08U身心轻利得好瑞梦。或复睹诸。灵瑞异相。或
T46n1915_p0463a09U觉善心开发。或自于坐中。觉身如云如影。因
T46n1915_p0463a10U是渐证得诸禅境界。或复豁然解悟心生善
T46n1915_p0463a11U识法相。随所闻经即知义趣。因是法喜心无
T46n1915_p0463a12U忧悔。如是等种种因缘。当知即是破戒障道
T46n1915_p0463a13U罪灭之相。从是已后坚持禁戒。亦名尸罗清
T46n1915_p0463a14U净。可修禅定。犹如破坏垢腻之衣。若能补治
T46n1915_p0463a15U浣洗清净犹可染着。若人犯重禁已恐障禅
T46n1915_p0463a16U定。虽不依诸经修诸行法。但生重惭愧。于三
T46n1915_p0463a17U宝前发露先罪。断相续心。端身常坐。观罪性
T46n1915_p0463a18U空念十方佛。若出禅时即须至心烧香礼拜
T46n1915_p0463a19U忏悔。诵戒及诵大乘经典。障道重罪自当渐
T46n1915_p0463a20U渐消灭。因此尸罗清净禅定开发。故妙胜定
T46n1915_p0463a21U经云。若人犯重罪已。心生怖畏欲求除灭。若
T46n1915_p0463a22U除禅定余无能灭。是人应当在空闲处摄心
T46n1915_p0463a23U常坐。及诵大乘经。一切重罪悉皆消灭。诸禅
T46n1915_p0463a24U三昧自然现前。第二衣食具足者。衣法有三
T46n1915_p0463a25U种。一者如雪山大士。随得一衣蔽形即足。以
T46n1915_p0463a26U不游人间堪忍力成故。二者如迦叶常受头
T46n1915_p0463a27U陀法。但畜粪扫三衣不畜余长。三者若多寒
T46n1915_p0463a28U国土。及忍力未成之者。如来亦许三衣之外。
T46n1915_p0463a29U畜百一等物。而要须说净知量知足。若过贪
T46n1915_p0463b01U求积聚则心乱妨道。次食法有四种。一者若
T46n1915_p0463b02U上人大士。深山绝世。草果随时得资身者。二
T46n1915_p0463b03U者常行头陀受乞食法。是乞食法。能破四种
T46n1915_p0463b04U邪命。依正命自活。能生圣道故。邪命自活
T46n1915_p0463b05U者。一下口食。二仰口食。三维口食。四方口
T46n1915_p0463b06U食。邪命之相。如舍利弗为青目女说。三者阿
T46n1915_p0463b07U兰若处。檀越送食。四者于僧中洁净食。有此
T46n1915_p0463b08U等食缘具足。名衣食具足。何以故。无此等缘
T46n1915_p0463b09U则心不安隐于道有妨。第三得闲居静处。闲
T46n1915_p0463b10U者不作众事名之为闲。无愦闹故名之为静。
T46n1915_p0463b11U有三处可修禅定。一者深山绝人之处二者
T46n1915_p0463b12U头陀兰若之处。离于聚落极近三四里。此则
T46n1915_p0463b13U放牧声绝无诸愦闹。三者远白衣住处清净
T46n1915_p0463b14U伽蓝中。皆名闲居静处。第四息诸缘务。有四
T46n1915_p0463b15U意。一息治生缘务。不作有为事业。二息人间
T46n1915_p0463b16U缘务。不追寻俗人朋友亲戚知识。断绝人事
T46n1915_p0463b17U往还。三息工巧技术缘务。不作世间工匠技
T46n1915_p0463b18U术医方。禁咒卜相书数算计等事。四息学问
T46n1915_p0463b19U缘务。读诵听学等悉皆弃舍。此为息诸缘务。
T46n1915_p0463b20U所以者何。若多缘务。则行道事废心乱难摄。
T46n1915_p0463b21U第五近善知识。善知识有三。一外护善知识。
T46n1915_p0463b22U经营供养善能将护行人不相恼乱。二者同
T46n1915_p0463b23U行善知识。共修一道互相劝发不相扰乱。三
T46n1915_p0463b24U者教授善知识。以内外方便禅定法门示教
T46n1915_p0463b25U利喜。略明五种缘务竟
T46n1915_p0463b26U　　诃欲第二
T46n1915_p0463b27U所言诃欲者。谓五欲也。凡欲坐禅修习止观。
T46n1915_p0463b28U必须诃责。五欲者。是世间色声香味触。常能
T46n1915_p0463b29U诳惑一切凡夫令生爱着。若能深知过罪。即
T46n1915_p0463c01U不亲近是名诃欲。一诃色欲者。所谓男女形
T46n1915_p0463c02U貌端严。修目长眉朱唇素齿。及世间宝物。青
T46n1915_p0463c03U黄赤白红紫缥绿。种种妙色能令愚人见则
T46n1915_p0463c04U生爱作诸恶业。如频婆娑罗王。以色欲故身
T46n1915_p0463c05U入敌国。在淫女阿梵波罗房中。优填王以色
T46n1915_p0463c06U染故截五百仙人手足。如此等种种过罪。二
T46n1915_p0463c07U诃声欲者。所谓箜篌筝笛。丝竹金石音乐之
T46n1915_p0463c08U声。及男女歌咏赞诵等声。能令凡夫闻即染
T46n1915_p0463c09U着起诸恶业。如五百仙人雪山住。闻甄陀罗
T46n1915_p0463c10U女歌声。即失禅定心醉狂乱。如是等种种因
T46n1915_p0463c11U缘。知声过罪。三诃香欲者。所谓男女身香。世
T46n1915_p0463c12U间饮食馨香及一切薰香等。愚人不了香相。
T46n1915_p0463c13U闻即爱着开结使门。如一比丘在莲华池边。
T46n1915_p0463c14U闻华香气心生爱乐。池神即大诃责。何故偷
T46n1915_p0463c15U我香气。以着香故令诸结使卧者皆起。如是
T46n1915_p0463c16U等种种因缘。知香过罪。四诃味欲者。所谓苦
T46n1915_p0463c17U酸甘辛碱淡等。种种饮食肴膳美味。能令凡
T46n1915_p0463c18U夫心生染着起不善业。如一沙弥染着酪味。
T46n1915_p0463c19U命终之后生在酪中受其虫身。如是等种种
T46n1915_p0463c20U因缘。知味过罪。五诃触欲者。男女身分柔软
T46n1915_p0463c21U细滑。寒时体温热时体凉。及诸好触。愚人无
T46n1915_p0463c22U智为之沉没起障道业。如一角仙。因触欲故
T46n1915_p0463c23U遂失神通。为淫女骑颈。如是等种种因缘。知
T46n1915_p0463c24U触过罪。如上诃欲之法。出摩诃衍论中说。复
T46n1915_p0463c25U云哀哉众生常为五欲所恼。而犹求之不已。
T46n1915_p0463c26U此五欲者得之转剧。如火益薪其焰转炽。五
T46n1915_p0463c27U欲无乐如狗啮枯骨。五欲增诤如鸟竞肉。五
T46n1915_p0463c28U欲烧人如逆风执炬。五欲害人如贱毒蛇。五
T46n1915_p0463c29U欲无实如梦所得。五欲不久假借须臾如击
T46n1915_p0464a01U石火。智者思之亦如怨贼。世人愚惑贪着五
T46n1915_p0464a02U欲至死不舍。后受无量苦恼。此五欲法与畜
T46n1915_p0464a03U生同有。一切众生常为五欲所使。名欲奴仆。
T46n1915_p0464a04U坐此弊欲沈堕三涂。我今修禅复为障蔽。此
T46n1915_p0464a05U为大贼急当远之。如禅经偈中说
T46n1915_p0464a06U　生死不断绝　　贪欲嗜味故
T46n1915_p0464a07U　养冤入丘冢　　虚受诸辛苦
T46n1915_p0464a08U　身臭如死尸　　九孔流不净
T46n1915_p0464a09U　如厕虫乐粪　　愚人身无异
T46n1915_p0464a10U　智者应观身　　不贪染世乐
T46n1915_p0464a11U　无累无所欲　　是名真涅
T46n1915_p0464a12U　如诸佛所说　　一心一意行
T46n1915_p0464a13U　数息在禅定　　是名行头陀
T46n1915_p0464a14U　　弃盖第三
T46n1915_p0464a15U所言弃盖者。谓五盖也。一弃贪欲盖。前说外
T46n1915_p0464a16U五尘中生欲。今约内意根中生欲。谓行者端
T46n1915_p0464a17U坐修禅。心生欲觉念念相续。覆盖善心。令不
T46n1915_p0464a18U生长觉已应弃。所以者何。如术婆伽欲心内
T46n1915_p0464a19U发。尚能烧身。况复心生欲火而不烧诸善法。
T46n1915_p0464a20U贪欲之人去道甚远。所以者何。欲为种种恼
T46n1915_p0464a21U乱住处。若心着欲无由近道。如除盖偈说
T46n1915_p0464a22U　入道惭愧人　　持钵福众生
T46n1915_p0464a23U　云何纵尘欲　　沉没于五情
T46n1915_p0464a24U　已舍五欲乐　　弃之而不顾
T46n1915_p0464a25U　如何还欲得　　如愚自食吐
T46n1915_p0464a26U　诸欲求时苦　　得时多怖畏
T46n1915_p0464a27U　失时怀热恼　　一切无乐处
T46n1915_p0464a28U　诸欲患如是　　以何能舍之
T46n1915_p0464a29U　得深禅定乐　　即不为所欺
T46n1915_p0464b01U二弃嗔恚盖。嗔是失佛法之根本。坠恶道之
T46n1915_p0464b02U因缘。法乐之冤家善心之大贼。种种恶口之
T46n1915_p0464b03U府藏。是故行者于坐禅时思惟。此人现在恼
T46n1915_p0464b04U我及恼我亲。赞叹我冤。思惟过去未来亦如
T46n1915_p0464b05U是。是为九恼。故生嗔恨。嗔恨故生怨。以怨心
T46n1915_p0464b06U生故便起心恼。彼如是嗔觉覆心。故名为盖。
T46n1915_p0464b07U当急弃之无令增长。如释提婆那以偈问佛
T46n1915_p0464b08U　何物杀安乐　　何物杀无忧
T46n1915_p0464b09U　何物毒之根　　吞灭一切善
T46n1915_p0464b10U佛以偈答言
T46n1915_p0464b11U　杀嗔则安乐　　杀嗔则无忧
T46n1915_p0464b12U　嗔为毒之根　　嗔灭一切善
T46n1915_p0464b13U如是知已。当修慈忍以灭除之。令心清净。三
T46n1915_p0464b14U弃睡眠盖。内心昏名为睡。五情蔽放恣。
T46n1915_p0464b15U支节委卧睡熟为眠。以是因缘名为睡眠。盖
T46n1915_p0464b16U能破今世后世实乐法心。及后世生天及涅
T46n1915_p0464b17U乐。如是恶法最为不善。何以故。诸余盖情
T46n1915_p0464b18U觉故可除。睡眠如死无所觉识。以不觉故难
T46n1915_p0464b19U可除灭。如佛诸菩萨诃睡眠弟子。偈曰
T46n1915_p0464b20U　汝起勿抱臭尸卧　　种种不净假名人
T46n1915_p0464b21U　如得重病箭入体　　诸苦痛集安可眠
T46n1915_p0464b22U　如人被缚将去杀　　灾害垂至安可眠
T46n1915_p0464b23U　结贼不灭害未除　　如共毒蛇同室居
T46n1915_p0464b24U　亦如临阵两刃间　　尔时云何安可眠
T46n1915_p0464b25U　眠为大无所见　　日日欺诳夺人明
T46n1915_p0464b26U　以眠覆心无所见　　如是大失安可眠
T46n1915_p0464b27U如是等种种因缘。诃睡眠盖。警觉无常。减损
T46n1915_p0464b28U睡眠。令无昏覆。若昏睡心重。当用禅镇杖却
T46n1915_p0464b29U之。四弃掉悔盖。掉有三种。一者身掉。身好游
T46n1915_p0464c01U走诸杂戏谑。坐不暂安。二者口掉。好喜吟咏
T46n1915_p0464c02U竞诤是非。无益戏论世间语言等。三者心掉。
T46n1915_p0464c03U心情放逸。纵意攀缘。思惟文艺世间才技诸
T46n1915_p0464c04U恶觉观等名为心掉。掉之为法破出家人。心
T46n1915_p0464c05U如人摄心犹不能定。何况掉散。掉散之人如
T46n1915_p0464c06U无钩醉象穴鼻骆驼不可禁制。如偈说
T46n1915_p0464c07U　汝已剃头着染衣　　执持瓦钵行乞食
T46n1915_p0464c08U　云何乐着戏掉法　　放逸纵情失法利
T46n1915_p0464c09U既失法利又失世乐。觉其过已当急弃之。悔
T46n1915_p0464c10U者悔能成盖。若掉无悔则不成盖。何以故。掉
T46n1915_p0464c11U时未在缘中故。后欲入定时方悔。前所作忧
T46n1915_p0464c12U恼覆心故名为盖。但悔有二种。一者因掉后
T46n1915_p0464c13U生悔如前所说。二者如作大重罪人常怀怖
T46n1915_p0464c14U畏。悔箭入心坚不可拔。如偈说
T46n1915_p0464c15U　不应作而作　　应作而不作
T46n1915_p0464c16U　悔恼火所烧　　后世堕恶道
T46n1915_p0464c17U　若人罪能悔　　悔已莫复忧
T46n1915_p0464c18U　如是心安乐　　不应常念着
T46n1915_p0464c19U　若有二种悔　　若应作不作
T46n1915_p0464c20U　不应作而作　　是则愚人相
T46n1915_p0464c21U　不以心悔故　　不作而能作
T46n1915_p0464c22U　诸恶事已作　　不能令不作
T46n1915_p0464c23U五弃疑盖者。以疑覆心故。于诸法中不得信
T46n1915_p0464c24U心。信心无故于佛法中空无所获。譬如有人
T46n1915_p0464c25U入于宝山。若无有手无所能取。然则疑过甚
T46n1915_p0464c26U多未必障定。今正障定疑者有三种。一者疑
T46n1915_p0464c27U自。而作是念我诸根钝。罪垢深重非其人
T46n1915_p0464c28U乎。自作此疑。定法终不得发。若欲修定勿当
T46n1915_p0464c29U自轻。以宿世善根难测故。二者疑师。彼人威
T46n1915_p0465a01U仪相貌如是。自尚无道何能教我。作是疑慢
T46n1915_p0465a02U即为障定。欲除之法如摩诃衍论中说。如臭
T46n1915_p0465a03U皮囊中金。以贪金故。不可弃其臭囊。行者亦
T46n1915_p0465a04U尔。师虽不清净。亦应生佛想。三疑法。世人多
T46n1915_p0465a05U执本心。于所受法不能即信敬心受行。若心
T46n1915_p0465a06U生犹豫即法不染心。何以故。疑障之义如偈
T46n1915_p0465a07U中说
T46n1915_p0465a08U　如人在岐路　　疑惑无所趣
T46n1915_p0465a09U　诸法实相中　　疑亦复如是
T46n1915_p0465a10U　疑故不勤求　　诸法之实相
T46n1915_p0465a11U　见疑从痴生　　恶中之恶者
T46n1915_p0465a12U　善不善法中　　生死及涅
T46n1915_p0465a13U　定实真有法　　于中莫生疑
T46n1915_p0465a14U　汝若怀疑惑　　死王狱吏缚
T46n1915_p0465a15U　如师子抟鹿　　不能得解脱
T46n1915_p0465a16U　在世虽有疑　　当随喜善法
T46n1915_p0465a17U　譬如观岐道　　利好者应逐
T46n1915_p0465a18U佛法之中信为能入。若无信者虽在佛法终
T46n1915_p0465a19U无所获。如是种种因缘。觉知疑过当急弃之。
T46n1915_p0465a20U问曰不善法广尘数无量。何故但弃五法。答
T46n1915_p0465a21U曰此五盖中即具有三毒等分。四法为根本。
T46n1915_p0465a22U亦得摄八万四千诸尘劳门。一贪欲盖。即贪
T46n1915_p0465a23U毒。二嗔恚盖。即嗔毒。三睡眠及疑。此二法
T46n1915_p0465a24U是痴毒。四掉悔即是等分摄合为四分。烦恼
T46n1915_p0465a25U一中有二万一千。四中合为八万四千。是故
T46n1915_p0465a26U除此五盖。即是除一切不善之法。行者如是
T46n1915_p0465a27U等种种因缘弃于五盖。譬如负债得脱。重病
T46n1915_p0465a28U得差。如饥饿之人得至丰国如于恶贼中得
T46n1915_p0465a29U自免济。安隐无患。行者亦如是。除此五盖。其
T46n1915_p0465b01U心安隐清凉快乐。如日月以五事覆翳烟尘
T46n1915_p0465b02U云雾罗[目*侯]阿修罗手障。则不能明照。人心五
T46n1915_p0465b03U盖亦复如是
T46n1915_p0465b04U　　调和第四
T46n1915_p0465b05U夫行者初学坐禅。欲修十方三世佛法者。应
T46n1915_p0465b06U当先发大誓愿。度脱一切众生。愿求无上佛
T46n1915_p0465b07U道。其心坚固犹如金刚。精进勇猛不惜身命。
T46n1915_p0465b08U若成就一切佛法终不退转。然后坐中正念
T46n1915_p0465b09U思惟一切诸法真实之相。所谓善不善无记
T46n1915_p0465b10U法。内外根尘妄识。一切有漏烦恼法。三界有
T46n1915_p0465b11U为生死因果法。皆因心有。故十地经云。三界
T46n1915_p0465b12U无别有。唯是一心作。若知心无性则诸法不
T46n1915_p0465b13U实。心无染着则一切生死业行止息。作是观
T46n1915_p0465b14U已。乃应如次起行修习也。云何名调和。今借
T46n1915_p0465b15U近譬以况斯法。如世间陶师欲造众器。先须
T46n1915_p0465b16U善巧调泥。令使不强不懦。然后可就轮绳。亦
T46n1915_p0465b17U如弹琴前应调弦。令宽急得所。方可入弄出
T46n1915_p0465b18U诸妙曲。行者修心亦复如是。善调五事必使
T46n1915_p0465b19U和适。则三昧易生。有所不调多诸妨难。善根
T46n1915_p0465b20U难发。一调食者。夫食之为法。本欲资身进道。
T46n1915_p0465b21U食若过饱则气急。身满百脉不通。令心闭塞
T46n1915_p0465b22U坐念不安。若食过少则。身羸心悬意虑不固
T46n1915_p0465b23U此二皆非得定之道。若食秽触之物。令人心
T46n1915_p0465b24U识昏迷。若食不宜之物则动宿病。使四大违
T46n1915_p0465b25U反。此为修定之初。须深慎之也。故经云身安
T46n1915_p0465b26U则道隆。饮食知节量。常乐在空闲。心静乐精
T46n1915_p0465b27U进。是名诸佛教。二调睡眠者。夫眠是无明惑
T46n1915_p0465b28U覆。不可纵之。若其眠寐过多非唯废修圣法。
T46n1915_p0465b29U亦复丧失功夫。而能令心昧善根沉没。当
T46n1915_p0465c01U觉悟无常调伏睡眠。令神气清白念心明净。
T46n1915_p0465c02U如是乃可栖心圣境三昧现前。故经云。初夜
T46n1915_p0465c03U后夜亦勿有废。无以睡眠因缘。令一生空过
T46n1915_p0465c04U无所得也。当念无常之火烧诸世间。早求自
T46n1915_p0465c05U度勿睡眠也。三调身。四调息。五调心。此三应
T46n1915_p0465c06U合用不得别说。但有初中后。方法不同是则
T46n1915_p0465c07U入住出相有异也。夫初欲入禅调身者。行人
T46n1915_p0465c08U欲入三昧调身之宜。若在定外行住进止。动
T46n1915_p0465c09U静运为。悉须详审。若所作粗犷则气息随粗。
T46n1915_p0465c10U以气粗故则心散难录。兼复坐时烦愦心不
T46n1915_p0465c11U恬怡。身虽在定外亦须用意。逆作方便后入
T46n1915_p0465c12U禅时。须善安身得所。初至绳床即须先安坐
T46n1915_p0465c13U处。每令安稳久久无妨。次当正脚。若半跏坐
T46n1915_p0465c14U以左脚置右脚上。牵来近身。令左脚指与右
T46n1915_p0465c15U髀齐。右脚指与左髀齐。若欲全跏即正右脚
T46n1915_p0465c16U置左脚上。次解宽衣带周正。不令坐时脱落。
T46n1915_p0465c17U次当安手以左手掌置右手上。重累手相对
T46n1915_p0465c18U顿置左脚上。牵来近身当心而安。次当正身
T46n1915_p0465c19U先当挺动其身并诸支节。作七八反如似按
T46n1915_p0465c20U摩法。勿令手足差异。如是已则端直。令脊骨
T46n1915_p0465c21U勿曲勿耸。次正头颈令鼻与脐相对。不偏不
T46n1915_p0465c22U斜。不低不昂。平面正住。次当口吐浊气吐气
T46n1915_p0465c23U之法开口放气。不可令粗急。以之绵绵恣气
T46n1915_p0465c24U而出。想身分中百脉不通处。放息随气而出。
T46n1915_p0465c25U闭口鼻纳清气。如是至三。若身息调和但一
T46n1915_p0465c26U亦足。次当闭口唇齿才相拄着。舌向上|。次
T46n1915_p0465c27U当闭眼才令断外光而已。当端身正坐。犹如
T46n1915_p0465c28U奠石。无得身首四肢切尔摇动。是为初入禅
T46n1915_p0465c29U定调身之法。举要言之。不宽不急是身调相。
T46n1915_p0466a01U四初入禅调息法者。息有四种相。一风二喘
T46n1915_p0466a02U三气四息。前三为不调相。后一为调相。云何
T46n1915_p0466a03U为风相。坐时则鼻中息出入觉有声是风也。
T46n1915_p0466a04U云何喘相。坐时息虽无声而出入结滞不通
T46n1915_p0466a05U是喘相也。云何气相。坐时息虽无声亦不结
T46n1915_p0466a06U滞而出入不细是气相也。云何息相。不声不
T46n1915_p0466a07U结不粗。出入绵绵若存若亡。资神安隐情抱
T46n1915_p0466a08U悦豫。此是息相也。守风则散。守喘则结。守气
T46n1915_p0466a09U则劳。守息即定。坐时有风喘气三相。是名不
T46n1915_p0466a10U调而用心者。复为心患。心亦难定。若欲调之
T46n1915_p0466a11U当依三法。一者下着安心。二者宽放身体。三
T46n1915_p0466a12U者想气。遍毛孔出入通同无障。若细其心令
T46n1915_p0466a13U息微微然。息调则众患不生。其心易定。是名
T46n1915_p0466a14U行者初入定时调息方法。举要言之。不涩不
T46n1915_p0466a15U滑是调息相也。五初入定时调心者。有三义。
T46n1915_p0466a16U一入二住三出。初入有二义。一者调伏乱想
T46n1915_p0466a17U不令越逸。二者当令沉浮宽急得所。何等为
T46n1915_p0466a18U沈相。若坐时心中昏暗无所记录。头好低垂。
T46n1915_p0466a19U是为沈相。尔时当系念鼻端。令心住在缘中
T46n1915_p0466a20U无分散意此可治沈。何等为浮相。若坐时心
T46n1915_p0466a21U好飘动身亦不安。念外异缘此是浮相。尔时
T46n1915_p0466a22U宜安心向下。系缘脐中制诸乱念。心即定住
T46n1915_p0466a23U则心易安静。举要言之不沉不浮。是心调相。
T46n1915_p0466a24U其定心亦有宽急之相。定心急病相者。由坐
T46n1915_p0466a25U中摄心用念。因此入定是故上向。胸臆急痛
T46n1915_p0466a26U当宽放其心想。气皆流下患自差矣。若心宽
T46n1915_p0466a27U病相者。觉心志散慢身好逶迤。或口中涎流
T46n1915_p0466a28U或时晦。尔时应当敛身急念。令心住缘中。
T46n1915_p0466a29U身体相持以此为治心。有涩滑之相推之可
T46n1915_p0466b01U知。是为初入定调心方法。夫入定本是从粗
T46n1915_p0466b02U入细。是以身既为粗。息居其中。心最为细
T46n1915_p0466b03U静。调粗就细令心安静。此则入定初方便也。
T46n1915_p0466b04U是名初入定时调二事也。二住坐中调三事
T46n1915_p0466b05U者。行人当于一坐之时随时长短。十二时或
T46n1915_p0466b06U经一时。或至二三时。摄念用心。是中应须善
T46n1915_p0466b07U识身息心三事调不调相。若坐时向虽调身
T46n1915_p0466b08U竟。其身或宽或急或偏或曲或低或昂。身不
T46n1915_p0466b09U端直。觉已随正。令其安隐中无宽急。平直正
T46n1915_p0466b10U住。复次一坐之中。身虽调和而气不调和。不
T46n1915_p0466b11U调和相者。如上所说。或风或喘。或复气急。身
T46n1915_p0466b12U中胀满当用前法随而治之。每令息道绵绵
T46n1915_p0466b13U如有如无。次一坐中身息虽调。而心或浮沉
T46n1915_p0466b14U宽急不定。尔时若觉当用前法调令中适。此
T46n1915_p0466b15U三事的无前后。随不调者而调适之。令一坐
T46n1915_p0466b16U之中。身息及心三事。调适无相乖越。和融不
T46n1915_p0466b17U二此则能除宿患。妨障不生定道可克。三出
T46n1915_p0466b18U时调三事者。行人若坐禅将竟。欲出定时。应
T46n1915_p0466b19U前放心异缘开口放气。想从百脉随意而散。
T46n1915_p0466b20U然后微微动身。次动肩膊及手头颈。次动二
T46n1915_p0466b21U足悉令柔软。次以手遍摩诸毛孔。次摩手令
T46n1915_p0466b22U暖以R两眼。然后开之。待身热稍歇。方可随
T46n1915_p0466b23U意出入。若不尔者坐或得住心。出既顿促则
T46n1915_p0466b24U细法未散住在身中。令人头痛百骨节强。犹
T46n1915_p0466b25U如风劳。于后坐中烦躁不安。是故心欲出定
T46n1915_p0466b26U每须在意。此为出定调身息心方法。以从细
T46n1915_p0466b27U出粗故。是名善入住出。如偈说
T46n1915_p0466b28U　进止有次第　　粗细不相违
T46n1915_p0466b29U　譬如善调马　　欲住而欲去
T46n1915_p0466c01U法华经云。此大众诸菩萨等。已于无量千万
T46n1915_p0466c02U亿劫。为佛道故勤行精进。善入住出无量百
T46n1915_p0466c03U千万亿三昧。得大神通久修梵行。善能次第
T46n1915_p0466c04U习诸善法
T46n1915_p0466c05U　　方便行第五
T46n1915_p0466c06U夫修止观。须具方便法门。有其五法。一者
T46n1915_p0466c07U欲。欲离世间一切妄想颠倒。欲得一切诸禅
T46n1915_p0466c08U智慧法门故。亦名为志。亦名为愿。亦名为好。
T46n1915_p0466c09U亦名为乐。是人志愿好乐一切诸深法门故。
T46n1915_p0466c10U故名为欲。如佛言曰。一切善法欲为其本。二
T46n1915_p0466c11U者精进。坚持禁戒弃于五盖。初夜后夜专精
T46n1915_p0466c12U不废。譬如钻火未热终不休息。是名精进善
T46n1915_p0466c13U道法。三者念念世间为欺诳可贱。念禅定为
T46n1915_p0466c14U尊重可贵。若得禅定即能具足。发诸无漏智
T46n1915_p0466c15U一切神通道力。成等正觉广度众生。是为可
T46n1915_p0466c16U贵。故名为念。四者巧慧。筹量世间乐。禅定
T46n1915_p0466c17U智慧乐得失轻重。所以者何。世间之乐。乐少
T46n1915_p0466c18U苦多虚诳不实。是失是轻。禅定智慧之乐。无
T46n1915_p0466c19U漏无为寂然闲旷。永离生死。与苦长别是得
T46n1915_p0466c20U是重。如是分别故名巧慧。五者一心。分明明
T46n1915_p0466c21U见世间可患可恶。善识定慧功德可尊可贵。
T46n1915_p0466c22U尔时应当一心决定修行止观。心如金刚天
T46n1915_p0466c23U魔外道不能沮坏。设使空无所获终不回易。
T46n1915_p0466c24U是名一心。譬如人行先须知道通塞之相。然
T46n1915_p0466c25U后决定一心涉路而进。故说巧慧一心。经云。
T46n1915_p0466c26U非智不禅非禅不智。义在此也
T46n1915_p0466c27U　　正修行第六
T46n1915_p0466c28U修止观者有二种。一者于坐中修。二者历缘
T46n1915_p0466c29U对境修。一于坐中修止观者。于四威仪中亦
T46n1915_p0467a01U乃皆得。然学道者坐为胜故。先约坐以明止
T46n1915_p0467a02U观。略出五意不同。一对治初心粗乱修止观。
T46n1915_p0467a03U所谓行者初坐禅时心粗乱故。应当修止以
T46n1915_p0467a04U除破之。止若不破即应修观。故云对破初
T46n1915_p0467a05U心粗乱修止观。今明修止观有二意。一者修
T46n1915_p0467a06U止自有三种。一者系缘守境止。所谓系心鼻
T46n1915_p0467a07U端脐间等处。令心不散。故经云。系心不放逸
T46n1915_p0467a08U亦如猿着锁。二者制心止所谓随心所起即
T46n1915_p0467a09U便制之不令驰散。故经云。此五根者心为其
T46n1915_p0467a10U主。是故汝等当好止心。此二种皆是事相不
T46n1915_p0467a11U须分别。三者体真止。所谓随心所念。一切诸
T46n1915_p0467a12U法悉知从因缘生。无有自性。则心不取。若心
T46n1915_p0467a13U不取则妄念心息。故名为止。如经中说云
T46n1915_p0467a14U　一切诸法中　　因缘空无主
T46n1915_p0467a15U　息心达本源　　故号为沙门
T46n1915_p0467a16U行者于初坐禅时。随心所念一切诸法。念念
T46n1915_p0467a17U不住。虽用如上体真止而妄念不息。当反观
T46n1915_p0467a18U所起之心。过去已灭。现在不住。未来未至。三
T46n1915_p0467a19U际穷之了不可得。不可得法则无有心。若无
T46n1915_p0467a20U有心则一切法皆无。行者虽观心不住皆无
T46n1915_p0467a21U所有。而非无刹那。任运觉知念起。又观此心
T46n1915_p0467a22U念以内有六根外有六尘。根尘相对故有识
T46n1915_p0467a23U生。根尘未对识本无生。观生如是观灭亦然。
T46n1915_p0467a24U生灭名字但是假立。生灭心灭。寂灭现前了
T46n1915_p0467a25U无所得。是所谓涅空寂之理。其心自止。起
T46n1915_p0467a26U信论云。若心驰散即当摄来住于正念。是正
T46n1915_p0467a27U念者当知唯心无外境界。即复此心亦无自
T46n1915_p0467a28U相。念念不可得谓初心修学未便得住。抑之
T46n1915_p0467a29U令住往往发狂。如学射法久习方中矣。二者
T46n1915_p0467b01U修观有二种。一者对治观。如不净观对治贪
T46n1915_p0467b02U欲。慈心观对治嗔恚。界分别观对治着我数
T46n1915_p0467b03U息观对治多寻思等。此不分别也。二者正观。
T46n1915_p0467b04U观诸法无相并是因缘所生。因缘无性即是
T46n1915_p0467b05U实相。先了所观之境一切皆空。能观之心自
T46n1915_p0467b06U然不起。前后之文多谈此理。请自详之。如经
T46n1915_p0467b07U偈中说
T46n1915_p0467b08U　诸法不牢固　　常在于念中
T46n1915_p0467b09U　已解见空者　　一切无想念
T46n1915_p0467b10U二对治心沉浮病修止观。行者于坐禅时。其
T46n1915_p0467b11U心塞无记瞪瞢。或时多睡。尔时应当修观
T46n1915_p0467b12U照了。若于坐中其心浮动轻躁不安。尔时应
T46n1915_p0467b13U当修止止之。是则略说对治心沉浮病修止
T46n1915_p0467b14U观相。但须善识药病相对用之。一一不得于
T46n1915_p0467b15U对治有乖僻之失。三随便宜修止观。行者于
T46n1915_p0467b16U坐禅时。虽为对治心沈故修于观照。而心不
T46n1915_p0467b17U明净亦无法利。尔时当试修止止之。若于止
T46n1915_p0467b18U时即觉身心安静。当知宜止。即应用止安心。
T46n1915_p0467b19U若于坐禅时。虽为对治心浮动故修止。而心
T46n1915_p0467b20U不住。亦无法利。当试修观。若于观中。即觉
T46n1915_p0467b21U心神明净寂然安隐。当知宜观。即当用观安
T46n1915_p0467b22U心。是则略说随便宜修止观相。但须善约便
T46n1915_p0467b23U宜修之则心神安隐烦恼患息。证诸法门也。
T46n1915_p0467b24U四对治定中细心修止观。所谓行者先用止
T46n1915_p0467b25U观对破粗乱。乱心既息即得入定。定心细故
T46n1915_p0467b26U觉身空寂受于快乐。或利便心发能以细心
T46n1915_p0467b27U取于偏邪之理。若不知定心止息虚诳。必生
T46n1915_p0467b28U贪着。若生贪着执以为实。若知虚诳不实。即
T46n1915_p0467b29U爱见二烦恼不起。是为修止。虽复修止若心
T46n1915_p0467c01U犹着爱见结业不息。尔时应当修观。观于定
T46n1915_p0467c02U中细心。若不见定中细心。即不执着定见。若
T46n1915_p0467c03U不执着定见。则爱见烦恼业悉皆摧灭。是名
T46n1915_p0467c04U修观。此则略说对治定中细心修止观相。分
T46n1915_p0467c05U别止观方法并同于前。但以破定见微细之
T46n1915_p0467c06U失为异也。五为均齐定慧修止观。行者于坐
T46n1915_p0467c07U禅中因修止故。或因修观而入禅定。虽得入
T46n1915_p0467c08U定而无观慧。是为痴定。不能断结。或观慧微
T46n1915_p0467c09U少。即不能发起真慧。断诸结使发诸法门。尔
T46n1915_p0467c10U时应当修观破析则定慧均等。能断结使证
T46n1915_p0467c11U诸法门。行者于坐禅时。因修观故而心豁然
T46n1915_p0467c12U开悟。智慧分明而定心微少。心则动散。如风
T46n1915_p0467c13U中灯照物不了。不能出离生死。尔时应当复
T46n1915_p0467c14U修于止。以修止故则得定心。如密室中灯则
T46n1915_p0467c15U能破暗照物分明。是则略说均齐定慧二法
T46n1915_p0467c16U修止观也。行者若能如是于端身正坐之中。
T46n1915_p0467c17U善用此五番修止观意。取舍不失其宜。当知
T46n1915_p0467c18U是人善修佛法。能善修故必于一。生不空过
T46n1915_p0467c19U也。复次第二明历缘对境修止观者。端身常
T46n1915_p0467c20U坐乃为入道之胜要。而有累之身必涉事缘。
T46n1915_p0467c21U若随缘对境而不修习止观。是则修心有间
T46n1915_p0467c22U绝。结业触处而起。岂得疾与佛法相应。若于
T46n1915_p0467c23U一切时中。常修定慧方便。当知是人必能通
T46n1915_p0467c24U达一切佛法。云何名历缘修止观。所言缘者。
T46n1915_p0467c25U谓六种缘。一行二住三坐四卧五作作(下祖卧切)六
T46n1915_p0467c26U言语。云何名对境修止观。所言境者谓六尘
T46n1915_p0467c27U境。一眼对色。二耳对声。三鼻对香。四舌对
T46n1915_p0467c28U味。五身对触。六意对法。行者约此十二事中。
T46n1915_p0467c29U修止观故名为历缘对境修止观也。一行者
T46n1915_p0468a01U若于行时应作是念。我今为何等事欲行。为
T46n1915_p0468a02U烦恼所使。及不善无记事行即不应行。若非
T46n1915_p0468a03U烦恼所使。为善利益如法事即应行。云何行
T46n1915_p0468a04U中修止。若于行时即知因于行故。则有一切
T46n1915_p0468a05U烦恼善恶等法。了知行心及行中一切法皆
T46n1915_p0468a06U不可得。则妄念心息。是名修止。云何行中修
T46n1915_p0468a07U观。应作是念。由心动身。故有进趣。名之为
T46n1915_p0468a08U行。因此行故。则有一切烦恼善恶等法。即当
T46n1915_p0468a09U反观行心不见相貌。当知行者及行中。一切
T46n1915_p0468a10U法毕竟空寂。是名修观。二住者。若于住时应
T46n1915_p0468a11U作是念。我今为何等事欲住。若为诸烦恼及
T46n1915_p0468a12U不善无记事住。即不应住。若为善利益事即
T46n1915_p0468a13U应住。云何住中修止。若于住时即知因于住
T46n1915_p0468a14U故。则有一切烦恼善恶等法。了知住心及住
T46n1915_p0468a15U中一切法。皆不可得。则妄念心息。是名修止。
T46n1915_p0468a16U云何住中修观。应作是念。由心驻身故名为
T46n1915_p0468a17U住。因此住故则有一切烦恼善恶等法。则当
T46n1915_p0468a18U反观住心。不见相貌。当知住者及住中一切
T46n1915_p0468a19U法毕竟空寂。是名修观。三坐者。若于坐时应
T46n1915_p0468a20U作是念。我今为何等事欲坐。若为诸烦恼及
T46n1915_p0468a21U不善无记事等。即不应坐。为善利益事则应
T46n1915_p0468a22U坐。云何坐中修止。若于坐时则当了知因于
T46n1915_p0468a23U坐故。则有一切烦恼。善恶等法。而无一法可
T46n1915_p0468a24U得。则妄念不生。是名修止。云何坐中修观。
T46n1915_p0468a25U应作是念。由心所念垒脚安身。因此则有一
T46n1915_p0468a26U切善恶等法故名为坐。反观坐心不见相貌。
T46n1915_p0468a27U当知坐者及坐中。一切法毕竟空寂。是名修
T46n1915_p0468a28U观四卧者。于卧时应作是念。我今为何等事
T46n1915_p0468a29U欲卧若为不善放逸等事。则不应卧。若为调
T46n1915_p0468b01U和四大故卧。则应如师子王卧。云何卧中修
T46n1915_p0468b02U止。若于寝息则当了知因于卧故。则有一切
T46n1915_p0468b03U善恶等法。而无一法可得则妄念不起。是名
T46n1915_p0468b04U修止。云何卧中修观。应作是念。由于劳乏即
T46n1915_p0468b05U便昏放纵六情。因此则有一切烦恼。善恶
T46n1915_p0468b06U等法。即当反观卧心不见相貌。当知卧者及
T46n1915_p0468b07U卧中。一切法毕竟空寂。是名修观。五作者。若
T46n1915_p0468b08U作时应作是念。我今为何等事欲如此作。若
T46n1915_p0468b09U为不善无记等事。即不应作。若为善利益事
T46n1915_p0468b10U即应作。云何名作中修止。若于作时即当了
T46n1915_p0468b11U知。因于作故则有一切善恶等法。而无一法
T46n1915_p0468b12U可得则妄念不起。是名修止。云何名作时修
T46n1915_p0468b13U观。应作是念。由心运于身。手造作诸事。因此
T46n1915_p0468b14U则有一切善恶等法故名为作。反观作心不
T46n1915_p0468b15U见相貌。当知作者及作中一切法毕竟空寂。
T46n1915_p0468b16U是名修观。六语者。若于语时应作是念。我
T46n1915_p0468b17U今为何等事欲语。若随诸烦恼。为论说不善
T46n1915_p0468b18U无记等事而语。即不应语。若为善利益事即
T46n1915_p0468b19U应语。云何名语中修止。若于语时即知因此
T46n1915_p0468b20U语故。则有一切烦恼善恶等法。了知语心及
T46n1915_p0468b21U语中一切烦恼。善不善法皆不可得。则妄念
T46n1915_p0468b22U心息。是名修止。云何语中修观。应作是念。由
T46n1915_p0468b23U心觉观鼓动气息。冲于咽喉唇舌齿|故出
T46n1915_p0468b24U音声语言。因此语故则有一切善恶等法。故
T46n1915_p0468b25U名为语。反观语心不见相貌。当知语者及语
T46n1915_p0468b26U中。一切法毕竟空寂。是名修观。如上六义修
T46n1915_p0468b27U习止观随时相应用之。一一皆有前五番修
T46n1915_p0468b28U止观意。如上所说。次六根门中修止观者。一
T46n1915_p0468b29U眼见色时修止者。随见色时如水中月无有
T46n1915_p0468c01U定实。若见顺情之色不起贪爱。若见违情之
T46n1915_p0468c02U色不起嗔恼。若见非违非顺之色。不起无明
T46n1915_p0468c03U及诸乱想。是名修止。云何名眼见色时修观。
T46n1915_p0468c04U应作是念。随有所见即相空寂。所以者何。于
T46n1915_p0468c05U彼根尘空明之中。各无所见亦无分别。和合
T46n1915_p0468c06U因缘出生眼识。次生意识。即能分别种种诸
T46n1915_p0468c07U色。因此则有一切烦恼善恶等法。即当反观
T46n1915_p0468c08U念色之心不见相貌。当知见者及一切法。毕
T46n1915_p0468c09U竟空寂。是名修观。二耳闻声时修止者。随所
T46n1915_p0468c10U闻声即知声如响相。若闻顺情之声不起爱
T46n1915_p0468c11U心。违情之声不起嗔心。非违非顺之声。不起
T46n1915_p0468c12U分别心。是名修止。云何闻声中修观。应作是
T46n1915_p0468c13U念。随所闻声空无所有。但从根尘和合生于
T46n1915_p0468c14U耳识。次意识生强起分别。因此即有一切烦
T46n1915_p0468c15U恼善恶等法。故名闻声。反观闻声之心。不见
T46n1915_p0468c16U相貌。当知闻者及一切法。毕竟空寂。是名为
T46n1915_p0468c17U观。三鼻嗅香时修止者。随所闻香即知如焰
T46n1915_p0468c18U不实。若闻顺情之香不起着心。违情之臭不
T46n1915_p0468c19U起嗔心。非违非顺之香不生乱念。是名修止。
T46n1915_p0468c20U云何名闻香中修观。应作是念。我今闻香虚
T46n1915_p0468c21U诳无实。所以者何。根尘合故而生鼻识。次生
T46n1915_p0468c22U意识强取香相。因此则有一切烦恼善恶等
T46n1915_p0468c23U法。故名闻香。反观闻香之心。不见相貌。当
T46n1915_p0468c24U知闻香及一切法毕竟空寂。是名修观。四舌
T46n1915_p0468c25U受味时修止者。随所受味即知如于梦幻中
T46n1915_p0468c26U得味。若得顺情美味不起贪着。违情恶味不
T46n1915_p0468c27U起嗔心。非违非顺之味。不起分别意想。是名
T46n1915_p0468c28U修止。云何名舌受味时修观。应作是念。今所
T46n1915_p0468c29U受味实不可得。所以者何。内外六味性无分
T46n1915_p0469a01U别。因内舌根和合则舌识生。次生意识强取
T46n1915_p0469a02U味相。因此则有一切烦恼善恶等法。反观缘
T46n1915_p0469a03U味之识不见相貌。当知受味者及一切法。毕
T46n1915_p0469a04U竟空寂。是名修观五身受触时修止者。随所
T46n1915_p0469a05U觉触即知如影幻化不实。若受顺情乐触不
T46n1915_p0469a06U起贪着。若受违情苦触不起嗔恼。受非违非
T46n1915_p0469a07U顺之触。不起忆想分别。是名修止。云何身受
T46n1915_p0469a08U触时修观。应作是念。轻重冷暖涩滑等法。名
T46n1915_p0469a09U之为触。头等六分名之为身。触性虚假身亦
T46n1915_p0469a10U不实。和合因缘即生身识。次生意识忆想分
T46n1915_p0469a11U别苦乐等相。故名受触。反观缘触之心不见
T46n1915_p0469a12U相貌。当知受触者及一切法。毕竟空寂。是名
T46n1915_p0469a13U修观。六意知法中修止观相。如初坐中已明
T46n1915_p0469a14U讫。自上依六根。修止观相。随所意用而用
T46n1915_p0469a15U之。一一具上五番之意。是中已广分别。今不
T46n1915_p0469a16U重辨。行者若能于行住坐卧。见闻觉知等一
T46n1915_p0469a17U切处中。修止观者。当知是人真修摩诃衍道。
T46n1915_p0469a18U如大品经云。佛告须菩提。若菩萨行时知行。
T46n1915_p0469a19U坐时知坐。乃至服僧伽梨。视一心出入禅
T46n1915_p0469a20U定。当知是人名菩萨摩诃衍。复次若人能如
T46n1915_p0469a21U是。一切处中修行大乘。是人则于世间最胜
T46n1915_p0469a22U最上。无与等者。释论偈中说
T46n1915_p0469a23U　闲坐林树间　　寂然灭诸恶
T46n1915_p0469a24U　怕得一心　　斯乐非天乐
T46n1915_p0469a25U　人求世间利　　名衣好床褥
T46n1915_p0469a26U　斯乐非安隐　　求利无厌足
T46n1915_p0469a27U　衲衣在空闲　　动止心常一
T46n1915_p0469a28U　自以智慧明　　观诸法实相
T46n1915_p0469a29U　种种诸法中　　皆以等观入
T46n1915_p0469b01U　解慧心寂然　　三界无伦匹
T46n1915_p0469b02U　　善根发第七
T46n1915_p0469b03U行者若能如是。从假入空观中。善修止观者。
T46n1915_p0469b04U则于坐中身心明净。尔时当有种种善根开
T46n1915_p0469b05U发。应须识知。今略明善根发相。有二种不
T46n1915_p0469b06U同。一外善根发相。所谓布施持戒孝顺父母
T46n1915_p0469b07U尊长。供养三宝及诸听学等。善根开发。此是
T46n1915_p0469b08U外事。若非正修。与魔境相滥。今不分别。二内
T46n1915_p0469b09U善根发相。所谓诸禅定法门善根开发。有三
T46n1915_p0469b10U种意。第一明善根发相有五种不同。一息道
T46n1915_p0469b11U善根发相。行者善修止观故。身心调适妄念
T46n1915_p0469b12U止息。因是自觉其心渐渐入定。发于欲界及
T46n1915_p0469b13U未到地等定。身心泯然空寂定心安隐。于此
T46n1915_p0469b14U定中都不见有身心相貌。于后或经一坐二
T46n1915_p0469b15U坐。乃至一日二日。一月二月。将息不得不退
T46n1915_p0469b16U不失。即于定中忽觉身心运动八触而发者。
T46n1915_p0469b17U所谓觉身痛痒冷暖轻重涩滑等。当触发时
T46n1915_p0469b18U身心安定虚微悦豫。快乐清净不可为喻。是
T46n1915_p0469b19U为知息道根本禅定善根发相。行者或于欲
T46n1915_p0469b20U界未到地中。忽然觉息出入长短。遍身毛孔
T46n1915_p0469b21U皆悉虚疏。即以心眼见身内三十六物。犹如
T46n1915_p0469b22U开仓见诸麻豆等。心大惊喜。寂静安快。是
T46n1915_p0469b23U为随息特胜善根发相。二不净观善根发相。
T46n1915_p0469b24U行者若于欲界未到地定。于此定中身心虚
T46n1915_p0469b25U寂。忽然见他男女身死。死已[月*逢]胀烂坏虫脓
T46n1915_p0469b26U流出。见白骨狼藉。其心悲喜厌患所爱。此
T46n1915_p0469b27U为九想善根发相。或于静定之中。忽然见内
T46n1915_p0469b28U身不净。外身[月*逢]胀狼藉。自身白骨从头至足。
T46n1915_p0469b29U节节相拄。见是事已。定心安隐惊悟无常。厌
T46n1915_p0469c01U患五欲不着我人。此是背舍善根发相。或于
T46n1915_p0469c02U定心中。见于内身及外身。一切飞禽走兽。衣
T46n1915_p0469c03U服饮食屋舍山林。皆悉不净。此为大不净善
T46n1915_p0469c04U根发相。三慈心善根发相。行者因修止观故。
T46n1915_p0469c05U若得欲界未到地定于此定中忽然发心慈念
T46n1915_p0469c06U众生。或缘亲人得乐之相。即发深定。内心悦
T46n1915_p0469c07U乐清净不可为喻。中人怨人乃至十方五道
T46n1915_p0469c08U众生。亦复如是。从禅定起其心悦乐。随所
T46n1915_p0469c09U见人颜色常和。是为慈心善根发相。悲喜舍
T46n1915_p0469c10U心发相。类此可知也。四因缘观善根发相。行
T46n1915_p0469c11U者因修止观故。若得欲界未到地。身心静定。
T46n1915_p0469c12U忽然觉悟心生。推寻三世无明行等诸因缘
T46n1915_p0469c13U中不见人我。即离断常。破诸执见。得定安隐
T46n1915_p0469c14U解慧开发。心生法喜不念世间之事。乃至五
T46n1915_p0469c15U阴十二处十八界中。分别亦如是。是为因缘
T46n1915_p0469c16U观善根发相。五念佛善根发相。行者因修止
T46n1915_p0469c17U观故。若得欲界未到地定。身心空寂。忽然忆
T46n1915_p0469c18U念诸佛功德相好。不可思议所有十力。无畏。
T46n1915_p0469c19U不共。三昧。解脱等法。不可思议神通变化。无
T46n1915_p0469c20U碍说法广利众生。不可思议。如是等无量功
T46n1915_p0469c21U德。不可思议。作是念时即发爱敬心生。三昧
T46n1915_p0469c22U开发身心快乐。清净安隐无诸恶相。从禅定
T46n1915_p0469c23U起身体轻利。自觉功德巍巍人所爱敬。是为
T46n1915_p0469c24U念佛三昧善根发相。复次行者因修止观故。
T46n1915_p0469c25U若得身心澄净。或发无常苦空无我不净。世
T46n1915_p0469c26U间可厌食不净相。死离尽想。念佛法僧戒舍
T46n1915_p0469c27U天。念处正勤如意根力觉道。空无相无作。六
T46n1915_p0469c28U度诸波罗蜜神通变化等。一切法门发相。是
T46n1915_p0469c29U中应广分别。故经云。制心一处无事不办。二
T46n1915_p0470a01U分别真伪者。有二。一者辨邪伪禅发相。行者
T46n1915_p0470a02U若发如上诸禅时。随因所发之法或身搔动。
T46n1915_p0470a03U或时身重如物镇压。或时身轻欲飞。或时如
T46n1915_p0470a04U缚。或时逶迤垂熟。或时煎寒。或时壮热。或见
T46n1915_p0470a05U种种诸异境界。或时其心蔽。或时起诸恶
T46n1915_p0470a06U觉。或时念外散乱诸杂善事。或时欢喜躁动。
T46n1915_p0470a07U或时忧愁悲思。或时恶触身毛惊竖。或时大
T46n1915_p0470a08U乐昏醉。如是种种邪法。与禅俱发。名为邪伪。
T46n1915_p0470a09U此之邪定若人爱着。即与九十五种鬼神法
T46n1915_p0470a10U相应。多好失心颠狂。或时诸鬼神等知人念
T46n1915_p0470a11U着其法。即加势力令发诸邪定。邪智辩才神
T46n1915_p0470a12U通惑动世人。凡愚见者谓得道果皆悉信伏。
T46n1915_p0470a13U而其内心颠倒专行鬼法惑乱世间。是人命
T46n1915_p0470a14U终永不值佛。还堕鬼神道中。若坐时多行恶
T46n1915_p0470a15U法。即堕地狱。行者修止观时。若证如是等禅
T46n1915_p0470a16U有此诸邪伪相。当即却之。云何却之。若知
T46n1915_p0470a17U虚诳正心不受不着即当谢灭。应用正观破
T46n1915_p0470a18U之即当灭矣。二者辨真正禅发相。行者若于
T46n1915_p0470a19U坐中发诸禅时。无有如上所说诸邪法等。随
T46n1915_p0470a20U一一禅发时。即觉与定相应。空明清净内心
T46n1915_p0470a21U喜悦然快乐。无有覆盖。善心开发信敬增
T46n1915_p0470a22U长。智鉴分明身心柔软微妙虚寂。厌患世间
T46n1915_p0470a23U无为无欲出入自在。是为正禅发相。譬如与
T46n1915_p0470a24U恶人共事恒相触恼。若与善人共事久见其
T46n1915_p0470a25U美。分别邪正二种禅发之相。亦复如是。三明
T46n1915_p0470a26U用止观长养诸善根者。若于坐中诸善根发
T46n1915_p0470a27U时。应用止观二法修令增进。若宜用止则以
T46n1915_p0470a28U止修之。若宜用观则以观修之。具如前说略
T46n1915_p0470a29U示大意矣
T46n1915_p0470b01U　　觉知魔事第八
T46n1915_p0470b02U梵音魔罗。秦言杀者。夺行人功德之财。杀行
T46n1915_p0470b03U人智慧之命。是故名之为恶魔。事者如佛以
T46n1915_p0470b04U功德智慧。度脱众生入涅为事。魔常以破
T46n1915_p0470b05U坏众生善根。令流转生死为事。若能安心正
T46n1915_p0470b06U道。是故道高方知魔盛。仍须善识魔事。但有
T46n1915_p0470b07U四种。一烦恼魔二阴入界魔三死魔。四鬼神
T46n1915_p0470b08U魔。三种皆是世间之常事。及随人自心所生。
T46n1915_p0470b09U当须自心正除遣之。今不分别鬼神魔相。此
T46n1915_p0470b10U事须知。今当略说。鬼神魔有三种。一者精
T46n1915_p0470b11U魅。十二时兽变化作种种形色。或作少女老
T46n1915_p0470b12U宿之形。乃至可畏身等非一。恼惑行人。此诸
T46n1915_p0470b13U精魅欲恼行人。各当其时而来。善须别识若
T46n1915_p0470b14U于寅时来者必是虎兽等。若于卯时来者必
T46n1915_p0470b15U是兔鹿等。若于辰时来者必是龙鳖等。若于
T46n1915_p0470b16U已时来者必是蛇蟒等。若于午时来者必是
T46n1915_p0470b17U马驴驼等。若于未时来者必是羊等。若于申
T46n1915_p0470b18U时来者必是猿猴等。若于酉时来者必是鸡
T46n1915_p0470b19U乌等。若于戌时来者必是狗狼等。若于亥时
T46n1915_p0470b20U来者必是猪等。子时来者必是鼠等。丑时来
T46n1915_p0470b21U者必是牛等。行者若见常用此时来。即知其
T46n1915_p0470b22U兽精。说其名字诃责即当谢灭。二者堆剔鬼。
T46n1915_p0470b23U亦作种种恼触行人。或如虫蝎缘人头面。钻
T46n1915_p0470b24U刺熠熠或击枥人两腋下。或乍抱持于人。或
T46n1915_p0470b25U言说音声喧闹。及作诸兽之形异相非一。来
T46n1915_p0470b26U恼行人。应即觉知一心闭目阴而骂之作是
T46n1915_p0470b27U言。我今识汝汝是阎浮提中食火臭香。偷腊
T46n1915_p0470b28U吉支邪。见喜破戒种。我今持戒终不畏汝。若
T46n1915_p0470b29U出家人应诵戒本。若在家人应诵三归五戒
T46n1915_p0470c01U等。鬼便却行匍匐而去。如是若作种种留难
T46n1915_p0470c02U恼人相貌。及余断除之法。并如禅经中广说。
T46n1915_p0470c03U三者魔恼。是魔多化作三种五尘境界。相来
T46n1915_p0470c04U破善心。一作违情事则可畏五尘令人恐惧。
T46n1915_p0470c05U二作顺情事则可爱五尘令人心着。三非违
T46n1915_p0470c06U非顺事。则平等五尘动乱行者。是故魔名杀
T46n1915_p0470c07U者。亦名华箭。亦名五箭。射人五情故。名色中
T46n1915_p0470c08U作种种境界。惑乱行人。作顺情境者。或作
T46n1915_p0470c09U父母兄弟。诸佛形像端正男女可爱之境。令
T46n1915_p0470c10U人心着。作违情境界者。或作虎狼师子罗刹
T46n1915_p0470c11U之形。种种可畏之像。来怖行人。作非违非顺
T46n1915_p0470c12U境者。则平常之事。动乱人心令失禅定。故名
T46n1915_p0470c13U为魔。或作种种好恶之音声。作种种香臭之
T46n1915_p0470c14U气。作种种好恶之味。作种种苦乐境界。来触
T46n1915_p0470c15U人身皆是魔事。其相众多。今不具说。举要言
T46n1915_p0470c16U之。若作种种五尘。恼乱于人令失善法。起
T46n1915_p0470c17U诸烦恼皆是魔军。以能破坏平等佛法。令起
T46n1915_p0470c18U贪欲忧愁嗔恚睡眠等。诸障道法。如经偈中
T46n1915_p0470c19U说
T46n1915_p0470c20U　欲是汝初军　　忧愁为第二
T46n1915_p0470c21U　饥渴第三军　　渴爱为第四
T46n1915_p0470c22U　睡眠第五军　　怖畏为第六
T46n1915_p0470c23U　疑悔第七军　　嗔恚为第八
T46n1915_p0470c24U　利养虚称九　　自高慢人十
T46n1915_p0470c25U　如是等众军　　压没出家人
T46n1915_p0470c26U　我以禅智力　　破汝此诸军
T46n1915_p0470c27U　得成佛道已　　度脱一切人
T46n1915_p0470c28U行者既觉知魔事即当却之。却法有二。一者
T46n1915_p0470c29U修止却之。凡见一切外诸恶魔境。悉知虚诳
T46n1915_p0471a01U不忧不怖。亦不取不舍。妄计分别息心寂然
T46n1915_p0471a02U彼自当灭。二者修观却之。若见如上所说种
T46n1915_p0471a03U种魔境。用止不去即当反观。能见之心不见
T46n1915_p0471a04U处所。彼何所恼。如是观时寻当灭谢。若迟
T46n1915_p0471a05U迟不去但当正心。勿生惧想不惜躯命。正念
T46n1915_p0471a06U不动。知魔界如即佛界如。若魔界如佛界如。
T46n1915_p0471a07U一如无二如。如是了知。则魔界无所舍。佛界
T46n1915_p0471a08U无所取。佛法自当现前。魔境自然消灭。复次
T46n1915_p0471a09U若见魔境不谢。不须生忧。若见灭谢亦勿生
T46n1915_p0471a10U喜。所以者何。未曾见有人坐禅见魔化作虎
T46n1915_p0471a11U狼来食人。亦未曾见魔化作男女来为夫妇。
T46n1915_p0471a12U当其幻化。愚人不了。心生惊怖及起贪着。因
T46n1915_p0471a13U是心乱失定发狂。自致其患。皆是行人无智
T46n1915_p0471a14U受患。非魔所为。若诸魔境恼乱行人。或经年
T46n1915_p0471a15U月不去。但当端心正念坚固不惜身命。莫怀
T46n1915_p0471a16U忧惧。当诵大乘方等诸经治魔咒。默念诵之。
T46n1915_p0471a17U存念三宝。若出禅定亦当诵咒。自防忏悔惭
T46n1915_p0471a18U愧及诵。波罗提木叉。邪不干正久久自灭。魔
T46n1915_p0471a19U事众多说不可尽。善须识之。是故初心行人。
T46n1915_p0471a20U必须亲近善知识。为有如此等难事。是魔入
T46n1915_p0471a21U人心能令行者。心神狂乱。或喜或忧因是成
T46n1915_p0471a22U患致死。或时令得诸邪禅定智慧。神通陀罗
T46n1915_p0471a23U尼。说法教化人皆信伏后即坏人出世善事。
T46n1915_p0471a24U及破坏正法。如是等诸异非一说不可尽。今
T46n1915_p0471a25U略示其要。为令行人于坐禅中。不妄受诸境
T46n1915_p0471a26U界。取要言之若欲遣邪归正当观诸法实相。
T46n1915_p0471a27U善修止观无邪不破。故释论云。除诸法实相。
T46n1915_p0471a28U其余一切皆是魔事。如偈中说
T46n1915_p0471a29U　若分别忆想　　即是魔罗网
T46n1915_p0471b01U　不动不分别　　是则为法印
T46n1915_p0471b02U　　治病第九
T46n1915_p0471b03U行者安心修道。或四大有病。因今用观心息
T46n1915_p0471b04U鼓击发动本病。或时不能善调适身心息三
T46n1915_p0471b05U事。内外有所违犯故有病患。夫坐禅之法若
T46n1915_p0471b06U能善用心者。则四百四病自然除差。若用心
T46n1915_p0471b07U失所。则四百四病因之发生。是故若自行化
T46n1915_p0471b08U他。应当善识病源善知坐中内心治病方法。
T46n1915_p0471b09U一旦动病非唯行道有障。则大命虑失。今明
T46n1915_p0471b10U治病法。中有二意。一明病发相。二明治病方
T46n1915_p0471b11U法。一明病发相者。病发虽复多途略出不过
T46n1915_p0471b12U二种。一者四大增损病相。若地大增者则肿
T46n1915_p0471b13U结沉重身体枯瘠。如是等百一患生。若水大
T46n1915_p0471b14U增者。则痰阴胀满食饮不消。腹痛下痢等百
T46n1915_p0471b15U一患生。若火大增者。即煎寒壮热。支节皆
T46n1915_p0471b16U痛口气大小便痢不通等。百一患生。若风大
T46n1915_p0471b17U增者则身体虚悬。战掉疼痛肺闷胀急。呕逆
T46n1915_p0471b18U气急如是等。百一患生。故经云。一大不调
T46n1915_p0471b19U百一病起。四大不调四百四病。一时俱动。四
T46n1915_p0471b20U大病发各有相貌。当于坐时及梦中察之。二
T46n1915_p0471b21U者五藏生患之相。从心生患者。身体寒热。及
T46n1915_p0471b22U头痛口燥等。心主口故。从肺生患者。身体胀
T46n1915_p0471b23U满。四支烦疼心闷鼻塞等。肺主鼻故。从肝生
T46n1915_p0471b24U患者。多无喜心忧愁不乐悲思嗔恚。头痛眼
T46n1915_p0471b25U昏闷等。肝主眼故。从脾生患者。身体面
T46n1915_p0471b26U上游风。遍身[病-丙+习]痒疼痛饮食失味等脾主舌
T46n1915_p0471b27U故。从肾生患者。咽喉巳。腹胀耳聋等。肾
T46n1915_p0471b28U主耳故。五藏生病众多各有其相。当于坐时
T46n1915_p0471b29U及梦中察之可知。如是四大五藏。病患因起
T46n1915_p0471c01U非一。病相众多不可具说。行者若欲修止观
T46n1915_p0471c02U法门。脱有患生。应当善知因起。此二种病通
T46n1915_p0471c03U因内外发动。若外伤寒冷风热。饮食不消而
T46n1915_p0471c04U病。从二处发者。当知因外发动若由用心不
T46n1915_p0471c05U调。观行违僻。或因定法发时不知取与而致
T46n1915_p0471c06U此二处患生。此因内发病相。复次有三种得
T46n1915_p0471c07U病因缘不同。一者四大五藏增损得病如前
T46n1915_p0471c08U说。二者鬼神所作得病。三者业报得病。如是
T46n1915_p0471c09U等病初得即治甚易得差。若经久则病成。身
T46n1915_p0471c10U羸病结治之难愈。二明治病方法者。既深知
T46n1915_p0471c11U病源起发。当作方法治之。治病之法乃有多
T46n1915_p0471c12U途。举要言之。不出止观二种方便。云何用
T46n1915_p0471c13U止治病相。有师言。但安心止。在病处即能治
T46n1915_p0471c14U病。所以者何。心是一期果报之主。譬如王有
T46n1915_p0471c15U所至处群贼迸散。次有师言。脐下一寸名忧
T46n1915_p0471c16U陀那。此云丹田。若能止心守此不散。经久即
T46n1915_p0471c17U多有所治。有师言。常止心足下。莫问行住
T46n1915_p0471c18U寝卧即能治病。所以者何。人以四大不调故。
T46n1915_p0471c19U多诸疾患此由心识上缘故。令四大不调。若
T46n1915_p0471c20U安心在下。四大自然调适众病除矣。有师言。
T46n1915_p0471c21U但知诸法空无所有不取病相。寂然止住多
T46n1915_p0471c22U有所治。所以者何。由心忆想。鼓作四大故有
T46n1915_p0471c23U病生。息心和悦众病即差。故净名经云。何
T46n1915_p0471c24U为病本所谓攀缘。云何断攀缘谓心无所得。
T46n1915_p0471c25U如是种种说用止治病之相非一。故知善修
T46n1915_p0471c26U止法能治众病。次明观治病者。有师言。但观
T46n1915_p0471c27U心想。用六种气。治病者即是观能治病。何等
T46n1915_p0471c28U六种气。一吹。二呼三嘻。四呵。五嘘。六洹４
T46n1915_p0471c29U六种息皆于唇口之中想心。方便转侧而作
T46n1915_p0472a01U绵微。而用颂曰
T46n1915_p0472a02U　心配属呵肾属吹　　脾呼肺涫ソ灾
T46n1915_p0472a03U　肝藏热来嘘字至　　三焦壅处但言嘻
T46n1915_p0472a04U有师言。若能善用观想运。作十二种息能治
T46n1915_p0472a05U众患。一上息。二下息。三满息。四焦息。五增
T46n1915_p0472a06U长息。六灭坏息。七暖息。八冷息。九冲息。十
T46n1915_p0472a07U持息。十一和息。十二补息。此十二息皆从观
T46n1915_p0472a08U想心生。今略明十二息对治之相。上息治沈
T46n1915_p0472a09U重。下息治虚悬。满息治枯瘠。焦息治肿满。
T46n1915_p0472a10U增长息治羸损。灭坏息治增盛。暖息治冷。冷
T46n1915_p0472a11U息治热。冲息治壅塞不通。持息治战动。和息
T46n1915_p0472a12U通治四大不和。补息资补四大衰。善用此息
T46n1915_p0472a13U可以遍治众患。推之可知。有师言。善用假
T46n1915_p0472a14U想观。能治众病如人患冷。想身中火气起即
T46n1915_p0472a15U能治冷。此如杂阿含经。治病秘法七十二种
T46n1915_p0472a16U法中广说。有师言。但用止观。检析身中四大
T46n1915_p0472a17U病不可得。心中病不可得众病自差。如是等
T46n1915_p0472a18U种种说。用观治病。应用不同善得其意皆能
T46n1915_p0472a19U治病。当知止观二法。若人善得其意则无病
T46n1915_p0472a20U不治也。但今时人根机浅钝作此观想多不
T46n1915_p0472a21U成就。世不流传。又不得于此更学气术休粮
T46n1915_p0472a22U恐生异见。金石草木之药。与病相应亦可服
T46n1915_p0472a23U饵。若是鬼病当用强心加咒以助治之。若是
T46n1915_p0472a24U业报病。要须修福忏悔患则消灭。此一种
T46n1915_p0472a25U治病之法。若行人善得一意即可自行兼他。
T46n1915_p0472a26U况复具足通达。若都不知则病生无治。非唯
T46n1915_p0472a27U废修正法。亦恐性命有虞。岂可自行教人。是
T46n1915_p0472a28U故欲修止观之者。必须善解内心治病方法。
T46n1915_p0472a29U其法非一得意在人岂可传于文耳。复次用
T46n1915_p0472b01U心坐中治病。仍须更兼具十法无不有益。十
T46n1915_p0472b02U法者。一信。二用三勤。四常住缘中。五别病
T46n1915_p0472b03U因法。六方便。七久行。八知取舍。九持护。十
T46n1915_p0472b04U识遮障。云何为信。谓信此法必能治病。何为
T46n1915_p0472b05U用谓随时常用。何为勤。谓用之专精不息。取
T46n1915_p0472b06U得差为度。何为住缘中。谓细心念念依法。而
T46n1915_p0472b07U不异缘。何为别病。因起如上所说。何为方
T46n1915_p0472b08U便。谓吐纳运心缘想善巧成就。不失其宜。何
T46n1915_p0472b09U为久行。谓若用之未即有益。不计日月常习
T46n1915_p0472b10U不废。何为知取舍。谓知益即勤有。损即舍
T46n1915_p0472b11U之。微细转心调治。何为持护。谓善识异缘触
T46n1915_p0472b12U犯。何为遮障。谓得益不向外说未损不生疑
T46n1915_p0472b13U谤。若依此十法所治。必定有效不虚者也
T46n1915_p0472b14U　　证果第十
T46n1915_p0472b15U若行者如是修止观时。能了知一切诸法皆
T46n1915_p0472b16U由心生。因缘虚假不实故空。以知空故。即不
T46n1915_p0472b17U得一切诸法名字相。则体真止也。尔时上不
T46n1915_p0472b18U见佛果可求。下不见众生可度。是名从假入
T46n1915_p0472b19U空观。亦名二谛观。亦名慧眼。亦名一切智。
T46n1915_p0472b20U若住此观即堕声闻辟支佛地。故经云。诸声
T46n1915_p0472b21U闻众等自叹言。我等若闻净佛国土。教化众
T46n1915_p0472b22U生心不喜乐。所以者何。一切诸法皆悉空寂。
T46n1915_p0472b23U无生无灭无大无小无漏无为。如是思惟不
T46n1915_p0472b24U生喜乐。当知若见无为入正位者。其人终不
T46n1915_p0472b25U能发三菩提心。此即定力多故不见佛性。若
T46n1915_p0472b26U菩萨为一切众生。成就一切佛法。不应取着
T46n1915_p0472b27U无为而自寂灭。尔时应修从空入假观。则当
T46n1915_p0472b28U谛观心性虽空缘对之时。亦能出生一切诸
T46n1915_p0472b29U法。犹如幻化虽无定实。亦有见闻觉知等相。
T46n1915_p0472c01U差别不同。行者如是观时。虽知一切诸法毕
T46n1915_p0472c02U竟空寂。能于空中修种种行。如空中种树。亦
T46n1915_p0472c03U能分别众生诸根。性欲无量故则说法无量。
T46n1915_p0472c04U若能成就无碍辩才。则能利益六道众生。是
T46n1915_p0472c05U名方便随缘止。乃是从空入假观。亦名平等
T46n1915_p0472c06U观。亦名法眼。亦名道种智。住此观中智慧力
T46n1915_p0472c07U多故。虽见佛性而不明了。菩萨虽复成就此
T46n1915_p0472c08U二种观。是名方便观门非正观也。故经云前
T46n1915_p0472c09U二观为方便道。因是二空观。得入中道第一
T46n1915_p0472c10U义观。双照二谛心心寂灭。自然流入萨婆若
T46n1915_p0472c11U海。若菩萨欲于一念中具足一切佛法。应修
T46n1915_p0472c12U息二边分别止行于中道正观。云何修正观。
T46n1915_p0472c13U若体知心性非真非假。息缘真假之心名之
T46n1915_p0472c14U为正。谛观心性非空非假。而不坏空假之法。
T46n1915_p0472c15U若能如是照了。则于心性。通达中道圆照二
T46n1915_p0472c16U谛。若能于自心见中道二谛。则见一切诸法
T46n1915_p0472c17U中道二谛亦不取中道二谛。以决定性不可
T46n1915_p0472c18U得故。是名中道正观。如中论偈中说
T46n1915_p0472c19U　因缘所生法　　我说即是空
T46n1915_p0472c20U　亦名为假名　　亦名中道义
T46n1915_p0472c21U深寻此偈意。非惟具足分别中观之相。亦是
T46n1915_p0472c22U兼明前二种方便观门旨趣。当知中道正观
T46n1915_p0472c23U则是佛眼。一切种智。若住此观则定慧力等。
T46n1915_p0472c24U了了见佛性。安住大乘行步平正。其疾如风。
T46n1915_p0472c25U自然流入萨婆若海。行如来行。入如来室。着
T46n1915_p0472c26U如来衣。坐如来座则以如来庄严而自庄严。
T46n1915_p0472c27U获得六根清净入佛境界。于一切法无所染
T46n1915_p0472c28U着。一切佛法皆现在前。成就念佛三昧。安住
T46n1915_p0472c29U首楞严定。则是普现色身三昧。普入十方佛
T46n1915_p0473a01U土教化众生。严净一切佛刹。供养十方诸佛。
T46n1915_p0473a02U受持一切诸佛法藏。具足一切诸行波罗蜜。
T46n1915_p0473a03U悟入大菩萨位。则与普贤文殊为其等侣。常
T46n1915_p0473a04U住法性身中。则为诸佛称叹授记。则是庄严
T46n1915_p0473a05U兜率陀天。示现降神母胎出家诣道场。降魔
T46n1915_p0473a06U怨成正觉转法轮入涅。于十方国土究竟
T46n1915_p0473a07U一切佛事。具足真应二身。则是初发心菩萨
T46n1915_p0473a08U也。华严经中。初发心时便成正觉。了达诸法
T46n1915_p0473a09U真实之性。所有慧身不由他悟。亦云。初发心
T46n1915_p0473a10U菩萨。得如来一身作无量身。亦云。初发心菩
T46n1915_p0473a11U萨即是佛。涅经云。发心毕竟二不别。如是
T46n1915_p0473a12U二心前心难。大品经云。须菩提有菩萨摩诃
T46n1915_p0473a13U萨。从初发心即坐道场。转正法轮当知则
T46n1915_p0473a14U是菩萨为如佛也。法华经中。龙女所献珠为
T46n1915_p0473a15U证。如是等经皆明初心具足一切佛法。即是
T46n1915_p0473a16U大品经中阿字门。即是法华经中为令众生
T46n1915_p0473a17U开佛知见。即是涅经中见佛性故住大涅
T46n1915_p0473a18U。已略说初心菩萨因修止观证果之相。次
T46n1915_p0473a19U明后心证果之相。后心所证境界则不可知。
T46n1915_p0473a20U今推教所明。终不离止观二法。所以者何。如
T46n1915_p0473a21U法华经云。殷勤称叹诸佛智慧则观义。此即
T46n1915_p0473a22U约观以明果也。涅经。广辩百句解脱以
T46n1915_p0473a23U释大涅者。涅则止义。是约止以明果也。
T46n1915_p0473a24U故云。大般涅名常寂定。定者即是止义。法
T46n1915_p0473a25U华经中。虽约观明果则摄于止。故云。乃至究
T46n1915_p0473a26U竟涅。常寂灭相终归于空。涅中虽约止
T46n1915_p0473a27U明果。则摄于观。故以三德为大涅。此二大
T46n1915_p0473a28U经。虽复文言出没不同。莫不皆约止观二门。
T46n1915_p0473a29U辨其究竟并据定慧两法。以明极果。行者当
T46n1915_p0473b01U知初中后果。皆不可思议故。新译金光明经
T46n1915_p0473b02U云。前际如来不可思议。中际如来种种庄严。
T46n1915_p0473b03U后际如来常无破坏。皆约修止观二心。以辨
T46n1915_p0473b04U其果。故般舟三昧经中偈云
T46n1915_p0473b05U　诸佛从心得解脱　　心者清净名无垢
T46n1915_p0473b06U　五道鲜洁不受色　　有学此者成大道
T46n1915_p0473b07U誓愿所行者须除三障五盖。如或不除虽勤
T46n1915_p0473b08U用功终无所益
T46n1915_p0473b09U修习止观坐禅法要(终)
T46n1915_p0473b10U
T46n1915_p0473b11U　　始终心要
T46n1915_p0473b12U
T46n1915_p0473b13U　　　　荆溪尊者述
T46n1915_p0473b14U夫三谛者。天然之性德也。中谛者。统一切
T46n1915_p0473b15U法。真谛者。泯一切法。俗谛者。立一切法。举
T46n1915_p0473b16U一即三非前后也。含生本具。非造作之所得
T46n1915_p0473b17U也。悲夫。秘藏不显盖三惑之所覆也。故无明
T46n1915_p0473b18U翳乎法性。尘沙障乎化导。见思阻乎空寂。然
T46n1915_p0473b19U兹三惑乃体上之虚妄也。于是大觉慈尊喟
T46n1915_p0473b20U然叹曰。真如界内绝生佛之假名。平等慧中
T46n1915_p0473b21U无自他之形相。但以众生妄想不自证。得莫
T46n1915_p0473b22U之能返也。由是立乎三观。破乎三惑。证乎三
T46n1915_p0473b23U智。成乎三德。空观者。破见思惑。证一切智成
T46n1915_p0473b24U般若德。假观者。破尘沙惑。证道种智成解脱
T46n1915_p0473b25U德。中观者。破无明惑证一切种智成法身德。
T46n1915_p0473b26U然兹三惑三观三智三德。非各别也。非异时
T46n1915_p0473b27U也。天然之理具诸法故。然此三谛性之自尔。
T46n1915_p0473b28U迷兹三谛转成三惑。惑破藉乎三观。观成证
T46n1915_p0473b29U乎三智。智成成乎三德。从因至果非渐修也。
T46n1915_p0473b30U说之次第。理非次第。大纲如此。纲目可寻
T46n1915_p0473c01U矣
T46n1915_p0473c02U
T46n1915_p0473c03U　　止观坐禅法要记
T46n1915_p0473c04U
T46n1915_p0473c05U　　　　宋忠肃公陈莹中
T46n1915_p0473c06U本自不动何止之有。本自不蔽何观之有。众
T46n1915_p0473c07U生迷荡去本日远。动静俱失不昏即散。此二
T46n1915_p0473c08U病本出生众苦。令彼离苦而获安隐。当用止
T46n1915_p0473c09U观以为其药。病瘳药废医亦不立。则止观者
T46n1915_p0473c10U乃假名字。即假即空言语道断。以大悲故无
T46n1915_p0473c11U说而说。此摩诃止观之所为作也。然其文义
T46n1915_p0473c12U深广汪洋无涯。譬如大海孰得其际。以大悲
T46n1915_p0473c13U故复作方便。使尝一滴知百川味。使由一沤
T46n1915_p0473c14U见全潮体。故于大经之外。又为此书词简旨。
T46n1915_p0473c15U要读之易晓。应病之药尽在是矣。善用药者
T46n1915_p0473c16U不治己病。止乎其未散。观乎其未昏。方止方
T46n1915_p0473c17U观而未尝昏未尝散也。如鸟双翼。如车两轮。
T46n1915_p0473c18U穷远极高无往不可及。其至也不出于此。呜
T46n1915_p0473c19U呼不知则已。知止观之可以入道者。可不勉
T46n1915_p0473c20U哉
T46n1915_p0473c21U
T46n1915_p0473c22U　　天台止观统例
T46n1915_p0473c23U
T46n1915_p0473c24U　　　　翰林学士守右补阙安定梁肃述
T46n1915_p0473c25U夫止观何为也。导万法之理。而复于实际者
T46n1915_p0473c26U也。实际者。何也性之本也。物之所以不能复
T46n1915_p0473c27U者。昏与动使之然也。照昏者谓之明。驻动者
T46n1915_p0473c28U谓之静。明与静止观之体也。在因谓之止观。
T46n1915_p0473c29U在果谓之智定。因谓之行果谓之成。行者行
T46n1915_p0473c30U此者也。成者证此者也。原夫圣人有以见惑
T46n1915_p0473c31U足以丧志。动足以失方。于是乎止而观之。静
T46n1915_p0474a01U而明之。使其动而能静。静而能明。因相待以
T46n1915_p0474a02U成法。即绝待以照本。立大车以御正乘。大事
T46n1915_p0474a03U而总权消息乎。不二之场鼓。舞于说三之域。
T46n1915_p0474a04U至微以尽性。至颐以体神。语其近则一毫之
T46n1915_p0474a05U善可通也。语其远则重玄之门可窥也。用至
T46n1915_p0474a06U圆以圆之物无偏也。用至实以实之物无妄
T46n1915_p0474a07U也。圣人举其言所以示也。广其目所以告也。
T46n1915_p0474a08U优而柔之使自求之。拟而议之。使自至之。此
T46n1915_p0474a09U止观所由作也。夫三谛者何也。一之谓也。空
T46n1915_p0474a10U假中者何也。一之目也。空假者。相对之义。中
T46n1915_p0474a11U道者。得一之名。此思议之说非至一之旨也。
T46n1915_p0474a12U至一即三。至三即一非相含而然也。非相生
T46n1915_p0474a13U而然也。非数义也。非强名也。自然之理也。言
T46n1915_p0474a14U而传之者迹也。理谓之本。迹谓之末。本也者。
T46n1915_p0474a15U圣人所至之地也。末也者。圣人所示之教也。
T46n1915_p0474a16U由本以垂迹。则为小为大为通为别。为顿为
T46n1915_p0474a17U渐为显为秘。为权为实为定为不定。循迹以
T46n1915_p0474a18U返本则为一为大。为圆为实为无住为中。为
T46n1915_p0474a19U妙为第一义。是三一之蕴也。所谓空也者。通
T46n1915_p0474a20U万法而为言者也。假也者。立万法而为言者
T46n1915_p0474a21U也。中也者。妙万法而为言者也。破一切惑莫
T46n1915_p0474a22U盛乎空。建一切法莫盛乎假。究竟一切性莫
T46n1915_p0474a23U大乎中。举中则无法非中。目假则何法非假。
T46n1915_p0474a24U举空则无法不空。成之谓之三德。修之谓之
T46n1915_p0474a25U三观。举其要则圣人极深研几穷理尽性之
T46n1915_p0474a26U说乎。昧者使明。塞者使通通则悟。悟则至。
T46n1915_p0474a27U至则常。常则尽矣。明则照。照则化。化则成。
T46n1915_p0474a28U成则一矣。圣人有以弥纶万法而不差。旁礴
T46n1915_p0474a29U万劫而不遗。焘载恒沙而不有复归。无物而
T46n1915_p0474b01U不无寓。名之曰佛。强号之曰觉。究其旨其解
T46n1915_p0474b02U脱自在。莫大极妙之德乎。夫三观成功者如
T46n1915_p0474b03U此。所谓圆顿者。非渐次非不定。指论十章之
T46n1915_p0474b04U义也。七章者。恢演始末通道之关也。五略
T46n1915_p0474b05U者。举其宏纲截流之津也。十境者。发动之机
T46n1915_p0474b06U立观之谛也。十乘者。妙用所修发行之门也。
T46n1915_p0474b07U止于正观而终于见境者义备故也。阙其余
T46n1915_p0474b08U者非修之要也。乘者何也。载万物而运者也。
T46n1915_p0474b09U十者。何也成载之事者也。知其境之妙不行
T46n1915_p0474b10U而至者德之上也。乘一而已矣。岂藉夫九哉。
T46n1915_p0474b11U九者。非他相生之说。未至者之所践也。故发
T46n1915_p0474b12U心者。发无所发。安心者。安无所安。破遍者。
T46n1915_p0474b13U破无所破。爰至余乘皆不得已而说也。至于
T46n1915_p0474b14U别其义例判为章目。推而广之不为繁。统而
T46n1915_p0474b15U简之不为少。如连环不可解也。如贯珠不可
T46n1915_p0474b16U杂也。如悬镜不可m也。如通川不可遏也。义
T46n1915_p0474b17U家多门非诤论也。按经证义非虚说也。辩四
T46n1915_p0474b18U教浅深事有源也。成一事因缘理无遗也。噫
T46n1915_p0474b19U止观其救世明道之书乎。非夫圣智超绝卓
T46n1915_p0474b20U尔独立。其孰能为乎。非夫聪明深达得意忘
T46n1915_p0474b21U象。其孰能知乎。今之人乃专用章句文字从
T46n1915_p0474b22U而释之。又何疏漏耶。或称不思议境。与不思
T46n1915_p0474b23U议事皆极圣之域。等觉至人犹所未尽。若凡
T46n1915_p0474b24U夫生灭心行三惑。浩然于言说之中。推上妙
T46n1915_p0474b25U之理。是犹醯鸡而说大鹏。夏虫之议层冰。其
T46n1915_p0474b26U不可见明矣。今止观之说文字万数广论果
T46n1915_p0474b27U地。无益初学。岂如暗然自修功至自至。何必
T46n1915_p0474b28U以早计为事乎。是大不然。凡所为上圣之域。
T46n1915_p0474b29U岂隔阔辽橛敕簿宠镁欤。是唯一性而已。
T46n1915_p0474c01U得之为悟。失之为迷。一理而已。迷而为凡。
T46n1915_p0474c02U悟而为圣。迷者自隔。理不隔也。失者自失。性
T46n1915_p0474c03U不失也。止观之作所以离异同而究圣神。使
T46n1915_p0474c04U群生正性而顺理者也。正性顺理所以行觉
T46n1915_p0474c05U路而至妙境也。不知此教者。则学何所入。功
T46n1915_p0474c06U何所施。智何所发。譬如无目昧于日月之光。
T46n1915_p0474c07U行于重险之处。颠踣堕落可胜既乎。噫去圣
T46n1915_p0474c08U久远。贤人不出。庸昏之徒含识而已。致使魔
T46n1915_p0474c09U邪诡惑。诸党并炽。空有云云。为沈为穿。有胶
T46n1915_p0474c10U于文句不敢动者有流于[漭-廾+卉]浪不能住者。又
T46n1915_p0474c11U太远而甘心不至者。有太近而我身即是者。
T46n1915_p0474c12U有枯木而称定者。有窍号而称慧者。有奔走
T46n1915_p0474c13U非道而言权者。有假于鬼而言通者。有放心
T46n1915_p0474c14U而言广者。有罕言而为密者。有齿舌潜传为
T46n1915_p0474c15U口诀者。凡此之类自立为祖。继祖为家。反
T46n1915_p0474c16U经非圣昧者不觉。仲尼有言。道之不明也。我
T46n1915_p0474c17U知之矣。由物累也悲夫。隋开皇十八年。智者
T46n1915_p0474c18U大师去世。至皇朝建中垂二百载。以斯文相
T46n1915_p0474c19U传凡五家师。其始曰灌顶。其次曰晋云威。又
T46n1915_p0474c20U其次曰东阳小威。又其次曰左溪朗公。其五
T46n1915_p0474c21U曰荆溪然公。顶于同门中慧解第一。能奉师
T46n1915_p0474c22U训集成此书。盖不以文辞为本故也。或失则
T46n1915_p0474c23U烦。或得则野。当二威之际缄授而已。其道不
T46n1915_p0474c24U行。天宝中左溪。始弘解说。而知者盖寡。荆
T46n1915_p0474c25U溪。广以传记数十万言。网罗遗法勤矣备矣。
T46n1915_p0474c26U荆溪灭后知其说者适三四人。古人云。生而
T46n1915_p0474c27U知之者上。学而知之者次。困而学之又其次。
T46n1915_p0474c28U夫生而知之者。盖性德者也。学而知之者。天
T46n1915_p0474c29U机深者也。若嗜欲深耳目塞。虽学而不知斯
T46n1915_p0475a01U为下矣。今夫学者。内病于蔽。外役于烦。没世
T46n1915_p0475a02U不能通其文。数年不能得其益则业。文为之
T46n1915_p0475a03U屡校梏足也。棼句为之簸糠眯目也。以不能
T46n1915_p0475a04U谕之。师教不领之弟子。止观所以未光大于
T46n1915_p0475a05U时也。予常戚戚于是整其宏纲。撮其机要。其
T46n1915_p0475a06U理之所存。教之所急。或易置之或引伸之。
T46n1915_p0475a07U其义之迂。其辞之鄙。或S除之或润色之。大
T46n1915_p0475a08U凡浮疏之患十愈其九。广略之宜三存其一。
T46n1915_p0475a09U是祛鄙滞道蒙童。贻诸他人则吾岂敢。若同
T46n1915_p0475a10U见同行且不以止观罪我。亦无隐乎尔。建中
T46n1915_p0475a11U上元甲子首事笔削三岁。岁在析木之津。功
T46n1915_p0475a12U毕云尔