【经文资讯】大正新修大藏经 第四十六册 No. 1931《天台四教仪》
【版本记录】CBETA 电子佛典 V1.14 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 46, No. 1931 天台四教仪
# CBETA Chinese Electronic Tripitaka V1.14 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T46n1931_p0773c16U
T46n1931_p0773c17U
T46n1931_p0773c18U　　No. 1931
T46n1931_p0773c19U四教颂
T46n1931_p0773c20U
T46n1931_p0773c21U七贤七位藏初机通教位中一二齐别信并圆
T46n1931_p0773c22U五品位见思初伏在凡居果位须陀预圣流与
T46n1931_p0773c23U通三四地齐俦并连别住圆初信八十八使正
T46n1931_p0773c24U方休圆别信住二之七藏通极果皆同级同除
T46n1931_p0773c25U四住证偏真内外尘沙分断伏八之十信二惑
T46n1931_p0773c26U空假成俗备理方通齐前别住后三位并连行
T46n1931_p0773c27U向位相同别地全齐圆住平无明分断证真因
T46n1931_p0773c28U等妙一觉初二行进闻三位不知名
T46n1931_p0774a01U
T46n1931_p0774a02U四教仪缘起
T46n1931_p0774a03U
T46n1931_p0774a04U宋修僧史僧统赞宁通惠录云唐末吴越钱忠
T46n1931_p0774a05U懿王治国之暇究心内典因阅永嘉集有同除
T46n1931_p0774a06U四住此处为齐若伏无明三藏则劣之句不晓
T46n1931_p0774a07U问于雪居韶国师乃云天台国清寺有寂法师
T46n1931_p0774a08U善弘教法必解此语王召法师至诘焉法师曰
T46n1931_p0774a09U此天台智者大师妙玄中文时遭安史兵残近
T46n1931_p0774a10U则会昌焚毁中国教藏残阙殆尽今惟海东高
T46n1931_p0774a11U丽阐教方盛全书在彼王闻之慨然即为遣国
T46n1931_p0774a12U书贽弊使高丽求取一家章疏高丽国君乃敕
T46n1931_p0774a13U僧曰谛观者报聘以天台教部还归于我观既
T46n1931_p0774a14U至就禀学寂公于螺溪终焉大教至是重昌矣
T46n1931_p0774a15U观能探索大本录出四教仪之文成二卷其上
T46n1931_p0774a16U卷明一家判教立义下卷明南北诸师宗途异
T46n1931_p0774a17U计后至孤山圆法师校勘刊板但行今上卷之
T46n1931_p0774a18U文者盖由辞句简要义旨易明学者诚资之可
T46n1931_p0774a19U了其一化大纲岂曰小补之哉下卷则破斥南
T46n1931_p0774a20U北古师文义浩漫故得以缓之如此文末指云
T46n1931_p0774a21U自从此下略明诸家判教仪式抑可见后卷之
T46n1931_p0774a22U大略也王为寂师建伽蓝螺溪之上曰定慧院
T46n1931_p0774a23U进号净光大师追谥九祖并东还教藏悉付于
T46n1931_p0774a24U师教门中兴实基于此而韶公适与智者同姓
T46n1931_p0774a25U乃又毗赞宗乘且居邻佛陇人咸疑其为智者
T46n1931_p0774a26U后身云
T46n1931_p0774a27U四明草庵法师道因教苑遗事云昔智者禅师
T46n1931_p0774a28U创放生池于海涯其放之也必为授归戒说大
T46n1931_p0774a29U法然后纵之海中智者灭后至唐末中国天台
T46n1931_p0774b01U之道浸息而海东高丽新罗诸国盛弘此教扶
T46n1931_p0774b02U宗继忠法师云智者缘在此方而教敷于海东
T46n1931_p0774b03U者此必放生池中诸鱼闻教禀戒报生者尔然
T46n1931_p0774b04U闻此说者颇讥以为诞殊不知教理有凭也流
T46n1931_p0774b05U水十千天子即脱鱼报岂外此乎
T46n1931_p0774b06U　明万历九年冬沙门智觉于净业堂校梓
T46n1931_p0774b07U
T46n1931_p0774b08U
T46n1931_p0774b09U
T46n1931_p0774b10U刻天台四教仪引
T46n1931_p0774b11U
T46n1931_p0774b12U客岁拙园成名其堂曰净业属卧z余日因从
T46n1931_p0774b13U三四净侣掩关结夏其中三时礼课求生西方
T46n1931_p0774b14U宴坐焚香研精藏典钟磬间发白云乍留鸟低
T46n1931_p0774b15U飞而亲人草蔓生而没径[袖-由+臾]遗巍阙机息汉阴
T46n1931_p0774b16U意欣欣甚适也已僧真觉者自武林来进余以
T46n1931_p0774b17U天台之学余首肯焉为留旬日剖析教观大旨
T46n1931_p0774b18U余若有悟入者遂合掌佛前愿世世奉扬台宗
T46n1931_p0774b19U净佛国土盖净侣同时发心永为主伴矣台教
T46n1931_p0774b20U源流具四明磐公所N佛祖统纪而四教仪者
T46n1931_p0774b21U则高丽沙门谛观禀法华玄文而录出者也书
T46n1931_p0774b22U凡二卷上卷明一家判教之义下卷明南北诸
T46n1931_p0774b23U师宗途异计今所传者上卷耳言约义该实为
T46n1931_p0774b24U台教之关钥学者了此则一化大纲思过半矣
T46n1931_p0774b25U南天竺沙门蒙润有集注三卷亦精核可喜近
T46n1931_p0774b26U吴中有刻本焉掩关凡两月既出则复滥世罔
T46n1931_p0774b27U遂不能保净戒啖酒肉近妻子如曩时客有幼
T46n1931_p0774b28U迷于他乡者一旦人告之曰子之家在某所父
T46n1931_p0774b29U兄宗族坟墓田宅种种可念也其人即留滞不
T46n1931_p0774c01U能遽返岂作他乡人哉今岁春余且以一命弃
T46n1931_p0774c02U青山行有日矣因追前志舍赀刻四教仪一卷
T46n1931_p0774c03U并科文行于世同志者其遂执钥洞关以穷海
T46n1931_p0774c04U藏令一家教观如日轮当午川流赴壑即余留
T46n1931_p0774c05U滞他乡可藉以忏悔矣其勉之哉其勉之哉
T46n1931_p0774c06U　　　壬午春佛欢喜日病居士冯梦祯N
T46n1931_p0774c07U
T46n1931_p0774c08U
T46n1931_p0774c09U
T46n1931_p0774c10U天台四教仪
T46n1931_p0774c11U
T46n1931_p0774c12U　　　　高丽沙门谛观录
T46n1931_p0774c13U天台智者大师。以五时八教。判释东流一代
T46n1931_p0774c14U圣教。罄无不尽。言五时者。一华严时。二鹿
T46n1931_p0774c15U苑时(说四阿含)三方等时(说维摩思益楞伽楞严三昧金光明胜N等经)四般若
T46n1931_p0774c16U时(说摩诃般若光赞般若金刚般若大品般若等诸般若经)五法华涅时。是为
T46n1931_p0774c17U五时。亦名五味。言八教者。顿渐秘密不定
T46n1931_p0774c18U藏通别圆。是名八教。顿等四教是化仪。如世
T46n1931_p0774c19U药方。藏等四教名化法。如辨药味。如是等仪
T46n1931_p0774c20U散在广文。今依大本略录纲要。初辨五时五
T46n1931_p0774c21U味及化仪四教。然后出藏通别圆。第一顿教
T46n1931_p0774c22U者。即华严经也。从部时味等。得名为顿。所
T46n1931_p0774c23U谓如来初成正觉。在寂灭道场。四十一位法
T46n1931_p0774c24U身大士。及宿世根熟天龙八部一时围绕。如
T46n1931_p0774c25U云笼月。尔时如来现卢舍那身。说圆满修多
T46n1931_p0774c26U罗。故言顿教。若约机约教。未免兼权。谓初发
T46n1931_p0774c27U心时便成正觉等文。为圆机说圆教。处处说
T46n1931_p0774c28U行布次第。则为权机说别教。故约部为顿。约
T46n1931_p0774c29U教名兼。此经中云。譬如日出先照高山(第一时)
T46n1931_p0775a01U涅云。譬如从牛出乳。此从佛出十二部经
T46n1931_p0775a02U(一乳味)法华信解品云。即遣旁人急追将还。穷
T46n1931_p0775a03U子惊愕称怨大唤等。此领何义。答诸声闻在
T46n1931_p0775a04U座如聋若哑等是也。第二渐教者(此下三时三味。总名为
T46n1931_p0775a05U渐)次为三乘根性于顿无益故。不动寂场而
T46n1931_p0775a06U游鹿苑。脱舍那珍御之服。着丈六弊垢之衣。
T46n1931_p0775a07U示从兜率降下托摩耶胎。住胎出胎纳妃生
T46n1931_p0775a08U子。出家苦行六年已后。木菩提树下以草为
T46n1931_p0775a09U座成劣应身。初在鹿苑先为五人。说四谛十
T46n1931_p0775a10U二因缘事六度等教。若约时则日照幽谷(第二时)
T46n1931_p0775a11U若约味则从乳出酪。此从十二部经出九部
T46n1931_p0775a12U修多罗(二酪味)信解品云。而以方便密遣二人(声闻
T46n1931_p0775a13U缘觉)形色憔悴无威德者。汝可诣彼徐语穷子。
T46n1931_p0775a14U雇汝除粪。此领何义。答次顿之后说三藏教。
T46n1931_p0775a15U二十年中常令除粪。即破见思烦恼等义也。
T46n1931_p0775a16U次明方等部。净名等经。弹偏折小。叹大褒
T46n1931_p0775a17U圆。四教俱说。藏为半字教。通别圆为满字
T46n1931_p0775a18U教。对半说满。故言对教。若约时则食时(第三时)
T46n1931_p0775a19U若约味则从酪出生酥。此从九部出方等(三生
T46n1931_p0775a20U酥味)信解品云。过是已后心相体信入出无难。
T46n1931_p0775a21U然其所止犹在本处。此领何义。答三藏之后
T46n1931_p0775a22U次说方等。已得道果心相体信。闻骂不嗔。内
T46n1931_p0775a23U怀惭愧心渐淳淑。次说般若。转教。付财。融
T46n1931_p0775a24U通。淘汰。此般若中不说藏教。带通别二正
T46n1931_p0775a25U说圆教。约时则禺中时(第四时)约味则从生酥出
T46n1931_p0775a26U熟酥。此从方等之后出摩诃般若(四熟酥味)信解
T46n1931_p0775a27U品云。是时长者有疾自知将死不久。语穷子
T46n1931_p0775a28U言。我今多有金银珍宝仓库盈溢。其中多少
T46n1931_p0775a29U所应取与。此领何义。答明方等之后次说般
T46n1931_p0775b01U若。般若观慧即是家业。空生身子受敕转教。
T46n1931_p0775b02U即是领知等也。已上三味对华严顿教。总名
T46n1931_p0775b03U为渐。第三秘密教者。如前四时中。如来三
T46n1931_p0775b04U轮不思议故。或为此人说顿。或为彼人说渐。
T46n1931_p0775b05U彼此互不相知。能令得益。故言秘密教。第
T46n1931_p0775b06U四不定教者。亦由前四味中。佛以一音演说
T46n1931_p0775b07U法。众生随类各得解。此则如来不思议力。能
T46n1931_p0775b08U令众生于渐说中得顿益。于顿说中得渐益。
T46n1931_p0775b09U如是得益不同。故言不定教也。然秘密不定
T46n1931_p0775b10U二教。教下义理只是藏通别圆。化仪四教齐
T46n1931_p0775b11U此。次说法华开前顿渐会入非顿非渐。故言
T46n1931_p0775b12U开权显实。又言废权立实。又言会三归一。言
T46n1931_p0775b13U权实者。名通今昔。义意不同。谓法华已前
T46n1931_p0775b14U权实不同。大小相隔。如华严时。一权一实
T46n1931_p0775b15U(圆实别权)各不相即。大不纳小故。小虽在座如聋
T46n1931_p0775b16U若哑。是故所说法门虽广大圆满。摄机不尽。
T46n1931_p0775b17U不畅如来出世本怀。所以者何。初顿部有一
T46n1931_p0775b18U粗(别教)一妙(圆教)一妙则与法华无二无别。若是一
T46n1931_p0775b19U粗。须待法华开会废了。方始称妙。次鹿苑但
T46n1931_p0775b20U粗无妙(藏教)次方等三粗(藏通别)一妙(圆教)次般若二粗
T46n1931_p0775b21U(通别)一妙(圆教)来至法华会上。总开会废前四味
T46n1931_p0775b22U粗。令成一乘妙。诸味圆教更不须开。本自
T46n1931_p0775b23U圆融不待开也。但是部内兼但对带。故不及
T46n1931_p0775b24U法华淳一无杂。独得妙名。良有以也。故文
T46n1931_p0775b25U云。十方佛土中唯有一乘法。无二亦无三(教一)
T46n1931_p0775b26U正直舍方便。但说无上道(行一)但为菩萨。不为
T46n1931_p0775b27U小乘(人一)世间相常住(理一)时人未得法华妙旨。但
T46n1931_p0775b28U见部内有三车穷子化城等譬。乃谓不及余
T46n1931_p0775b29U经。盖不知重举前四时权独显大车。但付家
T46n1931_p0775c01U业唯至宝所。故致诽谤之咎也。约时则日轮
T46n1931_p0775c02U当午。罄无侧影(第五时)约味则从熟酥出醍醐。此
T46n1931_p0775c03U从摩诃般若出法华(五醍醐味)信解品云。聚会亲族
T46n1931_p0775c04U即自宣言。此实我子。我实其父。吾今所有
T46n1931_p0775c05U皆是子有。付与家业。穷子欢喜得未曾有。此
T46n1931_p0775c06U领何义。答即般若之后次说法华。先已领知
T46n1931_p0775c07U库藏诸物。临命终时。直付家业而已。譬前转
T46n1931_p0775c08U教皆知法门。说法华时。开示悟入佛之知见。
T46n1931_p0775c09U授记作佛而已。次说大涅者。有二义。一
T46n1931_p0775c10U为未熟者。更说四教具谈佛性。令具真常入
T46n1931_p0775c11U大涅。故名捃拾教。二为末代钝根于佛法
T46n1931_p0775c12U中。起断灭见。夭伤慧命。亡失法身。设三种
T46n1931_p0775c13U权。扶一圆实。故名扶律谈常教。然若论时
T46n1931_p0775c14U味。与法华同。论其部内。纯杂小异。故文云。
T46n1931_p0775c15U从摩诃般若出大涅。前法华合此经。为第
T46n1931_p0775c16U五时也。问此经具四教。与前方等部具说四
T46n1931_p0775c17U教。为同为异。答名同义异。方等中四。圆则
T46n1931_p0775c18U初后俱知常。别则初不知后方知。藏通则初
T46n1931_p0775c19U后俱不知。涅中四。初后俱知。问将五味
T46n1931_p0775c20U对五时教。其意如何。答有二。一者但取相
T46n1931_p0775c21U生次第。所谓牛譬于佛。五味譬教。乳从牛出。
T46n1931_p0775c22U酪从乳生。二酥醍醐次第不乱。故譬五时相
T46n1931_p0775c23U生次第。二者取其浓淡。此则取一番下劣根
T46n1931_p0775c24U性。所谓二乘根性。在华严座不信不解。不
T46n1931_p0775c25U变凡情。故譬其乳。次至鹿苑闻三藏教。二
T46n1931_p0775c26U乘根性依教修行。转凡成圣。故譬转乳成酪。
T46n1931_p0775c27U次至方等闻弹斥声闻。慕大耻小得通教益。
T46n1931_p0775c28U如转酪成生酥。次至般若奉敕转教。心渐通
T46n1931_p0775c29U泰得别教益。如转生酥成熟酥。次至法华闻
T46n1931_p0776a01U三周说法。得记作佛。如转熟酥成醍醐。此
T46n1931_p0776a02U约最钝根具经五味。其次者。或经一二三四。
T46n1931_p0776a03U其上达根性。味味得入法界实相。何必须待
T46n1931_p0776a04U法华开会。上来已录五味五时化仪四教。大
T46n1931_p0776a05U纲如此。自下明化法四教。第一三藏教者。一
T46n1931_p0776a06U修多罗藏(四阿含等经)二阿毗昙藏(俱舍婆沙等论)三毗尼藏
T46n1931_p0776a07U(五部律)此之三藏名通大小。今取小乘三藏也。大
T46n1931_p0776a08U智度论云。迦旃延子。自以聪明利根。于婆沙
T46n1931_p0776a09U中明三藏义。不读衍经。非大菩萨。又法华
T46n1931_p0776a10U云。贪着小乘三藏学者。依此等文故。大师称
T46n1931_p0776a11U小乘为三藏教。此有三乘根性。初声闻人依
T46n1931_p0776a12U生灭四谛教。言四谛者。一苦谛。二十五有
T46n1931_p0776a13U依正二报是。言二十五有者。四洲四恶趣六
T46n1931_p0776a14U欲。并梵天四禅四空处无想五那含(四洲四趣成八。六
T46n1931_p0776a15U欲天并梵王天成十五。四禅四空处成二十三。无想天及那含天成二十五)别则二十五
T46n1931_p0776a16U有。总则六道生死。一地狱道。梵语捺洛迦。又
T46n1931_p0776a17U语泥黎。此翻苦具。而言地狱者。此处在地
T46n1931_p0776a18U之下。故言地狱。谓八寒八热等大狱。各有
T46n1931_p0776a19U眷属其类无数。其中受苦者。随其作业各有
T46n1931_p0776a20U轻重。经劫数等。其最重处。一日之中八万
T46n1931_p0776a21U四千生死。经劫无量。作上品五逆十恶者。感
T46n1931_p0776a22U此道身。二畜生道。亦云旁生。此道遍在诸
T46n1931_p0776a23U处。披毛戴角。鳞甲羽毛。四足多足。有足无
T46n1931_p0776a24U足。水陆空行。互相吞啖。受苦无穷。愚痴贪
T46n1931_p0776a25U欲作中品五逆十恶者。感此道身。三饿鬼道。
T46n1931_p0776a26U梵语^黎哆。此道亦遍诸趣。有福德者。作
T46n1931_p0776a27U山林冢庙神。无福德者。居不净处。不得饮
T46n1931_p0776a28U食。常受鞭打填河塞海。受苦无量。谄诳心意
T46n1931_p0776a29U作下品五逆十恶。感此道身。四阿修罗道。此
T46n1931_p0776b01U翻无酒。又无端正又无天。或在海岸海底宫
T46n1931_p0776b02U殿严饰。常好斗战怕怖无极。在因之时怀猜
T46n1931_p0776b03U忌心。虽行五常欲胜他故。作下品十善。感
T46n1931_p0776b04U此道身。五人道。四洲不同。谓东弗婆提(寿二百五
T46n1931_p0776b05U十岁)南阎浮提(寿一百岁)西瞿耶尼(寿五百岁)北郁单越(寿一
T46n1931_p0776b06U千岁命无中夭。圣人不出其中。即八难之一)皆苦乐相间。在因之时行
T46n1931_p0776b07U五常五戒。五常者。仁义礼智信。五戒者。不
T46n1931_p0776b08U杀不盗不邪淫不妄语不饮酒。行中品十善。
T46n1931_p0776b09U感此道身。六天道。二十八天不同(欲界六天。色界十八
T46n1931_p0776b10U天。无色界四天)初欲界六天者。一四天王天(居须弥山腹)二
T46n1931_p0776b11U忉利天(居须弥山顶。自有三十三天。已上二天单修上品十善。得生其中)三夜摩天。
T46n1931_p0776b12U四兜率天。五化乐天。六他化自在天(已上四天空居。修
T46n1931_p0776b13U上品十善。兼坐未到定。得生其中)次色界十八天分为四禅。初
T46n1931_p0776b14U禅三天(梵众梵辅大梵)二禅三天(少光无量光光音)三禅三天(少净无量
T46n1931_p0776b15U净遍净)四禅九天(无云福生广果。已上三天凡夫住处。修上品十善坐禅者得生其中。无想天
T46n1931_p0776b16U外道所居。无烦无热善见善现色究竟。已上五天第三
T46n1931_p0776b17U果居处。上之九天离欲粗散。未出色笼故名色界。坐得
T46n1931_p0776b18U禅定故得禅名)三无色界四天(空处识处无所有处非非想。已上四天只有四阴而无色
T46n1931_p0776b19U蕴。故得名也)上来所释。从地狱至非非想天。虽然
T46n1931_p0776b20U苦乐不同。未免生而复死死已还生。故名生
T46n1931_p0776b21U死。此是藏教实有苦谛。二集谛者。即见思
T46n1931_p0776b22U惑。又云见修。又云四住。又云染污无知。又
T46n1931_p0776b23U云取相惑。又云枝末无明。又云通惑。又云
T46n1931_p0776b24U界内惑。虽名不同。但见思耳。初释见惑。有
T46n1931_p0776b25U八十八使。所谓一身见。二边见。三见取。四
T46n1931_p0776b26U戒取。五邪见(已上利使)六贪。七嗔。八痴。九慢。十
T46n1931_p0776b27U疑(已上钝使)此十使历三界四谛下。增减不同。成
T46n1931_p0776b28U八十八。谓欲界苦十使具足。集灭各七使。除
T46n1931_p0776b29U身见边见戒取。道谛八使。除身见边见。四
T46n1931_p0776c01U谛下合为三十二。上二界四谛下。余皆如欲
T46n1931_p0776c02U界。只于每谛下除嗔使。故一界各有二十八。
T46n1931_p0776c03U二界合为五十六。并前三十二。合为八十八
T46n1931_p0776c04U使也。二明思惑者。有八十一品。谓三界分
T46n1931_p0776c05U为九地。欲界合为一地。四禅四定为八。共
T46n1931_p0776c06U为九地。欲界一地中。有九品贪嗔痴慢。言
T46n1931_p0776c07U九品者。上上上中上下。中上中中中下。下上
T46n1931_p0776c08U下中下下。上八地各有九品。除嗔使。故成
T46n1931_p0776c09U八十一也。上来见思不同。总是藏教实有集
T46n1931_p0776c10U谛。三灭谛者。灭前苦集。显偏真理。因灭会
T46n1931_p0776c11U真。灭非真谛。四道谛者。略则戒定慧。广则三
T46n1931_p0776c12U十七道品。此三十七合为七科。一四念处。一
T46n1931_p0776c13U观身不净(色蕴)二观受是苦(受蕴)三观心无常(识蕴)四
T46n1931_p0776c14U观法无我(想行蕴)二四正勤。一未生恶令不生。
T46n1931_p0776c15U二已生恶令灭。三未生善令生。四已生善令
T46n1931_p0776c16U增长。三四如意足(欲念进慧)四五根(信进念定慧)五五力
T46n1931_p0776c17U(同上根名)六七觉支(念择进喜轻安定舍)七八正道(正见正思惟正语正业正精进正定
T46n1931_p0776c18U正念正命)。已上七科。即是藏教生灭道谛。然如前
T46n1931_p0776c19U所列四谛名数。通下三教。但是随教广狭胜
T46n1931_p0776c20U劣。生灭无生无量无作不同耳。故向下名数
T46n1931_p0776c21U更不再列。然四谛之中分世出世。前二谛为
T46n1931_p0776c22U世间因果(苦果集因)。后二谛为出世间因果(灭果道因)。问何
T46n1931_p0776c23U故世出世前果后因耶。答声闻根钝知苦断
T46n1931_p0776c24U集慕果修因。是故然也。略明藏教修行人之
T46n1931_p0776c25U与位。初明声闻位分二。初凡二圣。凡又二。
T46n1931_p0776c26U外凡内凡。释外凡中自分三。初五停心。一
T46n1931_p0776c27U多贪众生不净观。二多嗔众生慈悲观。三多
T46n1931_p0776c28U散众生数息观。四愚痴众生因缘观。五多障
T46n1931_p0776c29U众生念佛观。二别相念处(如前四念处是)。三总相念处
T46n1931_p0777a01U一观身不净。受心法皆不净。乃至观法无我。
T46n1931_p0777a02U身受心亦无我。中间例知(已上三科名外凡。亦名资粮位)。二明
T46n1931_p0777a03U内凡者有四。谓暖顶忍世第一(此四位为内凡。亦名加行位。又
T46n1931_p0777a04U名四善根位)。上来内凡外凡总名凡位。亦名七方便
T46n1931_p0777a05U位。次明圣位亦分三。一见道(初果)二修道(二三果)
T46n1931_p0777a06U三无学道(四果)。一须陀洹。此翻预流。此位断三
T46n1931_p0777a07U界八十八使见惑。见真谛故名为见道。又名
T46n1931_p0777a08U圣位。二斯陀含。此云一来。此位断欲界九
T46n1931_p0777a09U品思中。断前六品尽。后三品犹在。故更一
T46n1931_p0777a10U来。三阿那含。此云不来。此位断欲残思尽。
T46n1931_p0777a11U进断上八地思。四阿罗汉。此云无学。又云无
T46n1931_p0777a12U生。又云杀贼。又云应供。此位断见思俱尽。
T46n1931_p0777a13U子x已断果缚犹在。名有余涅。若灰身灭
T46n1931_p0777a14U智名无余涅。又名孤调解脱。略明声闻位
T46n1931_p0777a15U竟。次明缘觉。亦名独觉。值佛出世。禀十二因
T46n1931_p0777a16U缘教。所谓一无明(烦恼障烦恼道)二行(业障业道。此二支属过去)三
T46n1931_p0777a17U识(托胎一分气息)四名色(名是心色是质)五六入(六根成此胎中)六触(出胎)七
T46n1931_p0777a18U受(领纳前境好恶等事。从识至受名现在五果)八爱(爱色男女金银钱物等事)九取(凡见一切境。
T46n1931_p0777a19U皆生取着心。此二未来因。皆属烦恼。如过去无明)十有(业已成就。是未来因属业道。如过去行)
T46n1931_p0777a20U十一生(未来受生事)十二老死。此是所灭之境。与
T46n1931_p0777a21U前四谛开合之异耳。云何开合。谓无明行爱
T46n1931_p0777a22U取有。此之五支合为集谛。余七支为苦谛也。
T46n1931_p0777a23U既名异义同。何故重说。为机宜不同故。缘
T46n1931_p0777a24U觉之人先观集谛。所谓无明缘行。行缘识。乃
T46n1931_p0777a25U至生缘老死。此则生起。若灭观者。无明灭
T46n1931_p0777a26U则行灭。乃至生灭则老死灭。因观十二因缘
T46n1931_p0777a27U觉真谛理。故言缘觉。言独觉者。出无佛世
T46n1931_p0777a28U独宿孤峰。观物变易自觉无生。故名独觉。两
T46n1931_p0777a29U名不同。行位无别。此人断三界见思。与声
T46n1931_p0777b01U闻同。更侵习气故居声闻上。次明菩萨位者。
T46n1931_p0777b02U从初发心。缘四谛境。发四弘愿。修六度行。
T46n1931_p0777b03U一未度者令度。即众生无边誓愿度。此缘苦
T46n1931_p0777b04U谛境。二未解者令解。即烦恼无尽誓愿断。此
T46n1931_p0777b05U缘集谛境。三未安者令安。即法门无量誓愿
T46n1931_p0777b06U学。此缘道谛境。四未得涅者令得涅。即
T46n1931_p0777b07U佛道无上誓愿成。此缘灭谛境。既已发心。须
T46n1931_p0777b08U行行填愿。于三阿僧o劫修六度行。百劫种
T46n1931_p0777b09U相好。言三阿(无)僧o(数)劫(时)者。且约释迦修菩
T46n1931_p0777b10U萨道时。论分限者。从古释迦至尸弃佛。值
T46n1931_p0777b11U七万五千佛。名初阿僧o。从此常离女身及
T46n1931_p0777b12U四恶趣。常修六度。然自不知当作佛。若望
T46n1931_p0777b13U声闻位。即五停心总别念处(外凡)次从尸弃佛
T46n1931_p0777b14U至然灯佛。值七万六千佛。名第二阿僧o。此
T46n1931_p0777b15U时用七茎莲华供养。布发掩泥。得受记[廿/别]号
T46n1931_p0777b16U释迦文。尔时自知作佛。口未能说。若望声闻
T46n1931_p0777b17U位。即暖位。次从然灯佛至毗婆尸佛。七万
T46n1931_p0777b18U七千佛。名第三阿僧o满。此时自知。亦向
T46n1931_p0777b19U人说必当作佛。自他不疑。若望声闻位即顶
T46n1931_p0777b20U位。经如许时修六度竟。更住百劫种相好因。
T46n1931_p0777b21U修百福成一相。福义多途。难可定判。又云。
T46n1931_p0777b22U大千盲人治差为一福等。修行六度各有满
T46n1931_p0777b23U时。如尸毗王代鸽檀满。普明王舍国尸满。羼
T46n1931_p0777b24U提仙人为歌利王割截无恨忍满。大施太子
T46n1931_p0777b25U抒海。并七日翘足赞弗沙佛进满。尚^黎鹊
T46n1931_p0777b26U巢顶上禅满。劬嫔大臣分阎浮提七分息诤
T46n1931_p0777b27U智满。望初声闻位是下忍位。次入补处生兜
T46n1931_p0777b28U率。托胎出胎。出家降魔。安坐不动。为中忍
T46n1931_p0777b29U位。次一刹那入上忍位。次一刹那入世第一
T46n1931_p0777c01U位。发真无漏。三十四心顿断见思习气。坐
T46n1931_p0777c02U木菩提树下。生草为座。成劣应丈六身佛。受
T46n1931_p0777c03U梵王请。三转法轮。度三根性。住世八十年。
T46n1931_p0777c04U现老比丘相。薪尽火灭入无余涅者。即三
T46n1931_p0777c05U藏佛果也。上来所释三人修行证果虽则不
T46n1931_p0777c06U同。然同断见思。同出三界。同证偏真。只行三
T46n1931_p0777c07U百由旬入化城耳。略明藏教竟。次明通教者。
T46n1931_p0777c08U通前藏教通后别圆。故名通教。又从当教得
T46n1931_p0777c09U名。谓三人同以无言说道。体色入空。故名
T46n1931_p0777c10U通教。依大品经。干慧等十地。即是此教位
T46n1931_p0777c11U次也。一干慧地。未有理水故得其名。即外凡
T46n1931_p0777c12U位。与藏教五停心总别等三位齐。二性地。相
T46n1931_p0777c13U似得法性水。伏见思惑。即内凡位。与藏教
T46n1931_p0777c14U四善根齐。三八人地。四见地。此二位入无间
T46n1931_p0777c15U三昧。断三界八十八使见尽。发真无漏见真
T46n1931_p0777c16U谛理。与藏教初果齐。五薄地。断欲界九品思
T46n1931_p0777c17U前六品。与藏教二果齐。六离欲地。断欲界
T46n1931_p0777c18U九品思尽。与藏教三果齐。七已办地。断三
T46n1931_p0777c19U界见思惑尽。但断正使不能侵习。如烧木成
T46n1931_p0777c20U炭。与藏教四果齐。声闻位齐此。八辟支佛
T46n1931_p0777c21U地。更侵习气如烧炭成灰。九菩萨地。正使
T46n1931_p0777c22U断尽与二乘同。扶习润生。道观双流。游戏
T46n1931_p0777c23U神通净佛国土。十佛地。机缘若熟。以一念相
T46n1931_p0777c24U应慧。顿断残习。坐七宝菩提树下。以天衣为
T46n1931_p0777c25U座。现带劣胜应身成佛。为三乘根性。转无
T46n1931_p0777c26U生四谛法轮。缘尽入灭。正习俱除。如炭灰
T46n1931_p0777c27U俱尽。经云。三兽度河。谓象马兔也。喻断惑不
T46n1931_p0777c28U同故。又经云。诸法实相三乘皆得。亦不名
T46n1931_p0777c29U佛。即此教也。此教三乘因同果异。证果虽
T46n1931_p0778a01U异同断见思。同出分段。同证偏真。然于菩萨
T46n1931_p0778a02U中有二种。谓利钝。钝则但见偏空不见不空。
T46n1931_p0778a03U止成当教果头佛。行因虽殊。果与藏教齐。故
T46n1931_p0778a04U言通前。若利根菩萨非但见空。兼见不空。不
T46n1931_p0778a05U空即中道。分二种。谓但不但。若见但中别
T46n1931_p0778a06U教来接。若见不但中圆教来接。故言通后。问
T46n1931_p0778a07U何位受接。进入何位。答受接人三根不同。若
T46n1931_p0778a08U上根三地四地被接。中根之人五地六地。下
T46n1931_p0778a09U根之人七地八地。所接之教真似不同。若似
T46n1931_p0778a10U位被接。别十回向圆十信位若真位受接。别
T46n1931_p0778a11U初地圆初住。问此藏通二教。同是三乘。同断
T46n1931_p0778a12U四住。止出三界同证偏真。同行三百由旬。同
T46n1931_p0778a13U入化城。何故分二。答诚如所问。然同而不
T46n1931_p0778a14U同。所证虽同。大小巧拙永异。此之二教。是界
T46n1931_p0778a15U内教。藏是界内小拙。不通于大故小。析色
T46n1931_p0778a16U入空故拙。此教三人。虽当教内有上中下异。
T46n1931_p0778a17U望通三人则一概钝根。故须析破也。通教则
T46n1931_p0778a18U界内大巧。大谓大乘初门故。巧谓体色入空
T46n1931_p0778a19U故。虽当教中三人上中下异。若望藏教则一
T46n1931_p0778a20U概为利。问教既大乘。何故有二乘之人。答
T46n1931_p0778a21U朱雀门中何妨庶民出入。故人虽有小。教
T46n1931_p0778a22U定是大。大乘兼小渐引入实。岂不巧哉。般若
T46n1931_p0778a23U方等部内共般若等。即此教也。略明通教竟。
T46n1931_p0778a24U次明别教者。此教明界外独菩萨法。教理智
T46n1931_p0778a25U断行位因果。别前二教。别后圆教。故名别
T46n1931_p0778a26U也。涅云。四谛因缘有无量相。非声闻缘觉
T46n1931_p0778a27U所知。诸大乘经。广明菩萨历劫修行行位次
T46n1931_p0778a28U第互不相摄。此并别教之相也。华严明十住
T46n1931_p0778a29U十行十回向为贤。十地为圣。妙觉为佛缨
T46n1931_p0778b01U络明五十二位。金光明但出十地佛果。胜天
T46n1931_p0778b02U王明十地。涅明五行。如是诸经增减不同
T46n1931_p0778b03U者。界外菩萨随机利益。岂得定说。然位次
T46n1931_p0778b04U周足莫过缨络经。故今依彼略明菩萨历位
T46n1931_p0778b05U断证之相。以五十二位束为七科。谓信住行
T46n1931_p0778b06U向地等妙。又合七为二。初凡。二圣。就凡又
T46n1931_p0778b07U二。信为外凡。住行向为内凡。亦名为贤。约圣
T46n1931_p0778b08U亦二。十地等觉为因。妙觉为果。大分如此。自
T46n1931_p0778b09U下细释。初言十信者。一信二念三精进四慧
T46n1931_p0778b10U五定六不退七回向八护法九戒十愿。此十位
T46n1931_p0778b11U伏三界见思烦恼。故名伏忍位(外凡)与藏教七贤
T46n1931_p0778b12U位通教干慧性地齐。次明十住者。一发心住
T46n1931_p0778b13U(断三界见惑尽。与藏教初果通教八人见地齐)二治地。三修行。四生贵。五
T46n1931_p0778b14U具足方便。六正心。七不退(已上六住断三界思惑尽。得位不退。与藏
T46n1931_p0778b15U通二佛齐)八童真。九法王子。十灌顶(已上三住断界内尘沙。
T46n1931_p0778b16U伏界外尘沙前二不知名目)亦名习种性。用从假入空观。是
T46n1931_p0778b17U真谛理。开慧眼成一切智。行三百由旬。次
T46n1931_p0778b18U明十行者。一欢喜。二饶益。三无违逆。四无
T46n1931_p0778b19U屈挠。五无痴乱。六善现。七无着。八难得。九
T46n1931_p0778b20U善法。十真实(断界外尘沙惑)亦云性种性。用从空入假
T46n1931_p0778b21U观。见俗谛。开法眼。成道种智。次明十回向
T46n1931_p0778b22U者。一救护众生离众生相。二不坏。三等一切
T46n1931_p0778b23U诸佛。四至一切处。五无尽功德藏。六入一切
T46n1931_p0778b24U平等善根。七等随顺一切众生。八真如相。九
T46n1931_p0778b25U无缚无着解脱。十入法界无量(伏无明习中观)亦名道
T46n1931_p0778b26U种性。行四百由旬。居方便有余土(已上三十位为三贤。亦
T46n1931_p0778b27U名内凡。从八住至此。为行不退位)次明十地者。一欢喜(从此用中道观。破
T46n1931_p0778b28U一分无明。显一分三德。乃至等觉。俱名圣种性)此是见道位。又无功用
T46n1931_p0778b29U位百界作佛。八相成道利益众生。行五百由
T46n1931_p0778c01U旬。初入实报无障阂土。初入宝所。二离垢地。
T46n1931_p0778c02U三发光地。四焰慧地。五难胜地。六现前地。七
T46n1931_p0778c03U远行地。八不动地。九善慧地。十法云地(已九地。地
T46n1931_p0778c04U地各断一品无明。证一分中道)更断一品入等觉位。亦名金刚
T46n1931_p0778c05U心。亦名一生补处。亦名有上士。更破一品
T46n1931_p0778c06U无明。入妙觉位。坐莲华藏世界七宝菩提树
T46n1931_p0778c07U下大宝华王座。现圆满报身。为钝根菩萨众。
T46n1931_p0778c08U转无量四谛法轮。即此佛也。有经论说。七
T46n1931_p0778c09U地已前名有功用道。八地已上名无功用道。
T46n1931_p0778c10U妙觉位但破一品无明者。总是约教道说。有
T46n1931_p0778c11U处说。初地断见。从二地至六地断思。与罗汉
T46n1931_p0778c12U齐者。此乃借别教位名。名通教位耳。有云。三
T46n1931_p0778c13U贤十圣住果报。唯佛一人居净土。此借别教
T46n1931_p0778c14U名。明圆教位也。如此流类甚众。须细知当
T46n1931_p0778c15U教断证之位至何位断何惑证何理。往判诸
T46n1931_p0778c16U教诸位。无不通达。略明别教竟。次明圆教
T46n1931_p0778c17U者。圆名圆妙圆满圆足圆顿。故名圆教也。所
T46n1931_p0778c18U谓圆伏圆信圆断圆行圆位圆自在庄严圆建
T46n1931_p0778c19U立众生。诸大乘经论说佛境界。不共三乘位
T46n1931_p0778c20U次。总属此教也。法华中开示悟入四字。对
T46n1931_p0778c21U圆教住行向地。此四十位。华严云。初发心时
T46n1931_p0778c22U便成正觉。所有慧身不由他悟。清净妙法身。
T46n1931_p0778c23U湛然应一切。此明圆四十二位。维摩经云。U
T46n1931_p0778c24U卜林中不嗅余香。入此室者。唯闻诸佛功德
T46n1931_p0778c25U之香。又云。入不二法门。般若明最上乘。涅
T46n1931_p0778c26U明一心五行。又经云。有人入大海浴。已用一
T46n1931_p0778c27U切诸河之水。又娑伽罗龙澍车轴雨。唯大海
T46n1931_p0778c28U能受。余地不堪。又捣万种香为丸。若烧一尘
T46n1931_p0778c29U具足众气。如是等类并属圆教。今且依法华
T46n1931_p0779a01U缨络。略明位次有八。一五品弟子位(外凡出法华经)
T46n1931_p0779a02U二十信位(内凡)三十住位(圣初)四十行。五十回向。六
T46n1931_p0779a03U十地。七等觉(是因位末)八妙觉(是果位)初五品位者。一
T46n1931_p0779a04U随喜品。经云。若闻是经而不毁訾起随喜心。
T46n1931_p0779a05U问随喜何法。答妙法。妙法者。即此心也。妙
T46n1931_p0779a06U心体具。如如意珠。心佛及众生是三无差别。
T46n1931_p0779a07U此心即空即假即中。常境无相。常智无缘。无
T46n1931_p0779a08U缘而缘。无非三观。无相而相。三谛宛然。初
T46n1931_p0779a09U心知此。庆己庆人。故名随喜。内以三观观
T46n1931_p0779a10U三谛境。外以五悔勤加精进。助成理解。言五
T46n1931_p0779a11U悔者。有二。一理二事。理忏者。若欲忏悔者。
T46n1931_p0779a12U端坐念实相。众罪如霜露。慧日能消除。即此
T46n1931_p0779a13U义也。言事忏者。昼夜六时三业清净。对于
T46n1931_p0779a14U尊像披陈过罪。无始已来至于今身。凡所造
T46n1931_p0779a15U作。杀父。杀母。杀阿罗汉。破和合僧。出佛身
T46n1931_p0779a16U血。邪淫偷盗。妄言绮语两舌恶口。贪嗔痴
T46n1931_p0779a17U等。如是五逆十恶及余一切。随意发露更不
T46n1931_p0779a18U覆藏。毕故不造新。若如是则外障渐除。内观
T46n1931_p0779a19U增明。如顺流舟更加橹棹。岂不速疾到于所
T46n1931_p0779a20U止。修圆行者亦复如是。正观圆理事行相助。
T46n1931_p0779a21U岂不速至妙觉彼岸。莫见此说便谓渐行。谓
T46n1931_p0779a22U圆顿无如是行。谬之甚矣。何处天然弥勒自
T46n1931_p0779a23U然释迦。若才闻生死即涅烦恼即菩提。即
T46n1931_p0779a24U心是佛不动便到。不加修习便成正觉者。十
T46n1931_p0779a25U方世界尽是净土。触向对面无非觉者。今虽
T46n1931_p0779a26U然即佛。此是理即。亦是素法身。无其庄严。何
T46n1931_p0779a27U关修证者也。我等愚辈。才闻即空便废修行。
T46n1931_p0779a28U不知即之所由。鼠唧鸟空广在经论。寻之思
T46n1931_p0779a29U之。二劝请者。劝请十方诸如来留身久住济
T46n1931_p0779b01U含识。三随喜者。随喜称赞诸善根。四回向
T46n1931_p0779b02U者。所有称赞善。尽回向菩提。五发愿者。若
T46n1931_p0779b03U无发心万事不成。故须发心以导前四。是为
T46n1931_p0779b04U五悔。下去诸位直至等觉。总用五悔。更不再
T46n1931_p0779b05U出。例此可知。二读诵品者。经云。何况读诵受
T46n1931_p0779b06U持之者。谓内以圆观更加读诵。如膏助火。三
T46n1931_p0779b07U说法品者。经云。若有受持读诵为他人说。内
T46n1931_p0779b08U解转胜导利前人。化功归己心倍胜前。四兼
T46n1931_p0779b09U行六度。经云。况复有人能持是经。兼行布
T46n1931_p0779b10U施等。福德力故倍增观心。五正行六度者。经
T46n1931_p0779b11U曰。若人读诵为他人说。复能持戒等。谓自
T46n1931_p0779b12U行化他事理具足。观心无阂。转胜于前。不可
T46n1931_p0779b13U比喻。此五品位。圆伏五住烦恼。外凡位也。
T46n1931_p0779b14U与别十信位同。次进六根清净位。即是十信。
T46n1931_p0779b15U初信断见惑显真理。与藏教初果通教八人
T46n1931_p0779b16U见地别教初住齐。证位不退也。次从二信至
T46n1931_p0779b17U七信。断思惑尽。与藏通二佛别教七住齐。三
T46n1931_p0779b18U界苦集断尽无余。故仁王云。十善菩萨发大
T46n1931_p0779b19U心。长别三界苦轮海。解曰。十善者。各具十
T46n1931_p0779b20U善也。若别十信即伏而不断。故定属圆信。然
T46n1931_p0779b21U圆人本期不断见思尘沙。意在入住断无明
T46n1931_p0779b22U见佛性。然譬如冶铁粗垢先去非本所期。意
T46n1931_p0779b23U在成器。器未成时自然先落。虽见先去。其
T46n1931_p0779b24U人无一念欣心。所以者何。未遂所期故。圆教
T46n1931_p0779b25U行人亦复如是。虽非本所望自然先落。永嘉
T46n1931_p0779b26U大师云。同除四住此处为齐。若伏无明三藏
T46n1931_p0779b27U则劣。即此位也。解曰。四住者。只是见思。谓
T46n1931_p0779b28U见为一。名见一切处住地。思惑分三。一欲
T46n1931_p0779b29U爱住地。欲界九品思。二色爱住地。色界四
T46n1931_p0779c01U地各九品思。三无色爱住地。无色界四地各
T46n1931_p0779c02U九品思。此之四住。三藏佛与六根清净人同
T46n1931_p0779c03U断。故言同除四住也。言若伏无明三藏则劣
T46n1931_p0779c04U者。无明即界外障中道之别惑。三藏教止论
T46n1931_p0779c05U界内通惑。无明名字尚不能知。况复伏断。故
T46n1931_p0779c06U言三藏则劣也。次从八信至十信。断界内外
T46n1931_p0779c07U尘沙惑尽。假观现前见俗谛理。开法眼。成道
T46n1931_p0779c08U种智行四百由旬。与别教八九十住及行向
T46n1931_p0779c09U位齐。行不退也。次入初住。断一品无明。证
T46n1931_p0779c10U一分三德。谓解脱般若法身。此之三德不纵
T46n1931_p0779c11U不横。如世伊三点。若天主三目。现身百界。
T46n1931_p0779c12U八相成道。广济群生。华严经云。初发心时
T46n1931_p0779c13U便成正觉。所有慧身不由他悟。清净妙法身
T46n1931_p0779c14U湛然应一切。解曰。初发心者。初住名也。便成
T46n1931_p0779c15U正觉者。成八相佛也。是分证果。即此教真因。
T46n1931_p0779c16U谓成妙觉。谬之甚矣。若如是者。二住已去
T46n1931_p0779c17U诸位徒施。若言重说者。佛有烦重之咎。虽有
T46n1931_p0779c18U位位各摄诸位之言。又云发心究竟二不别。
T46n1931_p0779c19U须知摄之所由细识不二之旨。龙女便成正
T46n1931_p0779c20U觉。诸声闻人受当来成佛记[廿/别]。皆是此位成
T46n1931_p0779c21U佛之相。慧身即般若德。了因性开发。妙法
T46n1931_p0779c22U身即法身德。正因性开发。应一切即解脱德。
T46n1931_p0779c23U即缘因性开发。如此三身发得本有。故言不
T46n1931_p0779c24U由他悟。中观现前。开佛眼。成一切种智。行
T46n1931_p0779c25U五百由旬。到宝所。初居实报无障阂土。念不
T46n1931_p0779c26U退位。次从一住至十住。各断一品无明。增
T46n1931_p0779c27U一分中道。与别教十地齐。次入初行断一品
T46n1931_p0779c28U无明。与别教等觉齐。次入二行。与别教妙
T46n1931_p0779c29U觉齐。从三行已去。别教之人尚不知名字。何
T46n1931_p0780a01U况伏断以别教但破十二品无明故。故以我
T46n1931_p0780a02U家之真因。为汝家之极果。只缘教弥权位弥
T46n1931_p0780a03U高。教弥实位弥下。譬如边方未静借职则高。
T46n1931_p0780a04U定爵论勋其位实下。故权教虽称妙觉。但是
T46n1931_p0780a05U实教中第二行也。次从三行已去至十地。各
T46n1931_p0780a06U断一品无明增一分中道。即断四十品惑也。
T46n1931_p0780a07U更破一品无明入等觉位。此是一生补处。进
T46n1931_p0780a08U破一品微细无明入妙觉位。永别无明父母。
T46n1931_p0780a09U究竟登涅山顶。诸法不生般若不生。不生
T46n1931_p0780a10U不生。名大涅。以虚空为座。成清净法身。
T46n1931_p0780a11U居常寂光土。即圆教佛相也。然圆教位次。若
T46n1931_p0780a12U不以六即判之。则多滥上圣。故须六即判位。
T46n1931_p0780a13U谓一切众生皆有佛性。有佛无佛性相常住。
T46n1931_p0780a14U又云。一色一香无非中道等言。总是理即。次
T46n1931_p0780a15U从善知识。及从经卷。闻见此言。为名字即。
T46n1931_p0780a16U依教修行。为观行即(五品位)相似解发。为相似即
T46n1931_p0780a17U(十信)分破分见。为分证即(从初住至等觉)智断圆满。为究
T46n1931_p0780a18U竟即(妙觉位)约修行位次。从浅至深。故名为六。
T46n1931_p0780a19U约所显理体。位位不二。故名为即。是故深
T46n1931_p0780a20U识六字不生上慢。委明即字不生自屈。可归
T46n1931_p0780a21U可依。思之择之。略明圆教位竟。然依上四教
T46n1931_p0780a22U修行时。各有方便正修。谓二十五方便十乘
T46n1931_p0780a23U观法。若教教各明。其文稍烦。义意虽异名
T46n1931_p0780a24U数不别。故今总明。可以意知。言二十五方便
T46n1931_p0780a25U者。束为五科。一具五缘。二诃五欲。三弃五
T46n1931_p0780a26U盖。四调五事。五行五法。初明五缘者。一持戒
T46n1931_p0780a27U清净。如经中说。依因此戒。得生诸禅定及
T46n1931_p0780a28U灭苦智慧。是故比丘。应持净戒。有在家出家
T46n1931_p0780a29U大小乘不同。二衣食具足。衣有三。一者如
T46n1931_p0780b01U雪山大士。随所得衣蔽形即足。不游人间。堪
T46n1931_p0780b02U忍力成故。二者如迦叶等。集粪扫衣。及但
T46n1931_p0780b03U三衣不畜余长。三者多寒国土。如来亦许三
T46n1931_p0780b04U衣之外畜百一众具。食亦有三。一者上根大
T46n1931_p0780b05U士深山绝世。菜根草果随得资身。二常乞食。
T46n1931_p0780b06U三檀越送食。僧中净食。三闲居静处。不作
T46n1931_p0780b07U众事名闲。无愦闹处名静。处有三。例衣食
T46n1931_p0780b08U可知。四息诸缘务。息生活。息人事。息工巧
T46n1931_p0780b09U技术等。五近善知识有三。一外护善知识。二
T46n1931_p0780b10U同行善知识。三教授善知识。第二诃五欲。一
T46n1931_p0780b11U诃色。谓男女形貌端严。修目高眉丹。唇皓
T46n1931_p0780b12U齿。及世间宝物。玄黄朱紫种种妙色等。二诃
T46n1931_p0780b13U声。谓丝竹环佩之声。及男女歌咏声等。三诃
T46n1931_p0780b14U香。谓男女身香。及世间饮食香等。四诃味。谓
T46n1931_p0780b15U种种饮食肴膳美味等。五诃触。谓男女身分
T46n1931_p0780b16U柔软细滑。寒时体温。热时体凉。及诸好触
T46n1931_p0780b17U等。第三弃五盖。谓贪欲嗔恚睡眠掉悔疑。第
T46n1931_p0780b18U四调五事。谓调心不沉不浮。调身不缓不急。
T46n1931_p0780b19U调息不涩不滑。调眠不节不恣。调食不饥不
T46n1931_p0780b20U饱。第五行五法。一欲。欲离世间一切妄想
T46n1931_p0780b21U颠倒。欲得一切诸禅定智慧门故。二精进。坚
T46n1931_p0780b22U持禁戒弃于五盖。初中后夜勤行精进故。三
T46n1931_p0780b23U念。念世间欺诳可轻可贱。禅定智慧可重可
T46n1931_p0780b24U贵。四巧慧。筹量世间乐禅定智慧乐得失轻
T46n1931_p0780b25U重等。五一心。念慧分明。明见世间可患可
T46n1931_p0780b26U恶。善识禅定智慧功德可尊可贵。此二十五
T46n1931_p0780b27U法为四教前方便。故应须具足。若无此方便
T46n1931_p0780b28U者。世间禅定尚不可得。岂况出世妙理乎。然
T46n1931_p0780b29U前明教既渐顿不同。方便亦异。依何教修行。
T46n1931_p0780c01U临时审量耳。次明正修十乘观法。亦四教名
T46n1931_p0780c02U同义异。今且明圆教。余教例此。一观不思议
T46n1931_p0780c03U境。谓观一念心。具足无减三千性相百界千
T46n1931_p0780c04U如。即此之境即空即假即中。更不前后。广
T46n1931_p0780c05U大圆满横竖自在。故法华经云。其车高广(上根
T46n1931_p0780c06U正观此境)二真正发菩提心。谓依妙境发无作四弘
T46n1931_p0780c07U誓愿。愍己愍他上求下化。故经云。又于其
T46n1931_p0780c08U上张设腋恰Ｈ善巧安心止观。谓体前妙理。
T46n1931_p0780c09U常恒寂然名为定。寂而常照名为慧。故经云。
T46n1931_p0780c10U安置丹枕(车内枕)四破法遍。谓以三观破三惑。三
T46n1931_p0780c11U观一心无惑不破。故经云。其疾如风。五识通
T46n1931_p0780c12U塞。谓苦集。十二因缘。六蔽。尘沙。无明为塞。
T46n1931_p0780c13U道灭。灭因缘智。六度。一心三观为通。若通
T46n1931_p0780c14U须护。有塞须破。于通起塞。能破如所破。节
T46n1931_p0780c15U节捡校。名识通塞。经云。安置丹枕(车外枕)六道
T46n1931_p0780c16U品调适。谓无作道品。一一调停随宜而入。经
T46n1931_p0780c17U云。有大白车等(已上五中根)七对治助开。谓若
T46n1931_p0780c18U正道多障圆理不开。须修事助。谓五停心及
T46n1931_p0780c19U六度等。经云。又多仆从(此下为下根)八知位次。谓
T46n1931_p0780c20U修行之人免增上慢故。九能安忍。谓于逆顺
T46n1931_p0780c21U安然不动。策进五品而入六根。十离法爱。
T46n1931_p0780c22U谓莫着十信相似之道。须入初住真实之理。
T46n1931_p0780c23U经云。乘是宝乘游于四方(游四十位)直至道场(妙觉位)
T46n1931_p0780c24U谨案台教广本。抄录五时八教。略知如此。若
T46n1931_p0780c25U要委明之者。请看法华玄义十卷。委判十方
T46n1931_p0780c26U三世诸佛说法仪式。犹如明镜。及净名玄义
T46n1931_p0780c27U中四卷。全判教相。自从此下。略明诸家判
T46n1931_p0780c28U教仪式耳
T46n1931_p0780c29U天台四教仪