【经文资讯】大正新修大藏经 第三十一册 No. 1621《掌中论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，日本 SAT 组织提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1621 掌中论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by SAT, Japan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1621_p0884b07U
T31n1621_p0884b08U
T31n1621_p0884b09U　　No. 1621
T31n1621_p0884b10U掌中论一卷
T31n1621_p0884b11U
T31n1621_p0884b12U　　　　陈那菩萨造
T31n1621_p0884b13U　　　　三藏法师义净奉　制译
T31n1621_p0884b14U论曰。谓于三界但有假名。实无外境。由妄执
T31n1621_p0884b15U故。今欲为彼未证真者。决择诸法自性之门。
T31n1621_p0884b16U令无倒解故造斯论。颂曰
T31n1621_p0884b17U　于绳作蛇解　　见绳知境无
T31n1621_p0884b18U　若了彼分时　　知如蛇解谬
T31n1621_p0884b19U论曰。如于非远不分明处唯见绳蛇相似之
T31n1621_p0884b20U事。未能了彼差别自性。被惑乱故。定执为蛇。
T31n1621_p0884b21U后时了彼差别法已。知由妄执诳乱生故。但
T31n1621_p0884b22U是错解无有实事。复于绳处支分差别。善观
T31n1621_p0884b23U察时。绳之自体。亦不可得。如是知已。所有绳
T31n1621_p0884b24U解。犹如蛇觉。唯有妄识。如于绳处有惑乱识。
T31n1621_p0884b25U亦于彼分毫厘等处。知相假藉。无实可得。是
T31n1621_p0884b26U故缘绳及分等心。所有相状。但唯妄识。颂
T31n1621_p0884b27U曰
T31n1621_p0884b28U　诸有假设事　　详观自性时
T31n1621_p0884b29U　从他皆假名　　乃至世俗境
T31n1621_p0884c01U论曰。如于绳等支分之处。别别分析。审观察
T31n1621_p0884c02U时。知无实体。唯是妄心。如是应知。一切诸
T31n1621_p0884c03U法。但是假名。如瓶衣等物。藉[泥/土]缕等成。乃
T31n1621_p0884c04U至言说识所行境未至破坏。名为瓶等。言从
T31n1621_p0884c05U他者。谓从世俗言说而有。非于胜义。颂曰
T31n1621_p0884c06U　无分非见故　　至极同非有
T31n1621_p0884c07U　但由惑乱心　　智者不应执
T31n1621_p0884c08U论曰。若复执云。诸有假事。至极微位不可分
T31n1621_p0884c09U析。复无方分是实有者。此即犹如空花。及兔
T31n1621_p0884c10U角等。不可见故。无力能生缘彼识故。所执极
T31n1621_p0884c11U微。定非实有。所以须说不可见因。由彼不
T31n1621_p0884c12U能安立极微。成实有故。所以者何。由有方分
T31n1621_p0884c13U事差别故。犹如现见有瓶衣等物。东西北
T31n1621_p0884c14U等。方分别故。斯皆现有。支分可得。若言极微
T31n1621_p0884c15U是现有者。必有方分。别异性故。是则应许东
T31n1621_p0884c16U西北等。支分别故。此实极微理不成就。亦非
T31n1621_p0884c17U一体。多分成故。见事别故。一实极微定不可
T31n1621_p0884c18U得。如是应舍极微之论。是故智者了知三界
T31n1621_p0884c19U咸是妄情。欲求妙理不应执实。颂曰
T31n1621_p0884c20U　妄有非实故　　与所见不同
T31n1621_p0884c21U　由境相虚妄　　能缘亦非有
T31n1621_p0884c22U论曰。若言我亦于彼瓶衣等事。许彼自性是
T31n1621_p0884c23U不可得。皆是妄识之所分别。然而缘彼相状
T31n1621_p0884c24U乱识是其实有。观健达婆城。及幻人等。其
T31n1621_p0884c25U识是有。设有此识。亦非实故。与所见事不相
T31n1621_p0884c26U应故。此惑乱识。于所缘境。作有性解。彼事自
T31n1621_p0884c27U性已明非有。境既是无。能缘妄识亦非实有。
T31n1621_p0884c28U云何令彼妄识有耶。然于世间不曾见有无
T31n1621_p0884c29U能生种子有所生芽等。由斯汝说幻城等喻
T31n1621_p0885a01U道理不成。颂曰
T31n1621_p0885a02U　斯皆是假设　　善觉者能知
T31n1621_p0885a03U　智人断烦恼　　易若除蛇怖
T31n1621_p0885a04U论曰。如说三界但有假名。瓶等粗觉既除遣
T31n1621_p0885a05U已。知从名言而有其事。善观察者。能了知已。
T31n1621_p0885a06U即于绳处蛇怖除遣。复审思惟了彼差别于
T31n1621_p0885a07U绳等处妄执亦无。如是观时。一切能生离染
T31n1621_p0885a08U之法。易速蠲除烦恼罗网。及诸业果自当断
T31n1621_p0885a09U灭。有别颂曰
T31n1621_p0885a10U　智人观俗事　　当随俗所行
T31n1621_p0885a11U　欲求烦恼断　　要明真胜义
T31n1621_p0885a12U犹如世人于诸俗事瓶衣等处。以为实有名
T31n1621_p0885a13U瓶衣等。智者亦尔。当顺世间而兴言说。知非
T31n1621_p0885a14U实有。若乐观察烦恼过失。求解脱者。宜于如
T31n1621_p0885a15U是真胜义中。周遍推寻。如理作意。于诸境处。
T31n1621_p0885a16U及能缘妄。识烦恼系缚。不复生长
T31n1621_p0885a17U掌中论一卷
