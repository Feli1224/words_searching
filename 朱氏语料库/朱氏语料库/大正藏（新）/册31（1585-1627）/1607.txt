【经文资讯】大正新修大藏经 第三十一册 No. 1607《六门教授习定论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1607 六门教授习定论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1607_p0774a07U
T31n1607_p0774a08U
T31n1607_p0774a09U
T31n1607_p0774a10U　　No. 1607
T31n1607_p0774a11U六门教授习定论一卷
T31n1607_p0774a12U
T31n1607_p0774a13U　　　　无着菩萨本世亲菩萨释
T31n1607_p0774a14U　　　　三藏法师义净奉　制译
T31n1607_p0774a15U今欲利益一切有情令习世定及出世定速能
T31n1607_p0774a16U舍离诸烦恼故。述此方便。颂曰
T31n1607_p0774a17U　求脱者积集　　于住勤修习
T31n1607_p0774a18U　得三圆满已　　有依修定人
T31n1607_p0774a19U释曰。此初一颂总标六门。言求脱者。谓是求
T31n1607_p0774a20U解脱人。积集者。谓能积集胜行资粮。于住勤
T31n1607_p0774a21U修习者。于所缘处令心善住。名之为定。由不
T31n1607_p0774a22U散乱不动摇故。问云何修习。谓得三圆满已
T31n1607_p0774a23U有依修定人。圆满有三。一师资圆满。二所缘
T31n1607_p0774a24U圆满。三作意圆满。有依谓是三定。一有寻有
T31n1607_p0774a25U伺定。二无寻唯伺定。三无寻无伺定。修定人
T31n1607_p0774a26U者。谓能修习奢摩他毗钵舍那。若人能于解
T31n1607_p0774a27U脱起愿乐心。复曾积集解脱资粮心依于定
T31n1607_p0774a28U有师资等三而为依止有依修习。由习定故
T31n1607_p0774a29U能获世间诸福及以殊胜圆满之果先作如是
T31n1607_p0774b01U安立次第。故名总标。颂曰
T31n1607_p0774b02U　于三乘乐脱　　名求解脱人
T31n1607_p0774b03U　二种障全除　　斯名为解脱
T31n1607_p0774b04U　应知执受识　　是二障体性
T31n1607_p0774b05U　惑种一切种　　由能缚二人
T31n1607_p0774b06U　已除烦恼障　　习气未蠲除
T31n1607_p0774b07U　此谓声闻乘　　余唯佛能断
T31n1607_p0774b08U　若彼惑虽无　　作仪如有惑
T31n1607_p0774b09U　是习气前生　　若除便异此
T31n1607_p0774b10U释曰。此之四颂释求解脱者。谓于声闻乘等
T31n1607_p0774b11U有差别故。于三乘中心乐解脱。名求解脱。云
T31n1607_p0774b12U何解脱。二种障全除。斯名为解脱。何者是
T31n1607_p0774b13U二障。除之名脱。应知执受识是二障体性。
T31n1607_p0774b14U识者即是阿赖耶识。执受者是依止义。谓是
T31n1607_p0774b15U烦恼所知二障体性。此复云何。惑种即是烦
T31n1607_p0774b16U恼障自性。一切种即是所知障自性。又一切
T31n1607_p0774b17U种者。即是二障种子能缚二人。烦恼障种子
T31n1607_p0774b18U能缚声闻。一切种子能缚菩萨。由与声闻菩
T31n1607_p0774b19U萨为系缚故。云何此二解脱差别。谓声闻人。
T31n1607_p0774b20U习气未除。断烦恼障而证解脱唯佛世尊能
T31n1607_p0774b21U总除故。云何习气。彼惑虽无所作形仪如有
T31n1607_p0774b22U惑者是名习气。此中应言。若惑虽无令彼作
T31n1607_p0774b23U相如有惑者。此言作仪如有惑者。即是于因
T31n1607_p0774b24U说果名故。彼谓声闻独觉未知。此是谁之习
T31n1607_p0774b25U气。谓是前生所有串习之事。尚有余气。今
T31n1607_p0774b26U虽惑尽所为相状似染形仪。名为习气。若能
T31n1607_p0774b27U除断与此不同。应云若彼习皆无不作仪如
T31n1607_p0774b28U惑。颂曰
T31n1607_p0774b29U　种植诸善根　　无疑除热恼
T31n1607_p0774c01U　于法流清净　　是名为积集
T31n1607_p0774c02U　能持乐听法　　善除其二见
T31n1607_p0774c03U　但闻心喜足　　是四事应知
T31n1607_p0774c04U释曰。此之二颂释积集义。如经中说。此人先
T31n1607_p0774c05U应修习多闻复听正法。诸见热恼已正蠲除。
T31n1607_p0774c06U心之盖缠能正降伏。依此文义故说初颂。云
T31n1607_p0774c07U何积集所有善根。谓能持正法故。以此为先。
T31n1607_p0774c08U令其信等善法增故。云何无疑。谓乐听法故。
T31n1607_p0774c09U由知法故已生未生所有疑惑悉能除灭。云
T31n1607_p0774c10U何除热恼。谓除二见故。二见云何。一者欲令
T31n1607_p0774c11U他识知见。二者自起高举见。谓作是念。如何
T31n1607_p0774c12U令他得知。我是具德之人。是则名为令他识
T31n1607_p0774c13U见。依此见故自欲高举。名自高见。此二能令
T31n1607_p0774c14U心焦热故。名为热恼。云何法流清净。谓能除
T31n1607_p0774c15U遣但闻法时心生喜足故。上之除字流入于
T31n1607_p0774c16U此。于法流清净者。谓听法时心无散乱相续
T31n1607_p0774c17U而流。心清净故盖缠止息。若听法无厌。更能
T31n1607_p0774c18U进思勤修不息。方得名为法流清净。当知此
T31n1607_p0774c19U据闻思修位。如次应知
T31n1607_p0774c20U次有十六颂。释于住勤修习。初一总标余是
T31n1607_p0774c21U别释。颂曰
T31n1607_p0774c22U　所缘及自体　　差别并作意
T31n1607_p0774c23U　心乱住资粮　　修定出离果
T31n1607_p0774c24U言所缘者。有其三种
T31n1607_p0774c25U　外上及以内　　此三所缘生
T31n1607_p0774c26U　应知住有三　　自体心无乱
T31n1607_p0774c27U释曰。言三种者。一外缘。二上缘。三内缘。外
T31n1607_p0774c28U缘谓白骨等观所现影像。是初学境界。上缘
T31n1607_p0774c29U谓未至定缘静等相。内缘谓从其意言所现
T31n1607_p0775a01U之相为所缘境。自体谓是心无乱相。名之为
T31n1607_p0775a02U住。心无乱者。于外等处三种缘时。随其所
T31n1607_p0775a03U缘心无动乱。颂曰
T31n1607_p0775a04U　第一住相应　　定心者能见
T31n1607_p0775a05U　于境无移念　　相续是明人
T31n1607_p0775a06U　第二住相应　　厌离心寂静
T31n1607_p0775a07U　专意无移念　　相续是明人
T31n1607_p0775a08U　第三住相应　　于前境凝住
T31n1607_p0775a09U　定意无移念　　相续是明人
T31n1607_p0775a10U释曰。此之三颂如其次第配外上内。言于境
T31n1607_p0775a11U无移念者。谓于余境心无散乱。故名无移。相
T31n1607_p0775a12U续者。坚守持心令不断绝。言明人者。或因
T31n1607_p0775a13U自思。或从他教。于静虑法而起加行。是谓明
T31n1607_p0775a14U人。应知如次是随法行及随信行种性。言厌
T31n1607_p0775a15U离心寂静专意无移念者。谓于其境生厌离
T31n1607_p0775a16U心。前唯观境未能生厌。今时专注心生厌离
T31n1607_p0775a17U而不散动。于前境凝住者。谓于意言所现之
T31n1607_p0775a18U境缘此境时其心凝定。故云定意无移念相
T31n1607_p0775a19U续是明人。颂曰
T31n1607_p0775a20U　坚执及正流　　并覆审其意
T31n1607_p0775a21U　转得心欢喜　　对治品生时
T31n1607_p0775a22U　惑生能息除　　加行常无间
T31n1607_p0775a23U　能行任运道　　不散九应知
T31n1607_p0775a24U释曰。于彼住中。差别有九。谓最初住。正念
T31n1607_p0775a25U住。覆审住。后别住。调柔住。寂静住。降伏住。
T31n1607_p0775a26U功用住。任运住
T31n1607_p0775a27U此等并依阿笈摩经。随句次第而为修习。若
T31n1607_p0775a28U于最初学缘境时。其心坚执名最初住。次于
T31n1607_p0775a29U后时令其正念流注不断。名正念住。若依托
T31n1607_p0775b01U此有乱心生。更覆审察缘境而住。名为覆审
T31n1607_p0775b02U住。次于后时转得差别。名后别住。次于后时
T31n1607_p0775b03U对治生起心得自在生欢喜时。名调柔住。于
T31n1607_p0775b04U此喜爱以无爱心对治生时。无所爱乐其心
T31n1607_p0775b05U安静。名寂静住。次于后时所有已生未生重
T31n1607_p0775b06U障烦恼为降伏故。名降伏住。次于后时以加
T31n1607_p0775b07U行心于所缘境无间随转一缘而住。名为功
T31n1607_p0775b08U用住。次于后时于所缘境心无加行任运随
T31n1607_p0775b09U流无间入定缘串习道。名任运住。此之九
T31n1607_p0775b10U种心不流散。名之为住。应知以此不散之言。
T31n1607_p0775b11U与坚执等皆相配属。颂曰
T31n1607_p0775b12U　励力并有隙　　有用及无用
T31n1607_p0775b13U　此中一六二　　四作意应知
T31n1607_p0775b14U　谓外内邪缘　　粗重并作意
T31n1607_p0775b15U　此乱心有五　　与定者相违
T31n1607_p0775b16U　于彼住心缘　　不静外散乱
T31n1607_p0775b17U　掉沉心味着　　内散乱应知
T31n1607_p0775b18U　应识邪缘相　　谓思亲族等
T31n1607_p0775b19U　生二种我执　　是名粗重乱
T31n1607_p0775b20U　见前境分明　　分别观其相
T31n1607_p0775b21U　是作意散乱　　异斯唯念心
T31n1607_p0775b22U　于作意乱中　　复有其乱相
T31n1607_p0775b23U　于乘及静虑　　初二应除遣
T31n1607_p0775b24U释曰。应知作意。有其四种。一励力荷负作
T31n1607_p0775b25U意。二有间荷负作意。三有功用荷负作意。四
T31n1607_p0775b26U无功用荷负作意。此中坚执不散。是励力荷
T31n1607_p0775b27U负作意。初用功力而荷负故。次正流等六种
T31n1607_p0775b28U不散。是有间荷负作意。中间数有乱心起故。
T31n1607_p0775b29U无间加行。是有功用行荷负作意。入串习
T31n1607_p0775c01U道。是无功用行荷负作意。如是摄已谓一六
T31n1607_p0775c02U二。应知即是四种作意。又心散乱。有其五种。
T31n1607_p0775c03U一外心散乱。二内心散乱。三邪缘心散乱。四
T31n1607_p0775c04U粗重心散乱。五作意心散乱。外心散乱者。于
T31n1607_p0775c05U住心境起缘之时。遂缘余事心流散故。内心
T31n1607_p0775c06U散乱者。谓掉举等三于所缘境中间乱起故。
T31n1607_p0775c07U邪缘散乱者。于修定时诸有寻求。亲识等事
T31n1607_p0775c08U而生顾恋。粗重心散乱者。有二我执令其心
T31n1607_p0775c09U乱。于修定时有此二事。谓益及损。若身安隐
T31n1607_p0775c10U名之为益。身体羸弱即是其损。或云我今得
T31n1607_p0775c11U乐。或云我今有苦。或云是我之乐。或云是我
T31n1607_p0775c12U之苦。此中我者。是执取义。言作意心散乱
T31n1607_p0775c13U者。有其三种。于所缘相分明而住。是思察
T31n1607_p0775c14U性。或从此乘更趣余乘。或从此定更趣余定。
T31n1607_p0775c15U谓极分别思察定时。遂使心乱名心散乱。异
T31n1607_p0775c16U斯唯念心者。此能对治初作意散乱。由不分
T31n1607_p0775c17U别而缘于境。但有念心。此明成就心不忘念。
T31n1607_p0775c18U此三散乱。初二应舍。第三由是从定趣定。希
T31n1607_p0775c19U胜上故亦非是过。颂曰
T31n1607_p0775c20U　住戒戒清净　　是资粮住处
T31n1607_p0775c21U　善护诸根等　　四净因应知
T31n1607_p0775c22U　正行于境界　　与所依相扶
T31n1607_p0775c23U　于善事勤修　　能除诸过失
T31n1607_p0775c24U　最初得作意　　次得世间净
T31n1607_p0775c25U　更增出世住　　三定招三界
T31n1607_p0775c26U释曰。住资粮者。谓戒即是无边功德所依止
T31n1607_p0775c27U处。必先住戒。戒行清净无有缺犯。若求戒净
T31n1607_p0775c28U有四种因。一善护诸根。二饮食知量。三初夜
T31n1607_p0775c29U后夜能自警觉与定相应。四于四威仪中正
T31n1607_p0776a01U念而住。何故善护诸根等令戒清净。由正行
T31n1607_p0776a02U于境与所依相扶。善事勤修能除于过。初因
T31n1607_p0776a03U即是于所行境行清净故。二于所依身共相
T31n1607_p0776a04U扶顺。于受饮食离多少故。三于善事发起
T31n1607_p0776a05U精勤故。四能除过失。进止威仪善用心故。由
T31n1607_p0776a06U此四因戒得清净。如是应知。由三种定得三
T31n1607_p0776a07U出离。缘外境时得作意住。缘上境时得世清
T31n1607_p0776a08U净。缘内心时得出世净。住者即是永得出
T31n1607_p0776a09U离。必趣涅更不退转。已释于住勤修习。颂
T31n1607_p0776a10U曰
T31n1607_p0776a11U　多闻及见谛　　善说有慈悲
T31n1607_p0776a12U　常生欢喜心　　此人堪教定
T31n1607_p0776a13U　尽其所有事　　如所有而说
T31n1607_p0776a14U　善解所知境　　斯名善教人
T31n1607_p0776a15U　由闻生意言　　说为寂灭因
T31n1607_p0776a16U　名寂因作意　　是谓善圆满
T31n1607_p0776a17U释曰。圆满有三。一师资圆满。二所缘圆满。
T31n1607_p0776a18U三作意圆满。此中初颂说师资圆满。意显其
T31n1607_p0776a19U人善教圆满。证悟圆满。善语圆满。无染心
T31n1607_p0776a20U圆满。相续说法加行圆满。此显教授师众德
T31n1607_p0776a21U圆满。由此师故得闻正法有所证悟。次明所
T31n1607_p0776a22U缘圆满说第二颂。尽所有事如事而说。善所
T31n1607_p0776a23U知境名为善说。此明师资能说诸事穷尽无
T31n1607_p0776a24U吝。故名所缘圆满。次明作意圆满说第三颂。
T31n1607_p0776a25U此显以闻为因所起意言能与圣道涅为正
T31n1607_p0776a26U因故。缘此意言所有作意皆得圆满。此中因
T31n1607_p0776a27U言显闻。即是意言之因。言寂灭者。即是涅
T31n1607_p0776a28U及以道谛。自体寂灭及能趣灭故。总言之寂
T31n1607_p0776a29U因作意者。明此作意缘寂灭因。何谓所缘了
T31n1607_p0776b01U法无性。如是缘时即是其因亦是寂灭故。此
T31n1607_p0776b02U作意名为寂因。是一体释。又缘此作意亦名
T31n1607_p0776b03U寂因。此别句释。颂曰(准如是释应云寂因作意旧云如理作意者非正翻也)
T31n1607_p0776b04U　谓寻求意言　　此后应细察
T31n1607_p0776b05U　意言无即定　　静虑相有三
T31n1607_p0776b06U　无异缘无相　　心缘字而住
T31n1607_p0776b07U　此是心寂处　　说名奢摩他
T31n1607_p0776b08U　观彼种种境　　名毗钵舍那
T31n1607_p0776b09U　复是一瑜伽　　名一二分定
T31n1607_p0776b10U　粗重障见障　　应知二种定
T31n1607_p0776b11U　能为此对治　　作长善方便
T31n1607_p0776b12U释曰。次明有依诸修定者。必有依托。谓依三
T31n1607_p0776b13U定说寻求等。言寻求者。显是有寻。既言有寻。
T31n1607_p0776b14U准知有伺。言细察者。显无寻唯伺意言无者。
T31n1607_p0776b15U欲显无寻无伺。寻伺皆以意言为性。此据奢
T31n1607_p0776b16U摩他法明其定义。说无异缘等。此明无差异
T31n1607_p0776b17U义。但缘其字而心得住。名无异缘。亦名无相。
T31n1607_p0776b18U但缘其字于观义相所有作意非彼相故。此
T31n1607_p0776b19U住名奢摩他。奢摩是寂止义。他是处义。非独
T31n1607_p0776b20U奢摩得尽于事。谓据其心寂止之处。心得凝
T31n1607_p0776b21U住依止于定。此定即是凝心住处。故名奢摩
T31n1607_p0776b22U他。异此便无。次据毗钵舍那法明其定义说
T31n1607_p0776b23U次一颂。谓依多境名为众观。所言彼者。谓与
T31n1607_p0776b24U彼二俱相属着。即奢摩他及所缘字。是依奢
T31n1607_p0776b25U摩他得毗钵舍那依于字处。所有诸义起诸
T31n1607_p0776b26U观故。于寂止处所有众义依仗于字。谓缘众
T31n1607_p0776b27U义。而起观察名为众观。名一二分定者。或时
T31n1607_p0776b28U但有寂处而无众观。或有众观而非寂处。或
T31n1607_p0776b29U时俱有应知即是止观双运。又奢摩他毗钵
T31n1607_p0776c01U舍那有二种障。谓粗重障及见障。应知二定
T31n1607_p0776c02U是此对治。如次应配。何故此二名长善方便。
T31n1607_p0776c03U能长善法之方便故。云何令方便法得善清
T31n1607_p0776c04U净耶。颂曰
T31n1607_p0776c05U　此清净应知　　谓修三种相
T31n1607_p0776c06U　寂止策举舍　　随次第应知
T31n1607_p0776c07U　若心沈恐没　　于妙事起缘
T31n1607_p0776c08U　若掉恐举生　　厌背令除灭
T31n1607_p0776c09U　远离于沈掉　　其心住于舍
T31n1607_p0776c10U　无功任运流　　恒修三种相
T31n1607_p0776c11U　定者修三相　　不独偏修一
T31n1607_p0776c12U　为遮沈等失　　复为净其心
T31n1607_p0776c13U释曰。为答前问。求净定者修三种相。云何为
T31n1607_p0776c14U三。谓止举舍。复云何修。随次第应知。随其
T31n1607_p0776c15U惑障生起之时。应次修习。在于何时复修何
T31n1607_p0776c16U相。且辩策举相。若心沈恐没定者修三相。如
T31n1607_p0776c17U下当知。若心沉没可修策举相。何者是耶。于
T31n1607_p0776c18U妙事起缘令心喜为相。又寂止相者。若心掉
T31n1607_p0776c19U举。或恐掉举。应修寂处。此云何修厌背令除
T31n1607_p0776c20U灭。于所缘境极生厌恶。于自内心令过止息。
T31n1607_p0776c21U舍相者。谓离沈掉。于何心中。谓心住舍。此
T31n1607_p0776c22U舍相者。即是无功任运流恒修三种相。如是
T31n1607_p0776c23U次第修三相时。诸习定者得清净相。又奢摩
T31n1607_p0776c24U他等即是定者。于此三相不独修一。何以
T31n1607_p0776c25U故。为遮沈等失。复为净其心。若但修止内
T31n1607_p0776c26U心沉没。既沉没时便应策举。若因策举心
T31n1607_p0776c27U掉散者。观不净境令生厌离。于此舍相正修
T31n1607_p0776c28U习时。名为正定能尽有漏。由此遂令心极清
T31n1607_p0776c29U净。应知此中皆是随顺正经文句。如理应思。
T31n1607_p0777a01U颂曰
T31n1607_p0777a02U　出离并爱乐　　正住有堪能
T31n1607_p0777a03U　此障惑皆除　　定者心清净
T31n1607_p0777a04U释曰。此明清净之益。依去尘经说。佛告诸
T31n1607_p0777a05U刍。若人欲求内心净。时有惑障现前不能除
T31n1607_p0777a06U灭。欲断除者。先于不善业道。勿造大过息
T31n1607_p0777a07U罪恶见。而求出家希求出离。若处中烦恼欲
T31n1607_p0777a08U嗔害意。起恶寻思障胜爱乐。能除此障说爱
T31n1607_p0777a09U乐言。若有微细眷属寻思世间寻思不死寻
T31n1607_p0777a10U思障其正住。对治此故说正住言。若有功用
T31n1607_p0777a11U方入定者。此定即非堪任之性。若能除此显
T31n1607_p0777a12U有堪任。能除于惑说堪能言。此显净定之人
T31n1607_p0777a13U得四种胜益。云何修定人果。颂曰
T31n1607_p0777a14U　于此定门中　　所说正修习
T31n1607_p0777a15U　俗定皆明了　　亦知出世定
T31n1607_p0777a16U此颂意显修习奢摩他毗钵舍那者获现果
T31n1607_p0777a17U故。若人能依所说定相修习之时。得诸世间
T31n1607_p0777a18U胜果圆满及出世果。如前已说
T31n1607_p0777a19U问曰。如上所说欲明何事。答曰
T31n1607_p0777a20U　显意乐依处　　本依及正依
T31n1607_p0777a21U　世间定圆满　　并了于出世
T31n1607_p0777a22U释曰。略说义周。为会前事故说斯颂。如最初
T31n1607_p0777a23U云。求脱者为显意乐圆满。积集者依处圆满。
T31n1607_p0777a24U此明有心修定必须依托积集资粮故。于住
T31n1607_p0777a25U勤修习者。显本依圆满。如经中说。佛告诸
T31n1607_p0777a26U刍。汝等先当依定能尽有漏。是我所说。若欲
T31n1607_p0777a27U求出生死海者。离于正定无别方便。得三圆
T31n1607_p0777a28U满者。显正依圆满。明师资承禀决定可依。有
T31n1607_p0777a29U依修定人者。此显修习圆满。诸有智者如前
T31n1607_p0777b01U所说。远离放逸正修行时。世间诸定悉皆圆
T31n1607_p0777b02U满。及出世间咸能证悟。显得果圆满
T31n1607_p0777b03U六门教授习定论一卷
