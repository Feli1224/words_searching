【经文资讯】大正新修大藏经 第三十一册 No. 1588《唯识论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1588 唯识论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1588_p0063c20U
T31n1588_p0063c21U
T31n1588_p0063c22U　　No. 1588 [Nos. 1589, 1590; cf. No. 1591]
T31n1588_p0063c23U唯识论一卷(一名破色心论)
T31n1588_p0063c24U
T31n1588_p0063c25U　　　　天亲菩萨造
T31n1588_p0063c26U　　　　后魏瞿昙般若流支译
T31n1588_p0063c27U　唯识无境界　　以无尘妄见
T31n1588_p0063c28U　如人目有翳　　见毛月等事
T31n1588_p0063c29U　若但心无尘　　离外境妄见
T31n1588_p0064a01U　处时定不定　　人及所作事
T31n1588_p0064a02U　处时等诸事　　无色等外法
T31n1588_p0064a03U　人梦及饿鬼　　依业虚妄见
T31n1588_p0064a04U　如梦中无女　　动身失不净
T31n1588_p0064a05U　狱中种种主　　为彼所逼恼
T31n1588_p0064a06U　畜生生天中　　地狱不如是
T31n1588_p0064a07U　以在于天上　　不受畜生苦
T31n1588_p0064a08U　若依众生业　　四大如是变
T31n1588_p0064a09U　何故不依业　　心如是转变
T31n1588_p0064a10U　业熏于异法　　果云何异处
T31n1588_p0064a11U　善恶熏于心　　何故离心说
T31n1588_p0064a12U　说色等诸入　　为可化众生
T31n1588_p0064a13U　依前人受法　　说言有化生
T31n1588_p0064a14U　依彼本心智　　识妄取外境
T31n1588_p0064a15U　是故如来说　　有内外诸入
T31n1588_p0064a16U　观虚妄无实　　如是入我空
T31n1588_p0064a17U　观于诸异法　　入诸法无我
T31n1588_p0064a18U　彼一非可见　　多亦不可见
T31n1588_p0064a19U　和合不可见　　是故无尘法
T31n1588_p0064a20U　六尘同时合　　尘则有六厢
T31n1588_p0064a21U　若六唯一处　　诸大是一尘
T31n1588_p0064a22U　若微尘不合　　彼合何所成
T31n1588_p0064a23U　言微尘无厢　　能成则有厢
T31n1588_p0064a24U　有法方所别　　彼不得言一
T31n1588_p0064a25U　影障若非大　　则彼二非彼
T31n1588_p0064a26U　若一行不次　　取舍亦不同
T31n1588_p0064a27U　差别无量处　　微细亦应见
T31n1588_p0064a28U　现见如梦中　　见所见不俱
T31n1588_p0064a29U　见时不分别　　云何言现见
T31n1588_p0064b01U　先说虚妄见　　则依彼虚忆
T31n1588_p0064b02U　见虚妄梦者　　未寤则不知
T31n1588_p0064b03U　迭共增上因　　彼此心缘合
T31n1588_p0064b04U　无明覆于心　　故梦寤果别
T31n1588_p0064b05U　死依于他心　　亦有依自心
T31n1588_p0064b06U　及种种因缘　　破失自心识
T31n1588_p0064b07U　经说檀迦　　迦陵摩灯国
T31n1588_p0064b08U　仙人嗔故空　　是故心业重
T31n1588_p0064b09U　诸法心为本　　诸法心为胜
T31n1588_p0064b10U　离心无诸法　　唯心身口名
T31n1588_p0064b11U　他心知于境　　不如实觉知
T31n1588_p0064b12U　以非离识境　　唯佛如实知
T31n1588_p0064b13U　作此唯识论　　非我思量义
T31n1588_p0064b14U　诸佛妙境界　　福德施群生
T31n1588_p0064b15U问曰。此初偈者明何等义。答曰。凡作论者
T31n1588_p0064b16U皆有三义。何等为三。一者立义。二者引证。三
T31n1588_p0064b17U者譬喻。立义者。如偈言。唯识无境界故。引证
T31n1588_p0064b18U者。如偈言。以无尘妄见故。譬喻者。如偈言。
T31n1588_p0064b19U如人目有翳见毛月等事故。又复有义。如大
T31n1588_p0064b20U乘经中说三界唯心。唯是心者。但有内心无
T31n1588_p0064b21U色香等外诸境界。此云何知。如十地经说。三
T31n1588_p0064b22U界虚妄但是一心作故。心意与识及了别等。
T31n1588_p0064b23U如是四法义一名异。此依相应心说。非依不
T31n1588_p0064b24U相应心说。心有二种。何等为二。一者相应
T31n1588_p0064b25U心。二者不相应心。相应心者。所谓一切烦恼
T31n1588_p0064b26U结使受想行等诸心相应。以是故言。心意与
T31n1588_p0064b27U识及了别等义一名异故。不相应心者。所谓
T31n1588_p0064b28U第一义谛常住不变自性清净心故。言三界
T31n1588_p0064b29U虚妄但是一心作。是故偈言。唯识无境界故。
T31n1588_p0064c01U已明立义。次辩引证。问曰。以何事验得
T31n1588_p0064c02U知色等外境界无。但有内心能虚妄见前境
T31n1588_p0064c03U界也。答曰。偈言以无尘妄见故。无尘妄见者。
T31n1588_p0064c04U明毕竟无色等境界。但有内心妄生分别。能
T31n1588_p0064c05U见色等外诸境界。已明引证。次显譬喻
T31n1588_p0064c06U问曰。若无色等外境界者。为但有言说。为亦
T31n1588_p0064c07U有譬况。答曰。偈言如人目有翳见毛月等事
T31n1588_p0064c08U故。此明何义。譬如人目或有肤翳热气病
T31n1588_p0064c09U等。是故妄见种种诸事。于虚空中睹见毛炎
T31n1588_p0064c10U等见第二月。及以梦幻干闼婆城。如是等
T31n1588_p0064c11U法实无前事。但虚妄见而有受用色香味等。
T31n1588_p0064c12U外诸境界皆亦如是。无始世来内心倒惑妄
T31n1588_p0064c13U见有用。实无色等外诸境界。问曰。偈言
T31n1588_p0064c14U　若但心无尘　　离外境妄见
T31n1588_p0064c15U　处时定不定　　人及所作事
T31n1588_p0064c16U此偈明何义。若离色等外诸境界虚妄见者。
T31n1588_p0064c17U以何义故。于有色处眼则见色。余无色处则
T31n1588_p0064c18U不见色。又复有难。若无色等外诸境界虚妄
T31n1588_p0064c19U见者。以何义故。即彼见处于有色时眼则见
T31n1588_p0064c20U色。于无色时则不见色。又复有难。若无色等
T31n1588_p0064c21U外诸境界虚妄见者。如是则应一切时见。若
T31n1588_p0064c22U不如是应一切时悉皆不见。是故偈言。若但
T31n1588_p0064c23U心无尘离外境妄见处时定不定故。又复有
T31n1588_p0064c24U难。若无色等外诸境界虚妄见者。以何义故。
T31n1588_p0064c25U多人共集同处同时。于有色处则同见色。于
T31n1588_p0064c26U无色处则同不见。又复有难。若无色等外诸
T31n1588_p0064c27U境界虚妄见者。以何义故。眼翳之人。妄见
T31n1588_p0064c28U日月毛轮蝇等。净眼之人。则不妄见。又复有
T31n1588_p0064c29U难。若等无有色香味等外诸境界虚妄见者。
T31n1588_p0065a01U以何义故。眼翳之人。所见日月毛轮蝇等皆
T31n1588_p0065a02U悉无用。净眼之人。有所见者皆悉有用。又复
T31n1588_p0065a03U有难。若等无有色香味等外诸境界虚妄见
T31n1588_p0065a04U者。以何义故。梦中所见饮食饥饱刀杖毒药。
T31n1588_p0065a05U如是等事皆悉无用。寤时所见饮食饥饱刀
T31n1588_p0065a06U杖毒药。如是等事皆悉有用。又复有难。若等
T31n1588_p0065a07U无有色香味等外诸境界虚妄见者。以何义
T31n1588_p0065a08U故。干闼婆城实无有城而无城用。自余城者
T31n1588_p0065a09U皆实有城而有城用。以是义故。色香味等外
T31n1588_p0065a10U诸境界皆悉实有。不同翳梦干闼婆城等。是
T31n1588_p0065a11U故处时人所作业皆是实有。不同梦等。是故
T31n1588_p0065a12U偈言。处时定不定人及所作事故。答曰。偈言
T31n1588_p0065a13U　处时等诸事　　无色等外法
T31n1588_p0065a14U　人梦及饿鬼　　依业虚妄见
T31n1588_p0065a15U此偈明何义。汝言。以何义故。于有色处眼则
T31n1588_p0065a16U见色。余无色处不见色者。此义不然。何以故。
T31n1588_p0065a17U以彼梦中于无色处则见有色于有色处不见
T31n1588_p0065a18U色故。又汝言。以何义故。即彼见处于有色
T31n1588_p0065a19U时眼则见色。若无色时不见色者。汝以何义
T31n1588_p0065a20U故。于彼梦中一处见有聚落城邑及男女等。
T31n1588_p0065a21U或即彼处聚落城邑及男女等皆悉不见。或
T31n1588_p0065a22U时有见。或时不见。非是常见。又汝言。若无
T31n1588_p0065a23U色等外诸境界虚妄见者。如是则应。一切时
T31n1588_p0065a24U见。若不如是应一切时不见者。此义不然。何
T31n1588_p0065a25U以故。有于处时无色香等外诸境界。亦有同
T31n1588_p0065a26U处同时同见。亦有同处同时不见。是故偈言。
T31n1588_p0065a27U人梦及饿鬼依业虚妄见故。此明何义。以汝
T31n1588_p0065a28U向言若无色等外诸境界。云何有时处等见不
T31n1588_p0065a29U见者。此义不成。是虚妄说。何以故。以应离
T31n1588_p0065b01U色等外诸境界。时处等事皆悉成故。又汝言。
T31n1588_p0065b02U以何义故。多人共集同处同时。于有色处则
T31n1588_p0065b03U同见色。于无色处则同不见。又汝言。眼翳
T31n1588_p0065b04U之人妄见日月毛轮蝇等。净眼之人不妄见
T31n1588_p0065b05U者。此义不然。何以故。如饿鬼等离色香等外
T31n1588_p0065b06U诸境界。处时人等一切皆成。此义云何。如饿
T31n1588_p0065b07U鬼等。或百同业。或千同业。同见河中皆悉是
T31n1588_p0065b08U脓。或皆见血。或见小便。或见大便。或见流
T31n1588_p0065b09U铁。或见流水。而两岸边多有众人。执持刀杖
T31n1588_p0065b10U守掌防护不令得饮。此则远离色声香等外诸
T31n1588_p0065b11U境界而虚妄见。是故偈言。人梦及饿鬼依业
T31n1588_p0065b12U虚妄见故。又汝言。以何义故。眼翳之人所
T31n1588_p0065b13U见日月毛轮蝇等皆悉无用。净眼之人皆悉
T31n1588_p0065b14U有用。梦中所见饮食饥饱刀杖毒药。如是等
T31n1588_p0065b15U事皆悉无用。寤时所见饮食饥饱刀杖毒药。
T31n1588_p0065b16U如是等皆悉有用。又汝言。以何义故。干闼
T31n1588_p0065b17U婆城实无有城而无城用。自余城者皆实有
T31n1588_p0065b18U城而有城用者。此义不然。何以故。又偈言
T31n1588_p0065b19U　如梦中无女　　动身失不净
T31n1588_p0065b20U　狱中种种主　　为彼所逼恼
T31n1588_p0065b21U此偈明何义。如人梦中实无女人而见女人
T31n1588_p0065b22U与身交会漏失不净。众生如是。无始世来。虚
T31n1588_p0065b23U妄受用色香味等外诸境界。皆亦如是实无
T31n1588_p0065b24U而成。以如是等种种譬喻。离色香等外诸境
T31n1588_p0065b25U界。有处时人所作业等四种事成。又复更有
T31n1588_p0065b26U一种譬喻。离色香等外诸境界四种事成。皆
T31n1588_p0065b27U虚妄不实。是故偈言。狱中种种主为彼所逼
T31n1588_p0065b28U恼故。此明何义。彼四种事离色香等外诸境
T31n1588_p0065b29U界。一切皆成。云何皆成。如地狱中无地狱主。
T31n1588_p0065c01U而地狱众生依自罪业见地狱主。彼地狱主
T31n1588_p0065c02U与种种苦。而起心见。此是地狱。此是地狱处
T31n1588_p0065c03U此是地狱时。此是夜时此是昼时。此中前时
T31n1588_p0065c04U此中后时。彼是地狱主。我是作罪人。以恶业
T31n1588_p0065c05U故见狗见乌。或见铁钩或见两羊。或见两山
T31n1588_p0065c06U从两边来逼罪人身。或见剑树罪人上时剑
T31n1588_p0065c07U刃向下罪人下时刃剑向上周匝而有。何以
T31n1588_p0065c08U故。以业同故。同共聚集皆悉同见同受果报。
T31n1588_p0065c09U若业不同。则不同集亦不同见不同受苦。以
T31n1588_p0065c10U是义故。汝言处时定不定人及所作事。应有
T31n1588_p0065c11U色等外诸境界。处时及人所作业等皆是实
T31n1588_p0065c12U者。彼亦虚妄。以是义故。处时及身所作业
T31n1588_p0065c13U等此四种事。唯以一种地狱譬喻皆成虚妄。
T31n1588_p0065c14U应如是知。问曰。地狱中主乌狗羊等。为
T31n1588_p0065c15U是众生为非众生。答曰。非是众生
T31n1588_p0065c16U问曰。以何义故非是众生。答曰以不相应故。
T31n1588_p0065c17U此以何义。有五种义。彼地狱主及乌狗等非
T31n1588_p0065c18U是众生。何等为五。一者如地狱中罪众生等
T31n1588_p0065c19U受种种苦。地狱主等若是众生。亦应如是受
T31n1588_p0065c20U种种苦。而彼一向不受如是种种苦恼。以是
T31n1588_p0065c21U义故。彼非众生。二者地狱主等若是众生。应
T31n1588_p0065c22U迭相杀害。不可分别此是罪人此是主等。而
T31n1588_p0065c23U实不共递相杀害。可得分别此是罪人此是
T31n1588_p0065c24U狱主。以是义故。彼非众生。三者地狱主等若
T31n1588_p0065c25U是众生。形体力等应递相杀害。不应偏为受
T31n1588_p0065c26U罪人畏。而实偏为罪人所畏。以是义故。彼非
T31n1588_p0065c27U众生。四者彼地狱地常是热铁。地狱主等是
T31n1588_p0065c28U众生者。不能忍苦。云何能害彼受罪人。而实
T31n1588_p0065c29U能害彼受罪人。以是义故。彼非众生。五者地
T31n1588_p0066a01U狱主等若是众生。非受罪人不应于彼地狱
T31n1588_p0066a02U中生。而实生于彼地狱中。以是义故。彼非众
T31n1588_p0066a03U生此以何义。彼地狱中受苦众生。造五逆等
T31n1588_p0066a04U诸恶罪业于彼中生。地狱主等不造恶业云
T31n1588_p0066a05U何生彼。以如是等五种义故。名不相应
T31n1588_p0066a06U问曰。若彼主等非是众生。不作罪业不生彼
T31n1588_p0066a07U者。云何天中得有畜生。此以何义。如彼天中
T31n1588_p0066a08U有种种鸟诸畜生等生在彼处。于地狱中何
T31n1588_p0066a09U故不尔。畜生饿鬼种种杂生令彼为主。答曰
T31n1588_p0066a10U偈言
T31n1588_p0066a11U　畜生生天中　　地狱不如是
T31n1588_p0066a12U　以在于天上　　不受畜生苦
T31n1588_p0066a13U此偈明何义。彼畜生等生天上者。彼于天上
T31n1588_p0066a14U器世间中有少分业。是故于彼器世间中受乐
T31n1588_p0066a15U果报。彼地狱主及乌狗等不受诸苦。以是义
T31n1588_p0066a16U故。彼地狱中无有实主及乌狗等。除罪众生
T31n1588_p0066a17U问曰。若如是者。地狱众生依罪业故外四大
T31n1588_p0066a18U等种种转变。形色力等胜者名主及乌狗等。
T31n1588_p0066a19U云何名为四大转变。彼处四大种种转变。动
T31n1588_p0066a20U手脚等及口言说。令受罪人生于惊怖。如有
T31n1588_p0066a21U两羊从两边来共杀害彼地狱众生。见有诸
T31n1588_p0066a22U山或来或去杀害众生。见铁树林见棘林等。
T31n1588_p0066a23U罪人上时树刺向下。罪人下时树刺向上。以
T31n1588_p0066a24U是义故。不得说言唯有内心无外境界。答曰。
T31n1588_p0066a25U偈言
T31n1588_p0066a26U　若依众生业　　四大如是变
T31n1588_p0066a27U　何故不依业　　心如是转变
T31n1588_p0066a28U此偈明何义。汝向言依罪人业。外四大等如
T31n1588_p0066a29U是转变。何故不言依彼众生罪业力故内自
T31n1588_p0066b01U心识如是转变。而心虚妄分别说言外四大
T31n1588_p0066b02U等如是转变。又偈言
T31n1588_p0066b03U　业熏于异法　　果云何异处
T31n1588_p0066b04U　善恶熏于心　　何故离心说
T31n1588_p0066b05U此偈明何义。以汝虚妄分别说言。依彼众生
T31n1588_p0066b06U罪业力故。外四大等如是转变。生彼罪人种
T31n1588_p0066b07U种怖等。以何义故。不如是说。依彼众生罪业
T31n1588_p0066b08U力故。内自心识如是转变。是故偈言。业熏于
T31n1588_p0066b09U异法果云何异处故。此以何义。彼地狱中。受
T31n1588_p0066b10U苦众生所有罪业。依本心作还在心中。不离
T31n1588_p0066b11U于心。以是义故。恶业熏心还应心中受苦果
T31n1588_p0066b12U报。何以故。以善恶业熏于心识。而不熏彼外
T31n1588_p0066b13U四大等。以四大中无所熏事。云何虚妄分别
T31n1588_p0066b14U说言四大转变。于四大中受苦果报。是故
T31n1588_p0066b15U偈言
T31n1588_p0066b16U　善恶熏于心　　何故离心说
T31n1588_p0066b17U问曰。如汝向说。何故不言依彼众生罪业力
T31n1588_p0066b18U故内自心识如是转变。而心虚妄分别说言
T31n1588_p0066b19U外四大等如是转变者。此以何义。以有阿含
T31n1588_p0066b20U证验知故。言阿含者。谓佛如来所说言教。此
T31n1588_p0066b21U以何义。若但心识虚妄分别见外境界。不从
T31n1588_p0066b22U色等外境界生眼识等者。以何义故。如来经
T31n1588_p0066b23U中说眼色等十二种入。以如来说十二入故
T31n1588_p0066b24U明知应有色香味等外境界也。答曰。偈言
T31n1588_p0066b25U　说色等诸入　　为可化众生
T31n1588_p0066b26U　依前人受法　　说言有化生
T31n1588_p0066b27U此偈有何义。以汝向言。以有阿含证验知
T31n1588_p0066b28U故。色香味等十二入外诸境界皆悉是有。若
T31n1588_p0066b29U如是者。彼所引经义则不然。何以故。以复
T31n1588_p0066c01U有余修多罗中如来依彼心业相续不断不
T31n1588_p0066c02U绝。是故说有化生众生又复有余修多罗中
T31n1588_p0066c03U说言。无我无众生无寿者。唯因缘和合有
T31n1588_p0066c04U诸法生。是故偈言。依前人受法说言有化生
T31n1588_p0066c05U故。如来如是。说色等入。为令前人得受法故。
T31n1588_p0066c06U以彼前人未解因缘诸法体空。非谓实有色
T31n1588_p0066c07U香味等外诸境界。是故偈言。说色等诸入为
T31n1588_p0066c08U可化众生故。问曰。若实无有色等入者。
T31n1588_p0066c09U以何义故。如来经中作如是说。答曰。偈言
T31n1588_p0066c10U　依彼本心智　　识妄取外境
T31n1588_p0066c11U　是故如来说　　有内外诸入
T31n1588_p0066c12U此偈明何义。唯是内心虚妄分别。见有色等
T31n1588_p0066c13U外诸境界。此依无始心意识等种子转变。虚
T31n1588_p0066c14U妄见彼色香味等外诸境界。是故如来依此
T31n1588_p0066c15U虚妄二种法故。作如是说。何者为二。一者本
T31n1588_p0066c16U识种子。二者虚妄外境界等。依此二法。如来
T31n1588_p0066c17U说有眼色等入。如是次第乃至身触。以虚妄
T31n1588_p0066c18U心依无始来心意识等种子转变。虚妄见彼
T31n1588_p0066c19U色香味等外诸境界。是故如来依此虚妄二
T31n1588_p0066c20U种法故。作如是说。何者为二。一者本识种子。
T31n1588_p0066c21U二者虚妄外境界等。依此二法。如来说有身
T31n1588_p0066c22U触等入。如是次第。是故偈言。依彼本心智识
T31n1588_p0066c23U妄取外境。是故如来。说有内外诸入故
T31n1588_p0066c24U问曰。若依如是义。说有何功德利益。答曰。
T31n1588_p0066c25U偈言
T31n1588_p0066c26U　观虚妄无实　　如是入我空
T31n1588_p0066c27U　观于诸异法　　入诸法无我
T31n1588_p0066c28U此偈明何义。为令声闻解知因彼六根六尘
T31n1588_p0066c29U生六种识。眼识见色。乃至身识觉触。无有一
T31n1588_p0067a01U法是实见者。乃至无有一法是实觉者。为
T31n1588_p0067a02U令可化诸众生等作是观察入人无我空。是
T31n1588_p0067a03U故偈言。观虚妄无实如是入我空故。观于诸
T31n1588_p0067a04U异法入诸法无我者。此下半偈复明何义。观
T31n1588_p0067a05U于诸异法者。菩萨观察唯有内识。云何观
T31n1588_p0067a06U察。谓菩萨观无外六尘唯有内识。虚妄见有
T31n1588_p0067a07U内外根尘。而实无有色等外尘一法可见。乃
T31n1588_p0067a08U至实无一触可觉。如是观察。得入因缘诸法
T31n1588_p0067a09U体空。问曰。若一切法毕竟无者。何故向
T31n1588_p0067a10U言。唯有识等。若尔彼识等。亦应是无。何故
T31n1588_p0067a11U说言唯有内识。答曰。我不说言一切诸法皆
T31n1588_p0067a12U毕竟无。如是则入诸法无我。问曰。若尔云
T31n1588_p0067a13U何入法无我。答曰。为遮虚妄法故。遮虚妄法
T31n1588_p0067a14U者。以诸外道一切凡夫虚妄分别。实有色等一
T31n1588_p0067a15U切法体。为欲遮彼虚妄分别故。说色等一切
T31n1588_p0067a16U诸法毕竟空无。非无言处皆悉空无。无言处
T31n1588_p0067a17U者。所谓诸佛如来行处。如是唯有真识更无
T31n1588_p0067a18U余识。不能如是分别观察入于识空。如是依
T31n1588_p0067a19U识说入一切诸法无我。非谓一向谤真识我。
T31n1588_p0067a20U说言无有佛性实识。问曰。如汝向言。唯
T31n1588_p0067a21U有内识无外境界。若尔内识为可取为不可
T31n1588_p0067a22U取。若可取者。同色香等外诸境界。若不可
T31n1588_p0067a23U取者。则是无法。云何说言。唯有内识无外境
T31n1588_p0067a24U界。答曰。如来方便渐令众生得入我空及法
T31n1588_p0067a25U空故说有内识。而实无有内识可取。若不如
T31n1588_p0067a26U是。则不得说我空法空。以是义故虚妄分别。
T31n1588_p0067a27U此心知彼心。彼心知此心。问曰。又复有
T31n1588_p0067a28U难。云何得知。诸佛如来依此义故。说有色等
T31n1588_p0067a29U一切诸入。而非实有色等诸入。又以识等能
T31n1588_p0067b01U取境界。以是义故。不得说言无色等入。答曰。
T31n1588_p0067b02U偈言
T31n1588_p0067b03U　彼一非可见　　多亦不可见
T31n1588_p0067b04U　和合不可见　　是故无尘法
T31n1588_p0067b05U此偈明何义。汝向说言。色等诸入皆是实有。
T31n1588_p0067b06U何以故。以识能取外境界者。此义不然。何以
T31n1588_p0067b07U故。有三义故无色等入。何等为三。一者为实
T31n1588_p0067b08U有一微尘。如彼外道卫世师等虚妄分别。离
T31n1588_p0067b09U于头目身分等外。实有神我。微尘亦尔。离色
T31n1588_p0067b10U香等实有不耶。二者为实有多微尘差别。可
T31n1588_p0067b11U见不耶。三者为多微尘和合。可见不耶。此明
T31n1588_p0067b12U何义。若实有彼一微尘者。则不可见。如彼外
T31n1588_p0067b13U道卫世师等虚妄分别。离于头目身分等外。
T31n1588_p0067b14U有一神我不可得见。微尘亦尔。离色香等不
T31n1588_p0067b15U可得见。是故无一实尘可见。是故偈言。彼一
T31n1588_p0067b16U非可见故。若实有多微尘差别者。应一一微
T31n1588_p0067b17U尘历然可见。而不可见。以是义故多尘差别
T31n1588_p0067b18U亦不可见。是故偈言。多亦不可见故。若多微
T31n1588_p0067b19U尘和合可见者。此亦不然。何以故。以一微尘
T31n1588_p0067b20U实无有物故。云何和合。是故不成。是故偈
T31n1588_p0067b21U言。和合不可见是故无尘法故。问曰。云何不
T31n1588_p0067b22U成。答曰。偈言
T31n1588_p0067b23U　六尘同时合　　尘则有六厢
T31n1588_p0067b24U　若六唯一处　　诸大是一尘
T31n1588_p0067b25U此偈明何义。若诸微尘从六方来六尘和合。
T31n1588_p0067b26U若如是者尘有六方。若有六方则有六厢。又
T31n1588_p0067b27U若微尘有六处所者不容余尘。是故偈言。六
T31n1588_p0067b28U尘同时合尘则有六厢故。若六微尘唯一处
T31n1588_p0067b29U者。一微尘处有六微尘。若如是者。六尘一处。
T31n1588_p0067c01U若一处者则六微尘不可得见。何以故。彼此
T31n1588_p0067c02U微尘无差别故。若如是者。一切粗物山河等
T31n1588_p0067c03U事亦不可见。是故偈言。若六唯一处诸大是
T31n1588_p0067c04U一尘故。一尘者无物如向前答。一多和合不
T31n1588_p0067c05U可得见故。Y宾国毗婆沙问曰。我无如是过
T31n1588_p0067c06U失。何以故。以我微尘无六方厢。以离色香
T31n1588_p0067c07U味触而与粗物和合成四大等一切粗物。答
T31n1588_p0067c08U曰。偈言
T31n1588_p0067c09U　若微尘不合　　彼合何所成
T31n1588_p0067c10U　言微尘无厢　　能成则有厢
T31n1588_p0067c11U此偈明何义。为微尘和合成四大等。为离微
T31n1588_p0067c12U尘别成四大。此明何义。若以微尘成四大者。
T31n1588_p0067c13U不得说言微尘无厢不相和合。若离微尘成
T31n1588_p0067c14U四大者。彼四大是谁家四大。若如是者。不得
T31n1588_p0067c15U说言微尘无六厢。是故偈言。若微尘不合
T31n1588_p0067c16U彼合何所成故。此明何义。若彼微尘不相和
T31n1588_p0067c17U合成四大者。不得说言尘无六厢与粗物合
T31n1588_p0067c18U成四大等。汝言与粗物合成四大者。但有言
T31n1588_p0067c19U说都无实事。是故微尘不成一物。若彼微尘
T31n1588_p0067c20U不成一物。说言成彼四大等物。悉皆虚妄。是
T31n1588_p0067c21U故偈言。微尘无六厢能成则有相故。又偈
T31n1588_p0067c22U言
T31n1588_p0067c23U　有法方所别　　彼不得言一
T31n1588_p0067c24U　影障若非大　　则彼二非彼
T31n1588_p0067c25U此偈明何义。汝向说言微尘和合。此义不
T31n1588_p0067c26U然。何以故。偈言有法方所别彼不得言一故。
T31n1588_p0067c27U有法方所别者。东方所有微尘方处。异于西
T31n1588_p0067c28U方微尘方处。西方所有微尘方处。异于东方
T31n1588_p0067c29U微尘方处。如是乃至上方下方微尘方处皆亦
T31n1588_p0068a01U如是。若微尘体如是差别。云何言一。是故
T31n1588_p0068a02U偈言。有法方所别彼不得言一故。影障若非
T31n1588_p0068a03U大者。此明何义。若一一微尘无方处者。以
T31n1588_p0068a04U何义故。东方日出西方有影。日在西方东方
T31n1588_p0068a05U有影。若微尘无东西方相。以何义故。日照一
T31n1588_p0068a06U厢不照余厢。是故微尘不成诸大。是故偈
T31n1588_p0068a07U言。影障若非大故。则彼二非。彼者何者为
T31n1588_p0068a08U二。一光照处。二影障处。此明何义。若彼微尘
T31n1588_p0068a09U不障此尘。则不得言尘有方所。何以故。以微
T31n1588_p0068a10U尘无方所分处十方差别。以彼东方微尘来
T31n1588_p0068a11U者。不能障于西方微尘。西方微尘亦不能障
T31n1588_p0068a12U于东方微尘。若彼此尘不相障者。则一切尘
T31n1588_p0068a13U聚在一处。若一切尘聚在一处者。是则无处。
T31n1588_p0068a14U以是义故。一切四大皆是微尘。皆微尘者。则
T31n1588_p0068a15U不可见。如向所说。问曰。何故不说四大
T31n1588_p0068a16U影障。乃言微尘有影障耶。答曰。我还问汝。为
T31n1588_p0068a17U离微尘别有四大。但说四大有影障耶。问曰。
T31n1588_p0068a18U难者释云。不离微尘而有影障。答曰。不离微
T31n1588_p0068a19U尘有四大者。则非四大有影障也。以何义故。
T31n1588_p0068a20U不言微尘自有影障非四大等有影障耶
T31n1588_p0068a21U问曰。为是微尘有影障。为是四大有影障耶。
T31n1588_p0068a22U且置是事不须分别。而色等入相不全令无。
T31n1588_p0068a23U答曰。我还问汝。以何等法是诸入相。问
T31n1588_p0068a24U曰。难者释言。眼等境界青黄赤白。如是等法
T31n1588_p0068a25U此是诸入相。答曰。我意正为思惟此事欲益
T31n1588_p0068a26U众生。何故眼等内入取青黄等外诸境界。为
T31n1588_p0068a27U是一物为是多物。若是多物向已说多不可
T31n1588_p0068a28U得见。若是一物亦不可取。偈言
T31n1588_p0068a29U　若一行不次　　取舍亦不同
T31n1588_p0068b01U　差别无量处　　微细亦应见
T31n1588_p0068b02U此偈明何义。若纯一青物不杂黄等。若人分
T31n1588_p0068b03U别眼境界者。行于地中不得说言有次第行。
T31n1588_p0068b04U是故偈言。若一行不次故。此句明何义。若纯
T31n1588_p0068b05U一青是一物者。举一足时即应遍蹑一切青
T31n1588_p0068b06U处。以不遍蹑是故非一。取舍亦不同者。此句
T31n1588_p0068b07U明何义。若纯一青物者。举足步时。何故唯当
T31n1588_p0068b08U足所蹑处足未蹑处及步中间所有空处。以
T31n1588_p0068b09U何义故。不一时蹑而有到处。有不到处。又若
T31n1588_p0068b10U一物。则不得言足蹑此处不摄彼处。是故偈
T31n1588_p0068b11U言。取舍亦不同故。差别无量处者。此句明何
T31n1588_p0068b12U义。若纯青一段是一物者。以何义故。有多差
T31n1588_p0068b13U别。象马车等不共一处。若是一者。白象住处
T31n1588_p0068b14U亦应有马住。若尔不应有象马等住处差别。
T31n1588_p0068b15U又若一者以何义故。象所到处马等不到。又
T31n1588_p0068b16U若一者。象马中间何故有空。是故偈言。差别
T31n1588_p0068b17U无量处故。微细亦应见者。此句明何义。若
T31n1588_p0068b18U彼青等是一物者。于彼水等诸青物中。有青
T31n1588_p0068b19U色等粗细诸虫。以何义故。但见粗虫不见细
T31n1588_p0068b20U虫。是故偈言。微细亦应见故。问曰。以何
T31n1588_p0068b21U义故。意识思惟彼青黄等。答曰。以汝向言虚
T31n1588_p0068b22U妄分别诸入等相青等境界以为实有。是故
T31n1588_p0068b23U我观微尘差别。而彼微尘不成一物。不成一
T31n1588_p0068b24U故色等境界眼等不取。是故成我。唯有内识
T31n1588_p0068b25U无外境界。问曰。依信说有。信者有四种。一
T31n1588_p0068b26U者现见。二者比知。三者譬喻。四者阿含。此诸
T31n1588_p0068b27U信中现信最胜。若无色等外境界者。云何世
T31n1588_p0068b28U人言我现见此青等物。答曰。偈言
T31n1588_p0068b29U　现见如梦中　　见所见不俱
T31n1588_p0068c01U　见时不分别　　云何言现见
T31n1588_p0068c02U此偈明何义。我已先说梦见虚妄。诸凡夫人
T31n1588_p0068c03U烦恼梦中有所见事皆亦如是。是故偈言。现
T31n1588_p0068c04U见如梦中故。见所见不俱者。此句明何义。如
T31n1588_p0068c05U现见色不知色义。此明何义如彼现见青色
T31n1588_p0068c06U等时。作如是念。我虽现见青黄色等。彼时不
T31n1588_p0068c07U见青色等义。何以故。以于后时意识分别然
T31n1588_p0068c08U后了知。意识分别时无眼等识。以眼等识于
T31n1588_p0068c09U先灭故。云何说言。我现见彼青黄色等。于佛
T31n1588_p0068c10U法中无如是义。何以故。以一切法念念不住
T31n1588_p0068c11U故。以见色时。无彼意识及以境界。意识起时。
T31n1588_p0068c12U无彼眼识及以境界。以是义故。不得说言于
T31n1588_p0068c13U四信中现信最胜。是故偈言。见所见不俱见
T31n1588_p0068c14U时不分别云何言现见故。问曰。此义不
T31n1588_p0068c15U然。何以故。以凡所见外境界者。先眼识见。
T31n1588_p0068c16U后时意识忆念了知。是故必有色香味等外
T31n1588_p0068c17U诸境界。以是义故。不得言无彼外境界。何以
T31n1588_p0068c18U故。以见青等外诸境界。名为现见青等境界。
T31n1588_p0068c19U答曰。此义不然。何以故。汝向说言。先眼识
T31n1588_p0068c20U见。后时意识忆念了知。此义不成。何以故。我
T31n1588_p0068c21U已先说。内自心识虚妄分别有外境界。而无
T31n1588_p0068c22U色等外诸境界。向说眼识虚妄分别。如说梦
T31n1588_p0068c23U中一切所见。依彼前时虚妄分别。后时意识
T31n1588_p0068c24U思惟忆念。此以何义。依彼前时虚妄分别色
T31n1588_p0068c25U等境界。虚妄眼识起心相应。虚妄意识虚妄
T31n1588_p0068c26U分别。作是思惟。我分别知青等境界故。不
T31n1588_p0068c27U得言眼见境界意识分别。以是义故。眼识见
T31n1588_p0068c28U色后时忆念。此义不成。问曰。如梦见色
T31n1588_p0068c29U虚妄忆念。寤时亦尔虚妄分别。若如是者以
T31n1588_p0069a01U何义故。世人见梦皆知虚妄。寤时所见皆不
T31n1588_p0069a02U虚妄。是故寤时所见色等。不同梦时虚妄所
T31n1588_p0069a03U见。答曰偈言
T31n1588_p0069a04U　先说虚妄见　　则依彼虚忆
T31n1588_p0069a05U　见虚妄梦者　　未寤则不知
T31n1588_p0069a06U此偈明何义。汝向说言。如梦见色皆是虚妄。
T31n1588_p0069a07U寤时所见皆不如是。此比决者义不相应。何
T31n1588_p0069a08U以故。以梦见者当未寤时皆谓为实。及至寤
T31n1588_p0069a09U时方知虚妄。是故偈言。见虚妄梦者未寤则
T31n1588_p0069a10U不知故。如是世间诸凡夫人。为无始来虚妄
T31n1588_p0069a11U颠倒分别集熏无明睡梦。梦中不实虚妄分
T31n1588_p0069a12U别。见外境界谓以为实。以梦寤者见彼境界
T31n1588_p0069a13U皆是虚妄。此以何义。以得出世对治实智无
T31n1588_p0069a14U有分别。如实觉知一切世间色等外法皆是
T31n1588_p0069a15U虚妄。依彼出世清净实智。便得世间及出世
T31n1588_p0069a16U间胜智现前。如实知见一切境界皆悉虚妄。
T31n1588_p0069a17U如是义者与梦不异。问曰。若但自心如是转
T31n1588_p0069a18U变。虚妄分别见外境界。彼无实者。以何义
T31n1588_p0069a19U故。遇善知识闻说善法。值恶知识闻说恶法。
T31n1588_p0069a20U若无一切外境界者。彼云何说。若不说者云
T31n1588_p0069a21U何得闻。若不闻者此云何成。答曰。偈言
T31n1588_p0069a22U　迭共增上因　　彼此心缘合
T31n1588_p0069a23U　无明覆于心　　故梦寤果别
T31n1588_p0069a24U此偈明何义。一切众生虚妄分别思惟忆念
T31n1588_p0069a25U彼说我闻。依彼前人说者意识。于此听人闻
T31n1588_p0069a26U者意识。起如是心。彼说我闻。而实无有彼前
T31n1588_p0069a27U境界。是故偈言迭共增上因彼此心缘合故。
T31n1588_p0069a28U问曰。若如梦中虚妄心识无实境界。寤亦尔
T31n1588_p0069a29U者。以何义故。梦中寤中行善恶法爱与不爱
T31n1588_p0069b01U果报不等。答曰。偈言无明覆于心故梦
T31n1588_p0069b02U寤果别故。此明何义我已先说。唯有内心无
T31n1588_p0069b03U外境界。以梦寤心差别不同。是故不依外境
T31n1588_p0069b04U界等。成就善业不善业故。问曰。若彼三界唯
T31n1588_p0069b05U是内心。无有身口外境界者。以何义故。屠猎
T31n1588_p0069b06U师等杀害猪羊及牛马等。若彼非是屠猎师
T31n1588_p0069b07U等杀害猪羊牛马等者。以何义故。屠猎师等
T31n1588_p0069b08U得杀生罪。是故应有外色香等身口境界。答
T31n1588_p0069b09U曰。偈言
T31n1588_p0069b10U　死依于他心　　亦有依自心
T31n1588_p0069b11U　依种种因缘　　破失自心识
T31n1588_p0069b12U此偈明何义。如人依鬼毗舍^等是故失心。
T31n1588_p0069b13U或依自心是故失心。或有忆念爱不爱事是
T31n1588_p0069b14U故失心。或有梦见鬼着失心。或有圣人神通
T31n1588_p0069b15U转变前人失心。如经中说。大迦旃延比丘。令
T31n1588_p0069b16U娑罗那王见恶梦等。又毗尼中有一比丘。夜
T31n1588_p0069b17U蹈瓜皮谓杀虾蟆死入恶道。是故偈言。依种
T31n1588_p0069b18U种因缘破失自心识故。死依于他心亦有依
T31n1588_p0069b19U自心者。此云何知。以依仙人嗔心嗔毗摩质
T31n1588_p0069b20U多罗阿修罗王故杀余众生。此依他心他众
T31n1588_p0069b21U生心。虚妄分别命根谢灭。以彼身命相续断
T31n1588_p0069b22U绝。应如是知。又偈言
T31n1588_p0069b23U　经说檀迦　　迦陵摩灯国
T31n1588_p0069b24U　仙人嗔故空　　是故心业重
T31n1588_p0069b25U此偈明何义。若有死者不依他心不依自心。
T31n1588_p0069b26U若如是者。以何义故。如来欲成心业为重。是
T31n1588_p0069b27U故经中问优波离长者言。长者。汝颇曾闻。以
T31n1588_p0069b28U何因缘檀迦国。迦陵迦国。摩灯伽国。旷
T31n1588_p0069b29U野空寂无有众生及草木等。优波离长者白
T31n1588_p0069c01U佛言。瞿昙。我昔曾闻。依仙人嗔心。杀害如是
T31n1588_p0069c02U无量众生。是故得知唯有意业。若不尔者。如
T31n1588_p0069c03U来何故于诸经中作如是说。是故偈言。经说
T31n1588_p0069c04U檀迦迦陵摩灯国仙人嗔故空故。问
T31n1588_p0069c05U曰。依仙人嗔心。信仙人鬼杀害如是三国众
T31n1588_p0069c06U生。非依仙人嗔心而死。答曰。如来于汝外
T31n1588_p0069c07U道经中。问久学尼干子言。于三业中何业
T31n1588_p0069c08U为重。久学尼干子答如来言。身业为重。佛言
T31n1588_p0069c09U尼干子。此彼城中所有众生为多为少。久学
T31n1588_p0069c10U外道言。无量无边不可数知。佛言。尼干子。若
T31n1588_p0069c11U有恶人欲杀害此诸众生者。几日可杀。尼干
T31n1588_p0069c12U子言。非是一年二年可杀。佛告久学尼干子
T31n1588_p0069c13U言。摩灯伽等三国众生。汝颇曾闻云何而死。
T31n1588_p0069c14U为身业杀为意业杀。尼干子言。瞿昙。我昔曾
T31n1588_p0069c15U闻。仙人嗔心以意业杀尔数众生。佛言。尼干
T31n1588_p0069c16U子。若如是者。云何而言身业为重。尼干子言。
T31n1588_p0069c17U如是如是。我不审谛谬闻而说。以是义故证
T31n1588_p0069c18U成我义。三界唯心无身口业。此以何义。如世
T31n1588_p0069c19U人言。贼烧山林聚落城邑不言火烧。此义亦
T31n1588_p0069c20U尔。唯依心故善恶业成。以是义故。经中偈
T31n1588_p0069c21U言
T31n1588_p0069c22U　诸法心为本　　诸法心为胜
T31n1588_p0069c23U　离心无诸法　　唯心身口名
T31n1588_p0069c24U唯心身口名者。但有心识无身口业。身口业
T31n1588_p0069c25U者但有名字。实是意业身口名说。闻曰。若但
T31n1588_p0069c26U有心无外境界。此义不然。何以故。他心智
T31n1588_p0069c27U者。观察他心他众生心。是外境界。云何说言
T31n1588_p0069c28U无外境界。又复有难。他心智者。为实知心为
T31n1588_p0069c29U不实知。若不知者。云何说言知于他心。若实
T31n1588_p0070a01U知者。云何说言无外境界。答曰。偈言
T31n1588_p0070a02U　他心知于境　　不如实觉知
T31n1588_p0070a03U　以非离识境　　唯佛如实知
T31n1588_p0070a04U此偈明何义。他心智者不如实知。何以故。以
T31n1588_p0070a05U自内心虚妄分别。以为他心不能了知。何以
T31n1588_p0070a06U故。以自心意意识杂故。是故偈言。他心知于
T31n1588_p0070a07U境不如实觉知以非离识境故。问曰。为
T31n1588_p0070a08U一切圣人皆不能知他众生心。为有知者。
T31n1588_p0070a09U答曰。偈言。唯佛如实知故。此明何义。如彼佛
T31n1588_p0070a10U地如实果体无言语处胜妙境界。唯佛能知
T31n1588_p0070a11U余人不知。以彼世间他心智者于彼二法不
T31n1588_p0070a12U如实知。以彼能取可取境界虚妄分别故。彼
T31n1588_p0070a13U世间人虚妄分别此唯是识。无量无边甚深
T31n1588_p0070a14U境界。非是心识可测量故。偈言
T31n1588_p0070a15U　作此唯识论　　非我思量义
T31n1588_p0070a16U　诸佛妙境界　　福德施群生
T31n1588_p0070a17U此偈明何义。此是诸佛甚深境界。非是我等
T31n1588_p0070a18U思量所知。何以故。以彼非是心意意识思量
T31n1588_p0070a19U境界故。若如是者。是谁境界。偈言诸佛妙境
T31n1588_p0070a20U界故。此明何义。唯诸佛如来。以一切种智。于
T31n1588_p0070a21U一切所知境界。皆如实而知故
T31n1588_p0070a22U唯识论一卷
