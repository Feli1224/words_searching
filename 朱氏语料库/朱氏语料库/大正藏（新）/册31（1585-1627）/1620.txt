【经文资讯】大正新修大藏经 第三十一册 No. 1620《解卷论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，日本 SAT 组织提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1620 解卷论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by SAT, Japan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1620_p0883c01U
T31n1620_p0883c02U　　No. 1620
T31n1620_p0883c03U解卷论一卷
T31n1620_p0883c04U
T31n1620_p0883c05U　　　　陈那菩萨造
T31n1620_p0883c06U　　　　陈西印度三藏真谛译
T31n1620_p0883c07U三界者。唯以言名为体。由强分别。非实有法
T31n1620_p0883c08U故不得真。由简择门诸法自性。为生不颠倒
T31n1620_p0883c09U智故立此论
T31n1620_p0883c10U　于藤起蛇知　　见藤则无境
T31n1620_p0883c11U昏昧时中。在非远处。于藤色形。见似蛇相。为
T31n1620_p0883c12U境所诳。未见差别。谓彼是蛇。生决定解。若见
T31n1620_p0883c13U藤异相。不如分别故。虚妄生故。昔解但是乱
T31n1620_p0883c14U知则无有境
T31n1620_p0883c15U　若见藤分已　　藤知如蛇知
T31n1620_p0883c16U若分分思量。析此藤境。藤体不可得。若无体。
T31n1620_p0883c17U此藤知如蛇知。但是乱知。于藤诸分中。亦如
T31n1620_p0883c18U是思量分析。体相不可得故。此知缘藤及藤
T31n1620_p0883c19U分悉是乱知
T31n1620_p0883c20U　一切假名类　　简择自性时
T31n1620_p0883c21U　假名从他起　　乃至俗知境
T31n1620_p0883c22U依分分析观察藤等。不见自体故。如蛇知此
T31n1620_p0883c23U藤等知。但是乱知。实无有境一切假名。有法
T31n1620_p0883c24U瓶衣人等。若观瓦等诸分。乃至俗智境在。
T31n1620_p0883c25U及最后分。此中瓶等假名从他而起。最后无
T31n1620_p0883c26U分析难显离皆无一切假名类最后分无分
T31n1620_p0883c27U析。唯一邻虚。若离一大余大及一大并不可
T31n1620_p0883c28U显现。无有体故。如兔角等。其异云何。邻虚
T31n1620_p0883c29U者不可立为一物。若有物必有方异。犹如瓶
T31n1620_p0884a01U等。瓶等诸物是世间有。有六方异。是故有分
T31n1620_p0884a02U不成一物。若邻虚是有。应有六方。则是有
T31n1620_p0884a03U分不成一物若不成一物。则为多物所成。与
T31n1620_p0884a04U瓶不异。亦无实体
T31n1620_p0884a05U　智人于俗境　　勿起真实意
T31n1620_p0884a06U由此三界唯有散乱。若智人欲求解脱。不应
T31n1620_p0884a07U起真实计。问曰。有乱识。答若汝言我信瓶等。
T31n1620_p0884a08U外物自性不可得故。但有分别乱识。缘无境
T31n1620_p0884a09U起。何以故。幻化人干闼婆城等实非有。乱识
T31n1620_p0884a10U似幻等起而非无。是义不然。以不成就故。云
T31n1620_p0884a11U何不成就。如所见不如是有故。此乱识似无
T31n1620_p0884a12U物由物无体。云何识得有。如所缘尘自性能
T31n1620_p0884a13U缘自性亦如是。所缘尘既无。此乱识不能自
T31n1620_p0884a14U起。由他功力。他既不成。起义何在。以是义
T31n1620_p0884a15U故。乱识有义。云何得立。于世间无如此法种
T31n1620_p0884a16U子等生因。若无所生芽等。果是有则无是处。
T31n1620_p0884a17U是故说幻化等譬亦不可立
T31n1620_p0884a18U　一切假名物　　若细心思量
T31n1620_p0884a19U　智人欲等惑　　能除如蛇怖
T31n1620_p0884a20U犹如是说已。识三界但假名。除瓶等粗识。习
T31n1620_p0884a21U微细心。如世间所立瓶衣等物。由假名有。约
T31n1620_p0884a22U世俗心不违此事。后为遣此俗心。方起简择
T31n1620_p0884a23U心。但见唯有乱识。无有外尘。此乱识因不成
T31n1620_p0884a24U就故似无物故。体则不成就。内外既无所有。
T31n1620_p0884a25U得会法空一切分别所作。欲等诸惑智人易
T31n1620_p0884a26U除。譬如于藤妄起蛇想。而生怖畏。若见差别。
T31n1620_p0884a27U定知是藤。能除蛇怖。由思量能起。欲等诸尘
T31n1620_p0884a28U自性速易能灭。欲等惑妄亦复如是
T31n1620_p0884a29U　智人不违世　　随说世间法
T31n1620_p0884b01U　若欲灭惑障　　依真应观察
T31n1620_p0884b02U如世间瓶衣等物。信有不违。或说示他如此
T31n1620_p0884b03U智人先随此事。后若求解脱应修真理。简择
T31n1620_p0884b04U世法自性。若如理简择。现起惑灭。未起不
T31n1620_p0884b05U生。是立论用
T31n1620_p0884b06U解卷论一卷
