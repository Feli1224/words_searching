【经文资讯】大正新修大藏经 第三十一册 No. 1587《转识论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1587 转识论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1587_p0061c01U
T31n1587_p0061c02U　　No. 1587 [No. 1586; cf. No. 1585]
T31n1587_p0061c03U转识论(从无相论出)
T31n1587_p0061c04U
T31n1587_p0061c05U　　　　陈代真谛译
T31n1587_p0061c06U识转有二种。一转为众生。二转为法。一切
T31n1587_p0061c07U所缘不出此二。此二实无。但是识转作二相
T31n1587_p0061c08U貌也。次明能缘有三种。一果报识。即是阿梨
T31n1587_p0061c09U耶识。二执识。即阿陀那识。三尘识。即是六识。
T31n1587_p0061c10U果报识者为烦恼业所引故名果报。亦名本
T31n1587_p0061c11U识。一切有为法种子所依止。亦名宅识。一切
T31n1587_p0061c12U种子之所栖处。亦名藏识。一切种子隐伏之
T31n1587_p0061c13U处。问此识何相何境。答相及境不可分别
T31n1587_p0061c14U一体无异。问若尔云何知有。答由事故知
T31n1587_p0061c15U有此识此识能生一切烦恼业果报事。譬如
T31n1587_p0061c16U无明。当起此无明。相境可分别不若可分别
T31n1587_p0062a01U非谓无明。若不可分别则应非有。而是有非
T31n1587_p0062a02U无亦由有欲嗔等事知有无明。本识亦尔相
T31n1587_p0062a03U境无差别。但由事故知其有也就此识中。具
T31n1587_p0062a04U有八种异。谓依止处等。具如九识义品说。
T31n1587_p0062a05U又与五种心法相应。一触。二作意。三受。四思
T31n1587_p0062a06U惟。五想。以根尘识三事和合生触。心恒动行
T31n1587_p0062a07U名为作意。受但是舍受。思惟筹量可行不可
T31n1587_p0062a08U行。令心成邪成正。名为思惟。作意如马行。思
T31n1587_p0062a09U惟如骑者。马但直行不能避就是非。由骑者
T31n1587_p0062a10U故令其离非就是。思惟亦尔。能令作意离漫
T31n1587_p0062a11U行也。此识及心法。但是自性无记。念念恒流
T31n1587_p0062a12U如水流浪。本识如流五法如浪。乃至得罗汉
T31n1587_p0062a13U果。此流浪法亦犹未灭。是名第一识。依缘此
T31n1587_p0062a14U识有第二执识。此识以执着为体与四惑相
T31n1587_p0062a15U应。一无明。二我见。三我慢。四我爱。此识名
T31n1587_p0062a16U有覆无记。亦有五种心法相应名字同前。而
T31n1587_p0062a17U前细此粗。此识及相应法。至罗汉位究竟灭
T31n1587_p0062a18U尽。及入无心定亦皆灭尽。若见谛害烦恼识
T31n1587_p0062a19U及心法。得出世道十六行。究竟灭尽。余残未
T31n1587_p0062a20U尽但属思惟。是名第二识。第三尘识者。识转
T31n1587_p0062a21U似尘。更成六种识转似尘。已如前说。体通
T31n1587_p0062a22U三性。与十种心法相应。及十善恶。并大小
T31n1587_p0062a23U惑具三种受。十种心法者。触等五种如前。
T31n1587_p0062a24U但此为最粗也。后五者。一欲。二了。三念。四
T31n1587_p0062a25U定。五慧。此中言了者。即旧所明解脱数也。十
T31n1587_p0062a26U善者。一信。二羞。三惭。四无贪。五无嗔。六精
T31n1587_p0062a27U进。七猗。八无放逸。九无逼恼。十舍。此十遍
T31n1587_p0062a28U一切三界。心及无流心数名大地。此是自性
T31n1587_p0062a29U善翻此十为自性恶。大惑有十种者。一
T31n1587_p0062b01U欲。二嗔。三痴。四慢。五五见。十疑。小惑者。
T31n1587_p0062b02U有二十四种。一忿恨。二结怨。三覆藏。四不舍
T31n1587_p0062b03U恶。五嫉妒。六吝惜。七欺诳。八谄曲。九极醉。
T31n1587_p0062b04U十逼恼。十一无羞。十二无惭。十三不猗。十
T31n1587_p0062b05U四掉戏。十五不信。十六懈怠。十七放逸。十八
T31n1587_p0062b06U忘念。十九散乱。二十不了。二十一忧悔。二
T31n1587_p0062b07U十二睡眠。二十三觉。二十四观。此小惑中
T31n1587_p0062b08U有二种。一作意遍行。二不遍行。五识于第六
T31n1587_p0062b09U意识及本识执识。于此三根中随因缘。或时
T31n1587_p0062b10U俱起。或次第起。以作意为因外尘为缘。故识
T31n1587_p0062b11U得起。若先作意欲取色声二尘。后则眼耳二
T31n1587_p0062b12U识一时俱起。而得二尘。若作意欲至某处
T31n1587_p0062b13U看色听声取香。后亦一时三识俱起得三尘。
T31n1587_p0062b14U乃至一时具五识俱起亦尔。或前后次第而
T31n1587_p0062b15U起唯起一识。但得一尘。皆随因缘。是故不同
T31n1587_p0062b16U也。如是七识。于阿梨耶识中尽相应起。如众
T31n1587_p0062b17U像影俱现镜中。亦如众浪同集一水。问此意
T31n1587_p0062b18U识于何处不起。答离无想定及无想天。熟眠
T31n1587_p0062b19U不梦醉闷绝心暂死。离此六处余处恒有。如
T31n1587_p0062b20U此识转不离两义。一能分别。二所分别。所分
T31n1587_p0062b21U别既无。能分别亦无。无境可取识不得生。以
T31n1587_p0062b22U是义故唯识义得成何者立唯识义。意本为
T31n1587_p0062b23U遣境遣心。今境界既无唯识又泯。即是说唯
T31n1587_p0062b24U识义成也。此即净品烦恼及境界并皆无故。
T31n1587_p0062b25U又说唯识义得成者。谓是一切法种子识。如
T31n1587_p0062b26U此如此造作回转。或于自于他。互相随逐。
T31n1587_p0062b27U起种种分别及所分别。由此义故离识之外
T31n1587_p0062b28U诸事不成。此即不净品。但遣前境未无识故
T31n1587_p0062b29U释曰。谓是一切种子识者。是阿梨耶识。为
T31n1587_p0062c01U诸法种子及所余七识种子及所余七识种
T31n1587_p0062c02U子。并能生自类无量诸法故。通名一切法种子
T31n1587_p0062c03U识也。如此如此者。由此等识能回转造作无
T31n1587_p0062c04U量识法。或转作根。或转作尘。或转作我。或
T31n1587_p0062c05U转作识。如此种种不同唯识所作。云如此造
T31n1587_p0062c06U作回转也。或于自于他互相随逐者。于自则
T31n1587_p0062c07U转为五阴。或为色阴乃至识阴。于他则转为
T31n1587_p0062c08U怨亲中人。种种不同。望自五阴故称为他。如
T31n1587_p0062c09U是自他互相转作前后不同。故云互相随逐
T31n1587_p0062c10U也。种种所作并皆是识无别境界。起种种分
T31n1587_p0062c11U别等者。一一识中皆具能所。能分别即是识。
T31n1587_p0062c12U所分别即是境。能即依他性。所即分别性。故
T31n1587_p0062c13U云起种种分别及所分别也由如此义。离识之
T31n1587_p0062c14U外无别境。但唯有识义成。既未明遣识。惑乱
T31n1587_p0062c15U未除。故名不净品也。问遣境在识。乃可称
T31n1587_p0062c16U唯识义。既境识俱遣。何识可成答立唯识乃
T31n1587_p0062c17U一往遣境。留心卒终为论。遣境为欲空心。是
T31n1587_p0062c18U其正意。是故境识俱泯。是其义成。此境识俱
T31n1587_p0062c19U泯即是实性。实性即是阿摩罗识。亦可卒终
T31n1587_p0062c20U为论是摩罗识也。记曰。由二种宿业熏习及
T31n1587_p0062c21U二种习气。能为集谛。成立生死。二种宿业熏
T31n1587_p0062c22U习者。即是诸业种子。一宿业熏习。二宿业熏
T31n1587_p0062c23U习执。宿业熏习即是所分别。为分别性。宿业
T31n1587_p0062c24U熏习执即是能分别。为依他性。所即为境能
T31n1587_p0062c25U即为识。此二种业名相似集谛。能得五阴生。
T31n1587_p0062c26U二种习气者。即诸烦恼。一相习气。二粗重
T31n1587_p0062c27U习气。相即烦恼体。是依他性。能摄前相貌。粗
T31n1587_p0062c28U重即烦恼境。是分别性。境界粗显故也。此
T31n1587_p0062c29U二烦恼名真谛。能集令未来五阴由此似真
T31n1587_p0063a01U两种集谛。若宿业已尽更受别报。能安立生
T31n1587_p0063a02U死。释曰。二种宿业熏习者。一一种子备有两
T31n1587_p0063a03U义。所分别即是宿业熏习。能分别即是宿业
T31n1587_p0063a04U熏习执。所即分别性。能作生起种子法门故。
T31n1587_p0063a05U说此法门名为宿业熏习。有名而无体也。能
T31n1587_p0063a06U即依他性。正是起业种子。名宿业熏习执。有
T31n1587_p0063a07U体而不真实也。二种习气亦尔。一一烦恼皆
T31n1587_p0063a08U有两义。所分别即粗重习气作起烦恼法门。
T31n1587_p0063a09U有名而无体。能分别正是烦恼体。亦有而不
T31n1587_p0063a10U真实。是依他性。然此中所明分别依他。与三
T31n1587_p0063a11U无性中名字不同。三无性中说分别名相类。
T31n1587_p0063a12U依他性名粗重。以分别性当体有其相类能
T31n1587_p0063a13U作烦恼法门。说名烦恼也。依他性正是烦恼
T31n1587_p0063a14U体。能得生死报故名粗重。今此中为明分别
T31n1587_p0063a15U性相类粗显故名粗重。依他性能执前相类
T31n1587_p0063a16U故名为相各自有意。若欲转此中自三无性
T31n1587_p0063a17U中名亦好也。记曰。如是如是分别。若分别如
T31n1587_p0063a18U是如是类。此类类名分别性。此但唯有名。
T31n1587_p0063a19U名所显体实无。此所显体实无。此分别者因
T31n1587_p0063a20U他故起。立名依他性。此前后两性未曾相离。
T31n1587_p0063a21U即是实实性。若相离者唯识义不成。有境识
T31n1587_p0063a22U异故。由不相离故唯识无境界。无境界故识
T31n1587_p0063a23U亦成无。由境无识无故立唯识义。是乃成立。
T31n1587_p0063a24U是故前性于后性不一不异。若定一异则有过
T31n1587_p0063a25U失何耶。分别与依他定一者。分别性决定永
T31n1587_p0063a26U无不为五法藏所摄。依他性亦应永无。若尔
T31n1587_p0063a27U便无生死解脱善恶律戒法。此为不可。既不
T31n1587_p0063a28U如此故。分别性与依他性不得定一。若定异
T31n1587_p0063a29U者。则分别性便不能遣依他性。既由观分别
T31n1587_p0063b01U性是无所有。方见依他性亦无所有故。不得
T31n1587_p0063b02U定异。又若分别性定异依他性者。分别性体
T31n1587_p0063b03U应定是有。非谓永无。有可异无。何所论异。是
T31n1587_p0063b04U故但说不一不异。不可定说一异也。如无常
T31n1587_p0063b05U与有为法。亦不得定说一异。前无后无是无
T31n1587_p0063b06U常义。五阴是有为法。若无常与有为法定一
T31n1587_p0063b07U者。无常是无。一切诸法并皆是无。既不并无
T31n1587_p0063b08U故不得定一。若定异者。观无常时。不应通
T31n1587_p0063b09U有为法。以其通故不得定异。此亦是不一不
T31n1587_p0063b10U异也。如是一切诸法皆尔。如色等与瓶亦不
T31n1587_p0063b11U一不异。若色与瓶定一。香等不成瓶。瓶则
T31n1587_p0063b12U真实。若色定异瓶。见色不应通瓶。是故不定
T31n1587_p0063b13U一异也。两说亦尔。若不见分别性。则不见依
T31n1587_p0063b14U他性。是故不一不异。然一切诸法但有三性。
T31n1587_p0063b15U摄法皆尽。如来为众生说诸法无性。亦有三
T31n1587_p0063b16U种。三性如前说。前二是俗谛。后一是真谛真
T31n1587_p0063b17U俗二谛摄一切法皆尽。三无性者。即不离前
T31n1587_p0063b18U三性。分别性名无相性。无体相故。依他性名
T31n1587_p0063b19U无生性。体及因果无所有。体似尘相。尘即分
T31n1587_p0063b20U别性。分别既无体亦是无也。因亦无者。本由
T31n1587_p0063b21U分别性为境。能发生识果。境界既无云何生
T31n1587_p0063b22U果。如种子能生芽。种子既无芽从何出。是故
T31n1587_p0063b23U无生也。真实性名无性性。无有性无无性。约
T31n1587_p0063b24U人法故无有性。约二空故无无性。即是非有
T31n1587_p0063b25U性非无性故。重称无性性也。此三无性。是一
T31n1587_p0063b26U切法真实。以其离有故名常。欲显此三无性
T31n1587_p0063b27U故。明唯识义也。若人修道智慧未住此唯识
T31n1587_p0063b28U义者。二执随眠所生众惑不得灭离。根本不
T31n1587_p0063b29U灭故。由此义故立一乘皆令学菩萨道。若谓
T31n1587_p0063c01U但唯有识现前起此执者。若未离此执。不得
T31n1587_p0063c02U入唯识中。若智者不更缘此境二不显现。是
T31n1587_p0063c03U时行者名入唯识。何以故。由修观熟乱执
T31n1587_p0063c04U尽。是名无所得非心非境。是智名出世无分
T31n1587_p0063c05U别智。即是境智无差别。名如如智。亦名转依。
T31n1587_p0063c06U舍生死依但依如理故。粗重及执二俱尽故。
T31n1587_p0063c07U粗重即分别性。执即依他性。二种俱尽也。是
T31n1587_p0063c08U名无流界。是名不可思惟。是名真实善。是名
T31n1587_p0063c09U常住果。是名出世乐。是名解脱身。于三身中
T31n1587_p0063c10U即法身。释曰。二执随眠所生果。或不得灭离
T31n1587_p0063c11U者。即是见思二执随眠烦恼能作种子。生无
T31n1587_p0063c12U量上心。或皆以本识为其根本。根本未灭支
T31n1587_p0063c13U未尽。如胜N经说。无明住地不断不究竟。无
T31n1587_p0063c14U边四住地不断不究竟也。若智者不更缘此
T31n1587_p0063c15U境二不显现故者。此境即此唯识境。唯识散
T31n1587_p0063c16U乱由无境故识无。此识既无。能缘唯识之心
T31n1587_p0063c17U亦无。故云二不显现。此二但谈二识所现前
T31n1587_p0063c18U境。前境先已无故。是名识转品究竟也
T31n1587_p0063c19U转识论
