【经文资讯】大正新修大藏经 第三十一册 No. 1624《观所缘缘论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，日本 SAT 组织提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1624 观所缘缘论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by SAT, Japan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1624_p0888b01U
T31n1624_p0888b02U　　No. 1624 [cf. No. 1625]
T31n1624_p0888b03U观所缘缘论
T31n1624_p0888b04U
T31n1624_p0888b05U　　　　陈那菩萨造
T31n1624_p0888b06U　　　　三藏法师玄奘奉　诏译
T31n1624_p0888b07U诸有欲令眼等五识。以外色作所缘缘者。或
T31n1624_p0888b08U执极微许有实体。能生识故或执和合。以识
T31n1624_p0888b09U生时带彼相故。二俱非理。所以者何
T31n1624_p0888b10U　极微于五识　　设缘非所缘
T31n1624_p0888b11U　彼相识无故　　犹如眼根等
T31n1624_p0888b12U所缘缘者。谓能缘识带彼相起及有实体。令
T31n1624_p0888b13U能缘识托彼而生色等极微。设有实体能生
T31n1624_p0888b14U五识容有缘义。然非所缘。如眼根等于眼等
T31n1624_p0888b15U识无彼相故。如是极微于眼等识。无所缘义
T31n1624_p0888b16U　和合于五识　　设所缘非缘
T31n1624_p0888b17U　彼体实无故　　犹如第二月
T31n1624_p0888b18U色等和合于眼识等有彼相故。设作所缘然无
T31n1624_p0888b19U缘义。如眼错乱见第二月。彼无实体不能生
T31n1624_p0888b20U故。如是和合于眼等识无有缘义故。外二事
T31n1624_p0888b21U于所缘缘互阙一支。俱不应理。有执色等各
T31n1624_p0888b22U有多相。于中一分是现量境故。诸极微相资
T31n1624_p0888b23U各有一和集相。此相实有各能发生。似己相
T31n1624_p0888b24U识故与五识作所缘缘。此亦非理。所以者何
T31n1624_p0888b25U　和集如坚等　　设于眼等识
T31n1624_p0888b26U　是缘非所缘　　许极微相故
T31n1624_p0888b27U如坚等相虽是实有。于眼等识容有缘义。而
T31n1624_p0888b28U非所缘。眼等识上无彼相故。色等极微诸和
T31n1624_p0888b29U集相。理亦应尔。彼俱执为极微相故。执眼等
T31n1624_p0888c01U识能缘极微。诸和集相复有别失
T31n1624_p0888c02U　瓶瓯等觉相　　彼执应无别
T31n1624_p0888c03U　非形别故别　　形别非实故
T31n1624_p0888c04U瓶瓯等物大小等者。能成极微多少同故。缘
T31n1624_p0888c05U彼觉相应无差别。若谓彼物形相别故觉相
T31n1624_p0888c06U别者。理亦不然。顶等别形唯在瓶等假法
T31n1624_p0888c07U上有。非极微故彼不应执。极微亦有差别形
T31n1624_p0888c08U相所以者何
T31n1624_p0888c09U　极微量等故　　形别惟在假
T31n1624_p0888c10U　析彼至极微　　彼觉定舍故
T31n1624_p0888c11U非瓶瓯等能成极微有形量别。舍微圆相故。
T31n1624_p0888c12U知别形在假非实。又形别物析至极微。彼觉
T31n1624_p0888c13U定舍非青等物。析至极微彼觉可舍。由此形
T31n1624_p0888c14U别唯世俗有。非如青等亦在实物。是故五识
T31n1624_p0888c15U所缘缘体非外色等其理极成。彼所缘缘岂
T31n1624_p0888c16U全不有。非全不有。若尔云何
T31n1624_p0888c17U　内色如外现　　为识所缘缘
T31n1624_p0888c18U　许彼相在识　　及能生识故
T31n1624_p0888c19U外境虽无。而有内色似外境现。为所缘缘。许
T31n1624_p0888c20U眼等识带彼相起及从彼生。具二义故。此内
T31n1624_p0888c21U境相既不离识。如何俱起。能作识缘
T31n1624_p0888c22U　决定相随故　　俱时亦作缘
T31n1624_p0888c23U　或前为后缘　　引彼功能故
T31n1624_p0888c24U境相与识定相随故。虽俱时起亦作识缘。因
T31n1624_p0888c25U明者说。若此与彼有无相随。虽俱时生而亦
T31n1624_p0888c26U得有因果相故。或前识相为后识缘。引本识
T31n1624_p0888c27U中生似自果功能令起不违理故。若五识生
T31n1624_p0888c28U唯缘内色。如何亦说眼等为缘
T31n1624_p0888c29U　识上色功能　　名五根应理
T31n1624_p0889a01U　功能与境色　　无始互为因
T31n1624_p0889a02U以能发识比知有根。此但功能非外所造故。
T31n1624_p0889a03U本识上五色功能名眼等根。亦不违理。功能
T31n1624_p0889a04U发识理无别故。在识在余虽不可说。而外诸
T31n1624_p0889a05U法理非有故。定应许此在识非余。此根功能
T31n1624_p0889a06U与前境色。从无始际展转为因。谓此功能至
T31n1624_p0889a07U成熟位。生现识上五内境色。此内境色复能
T31n1624_p0889a08U引起异熟识上五根功能。根境二色与识一
T31n1624_p0889a09U异或非一异。随乐应说。如是诸识。惟内境
T31n1624_p0889a10U相为所缘缘。理善成立
T31n1624_p0889a11U观所缘缘论
