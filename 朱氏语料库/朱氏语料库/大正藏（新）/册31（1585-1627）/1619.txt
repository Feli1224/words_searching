【经文资讯】大正新修大藏经 第三十一册 No. 1619《无相思尘论》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，日本 SAT 组织提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 31, No. 1619 无相思尘论
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by SAT, Japan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T31n1619_p0882c01U
T31n1619_p0882c02U　　No. 1619
T31n1619_p0882c03U无相思尘论
T31n1619_p0882c04U
T31n1619_p0882c05U　　　　陈那菩萨造
T31n1619_p0882c06U　　　　陈西印度三藏法师真谛译
T31n1619_p0882c07U　若说邻虚　　是根本因　　不似起故
T31n1619_p0882c08U　非境如根　　识似聚起　　不从彼生
T31n1619_p0882c09U　聚无有体　　譬如二月　　由此二义
T31n1619_p0882c10U　外物非尘　　有说邻虚　　聚成万物
T31n1619_p0882c11U　识似彼起　　故立为尘　　邻虚体相
T31n1619_p0882c12U　若是实有　　识不似故　　非境如尘
T31n1619_p0882c13U　邻虚若尘　　则识无别　　若言相异
T31n1619_p0882c14U　则识不同　　异相在假　　故体非真
T31n1619_p0882c15U　邻虚体量　　众处无别　　若除邻虚
T31n1619_p0882c16U　万识不起　　是故万物　　悉是假名
T31n1619_p0882c17U　于内尘相　　如外而显　　立为识尘
T31n1619_p0882c18U　识似现故　　是识缘缘　　随生决定
T31n1619_p0882c19U　共立功能　　令次第起　　二根共生
T31n1619_p0882c20U　胜能为根　　于识无碍　　更互为因
T31n1619_p0882c21U　胜能为尘　　互生无始
T31n1619_p0882c22U若有人执眼等六识。缘外境起。是人或分别
T31n1619_p0882c23U邻虚为境。是识因故。或分别邻虚聚为境。似
T31n1619_p0882c24U聚识起故尘者何相。若识能了别其体相。
T31n1619_p0882c25U如其体相识起。是故说此名尘。邻虚无此事。
T31n1619_p0882c26U若邻虚实是识因譬如五根。是故邻虚非尘。
T31n1619_p0882c27U若尔邻虚聚应是境。如聚识起故。虽复如此
T31n1619_p0882c28U如其相起。识不从此生。是故聚亦非尘。何以
T31n1619_p0882c29U故。若尘能生识。似其体相可信为尘。何以故。
T31n1619_p0883a01U可说此尘为识生缘故。聚者则不如此。非实
T31n1619_p0883a02U有故。譬如二月由眼根乱。识似二月起二月
T31n1619_p0883a03U非。识境界实无有故。聚亦如此。离邻虚无有
T31n1619_p0883a04U实体故。聚非识境界。是故外尘。由此二义非
T31n1619_p0883a05U识境界。一一分不具故。有诸师说。是邻虚
T31n1619_p0883a06U聚集成万物。有多种相具足。立此为境界。
T31n1619_p0883a07U何以故。有别相能生证智。非但邻虚及邻虚
T31n1619_p0883a08U聚。是故于邻虚及邻虚聚中。有相为六识作
T31n1619_p0883a09U境邻虚相者非尘。譬如坚等。邻虚中有坚湿
T31n1619_p0883a10U热动触。此物实有非眼识境界。眼识不如其
T31n1619_p0883a11U起故。邻虚中万物亦如此。何以故。邻虚者于
T31n1619_p0883a12U万物中若生识。是识则无差别。以万物中邻
T31n1619_p0883a13U虚无有异故。若汝言由相差别故生识异。瓶
T31n1619_p0883a14U等诸物相貌不同。缘此相故起识有异。是义
T31n1619_p0883a15U不然。何以故。如此相貌差别。于瓶等假名物
T31n1619_p0883a16U中。不无于邻虚。实物中则无邻虚。体量不
T31n1619_p0883a17U异故。于万物中邻虚体量。所谓圆细无有差
T31n1619_p0883a18U别。是故万物相貌非是实有。是假名有。是假
T31n1619_p0883a19U名相者。谓瓶等诸物。若除邻虚。似瓶等识不
T31n1619_p0883a20U生故。实物者。若析相应法似实物识不灭。如
T31n1619_p0883a21U未析时。于瓶中五尘识生。析竟五尘识亦不
T31n1619_p0883a22U灭故。五尘等是实有由此邻虚及聚。万物不
T31n1619_p0883a23U能生识。是故外尘非识境界。若尔何法名尘。
T31n1619_p0883a24U于内尘相如外显现。是名识尘外尘实无所
T31n1619_p0883a25U有。于内识中众生乱心分别故。起六尘分别。
T31n1619_p0883a26U此分别如在于外。如此显现。是四缘中名识
T31n1619_p0883a27U缘缘。以是识体相故由此识生故。所以者何。
T31n1619_p0883a28U是识作内尘相。从内尘生。具二法故。是故内
T31n1619_p0883a29U尘名境界。问曰。如尘起识是亦可然。内尘是
T31n1619_p0883b01U识一分共一时起。云何得作缘缘。答曰。立缘
T31n1619_p0883b02U缘者。识缘此生无有二故。缘者或一时共起。
T31n1619_p0883b03U能成余法从他生。决定随逐生不生故。问若
T31n1619_p0883b04U次第生所缘能缘相云何。答曰。若因在前
T31n1619_p0883b05U果在后。果随因因不随果。若因有果必有。若
T31n1619_p0883b06U因无果必无。果随因或有或无。是名因果相。
T31n1619_p0883b07U复次为安置功能次第故。立所缘能缘。是似
T31n1619_p0883b08U尘识次第起为生。似果起功能生识相续。问
T31n1619_p0883b09U曰。若内尘是识。缘缘是缘生。经当云何释经
T31n1619_p0883b10U言依根缘色眼识得生。广说如经。答曰。功能
T31n1619_p0883b11U体相能共造果。说名为根。问根者体用云
T31n1619_p0883b12U何答胜能为体。此体因何法可比度知。有
T31n1619_p0883b13U由生自果故。是其胜能可得了别。非有四大
T31n1619_p0883b14U色此功能于识中无有妨碍。此功能在识中
T31n1619_p0883b15U离识。其体不可显示。如我所立根与汝所立
T31n1619_p0883b16U根。同功能为体。此有何异。如此功能及似尘
T31n1619_p0883b17U相。更互为因。如此功能及似尘相生从无始
T31n1619_p0883b18U来悉尔。依功能说名根缘内尘相名境。是乱
T31n1619_p0883b19U识不可言其相。得生此法更互为因亦无有
T31n1619_p0883b20U始。何以故。或功能成熟故起似尘识。或似尘
T31n1619_p0883b21U识故功能得成。识者或异二或不异二或不
T31n1619_p0883b22U可说。如此内尘具二法故可为识境
T31n1619_p0883b23U无相思尘论
