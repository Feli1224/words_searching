【经文资讯】大正新修大藏经 第二十一册 No. 1314《佛说救面然饿鬼陀罗尼神咒经》
【版本记录】CBETA 电子佛典 V1.0 (Big5) 普及版，完成日期：2000/03/01
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 21, No. 1314 佛说救面然饿鬼陀罗尼神咒经
# CBETA Chinese Electronic Tripitaka V1.0 (Big5) Normalized Version, Release Date: 2000/03/01
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T21n1314_p0465c01U
T21n1314_p0465c02U
T21n1314_p0465c03U　　No. 1314 [cf. No. 1313]
T21n1314_p0465c04U佛说救面然饿鬼陀罗尼神咒经
T21n1314_p0465c05U一卷
T21n1314_p0465c06U
T21n1314_p0465c07U　　　　唐于阗三藏实叉难陀译
T21n1314_p0465c08U尔时世尊。在迦毗罗城尼俱律那僧伽蓝所。
T21n1314_p0465c09U与诸比丘并诸菩萨无数众生。周匝围绕而
T21n1314_p0465c10U为说法
T21n1314_p0465c11U尔时阿难独居净处一心计念。即于其夜
T21n1314_p0465c12U三更之后。见一饿鬼名曰面然。住阿难前白
T21n1314_p0465c13U阿难言。却后三日汝命将尽。即便生此饿鬼
T21n1314_p0465c14U之中。是时阿难闻此语已。心生惶怖问饿鬼
T21n1314_p0465c15U言。我此灾祸作何方计得免斯苦。尔时饿鬼
T21n1314_p0465c16U报阿难言。汝于晨朝。若能布施百千那由他
T21n1314_p0465c17U恒河沙数饿鬼并百千婆罗门及仙人等。以
T21n1314_p0465c18U摩伽陀国斗。各施一斗饮食。并及为我供养
T21n1314_p0465c19U三宝。汝得增寿。令我离于饿鬼之苦得生天
T21n1314_p0465c20U上。阿难见此面然饿鬼。身形羸瘦。枯骷丑
T21n1314_p0466a01U面上火然。其咽如针头发。蓬乱。毛爪长利
T21n1314_p0466a02U身如负重。又闻如是不顺之语。甚大惊怖身
T21n1314_p0466a03U毛皆竖。即从座起疾至佛所。五体投地顶礼
T21n1314_p0466a04U佛足。身心战栗而白佛言。救我世尊。救我
T21n1314_p0466a05U善逝。过此三日命将终尽。昨夜见一面然饿
T21n1314_p0466a06U鬼。而语我言汝于三日。必当命尽生饿鬼中。
T21n1314_p0466a07U我即问言以何方计得免斯苦。饿鬼答言汝
T21n1314_p0466a08U若施于百千那由他恒河沙数饿鬼。及百千
T21n1314_p0466a09U婆罗门并诸仙等饮食。汝得增寿。世尊我今
T21n1314_p0466a10U云何得免此苦
T21n1314_p0466a11U尔时世尊告阿难言。汝今勿怖有异方便。令
T21n1314_p0466a12U汝得施如是饿鬼诸婆罗门及仙等食。勿生
T21n1314_p0466a13U忧恼
T21n1314_p0466a14U佛告阿难。有陀罗尼名曰一切德光无量威
T21n1314_p0466a15U力。若有诵此陀罗尼者。即成已施俱胝那由
T21n1314_p0466a16U他百千恒河沙数饿鬼。及六十八俱胝那由
T21n1314_p0466a17U他百千婆罗门并诸仙等前。各有摩伽陀斗
T21n1314_p0466a18U四斛九斗饮食。佛告阿难。我于前世曾为婆
T21n1314_p0466a19U罗门时。于观世音菩萨及世间自在德力如
T21n1314_p0466a20U来所。受此陀罗尼。我当以此陀罗尼力便得
T21n1314_p0466a21U具足施于无量无数饿鬼及婆罗门并仙等食
T21n1314_p0466a22U以我施诸饿鬼食故。舍离此身得生天上。阿
T21n1314_p0466a23U难汝今受持此陀罗尼当自护身。即说咒曰
T21n1314_p0466a24U那么萨缚(无可反下同)怛他揭多(去声呼之)缚路枳帝(一)
T21n1314_p0466a25U三(上声下同)跋(@H反下同)三跋(二)虎(二合三)
T21n1314_p0466a26U佛言阿难。若欲作此施食法者。先取饮食安
T21n1314_p0466a27U置净盘器中。诵此陀罗尼咒咒食七遍。于门
T21n1314_p0466a28U内立展臂户外。置净地弹指七下。作此施
T21n1314_p0466a29U已于其四方。有百千俱胝那由他恒河沙数
T21n1314_p0466b01U饿鬼。于一一饿鬼前。各有摩伽陀斗四斛九
T21n1314_p0466b02U斗饮食。如是鬼等遍皆饱满。是诸饿鬼吃此
T21n1314_p0466b03U食已。悉舍虚身尽得生天。复言阿难若比丘
T21n1314_p0466b04U比丘尼优婆塞优婆夷。若能常诵此陀罗尼
T21n1314_p0466b05U并奉饮食。即为具足无量功德命得延长。即
T21n1314_p0466b06U成供养百千俱胝如来功德。颜色鲜洁威德
T21n1314_p0466b07U强记。一切非人步多鬼等。夜叉罗刹并诸饿
T21n1314_p0466b08U鬼。皆畏是人心不忍见。是人即为成就具足
T21n1314_p0466b09U大力勤进
T21n1314_p0466b10U复言阿难若欲施婆罗门及仙食者。当取饮
T21n1314_p0466b11U食满置钵中。诵此陀罗尼咒咒食七遍。泻
T21n1314_p0466b12U流水中。具足奉献无量俱胝百千恒河沙数
T21n1314_p0466b13U婆罗门及诸仙等。如天饮食。其婆罗门并仙
T21n1314_p0466b14U人等。吃此食已诸根具足圆满吉祥。各发其
T21n1314_p0466b15U愿赞叹施人。其施食人心得清净。而便疾证
T21n1314_p0466b16U梵天威德。常修净行具足成就。供养百千俱
T21n1314_p0466b17U胝恒河沙数如来功德。于诸怨敌而常得胜。
T21n1314_p0466b18U若比丘比丘尼优婆塞优婆夷。若欲供养一
T21n1314_p0466b19U切三宝。应当具办香华饮食诵此陀罗尼咒。
T21n1314_p0466b20U咒所施食及香华等二十一遍供养三宝。此
T21n1314_p0466b21U善男子善女人等。具足成就诸天妙供及无
T21n1314_p0466b22U上供。尊重赞叹一切如来。刹土三宝诸佛忆
T21n1314_p0466b23U念。称扬赞叹诸天拥护。佛言汝去。阿难当自
T21n1314_p0466b24U护身。并及广为诸众生说。令诸众生成就具
T21n1314_p0466b25U足无量功德。所生之世常值百千俱胝诸佛
T21n1314_p0466b26U佛说救面然饿鬼陀罗尼神咒经
