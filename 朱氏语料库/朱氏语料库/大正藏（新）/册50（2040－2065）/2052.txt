【经文资讯】大正新修大藏经 第五十册 No. 2052《大唐故三藏玄奘法师行状》
【版本记录】CBETA 电子佛典 V1.24 (Big5) 普及版，完成日期：2001/05/15
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 50, No. 2052 大唐故三藏玄奘法师行状
# CBETA Chinese Electronic Tripitaka V1.24 (Big5) Normalized Version, Release Date: 2001/05/15
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA, CBETA OCR Group
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T50n2052_p0214a01U
T50n2052_p0214a02U　　No. 2052
T50n2052_p0214a03U大唐故三藏玄奘法师行状一卷
T50n2052_p0214a04U
T50n2052_p0214a05U法师讳。字玄奘。俗姓陈。汉大丘长仲弓
T50n2052_p0214a06U之后。本居颖川。后徙河南。子孙因之为缑
T50n2052_p0214a07U氏人焉。高祖湛魏清河太守曾山魏征东将
T50n2052_p0214a08U军南阳郡开国公祖康齐国子博士转司业。
T50n2052_p0214a09U又转礼部侍郎。文惠英洁有雅操。早通经
T50n2052_p0214a10U术。形长八尺。美眉明目。裒衣博带。好儒者之
T50n2052_p0214a11U容。时人方之郭有道。郡举孝廉。拜陈留令。又
T50n2052_p0214a12U迁江陵。后随运将衰。遂息缨冤之心。结薜
T50n2052_p0214a13U萝之志。识者高之。亲广平宋氏随洛州长
T50n2052_p0214a14U史钦之女法师即第四子也。法师粤自褓辰。
T50n2052_p0214a15U夙标温嶷。迨于二十日。更表贞淳。机智有殊。
T50n2052_p0214a16U聪敏绝异。爰以宿植。早厌樊笼。驿思玄门。
T50n2052_p0214a17U翅神觉道。大业之际。诏度僧尼。时使人大
T50n2052_p0214a18U理卿善果有许郭之鉴。一见法师。而谓人
T50n2052_p0214a19U此子年齿虽幼。风骨甚奇。若住释门。必为梁
T50n2052_p0214a20U栋。因听落饰。止于东都净土道场。时寺有景
T50n2052_p0214a21U法师。讲涅经。执卷伏膺。遂忘寝食。又学严
T50n2052_p0214a22U法师摄论。受好逾剧。并一闻将尽。再览之
T50n2052_p0214a23U后。无复所遗。众咸惊异。乃令升座。覆述抑
T50n2052_p0214a24U扬割畅备尽。师宗美问。芳声从兹发爽时
T50n2052_p0214a25U年十五也。其后随氏失驭。天下沸腾。启兄
T50n2052_p0214a26U此虽父母之邑。而丧乱若兹。岂可守而死。
T50n2052_p0214a27U今闻唐主驱晋阳之众已据有长安。天下依
T50n2052_p0214a28U归。如适父母愿与兄投也。兄从之。即与俱
T50n2052_p0214a29U来。时武德元年矣。是时国基草创创京城亦
T50n2052_p0214b01U未有讲序。初炀帝于东都建四道场。召天下
T50n2052_p0214b02U名僧尼焉。景脱基暹。为其称首。末年国乱。供
T50n2052_p0214b03U料停绝。多游绵蜀。知法之众。又盛于彼。法师
T50n2052_p0214b04U启兄无法事。愿游蜀受业。兄从之。经子午
T50n2052_p0214b05U谷入汉川。逢空景二法师。皆道场之大德。从
T50n2052_p0214b06U之受学。仍相逐进向城都。虽在行旅。恒执经
T50n2052_p0214b07U随问。比至益州。摄论毗昙。各得一遍。诸德既
T50n2052_p0214b08U萃。大建法筵。更听宝暹摄论道基毗昙。志振
T50n2052_p0214b09U迦筵。敬惜寸阴。四五年间。究通诸部。讲座
T50n2052_p0214b10U之下。常数百人。领悟之才。众人咸伏。法师
T50n2052_p0214b11U兄因住城都空慧寺。即长捷法师焉。其亦风
T50n2052_p0214b12U神朗俊。体状魁杰。加之秀美。每出外衢路观
T50n2052_p0214b13U者。莫不驻车停盖。讲涅经。摄大乘论。阿毗
T50n2052_p0214b14U昙。兼通史传。及善老庄。为蜀人所慕。总管
T50n2052_p0214b15U公行台尚书韦云起等。特所钦重。至于属词
T50n2052_p0214b16U谈吐。蕴藉风流。接物诱凡。篇章书疏。和光
T50n2052_p0214b17U噱。狎道俗之情。有出于弟。若其亭亭独秀。不
T50n2052_p0214b18U杂埃尘。游八宏。穷玄理。廓魔气以为志。继
T50n2052_p0214b19U圣达而为心。匡振颓纲。苞挫殊俗。涉风波而
T50n2052_p0214b20U意靡倦。临大难而节逾高。通曩哲之深疑。开
T50n2052_p0214b21U后贤之未悟。垂义功于来裔。标准的于当今。
T50n2052_p0214b22U乃率生而寡俦。非唯兄之弗建也。然昆季
T50n2052_p0214b23U二人。懿德清规。芳声雅质。虽庐山将远。无得
T50n2052_p0214b24U同焉。法师年二十有一。以武德五年。于城
T50n2052_p0214b25U都受具。坐夏学律。五篇七聚之宗。亦一遍斯
T50n2052_p0214b26U得。益部经论。研综既穷。更思入京。询问殊
T50n2052_p0214b27U旨。条式有碍。为兄所留。不能遂意。乃私与入
T50n2052_p0214b28U结商侣。泛舟三峡。沿江而遁。到荆州。止天皇
T50n2052_p0214b29U寺。彼之道浴。承风斯文。既属来仪。咸请敷说。
T50n2052_p0214c01U法师为论摄论毗昙。各得三遍罢。后复北
T50n2052_p0214c02U游。询求先德。至相州造休法师。质问疑碍。
T50n2052_p0214c03U又到赵州。谒淡法师。学成实论。又入长安。
T50n2052_p0214c04U就岳法师。学俱舍论。皆一遍而究其旨。经
T50n2052_p0214c05U目而记于心。又于京城诸德。寻访异同。仆射
T50n2052_p0214c06U宗公箫兄弟。又深珍敬。奏住大庄严寺。法
T50n2052_p0214c07U师既遍谒贤。备餐其说。详考其理。各擅宗
T50n2052_p0214c08U涂。验之圣典。亦隐显有异。莫知适从。乃誓游
T50n2052_p0214c09U西方。以问所惑。辨取十七地论等。以释众疑。
T50n2052_p0214c10U即今之瑜伽师地论也。又言昔法显智严。亦
T50n2052_p0214c11U一时之士。皆能求法。导利群生。吾当继之。乃
T50n2052_p0214c12U结侣陈表。有敕不许。诸人咸退。唯法师不屈。
T50n2052_p0214c13U既方事孤游又承西路艰。乃自试其心。以
T50n2052_p0214c14U俗问众善苦。种种调伏。堪任不退。然始入
T50n2052_p0214c15U塔。启请申其意。愿乞众圣冥加。往还无难。初
T50n2052_p0214c16U法师生也。母梦法师衣白衣西去。母曰。汝是
T50n2052_p0214c17U我子。今欲何去。报曰。为求法故去。此则造迦
T50n2052_p0214c18U维之先兆
T50n2052_p0214c19U贞观三年。将欲首涂。又求祥应。乃夜梦见大
T50n2052_p0214c20U海中。有苏迷卢山。极为丽严。意欲登山。而洪
T50n2052_p0214c21U涛[泳-永+凶]涌。不以为惧。乃决意而入。忽见莲花。踊
T50n2052_p0214c22U乎波外。应足而生。须臾至山。又峻峭不可上。
T50n2052_p0214c23U踊身自腾。有搏飙。扶而上升。至顶。四望廓然。
T50n2052_p0214c24U无复拥碍。喜而寤焉。遂即行矣。时年二十九
T50n2052_p0214c25U也。时有秦川僧孝达。在京学毕还乡。法师与
T50n2052_p0214c26U同去。展转遂达爪州。访西路好恶。皆云流沙
T50n2052_p0214c27U无路。行人多结伴侣。看牛马粪及遗骸为标
T50n2052_p0214c28U炽。风惊沙起。骸骨亦平。唯多起风魑魅之
T50n2052_p0214c29U类。东西八百余里。欲孤行者。终不可达。闻已
T50n2052_p0215a01U愁愤。不知其计。乃礼佛求愿。愿得一人。相引
T50n2052_p0215a02U过关。即玉门关也。关b胡卢河。关西百里。有
T50n2052_p0215a03U一烽。烽下有水。凡有五烽。五烽之外。无复戍
T50n2052_p0215a04U逻。皆长碛耳。又乃访得一胡。许送过关。临
T50n2052_p0215a05U时复退。强凭之乃行。夜至河离关十余里。上
T50n2052_p0215a06U源有胡桐树。胡乃斩木为桥。布草填沙。驱马
T50n2052_p0215a07U而过。即渡河。心极欢喜。各下褥而眠夜半
T50n2052_p0215a08U胡乃起抽刀行。而法师欲为屠害。法师催起
T50n2052_p0215a09U念佛诵经。胡人还坐。少时复起。谓法师曰。国
T50n2052_p0215a10U家法私向外国。罪名极重。前五烽路。游其
T50n2052_p0215a11U下必被他投。终无得免。但一处被擒即死
T50n2052_p0215a12U人。弟子亦有家累。何能当之。王法不可干。共
T50n2052_p0215a13U师还去。法师报曰。奘只可向西而死。誓不东
T50n2052_p0215a14U归而生。檀越不能者任还。奘独自去。胡曰。师
T50n2052_p0215a15U被他投还相牵引。终不免罪。法师为设重
T50n2052_p0215a16U誓。纵令身碎为尘。终不相引。为指天地星
T50n2052_p0215a17U月重言。胡乃辞别。法师与马一匹而去。于是
T50n2052_p0215a18U夜发。至第一烽。水边饮马。少时飞箭频来。几
T50n2052_p0215a19U着于膝。既知他觉。急即向之。烽上人将火问
T50n2052_p0215a20U是何人欲何所去。乃去帽现其法服。报云。从
T50n2052_p0215a21U京师来。欲求法于婆罗门国。人将上烽见校
T50n2052_p0215a22U尉。校尉深相责问。法师具陈行意。声泪俱下。
T50n2052_p0215a23U彼亦愍然垂泣云。师能如是伍师去。傥如
T50n2052_p0215a24U所愿。亦国家之益。师且卧。于是安置。天晓为
T50n2052_p0215a25U设食。更施糗粮。自送十余里云。师勿过余烽。
T50n2052_p0215a26U第五烽外。有野马泉。可更取水去。法师过第
T50n2052_p0215a27U五烽遇风沙大起。不知泉处。日暗傍一沙沟
T50n2052_p0215a28U住。下水欲饮。马袋重失。手覆之。才得一饮之
T50n2052_p0215a29U直。余并倾失。千里之资。此时顿尽。烦恼亦何
T50n2052_p0215b01U可言。三更后复行。不知道路。唯西北望星月
T50n2052_p0215b02U而进。至明午后。已大渴之。虽有糗[麸-夫+并]。干不能
T50n2052_p0215b03U食。如是四夜五日。无一v沾喉。人马俱困。不
T50n2052_p0215b04U能复行。遂卧沙中。默念观音。不能发语。气殆
T50n2052_p0215b05U将绝。至第五夜。忽有凉风。非常冷快。体得醒
T50n2052_p0215b06U悟。马亦能起。复强行二十余里。还卧不能去。
T50n2052_p0215b07U梦一大神。告之强行。何为复卧。于是复起。马
T50n2052_p0215b08U忽异路而去。回之不得。行可十许里。遂遇一
T50n2052_p0215b09U池。清冷澄澈。非常欢喜。便饮马。自复澡嗽。又
T50n2052_p0215b10U取糗v饲马。池侧亦有青草。比明马健人复
T50n2052_p0215b11U解齐。更一日一夜。就水将息。后日盛水渐进。
T50n2052_p0215b12U更经三日。方达伊吾。于流沙北维之外。复
T50n2052_p0215b13U逢鬼魅。日有数般。困弊难艰。免难为记述。
T50n2052_p0215b14U既至伊吾。逢高昌使人。还向其王说法师来
T50n2052_p0215b15U意。王大喜欢。遣人将驼来迎。复到高昌。
T50n2052_p0215b16U相见悲喜。王欲留法师。不听西去。法师乃
T50n2052_p0215b17U不食四日。以盛动之。王意亦回。王母妃愿
T50n2052_p0215b18U结母子。王愿为兄弟。许者任师去。法师相许。
T50n2052_p0215b19U王欢喜请讲仁王经。并为度沙弥四人。造法
T50n2052_p0215b20U服数十具。差达官。将安革马。手力倍送。又
T50n2052_p0215b21U修二十四封书。与突厥叶护可汗等诸国。并
T50n2052_p0215b22U附绞练五百余匹。令递送云。法师者。是奴弟。
T50n2052_p0215b23U愿可汗怜师如怜奴。使得达婆罗门也。于是
T50n2052_p0215b24U辞去。既到叶护衙所。可汗甚欢喜。差人递送。
T50n2052_p0215b25U终达迦湿弥罗。旧云Y宾国也。皆可汗之威。
T50n2052_p0215b26U高昌王之力耳。中间所经葱山雪岭。热海铁
T50n2052_p0215b27U门。危难之事。及诸王礼接逢迎之仪。不能备
T50n2052_p0215b28U叙。迦湿弥罗国。有大德。号僧胜善于经论。法
T50n2052_p0215b29U师就学俱舍顺正理因明声明等。及大毗婆
T50n2052_p0215c01U沙。国王愍其尽学达无有经本。乃给手书
T50n2052_p0215c02U十人。令为抄写。并余所须。并　敕供给。学已
T50n2052_p0215c03U方出东南。入磔迦国。徒伴二十余人。相将渡
T50n2052_p0215c04U钔勇奁刨ず印６至波罗奢大林中。逢贼。所
T50n2052_p0215c05U将衣资。劫掠都尽。身命才令到村。与诸人
T50n2052_p0215c06U告乞。各得衣服。次到磔迦东境。有大庵罗林。
T50n2052_p0215c07U林中有一七百岁婆罗门。观其面貌。可称三
T50n2052_p0215c08U十许。明中百论。及吠陀书。云是龙猛弟子法
T50n2052_p0215c09U师。就停一月学经百论。又东到那仆底国。
T50n2052_p0215c10U就调伏法师。学对法显宗理门等论。又东谅
T50n2052_p0215c11U那伽罗寺。就月曹法师。学众事分毗婆娑。又
T50n2052_p0215c12U东到禄勒那国。就^那鞠多大德。学经部毗
T50n2052_p0215c13U婆沙。又就蜜多犀那论师。学萨婆多辨真论。
T50n2052_p0215c14U展转到劫毗陀国。礼拜圣迹。佛昔在忉利
T50n2052_p0215c15U天。为报母恩。一夏说法讫。乘三道宝阶。下人
T50n2052_p0215c16U中处。又西北至羯若鞠^国(此云曲女城)。就毗邪
T50n2052_p0215c17U犀那三藏。学使佛毗婆沙日胄毗婆沙。自此
T50n2052_p0215c18U东南。至阿u陀国。礼圣迹已。顺伽河东下。
T50n2052_p0215c19U八十余人同船。欲向阿阿邦穆夜。河之
T50n2052_p0215c20U两岸。皆是阿u迦林。蓊蔼深茂。于林中。忽有
T50n2052_p0215c21U十余船贼。鼓棹迎流。一时而出。船中惊扰。投
T50n2052_p0215c22U河者数人。贼拥船向岸。令诸人解衣。搜求珍
T50n2052_p0215c23U宝。其贼先事突加天神。每于秋中。觅一人
T50n2052_p0215c24U质状端美。杀取肉血。用以祠之求喜福。见法
T50n2052_p0215c25U师仪容美丽。相顾而喜。于是则贼遣人取
T50n2052_p0215c26U水。于花林中。和[泥/土]涂地作坛。牵法师上坛坐。
T50n2052_p0215c27U令数人拔刀侍立。即欲挥刃。法师报云。远
T50n2052_p0215c28U来求法。传于未闻。此心未遂。檀越杀之。恐无
T50n2052_p0215c29U福也。贼不纳。法师知不免。谓贼曰。愿赐少
T50n2052_p0216a01U时。莫相逼恼。使我正念。亦是檀越恩泽。于是
T50n2052_p0216a02U专心睹史多天慈氏菩萨所。于心想中。若登
T50n2052_p0216a03U苏迷卢山。越一二三天。见睹史多宫。慈氏菩
T50n2052_p0216a04U萨妙宝台。菩萨国绕。此时身心欢喜。不知
T50n2052_p0216a05U在坛。不忆有贼。同伴诸人。发声号哭。须臾之
T50n2052_p0216a06U间。黑风四起。折树飞沙。河流涌浪。船舫漂
T50n2052_p0216a07U覆。贼徒大骤。问同伴曰。此沙门从何处来。名
T50n2052_p0216a08U字何等。报曰。从支那国来。求法者此也。诸君
T50n2052_p0216a09U若杀。得无量罪。且视风波之状。天神已嗔。宜
T50n2052_p0216a10U忽忏悔。贼惧相率忏谢。稽首归依。时亦不觉。
T50n2052_p0216a11U贼以手触。尔乃开眼。谓贼曰。时至邪。贼曰。不
T50n2052_p0216a12U敢害师。愿受忏悔。法师受其礼谢。广为说法。
T50n2052_p0216a13U令其发心。诸贼递相劝告。收诸贼具。总投河
T50n2052_p0216a14U流。所脱衣资。各还本主。并受五戒。风波还
T50n2052_p0216a15U静。贼徒欢喜。顶礼辞别。同伴敬叹。转异于
T50n2052_p0216a16U常。远近闻者。莫不嗟怪。从历数国。又东北至
T50n2052_p0216a17U室罗伐悉底国。旧曰舍卫讹也。圣迹甚多。皆
T50n2052_p0216a18U得礼敬。又到吠舍离城。观维摩诘宅。并佛许
T50n2052_p0216a19U魔王涅处。皆往礼敬。从此又至摩揭陀国。
T50n2052_p0216a20U其处圣迹极多。法师停七日。礼拜方遍。从此
T50n2052_p0216a21U东南行。四百余里。到菩提树。其处周圆三十
T50n2052_p0216a22U里内。圣迹尤遍。法师停八九日。礼拜乃遍。至
T50n2052_p0216a23U第十日。那烂陀寺众。差四十德来。迎至寺庄。
T50n2052_p0216a24U宿大目b连本村。明日食后。更有二百余僧
T50n2052_p0216a25U及千余檀越。擎举幢盖花香来迎。引入那烂
T50n2052_p0216a26U陀寺。既至。合众都集。法师与相见众坐。令维
T50n2052_p0216a27U那唱法师住寺。寺内所有一切共同。众相见
T50n2052_p0216a28U讫。差二十人有德行者。将法师参正法藏。即
T50n2052_p0216a29U戒贤法师也。其人博闻强识。佛法及外道经
T50n2052_p0216b01U书。一切通达。又最耆宿。时年一百六十岁。众
T50n2052_p0216b02U所共尊不敢片其名。故号为正法藏。法师随
T50n2052_p0216b03U入谒。方牵师资。务尽其敬。顶礼赞叹讫。正法
T50n2052_p0216b04U藏命法师及诸僧坐。问从何处来。报从支那
T50n2052_p0216b05U国来。欲于师处。学瑜伽等经论。闻已啼泣。唤
T50n2052_p0216b06U弟子觉贤。令说三年已前病恼因缘。觉贤曰。
T50n2052_p0216b07U和上去今三年已前。有患。四支拘急。如火烧
T50n2052_p0216b08U刀判之病。意厌此身。欲不食取尽。于夜中。梦
T50n2052_p0216b09U天人黄金色。谓和上曰。汝勿厌此身。身是法
T50n2052_p0216b10U器。修习难得。汝过去会作国王。多恼众生。故
T50n2052_p0216b11U招此苦。当自悔责。礼诵行道。广通正法。业累
T50n2052_p0216b12U可除。直欲不食舍之。终不得了。死已受身。还
T50n2052_p0216b13U得受苦。犹如井轮。回转无息。复三年余。有支
T50n2052_p0216b14U那国僧。欲来于此。学诸经论。已发在路。汝可
T50n2052_p0216b15U待之。为演说付授。彼人得已。当转流通。以功
T50n2052_p0216b16U德汝罪自灭。我是曼殊室利。怜愍汝故。来相
T50n2052_p0216b17U告当依我语。今日已后。所患亦当渐除。语已
T50n2052_p0216b18U而灭。从尔来。和上渐则安隐。正法藏又问。汝
T50n2052_p0216b19U在路经今几时。报曰。过三年向欲四年。既与
T50n2052_p0216b20U昔梦状同。深相慰喻。法师亲承斯记。悲喜不
T50n2052_p0216b21U能自胜。更起礼谢。言意讫。辞出。安置幼日王
T50n2052_p0216b22U院。七日供养已。更与上房第四重阁。加诸供
T50n2052_p0216b23U给。日得担步罗叶一百二十枚。槟榔子二十
T50n2052_p0216b24U颗。豆蔻子二十颗。龙香一两。供大人米一升。
T50n2052_p0216b25U苏油乳酪石蜜等。皆日足有余一期之料。数
T50n2052_p0216b26U人食不尽。给净人婆罗门一人。出行乘象。
T50n2052_p0216b27U与二十人陪从。免一切僧事。寺内主客万人。
T50n2052_p0216b28U预此供给者。渗法师有十人。言供大人米者。
T50n2052_p0216b29U此即粳米。大如乌豆。成饭已后。香闻百余步。
T50n2052_p0216c01U摩揭陀国。独有此米。余国更无。收植又少。唯
T50n2052_p0216c02U国王及广知法大德得食。余人不得。故云供
T50n2052_p0216c03U大人米。其游履外国见重。所至皆此类也。法
T50n2052_p0216c04U师安置已。向王舍城。视礼圣迹。数日方周
T50n2052_p0216c05U讫。已还那烂陀。请戒贤法师讲瑜伽论。同听
T50n2052_p0216c06U者数千人。如是听瑜伽三遍。顺正理一遍。显
T50n2052_p0216c07U扬对法因明声明集量论等各一遍。中百二
T50n2052_p0216c08U论各三遍。其俱舍婆沙六足阿毗昙等。已于
T50n2052_p0216c09U迦湿弥罗等诸国听讫。于此寻读决疑而已。
T50n2052_p0216c10U如是五年。不舍昼夜。听讫。复往伴烂钵伐
T50n2052_p0216c11U多国。寻礼圣迹。有孤山。极为秀丽。山中有精
T50n2052_p0216c12U舍。中有克檀观自在菩萨像。特多灵验。有所
T50n2052_p0216c13U愿求。至心皆得。其守护人。恐尘河。于外面各
T50n2052_p0216c14U十步。作勾栏。人有散花请愿。皆于栏外。不许
T50n2052_p0216c15U入内。法师敬欲往祈请。买种种花。穿之为缦。
T50n2052_p0216c16U将到像所。至诚礼讫。向菩萨跪。发三愿。一
T50n2052_p0216c17U者。于此学已。得平安还归本国者。愿花住尊
T50n2052_p0216c18U手。二者。所修福慧。愿生睹史多天宫。事慈氏
T50n2052_p0216c19U菩萨。若如意者。愿花挂尊两臂。三者。圣教称
T50n2052_p0216c20U众生界中。有一分无佛性者。某今自疑。不知
T50n2052_p0216c21U有无。若有佛性。修行可成者。愿花贯尊顶。请
T50n2052_p0216c22U讫以花缦遥散。咸得如言。既满所求。欢喜无
T50n2052_p0216c23U量。于傍见者。莫不礼敬。而结因缘。从此更巡
T50n2052_p0216c24U诸国。穷南海之滨。观寻圣迹。问访师友。复至
T50n2052_p0216c25U钵伐多国。有数大德。学业可遵。因停二年。就
T50n2052_p0216c26U学正量部根本阿毗达摩及摄正什论教实论
T50n2052_p0216c27U等。复还那烂陀寺。参礼正法藏已。复往杖林
T50n2052_p0216c28U山居士胜军论师所。论师刹帝利种。幼而好
T50n2052_p0216c29U内外经书。五明数术。无不穷览。每依杖山。养
T50n2052_p0217a01U徒教授。恒讲佛经。道俗宗归者。日数百人。诸
T50n2052_p0217a02U国王等。数来视礼洗足供养。封赏城邑。时人
T50n2052_p0217a03U号为步异。此云食邑者。法师就学唯识决择
T50n2052_p0217a04U论意义理成无畏论不住涅论十二因缘论
T50n2052_p0217a05U庄严经论。及闻瑜伽因明等讫。已于夜中。忽
T50n2052_p0217a06U梦见那烂陀寺。房院荒秽。并系水牛。无复僧
T50n2052_p0217a07U侣。法师从幼日王院西门入。见第四重阁上。
T50n2052_p0217a08U有一金人。色貌端严。光明满空。遥指寺外。谓
T50n2052_p0217a09U法师曰。汝随我看。即寻指外望。见村邑林池
T50n2052_p0217a10U为火焚烧。并成灰烬。金人曰。汝可早归。此处
T50n2052_p0217a11U却复十余年。戒日王崩。印度荒乱。恶人相害。
T50n2052_p0217a12U当如此地。汝宜知之。言讫不见。法师觉已怪
T50n2052_p0217a13U叹。向胜军说之。答曰。三界无安。能知不尔。
T50n2052_p0217a14U此圣人之垂诫。不可不依。是法师所行。皆为
T50n2052_p0217a15U菩萨护念。将往印度。告尸罗而驻待。淹留未
T50n2052_p0217a16U返。示无常以劝归。若所为。不契圣心。谁能此
T50n2052_p0217a17U祚。永微之末。戒日王果崩。印度饥荒。并如所
T50n2052_p0217a18U告。国家使人王策玄具其事。法师在彼之日。
T50n2052_p0217a19U睹那烂陀寺大德师子等光。立中百论宗。破
T50n2052_p0217a20U瑜伽等义。法语之圣人作论。终不相违。但学
T50n2052_p0217a21U者之不通耳。因造会宗论三千颂。戒贤师已
T50n2052_p0217a22U下。见咸称善。彼具流行。先有南印度王灌顶
T50n2052_p0217a23U师。名般若鞠多。明正量部义。造破大乘论七
T50n2052_p0217a24U百颂。时戒日王。因讨贼行次。乌茶国小乘师
T50n2052_p0217a25U等。保重此论。取以示王。并请与大乘击论。
T50n2052_p0217a26U王许。遂作书与那烂陀寺。差四大德。善大小
T50n2052_p0217a27U宗及外道经者。可诣行所拟共小乘外道论
T50n2052_p0217a28U义。正法藏乃差海惠智觉师子光及法师。为
T50n2052_p0217a29U四人应王之命未发问。复有顺世外道。来求
T50n2052_p0217b01U论难。书四十条义。悬于寺门。法师遣取立论。
T50n2052_p0217b02U唤外道共论。往复三四番。婆罗门点无所说。
T50n2052_p0217b03U先有契。屈者斩首相谢。外道请依先约。法师
T50n2052_p0217b04U曰。我沙门释子。当不害昆虫。况杀人乎。外道
T50n2052_p0217b05U欢喜。请终身给侍。闻者无不称庆。时欲往乌
T50n2052_p0217b06U荼。乃访得彼论披寻。数处有疑。谓所伏婆罗
T50n2052_p0217b07U门曰。汝会听此义不。答曰会听。我于时善。法
T50n2052_p0217b08U师遣说一遍。备得其旨。遂寻其谬。即申大乘
T50n2052_p0217b09U义破之。为一千六百颂。名制恶见论。将呈戒
T50n2052_p0217b10U贤及德众。咸悉称善曰。以此穷窍何[敌-ㄆ+欠]不已。
T50n2052_p0217b11U法师善得彼宗。乃放所伏婆罗门。随意所之。
T50n2052_p0217b12U外道欢喜辞去。往东印度。向拘摩罗王。谈法
T50n2052_p0217b13U师之德。王闻甚悦。发使来请。王使再三乃去。
T50n2052_p0217b14U是时正欲归还。已并装束。那烂陀大德及徒
T50n2052_p0217b15U众。咸皆劝住。法师念此经论少阙。本意取以
T50n2052_p0217b16U流通。不能建某宿心。确然不许。于是辞别。将
T50n2052_p0217b17U经像。赴拘摩罗王所。其国先来。末行佛法。多
T50n2052_p0217b18U信外道婆罗门教法师至止。异党云□。请王
T50n2052_p0217b19U击论。验其胜负。法师妙辨既开邪徒草靡。王
T50n2052_p0217b20U加崇重。卑词请问。诸佛功德。愿示所由。法师
T50n2052_p0217b21U为王。述赞如来三身利物。因即为造三身论
T50n2052_p0217b22U三百偈。王乃欢未曾有顶戴受持时戒日王。
T50n2052_p0217b23U闻法师在拘摩罗王处。惊曰。我频请不至。何
T50n2052_p0217b24U因在此。发使语拘摩罗王。送支那法师来。王
T50n2052_p0217b25U知戒日钦恋。令严象车二万乘船三万艘。法
T50n2052_p0217b26U师溯伽河。以赴王所。至羯未唱只罗国。王
T50n2052_p0217b27U见法师。顶礼双足。散无量花。赞颂讫言曰。弟
T50n2052_p0217b28U子先遣请法师。何为不来。法师答。当奉命时。
T50n2052_p0217b29U听受未了。不获参王。王曰。师从支那国来。彼
T50n2052_p0217c01U有秦王破陈乐歌舞之曲。秦王者何人。有何
T50n2052_p0217c02U功德。致此咏歌。法师报。秦王者。即支那国今
T50n2052_p0217c03U之天子也。本国见国王有圣德。能除凶禁暴。
T50n2052_p0217c04U覆润群生者。则歌而咏之。秦王是大圣之人。
T50n2052_p0217c05U为苍生拨乱反正。重安宇宙。再曜三光。六合
T50n2052_p0217c06U怀恩。故有斯咏。王曰。如此圣人。故天遗为物
T50n2052_p0217c07U主也。于是延入行宫。陈诸供养。王曰。闻造制
T50n2052_p0217c08U恶见论何处在。法师报。在此。遂遣取观甚悦。
T50n2052_p0217c09U谓其门师等弟子闻曰。光既出。萤烛夺明。师
T50n2052_p0217c10U等所宝之宗。他皆破讫。试救看。小乘诸僧无
T50n2052_p0217c11U敢言者。王曰。师论太好。在此诸师。并皆信
T50n2052_p0217c12U伏。恐余国小乘外道。尚守愚迷。望于中印度
T50n2052_p0217c13U曲女城。为师作一会。命五印度沙门婆罗门
T50n2052_p0217c14U外道等。发显大乘。使其改耶从正。不亦大
T50n2052_p0217c15U哉。是日发　敕。普告集曲女城。观支那法师
T50n2052_p0217c16U论。自冬初而进至[Q-巴+(日/(句-口+匕))]月。方到会场。四方沙门
T50n2052_p0217c17U婆罗门外道等。蕴义洽闻之辈。到者数千人。
T50n2052_p0217c18U王先令造殿。容千余人。于中安尊像陈香花
T50n2052_p0217c19U音乐。设食行施讫。请法师升座。标举论宗。命
T50n2052_p0217c20U诸众征击。竟十八日。无一人敢问。王赞叹。施
T50n2052_p0217c21U法师银钱三万金钱一万上[叠*毛]衣一百具。又
T50n2052_p0217c22U令大臣将法师袈裟。巡众告唱云。支那法师
T50n2052_p0217c23U论胜。十八日来。无敢问。并宜知之。诸众欢
T50n2052_p0217c24U喜。为法师各立美号。大乘众号为摩诃那那
T50n2052_p0217c25U提婆。此云大乘天。小乘者号为木叉提婆。此
T50n2052_p0217c26U此解脱天。烧香散花。礼敬而去。自是德音遐
T50n2052_p0217c27U振。会讫欲还。王留。更观七十五日大施。观讫
T50n2052_p0217c28U辞还。王施大象一头金银钱数万。法师受象。
T50n2052_p0217c29U不受钱等。戒日王拘摩罗王等。十八大国王。
T50n2052_p0218a01U流泪辞别。北道而归。备经艰险。度雪山葱岭
T50n2052_p0218a02U等。历三十余国。到于阗。附表陈请　敕遣于
T50n2052_p0218a03U阗王。多给驼马。至炖煌以贞观十九年春正
T50n2052_p0218a04U月。到长安。于西域请转法轮像等七躯。经论
T50n2052_p0218a05U六百五十七部。佛肉舍利一百五十粒。二十
T50n2052_p0218a06U五日送经像于弘福已。谒帝于洛阳。三月一
T50n2052_p0218a07U日。奉敕还京师。即于弘福翻译。及修西域记。
T50n2052_p0218a08U至二十年秋七月十三日。进新翻经。并请仰
T50n2052_p0218a09U制经序。及进西域记。蒙神笔报书。极裒扬之
T50n2052_p0218a10U美　敕书云。法师夙标高行。早出尘表。泛
T50n2052_p0218a11U宝舟而登彼岸。搜妙道而辟法门。弘阐大猷。
T50n2052_p0218a12U荡涤众罪。是故慈云欲卷。舒之荫四空。惠日
T50n2052_p0218a13U将昏。朗之照八极。舒朗之者。其唯法师乎。朕
T50n2052_p0218a14U学浅心拙。在物犹迷。况教幽微。丰能抑测。请
T50n2052_p0218a15U为经题。非已所闻。又云。新撰西域记者。当自
T50n2052_p0218a16U披览。敕奘尚法师。又表谢。兼重请序。至二十
T50n2052_p0218a17U二年。驾幸玉华宫。六月敕追法师。既至。接以
T50n2052_p0218a18U殊礼　敕问师比更翻何经论。答近翻瑜伽
T50n2052_p0218a19U师地论一百卷。上曰。此论甚大。何圣所作。复
T50n2052_p0218a20U明何义。答论是弥勒菩萨造。明十七地义。
T50n2052_p0218a21U何名十七地。法师答名及标大旨。上甚悦。于
T50n2052_p0218a22U是敕遣使。向京取论。论至。自披更欢喜。因敕
T50n2052_p0218a23U所司。写新翻经论。为九本。颁与雍洛相[兖-兄+允]荆
T50n2052_p0218a24U扬等九州。遣递流布。法师更请经题　恩敕
T50n2052_p0218a25U方许。至其年八月四日。制序讫。凡七百八十
T50n2052_p0218a26U言。题云大唐三藏圣教序。通冠新经之首。于
T50n2052_p0218a27U明月殿。命弘文馆学士上官仪。以所制序。对
T50n2052_p0218a28U群僚宣读。霞烂锦舒。光赞兼极。凡厥百僚。喜
T50n2052_p0218a29U跃庆贺　今上在春宫。又制述三藏圣教序
T50n2052_p0218b01U讫。凡五百七十言。二圣序文出。后法师又陈
T50n2052_p0218b02U表谢蒙敕。报云。朕才谢圭璋言惭博达。至于
T50n2052_p0218b03U内典。尤所未闲。昨制序文。深为鄙拙。唯恐秽
T50n2052_p0218b04U翰墨于金简。标瓦砾于珠林。忽得来书。谬承
T50n2052_p0218b05U裒赞。明躬省处。弥益厚颜。善不足称。空劳致
T50n2052_p0218b06U谢。法师又陈表重谢　敕。报书云。朕性不读
T50n2052_p0218b07U经文具览。兼无才智。忽制论序。翻污经文。具
T50n2052_p0218b08U览来言。枉见裒饰。愧逢虚美。唯益真惭。自此
T50n2052_p0218b09U之后。四方道俗。手舞足蹈。歌咏连音。内外揄
T50n2052_p0218b10U扬。曾未浃晨而周六合。慈云再荫。惠日重明。
T50n2052_p0218b11U归依之徒。波回雾委。所诸上之化下。犹风靡
T50n2052_p0218b12U草。因赐摩云纳袈裟一领。妙绝今古。价直万
T50n2052_p0218b13U金。又令天下寺观。各度五人。冬十月随　驾
T50n2052_p0218b14U还京。于北阙别弘法院安置。有令造慈恩寺。
T50n2052_p0218b15U于寺西北角。造翻经院　敕法师移就翻译。
T50n2052_p0218b16U给弟子五十人。弘福旧处。仍给弟子十人看
T50n2052_p0218b17U守。至永微二年。请造梵本经台。蒙敕施物。遂
T50n2052_p0218b18U得成就。至五年六月。迎法师入内。法师于临
T50n2052_p0218b19U文等殿。翻发智等论。经数日。降手诏飞白书
T50n2052_p0218b20U云。师年尊。此间小窄。体中如何。又显庆年中
T50n2052_p0218b21U恩敕云。大慈恩寺僧玄奘。所翻经论既新。翻
T50n2052_p0218b22U译文义须精。宜令太子太傅尚书左仆射燕
T50n2052_p0218b23U国公干志宁。中书令兼捡吏部尚书南阳
T50n2052_p0218b24U县开国男来济。礼部尚书高阳县开国男许
T50n2052_p0218b25U敬宗。黄门侍郎兼捡太子左庶子阴县
T50n2052_p0218b26U开国男萨元超。守中书侍郎兼捡太子右
T50n2052_p0218b27U庶子广平县开国男李义府。时为看阅。有不
T50n2052_p0218b28U隐便处。即随事润色。若须学士。任量追三两
T50n2052_p0218b29U人。又法师请仰制大慈恩寺碑文。蒙恩敕许。
T50n2052_p0218c01U造词及法师。多所裒赞。碑文成后。又陈表请
T50n2052_p0218c02U神翰自书。又蒙恩许书讫。法师符佛之再荣。
T50n2052_p0218c03U遂共京城僧。造幢盖等迎。敕又遣见在王公
T50n2052_p0218c04U太常九部乐及二县音声。千余车助送　上
T50n2052_p0218c05U居安福门观之。光杨之美。难为具述。又施摩
T50n2052_p0218c06U云纳一领。妙类前恩。并余时服百有余事。二
T50n2052_p0218c07U年驾幸洛阳宫。法师预往。安置在称翠宫。于
T50n2052_p0218c08U大内丽日殿。翻观所缘缘论等。又翻大毗婆
T50n2052_p0218c09U沙等论。在所无辍。其少室山西北缑氏故县。
T50n2052_p0218c10U南游仙卿控鹤里凤凰谷。是法师之生地。某
T50n2052_p0218c11U少室山北少林寺。是巍孝文所立。极山泉之
T50n2052_p0218c12U美。是并流支译经之处。法师意愿托。至九
T50n2052_p0218c13U月。陈表请住少林。为国翻译。蒙神笔报书云。
T50n2052_p0218c14U省表。知欲晦迹岩泉。追林远而架往。托虑禅
T50n2052_p0218c15U寂轨证什。以标今。仰挹风微。所钦尚。朕
T50n2052_p0218c16U业空学寡。靡究高深。然以浅识薄闻。未见其
T50n2052_p0218c17U可。法师津梁三界。汲引四生。智皎心灯。定凝
T50n2052_p0218c18U意水。非情尘之所恕５鞘独酥能惊。然以道
T50n2052_p0218c19U德可居。何必太华叠岭。空寂可舍。岂独少室
T50n2052_p0218c20U重峦。幸戢来言。勿复陈请。即市朝大隐。不独
T50n2052_p0218c21U贵于昔贤。见闻弘益。更可珍于即代。既戢遗
T50n2052_p0218c22U言。不敢重请。又显庆三年中　敕为皇太子。
T50n2052_p0218c23U于汉王故宅。造西明寺。令给法师上房一口。
T50n2052_p0218c24U新度僧十人。以死为弟子。此地贵于般若。前
T50n2052_p0218c25U代虽翻。未及周备。诸德咸请。依大本更翻。然
T50n2052_p0218c26U般若总二十万偈。可成六百卷。法师以为在
T50n2052_p0218c27U京多务。恐难卒了。于是屡请居山方蒙恩许。
T50n2052_p0218c28U往玉花宫寺翻译。仍敕供给。一准在京。至彼。
T50n2052_p0218c29U以显庆五年正月一日。翻大般若。至龙朔三
T50n2052_p0219a01U年十月二十三日终讫。凡四处十六会说总
T50n2052_p0219a02U六百卷。中间又翻成唯识论辨中边论唯识
T50n2052_p0219a03U二十论品类足论等。至十一月二十三日。命
T50n2052_p0219a04U窥基赍表。请圣上制大般若经序。至十二月
T50n2052_p0219a05U七日。于蓬莱宫美进时通事舍人凭义宣
T50n2052_p0219a06U　口敕许。法师从少以来。常愿生弥勒佛所。及
T50n2052_p0219a07U游西方。又闻无着菩萨兄弟。亦愿生睹史
T50n2052_p0219a08U多天宫。奉事弥勒。并得如愿。俱有证验。益增
T50n2052_p0219a09U克励。自至玉花。每因翻译。及礼忏之际。恒发
T50n2052_p0219a10U愿上生睹史多天。见弥勒佛。除翻经时以外。
T50n2052_p0219a11U若昼若夜。心心相续。无暂[休/心]废。从翻大船若
T50n2052_p0219a12U讫后即不复翻译。唯行道礼忏
T50n2052_p0219a13U至麟德元年正月一日。玉花寺众及僧等。请
T50n2052_p0219a14U翻大宝积经。法师辞曰。知此经于汉土未
T50n2052_p0219a15U有绿。纵翻亦不了。固请不免。法师曰。翻必
T50n2052_p0219a16U不满五行。遂译四行止。谓弟子及翻经僧
T50n2052_p0219a17U等。有为之法。必归磨灭。泡幻之质。何得久
T50n2052_p0219a18U停。今麟德元年。吾行年六十有三。必卒于玉
T50n2052_p0219a19U花若于经论有疑。宜即速问。勿为后悔。徒众
T50n2052_p0219a20U闻者无不惊泣。皆曰。和上尊体康和。计年未
T50n2052_p0219a21U至耆耄。何为忽作此言。报曰。此事自知。非徒
T50n2052_p0219a22U众所悉。是时法师。未有疾患。徒众相顾。咸生
T50n2052_p0219a23U疑怪。至正月三日。法师又告门人。吾恐无常。
T50n2052_p0219a24U欲往辞佛。遂与弟子等往。先造俱偶像所。礼
T50n2052_p0219a25U忏辞别。其有翻经僧及子等辞向京觐省者。
T50n2052_p0219a26U法师皆报云。汝宜好去。所有衣钵经书。并皆
T50n2052_p0219a27U将去。吾与汝别。汝亦不须更来。设来亦不相
T50n2052_p0219a28U见。去者报云。和上康休。必无此事。法师报
T50n2052_p0219a29U曰。非汝所知。去者果不重见。至正月八日。有
T50n2052_p0219b01U弟子僧玄觉。夜见梦一大木浮图。高显严丽。
T50n2052_p0219b02U意欲瞻仰。忽然摧倒崩振。心惊。遂即睡寤平
T50n2052_p0219b03U旦参礼。具说此事。法师报曰。此事属我。不关
T50n2052_p0219b04U于汝。勿为忧怖。至月九日申时。又告玉花寺
T50n2052_p0219b05U寺主慧德等曰。某必当死。经云此身可恶。犹
T50n2052_p0219b06U如死狗。某舍命已。勿延宫寺。宜于山原静处
T50n2052_p0219b07U安置。作一容身棺。造一周棺。蘧Z舆送。至彼
T50n2052_p0219b08U可依教火焚。最为第一。慧德等怪叹。不疑即
T50n2052_p0219b09U有此事。至其日将暮。因向后房。度一小博渠
T50n2052_p0219b10U损足。初经四日。仍如常行止。至十三日。遂即
T50n2052_p0219b11U疾卧。至十六日。闭目开目。频见有白莲花。大
T50n2052_p0219b12U于食盘。光净鲜洁。至十七日。又见无量百千
T50n2052_p0219b13U人众。其形伟大。皆服锦衣。又赍锦绮种种花
T50n2052_p0219b14U宝。庄严法师所住房宇。以次渐庄。遍翻经院
T50n2052_p0219b15U内外堂殿。乃至山林。并为宝饰花幡幢盖。又
T50n2052_p0219b16U奏音乐。后见门外。无数宝舆。有百味饭食及
T50n2052_p0219b17U诸香果药。并非人间之物。皆将来献上法师。
T50n2052_p0219b18U法师辞云。此供具六通者所受。某未具此德。
T50n2052_p0219b19U不敢当之。虽确辞让而进献不止。侍者惊触。
T50n2052_p0219b20U遂开目。向寺众等。具说前事。寺主慧德。其夜
T50n2052_p0219b21U月甚明朗。见告坎山上树。并变为白幢盖。兼
T50n2052_p0219b22U见二人。举一宝种种肴膳。被山遍谷。似有奉
T50n2052_p0219b23U献。寻即参具陈其事。正相快会。又云。某一生
T50n2052_p0219b24U已来。所明福慧。准斯所见。功不虚捐。信诸所
T50n2052_p0219b25U言无有谬也。因命翻经僧嘉尚。录出比来所
T50n2052_p0219b26U翻大般若经瑜伽等大小乘经论。总翻七十
T50n2052_p0219b27U五部。合一千三百三十一卷。令其讽读。深自
T50n2052_p0219b28U忻庆。又云。某无常期至。宜告门徒。并来取
T50n2052_p0219b29U别。至二十一日。寺主惠德。梦见无量金像。云
T50n2052_p0219c01U是千佛。东方当翻经院上空中。现已还没。至
T50n2052_p0219c02U二十二日。门徒总集。令作舍堕愿久所有衣
T50n2052_p0219c03U及非衣。并皆罄舍。造十俱胝像。又请僧转读
T50n2052_p0219c04U行道烧灯供养。洗浴众僧。至二十三日。设齐
T50n2052_p0219c05U讫。正午令工人。于嘉寿殿。以香涂香木树菩
T50n2052_p0219c06U萨像骨。对寺众及门徒。各乞欢喜。辞诀取别。
T50n2052_p0219c07U又造遗表。弟子窥基奉进。遂默正念。后人说
T50n2052_p0219c08U偈教傍人诵云。南谟弥勒如来应正等觉。取
T50n2052_p0219c09U与含识。速奉慈颜。南谟弥勒如来所居内众。
T50n2052_p0219c10U取舍命已。必生其中。至二月四日。看病僧明
T50n2052_p0219c11U藏见二人。各长丈余。着白衣冠。各以一手。共
T50n2052_p0219c12U擎一大白莲花。花台三重。非常可爱。如小车
T50n2052_p0219c13U轮许大。至法师前立口云。无量劫来。恼乱众
T50n2052_p0219c14U生。诸定业报因。令小疾小许轻受。并得除灭。
T50n2052_p0219c15U宜当庆喜。莫生忧恼。法师见已。合掌良久。遂
T50n2052_p0219c16U自回转。以右胁着床。舒足重叠。右手支头。左
T50n2052_p0219c17U手申安髀上迄。至命终。更不转动。明藏更问。
T50n2052_p0219c18U见何等相。报云。勿问妨吾正念。至五日中夜。
T50n2052_p0219c19U弟子光等又问。和上定生弥勒前不。报云。决
T50n2052_p0219c20U定得生。言讫舍命。时经六十日。头发渐生。
T50n2052_p0219c21U颜色如常。赤白不异。又有香了无余气。得病
T50n2052_p0219c22U之时。翻经使人许玄。备闻奏。蒙　敕遣医人。
T50n2052_p0219c23U将药往看。比至法师已亡。医不及。终后坊州
T50n2052_p0219c24U刺史窦师备闻奏　恩敕葬事所须。并令官
T50n2052_p0219c25U给。次奉　敕旨。玉花寺僧玄奘既亡。其翻经
T50n2052_p0219c26U事且停已翻成者。宜准旧例。官为抄写。自余
T50n2052_p0219c27U未翻本。付慈恩寺。好掌勿令损失。其玄奘弟
T50n2052_p0219c28U子。及翻经僧。先非玉花寺僧者。宜各放还寺。
T50n2052_p0219c29U又奉敕旨。故僧玄奘。葬日宜遣京城僧尼造
T50n2052_p0220a01U幢。送至墓所。冥祥预表其事。繁不备。列法
T50n2052_p0220a02U师蒙二帝珍敬。∈┟嗖绫彩万余匹。上纳
T50n2052_p0220a03U袈裟时服等数百年事。法师得之。皆为国造
T50n2052_p0220a04U塔。书俱胝绢像一千[打-丁+贞]。贤劫千佛一千[打-丁+贞]。弥
T50n2052_p0220a05U勒佛一千[打-丁+贞]。像十俱胝。洗浴众僧。给施贫人。
T50n2052_p0220a06U一无贮蓄。随得随散。准以翻译传法为务。每
T50n2052_p0220a07U翻一经。急急然恐不终讫。一部了已。欢喜称
T50n2052_p0220a08U庆云。用此以答四恩
T50n2052_p0220a09U窃闻八正之旨。实出苦海之津梁。一乘之宗。
T50n2052_p0220a10U诚登涅之梯蹬。但以物机未熟。致葱山
T50n2052_p0220a11U之西。法花化时。融方扇交河之石。暨乎摩腾
T50n2052_p0220a12U入汉。教阐伊缠。僧会游吴。义覃荆楚。从此已
T50n2052_p0220a13U来。遂得人修解脱之因。家树菩萨之业。是知
T50n2052_p0220a14U缚法之益。其利博哉。法师耸千寻之劲质。湛
T50n2052_p0220a15U万迹之波澜救溺俗为心忧。匡大法为身事。
T50n2052_p0220a16U故能陟重阻以求经。履危途而访道。见珍殊
T50n2052_p0220a17U俗。具获真文。自如来一代所说。鹫峰方等
T50n2052_p0220a18U之教。鹿苑半字之文。爰至后圣马鸣龙猛
T50n2052_p0220a19U无着天亲诸所制依及灰山柱等十八异执之
T50n2052_p0220a20U崇。五部殊涂之致。并双。罗研究达其旨。悉得
T50n2052_p0220a21U其文。并佛处代之迹。如阴[泥/土]洹坚固之林。降
T50n2052_p0220a22U魔菩提之树。迦路崇高之塔。那竭留影之山。
T50n2052_p0220a23U皆躬申礼敬。亦无遗矣。心期充满。觉览复周。
T50n2052_p0220a24U将施本土。遂缮写大小乘法教。六百五十七
T50n2052_p0220a25U部。请转法轮像等七躯。佛肉舍利百有余粒。
T50n2052_p0220a26U以贞观十九年春正月二十五日。还至长安。
T50n2052_p0220a27U道俗奔迎。倾都罢市。又此行经涂数万。备
T50n2052_p0220a28U历难危。如固阴冻寒之山。飞波激浪之[坚-臣+(虍-七+(一/谷))]。厉
T50n2052_p0220a29U毒黑风之气。狻猊t之群。并法显失侣之
T50n2052_p0220b01U乡。智严遗伴之地。斑张之所不践。章亥之所
T50n2052_p0220b02U未游。法师了尔孤证。怛然无。扇唐风于八
T50n2052_p0220b03U河之外。扬国仁于五印之间。使乎遐城王侯。
T50n2052_p0220b04U驰心辇归国毂。系仰天衢。虽圣威远感。亦法
T50n2052_p0220b05U师通述之力也。自归国翻宣。若庵园之始说。
T50n2052_p0220b06U精文奥义。如金口之新开。而敬措寸阴。励精
T50n2052_p0220b07U无怠。神气绰然。无所拥滞。遗务之后。犹为诸
T50n2052_p0220b08U德。说西方圣贤制述文义。词旨浅深。部类不
T50n2052_p0220b09U同。并少年在此间。周游讲肆之事。高论剧谈。
T50n2052_p0220b10U郁哉盈耳。了无疲倦。其精力过人。若斯法师。
T50n2052_p0220b11U还国已来。于今二十载。合翻梵本七十五部。
T50n2052_p0220b12U译为唐言。总一千三百四十一卷。尚有五百
T50n2052_p0220b13U八十二部。未译见翻者。大般若瑜伽论大毗
T50n2052_p0220b14U婆沙顺正理等。皆是镇国之宝。学人薮泽。然
T50n2052_p0220b15U译经之事。其来自文起汉摩腾。迄今三藏。前
T50n2052_p0220b16U后道俗百余人。先代翻译。多是婆罗门法师。
T50n2052_p0220b17U为初至东国夏。方言未融。承受之者。颂会艰
T50n2052_p0220b18U阻。每传一句。必详审疑回。是以倒多说毗。今
T50n2052_p0220b19U日法师。唐梵二方。言词明达。传译便巧。如擎
T50n2052_p0220b20U一物掌上示人。了然无殊。所以岁月未多。而
T50n2052_p0220b21U功倍前哲。至如罗什称善秦言。译经十有余
T50n2052_p0220b22U年。唯得二百余卷。以此量。难易见矣。所悲
T50n2052_p0220b23U运促。不终其志。呜呼哀哉
T50n2052_p0220b24U大唐故三藏玄奘师行状一卷终
T50n2052_p0220b25U　　明德二年八月日。感得了此记冥详撰(云云)
T50n2052_p0220b26U　　大师付法传。被引用行状文。彼此符合。尤
T50n2052_p0220b27U　　可珍重之也
T50n2052_p0220b28U　　　　　　　　法印权大僧都贤宝记之
T50n2052_p0220b29U　　右贤宝师感得之本尤秘藏也今兹彼师三
T50n2052_p0220c01U　　百五十忌也为追贲遂缮装毕
T50n2052_p0220c02U　　延亨四(丁卯)岁六月廿五日僧上贤贺(行年六十四才)
T50n2052_p0220c03U　　　　朱书嘉保三年八月廿八日交点了