【经文资讯】大正新修大藏经 第五十册 No. 2044《天尊说阿育王譬喻经》
【版本记录】CBETA 电子佛典 V1.24 (Big5) 普及版，完成日期：2001/04/06
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 50, No. 2044 天尊说阿育王譬喻经
# CBETA Chinese Electronic Tripitaka V1.24 (Big5) Normalized Version, Release Date: 2001/04/06
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T50n2044_p0170a09U
T50n2044_p0170a10U
T50n2044_p0170a11U　　No. 2044
T50n2044_p0170a12U天尊说阿育王譬喻经
T50n2044_p0170a13U
T50n2044_p0170a14U　　　　失译人名附东晋录
T50n2044_p0170a15U昔有大国王。字名阿育。统领诸国莫不臣属。
T50n2044_p0170a16U大王聪明智慧无量。教问诸臣。天下颇有不
T50n2044_p0170a17U属我者不。诸臣对曰。天下尽属大王。无不
T50n2044_p0170a18U弭伏。中有一智臣对曰。王界内不属王者。海
T50n2044_p0170a19U中有龙王不属大王。初不遣信亦无贡献。是
T50n2044_p0170a20U以知不属大王。王可试之。千乘万骑。捶钟
T50n2044_p0170a21U鸣鼓。旌旗护怜前后到海边。龙王静然不出。
T50n2044_p0170a22U王便呼言。汝在我界内。所由不出。亦寂然不
T50n2044_p0170a23U对王。王便问智臣。何由使龙王得出。智臣对
T50n2044_p0170a24U曰。可使出耳。龙王福德甚大。以是不肯归
T50n2044_p0170a25U服。大王若不信臣语者。等称二斤金铸作二
T50n2044_p0170a26U像。一作王像。一作龙王像。复取秤之。龙王
T50n2044_p0170a27U像重。大王像轻。是以知龙王福德多。大王福
T50n2044_p0170a28U德少。王心甚解。欢喜无量。告天下侍养孤
T50n2044_p0170a29U老。周穷济乏。所在郡县兴立天尊祠。及置
T50n2044_p0170b01U天尊舍利供养众。三年之中复取龙像王
T50n2044_p0170b02U像秤之。龙像便轻。王像便重。智臣白王。龙
T50n2044_p0170b03U可伏矣。便设卤簿如前后复到海边。龙王化
T50n2044_p0170b04U作年少婆罗门。于王前长跪问讯起居。贡
T50n2044_p0170b05U献海中所有珍宝奇好宝。自称臣妾。率土
T50n2044_p0170b06U之民无不欢喜。别在经文。以示后世人。天
T50n2044_p0170b07U下多力无过福德。人护经法如母护子。岂
T50n2044_p0170b08U不可思之
T50n2044_p0170b09U昔天尊在世时。将诸弟子教化群生见地有
T50n2044_p0170b10U一纸。弟子阿难辄便取之。天尊告阿难放地。
T50n2044_p0170b11U阿难即便放地。手便大香。小复前行见飘风
T50n2044_p0170b12U吹草在地。阿难复取。天尊语阿难放地。手便
T50n2044_p0170b13U臭。阿难未解。须臾前到精舍当问此意。阿难
T50n2044_p0170b14U白世尊。何缘捉纸而手香。捉草令手臭。天
T50n2044_p0170b15U尊语阿难。纸本从香地来。香着纸。是以使汝
T50n2044_p0170b16U手香。草从臭地来故。是以使汝手臭。与贤
T50n2044_p0170b17U相近如香着纸。与恶人相近如臭着草。是以
T50n2044_p0170b18U经言近贤成智。近愚益惑。损我者三。益我者
T50n2044_p0170b19U三。此之谓不可不慎
T50n2044_p0170b20U昔天尊将诸弟子至江边。天尊语弟子。取如
T50n2044_p0170b21U拳许石。掷着水中为浮为没。弟子对曰。石
T50n2044_p0170b22U没在水底。天尊言。无有缘故。复次有一石
T50n2044_p0170b23U辟方三尺。着于水上经便渡河石亦不湿
T50n2044_p0170b24U云何得尔。诸弟子未解佥然怪之。诸弟子长
T50n2044_p0170b25U跪白佛言。何缘如此。天尊言。有善缘故耳。
T50n2044_p0170b26U何者为缘船。是天尊借为喻。与善师相值者。
T50n2044_p0170b27U得免众苦。与恶师相值者。则习恶事不离
T50n2044_p0170b28U众祸。示语后世之人。不可不慎
T50n2044_p0170b29U昔有穷寒孤独老公。无以自业。遇市得一
T50n2044_p0170c01U斧。是众宝之英。而不识之。持行斫杖卖之。
T50n2044_p0170c02U以供微命用斧欲尽。见外国治生大贾客。
T50n2044_p0170c03U名曰萨薄。见斧识之。便问老公。卖此斧不。
T50n2044_p0170c04U老公言。我仰此斧斫杖生活不卖也。萨薄复
T50n2044_p0170c05U言。与公绢百匹何以不卖。公谓调己。亦不应
T50n2044_p0170c06U和。萨薄复言。何以不见应和。与公二百匹。公
T50n2044_p0170c07U便怅然不乐。萨薄复言。嫌少当益。公何以
T50n2044_p0170c08U不乐。与公五百匹。公便大啼哭言。我不恨绢
T50n2044_p0170c09U少。我愚痴此斧长尺半斫地已尽。余有五
T50n2044_p0170c10U寸犹得五百匹。是以为恨耳。萨薄复言。勿
T50n2044_p0170c11U复遗恨。今与公千匹。即便破券持去。此斧
T50n2044_p0170c12U众宝之英耳。萨博不问多少以斧着上。薪
T50n2044_p0170c13U火烧之尽成贵宝。天尊借以为喻。以受人身
T50n2044_p0170c14U六情完具聪智辩达。当就明师以求度世之
T50n2044_p0170c15U道。神通可及。而俗着不别真伪者。耕犁因放
T50n2044_p0170c16U时世取驱。至于老死复当受罪。喻如老公用
T50n2044_p0170c17U宝斧尽。岂不误哉。昔陇上一鸟字为鹦鹉。
T50n2044_p0170c18U展转及得在东太山。诸禽兽飞鸟莫不敬爱。
T50n2044_p0170c19U以其在远来故。比作亲友甚相爱乐。春月
T50n2044_p0170c20U野火所烧便行入水。飞在火上抖擞毛羽之
T50n2044_p0170c21U水。救亲友难。往返非一。悲鸣大吁鹦鹉之
T50n2044_p0170c22U水岂能灭火。至诚感天为之降雨。火即时
T50n2044_p0170c23U得灭。天尊经借以为喻。贤者以道士远到研
T50n2044_p0170c24U精行道。减割身口侵妻子分供养众僧。虽无
T50n2044_p0170c25U神通感动。亦以至诚烧香求灭。挟诸礼
T50n2044_p0170c26U起获福无量。喻如天雨众灾悉灭
T50n2044_p0170c27U昔有大长者财富无量。窖谷千斛后出之不
T50n2044_p0170c28U见谷。见一小儿可年三岁亦不知语。长者
T50n2044_p0170c29U亦不知字名何物。举门前大道边。陌上行人
T50n2044_p0171a01U尚有识者。舍东有一车来。乘驾黄牛人着
T50n2044_p0171a02U黄衣从人皆黄。过见小儿便言。谷贼何以坐
T50n2044_p0171a03U此。是儿五谷之神。语长者持锹。斧来。我语
T50n2044_p0171a04U君一盆金处。适始行过者是金神。顺陌西
T50n2044_p0171a05U去得道南回。行二百步。道西当有朽故树。其
T50n2044_p0171a06U下有盆有十斛金。君往掘取可以还君谷直。
T50n2044_p0171a07U长者即随小儿教得此治家足成大富。佛经
T50n2044_p0171a08U借以为喻。供养众僧广设檀会交有所费。喻
T50n2044_p0171a09U以失谷。道士讲经说义教人远恶就善。
T50n2044_p0171a10U后获福无量乃可至道。喻如得金盆。示语
T50n2044_p0171a11U后世人。福德不可不作。后悔无及
T50n2044_p0171a12U昔有国丰盛安乐无所渴乏。便语大臣。遣一
T50n2044_p0171a13U可使之臣。至于他国市吾所无者市来。即遣
T50n2044_p0171a14U一人往至他国益将珍宝遍市肆观看无有
T50n2044_p0171a15U余物。尽是我国中所有耳。最后见一贤者
T50n2044_p0171a16U空坐肆上。便问之言。不见君有所卖。何以空
T50n2044_p0171a17U坐。答言在此卖智慧耳。问曰。君智何像卖
T50n2044_p0171a18U索几许。答言。吾智慧直五百两金。前称尔金
T50n2044_p0171a19U吾当与汝说之耳。远人便自念。我国中无卖
T50n2044_p0171a20U智慧与人。便秤五百两金与其人。即与说
T50n2044_p0171a21U智慧之言。二十字言。长虑谛思惟。不当
T50n2044_p0171a22U卒行怒。今日虽不用。会当有用时。于是受
T50n2044_p0171a23U诵令利各自还家。臣买得智慧之言即便还
T50n2044_p0171a24U国道径其家。夜入明月妇床前有两履。疑
T50n2044_p0171a25U有异人便生恶念。其妇卒得疾病母往宿。视
T50n2044_p0171a26U长者故说智慧之言未休。其母惊觉儿尔来
T50n2044_p0171a27U归耶。儿便走出户呼贱贱。母问其言。云何
T50n2044_p0171a28U汝行为得何物。何以呼贱。儿言我母以妇万
T50n2044_p0171a29U两金犹不与人。正顾五百两金岂非贱耶。
T50n2044_p0171b01U天尊经借以为喻。谚语一言之助。胜千金之
T50n2044_p0171b02U益。此之谓也
T50n2044_p0171b03U昔天尊在洹水边。广说经法。时天龙鬼神帝
T50n2044_p0171b04U王人民飞鸟走兽皆来听法。时有放牛老
T50n2044_p0171b05U公柱杖而听。不觉杖下有虾蟆。虾蟆听经意
T50n2044_p0171b06U美。亦不觉背上有杖。遂久虾蟆命终。其神即
T50n2044_p0171b07U生天上。用天眼观其本。从何道中来乃见故
T50n2044_p0171b08U身在虾蟆中。来天华散其故身上。示语后世
T50n2044_p0171b09U人。虾蟆中听经意美得生天上。况于贤者至
T50n2044_p0171b10U心听经。岂不巍巍乎
T50n2044_p0171b11U昔有兄弟二人。弟行追明师作沙门。遂得罗
T50n2044_p0171b12U汉道。数数来语兄。可勤作福德。兄言。我今
T50n2044_p0171b13U匆务且须后耳。数数非一。兄后命终。弟以
T50n2044_p0171b14U道眼观兄神生何道。看天道人道其中不见
T50n2044_p0171b15U其神。复观地狱饿鬼道中复不见。乃在畜生
T50n2044_p0171b16U道中。见兄神作大牛。时贾客驾牛治生。道恶
T50n2044_p0171b17U趺泥中不能自起。贾客以杖打之。犹复舒咽
T50n2044_p0171b18U不起。弟见兄如此。迳来在牛前。语兄言。今日
T50n2044_p0171b19U匆务何如本时。牛便羞惭感绝而死。道人
T50n2044_p0171b20U即去。众贾人等便共议言。道人何故来咒
T50n2044_p0171b21U杀我牛。便追逐道人。将还问其意状。道人如
T50n2044_p0171b22U事为说牛是我兄。不随我语以致此罪。道人
T50n2044_p0171b23U便掷钵虚空。飞随其后。众贾人知是圣人。乃
T50n2044_p0171b24U更自责。为牛烧香作福。其福得生天上
T50n2044_p0171b25U昔有贤者。居舍卫国东南三十里。家门奉法
T50n2044_p0171b26U供养道人。家公好喜杀猪卖肉。道人渐渐知
T50n2044_p0171b27U之。未及呵诫。老公遂便命终。在恒水中受鬼
T50n2044_p0171b28U神形。有自铁轮锋刃如霜雪。随流刺之。苦
T50n2044_p0171b29U痛不可言。后日道人渡恒水在正与鬼神相
T50n2044_p0171c01U值。其鬼便出半身在水上。捉船顾言。捉道
T50n2044_p0171c02U人着水中。不者尽杀船上人。时有一贤者便
T50n2044_p0171c03U问鬼神。何以故索是道人。鬼神言。我在世间
T50n2044_p0171c04U时供养道人。道人心知我杀猪卖肉。而不呵
T50n2044_p0171c05U诫我。是以杀道人耳。贤者便言。君坐杀猪乃
T50n2044_p0171c06U致此罪。今复欲杀道人。罪岂不多乎。鬼神思
T50n2044_p0171c07U惟实如贤者之言。便放令去。道人得去还语
T50n2044_p0171c08U其家子孙。为作追福。神即得免苦。示语后
T50n2044_p0171c09U世人。道人受供养不可不教诫
T50n2044_p0171c10U昔有人在道上行。见道有一死人。鬼神以杖
T50n2044_p0171c11U鞭之。行人问言。此人已死何故鞭之。鬼神
T50n2044_p0171c12U言。是我故身。在生之日不孝父母。事君不
T50n2044_p0171c13U忠。不敬三尊。不随师父之教。令我堕罪苦
T50n2044_p0171c14U痛难言。悉我故身故来鞭耳。稍稍前行复见
T50n2044_p0171c15U一死人。天神来下散华于死人尸上。以手摩
T50n2044_p0171c16Uj之。行人问言。观君似是天。何故摩j是
T50n2044_p0171c17U死尸。答曰。是我故身生时之日孝顺父母。忠
T50n2044_p0171c18U信事君。奉敬三尊。承受师父之教。令我神得
T50n2044_p0171c19U生天。皆是故身之恩。是以来报之耳。行人一
T50n2044_p0171c20U日见此二变。便还家奉持五戒修行十善。
T50n2044_p0171c21U孝顺父母忠信事君。示语后世人。罪福追人
T50n2044_p0171c22U久而不置。不可不慎
T50n2044_p0171c23U昔有道人。在山中学道。人遣沙弥出舍
T50n2044_p0171c24U卫。日日责一斗米兼课一偈。市中有一坐
T50n2044_p0171c25U肆贤者。见沙弥并语而行。问沙弥言。周行
T50n2044_p0171c26U走索何以并语而行。沙弥答言。我师在山
T50n2044_p0171c27U中学道。日责我米一斗兼课一偈。是以并
T50n2044_p0171c28U行诵一偈耳。贤者复问。若不输米日可谙
T50n2044_p0171c29U几偈。言可谙十偈。贤者便言。勿复分行。
T50n2044_p0172a01U吾自代沙弥输米。沙弥欢喜即得静坐学问。
T50n2044_p0172a02U贤者为沙弥输米九斛米。然后试沙弥经
T50n2044_p0172a03U皆自通利。贤者后生世间为天尊作弟子。字
T50n2044_p0172a04U名阿难。天尊有十二部经典。聪明之福报不
T50n2044_p0172a05U可谓问一知十。示语后世人。福德随身如影
T50n2044_p0172a06U随形。随人所种各获其福。不可不为
T50n2044_p0172a07U昔有屠儿有千头牛养令肥好。日杀一牛卖
T50n2044_p0172a08U肉。以杀五百牛。余有五百头。方共跳腾
T50n2044_p0172a09U戏共相抵触。天尊时入国。见牛如此愍而舍
T50n2044_p0172a10U去。语诸弟子。此牛愚痴。伴侣欲尽方共戏。
T50n2044_p0172a11U人亦如是。一日过去。人命转减不可不思惟
T50n2044_p0172a12U勤求度世之道
T50n2044_p0172a13U天尊说阿育王譬喻经