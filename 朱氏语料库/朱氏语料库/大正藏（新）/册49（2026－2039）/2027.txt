【经文资讯】大正新修大藏经 第四十九册 No. 2027《迦叶结经》
【版本记录】CBETA 电子佛典 V1.11 (Big5) 普及版，完成日期：2001/06/20
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 49, No. 2027 迦叶结经
# CBETA Chinese Electronic Tripitaka V1.11 (Big5) Normalized Version, Release Date: 2001/06/20
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T49n2027_p0004b01U
T49n2027_p0004b02U　　No. 2027
T49n2027_p0004b03U迦叶结经
T49n2027_p0004b04U
T49n2027_p0004b05U　　　　后汉安息三藏安世高译
T49n2027_p0004b06U闻如是一时世尊灭度未久。诸罗汉等悉会
T49n2027_p0004b07U共议。未集经藏法律诸议。各心念言。吾等
T49n2027_p0004b08U所作已办。越尘劳山枯竭爱河。一切智日佛。
T49n2027_p0004b09U天中天眼忽不见。吾等患厌载摄是身。今欲
T49n2027_p0004b10U般泥洹即说偈曰
T49n2027_p0004b11U　以度愚人渊　　恩爱海难越
T49n2027_p0004b12U　破坏俗朽老　　及生死之轮
T49n2027_p0004b13U　见诸种众着　　身如蛇W箧
T49n2027_p0004b14U　我等当灭度　　意净如灯灭
T49n2027_p0004b15U于是无数千阿罗汉等。各自从意所好。山岩
T49n2027_p0004b16U流河泉源深岸之中。于彼灭度尽其恩爱。如
T49n2027_p0004b17U灯忽灭。时无数千阿罗汉等悉般泥洹。天住
T49n2027_p0004b18U虚空白大迦叶。今真人等以灭度安。于是天
T49n2027_p0004b19U人即说颂曰
T49n2027_p0004b20U　宣尊之音声　　其久心无碍
T49n2027_p0004b21U　今是为已逝　　佛者消垢安
T49n2027_p0004b22U　如应众导首　　以为定离慧
T49n2027_p0004b23U　忽愚痴窈冥　　法德光不见
T49n2027_p0004b24U尊者迦叶闻是言已。心自念言。快哉天人说。
T49n2027_p0004b25U此世间不久当复窈冥。此当云何。即自念言
T49n2027_p0004b26U便以解了。今摄结义当集经律。诸法化要用
T49n2027_p0004b27U哀愍故安隐世间。何以故。世尊从无数劫作
T49n2027_p0004b28U行。积功累德勤苦难量。欲安世间集是法律
T49n2027_p0004b29U律以救摄。于是奉护佛法所化未灭度顷。当
T49n2027_p0004c01U共合集摄护法化。于是贤者大迦叶等。会比
T49n2027_p0004c02U丘僧便告言曰。阿那律等能仁。无常金刚山
T49n2027_p0004c03U坏。佛胜日冥。非常之蔽。能仁光非常之日
T49n2027_p0004c04U空竭佛海。非常之火烧一切智。今正是时。常
T49n2027_p0004c05U护世间念父功德。当立父事称誉父教。所作
T49n2027_p0004c06U使成于是颂曰
T49n2027_p0004c07U　未结无上义　　不当舍灭度
T49n2027_p0004c08U　且安佛之子　　须集众经卷
T49n2027_p0004c09U于是众比丘僧适说是已。尊者迦叶五百罗
T49n2027_p0004c10U汉。欲合集结正法律义。便诣罗阅只聚会岁
T49n2027_p0004c11U腊。尔时贤者阿难亦具岁腊。其诸耆年心念
T49n2027_p0004c12U如是。此阿难者世尊之弟。又常亲侍闻。持
T49n2027_p0004c13U大智解一切法。尔时圣众即便叹曰
T49n2027_p0004c14U　于是和顺众　　奉佛教如掌
T49n2027_p0004c15U　十力所称誉　　所言净持慧
T49n2027_p0004c16U于是七月十五日。新岁已竟。便集经卷法律
T49n2027_p0004c17U诸藏。五百罗汉悉俱聚会。耆年大迦叶告贤
T49n2027_p0004c18U者阿那律。卿观世间谁离十力。如来弟子众
T49n2027_p0004c19U僧。何所罗汉所作已办而不来会乎。于是阿
T49n2027_p0004c20U那律即以天眼察视世间。报曰。仁者大迦叶。
T49n2027_p0004c21U有耆年名曰桥桓钵。在尸利天宫。而作新岁
T49n2027_p0004c22U彼不来会。唯大迦叶当遣僧使请呼至此。尔
T49n2027_p0004c23U时众中有幼者。新受大戒三年比丘。比丘字
T49n2027_p0004c24U不那。三垢已断逮三达智。晓三岁经获于三
T49n2027_p0004c25U明。不着三界犹得自在。于彼大迦叶告众僧
T49n2027_p0004c26U曰。年少比丘子汝能为众僧使乎。时贤者不
T49n2027_p0004c27U那起住叉手。受如尊教辄能行耳。大迦叶曰。
T49n2027_p0004c28U善哉善哉。比丘。贤圣众中有是年幼比丘甚
T49n2027_p0004c29U为佳矣。说是则已颂曰
T49n2027_p0005a01U　尸利若干种　　众花光盛耀
T49n2027_p0005a02U　疾速往到彼　　如蜂采软香
T49n2027_p0005a03U　桥桓钵神通　　所止而有胜
T49n2027_p0005a04U　如理承众教　　宣化如是意
T49n2027_p0005a05U　大迦叶之等　　众僧遣吾告
T49n2027_p0005a06U　于此兴僧事　　速来至于期
T49n2027_p0005a07U于是贤者不那。从众罗汉受是命已。譬如金
T49n2027_p0005a08U翅鸟跃出龙宫。如人顷到桥桓钵所。稽
T49n2027_p0005a09U首礼足谈语问讯。便说颂曰
T49n2027_p0005a10U　寂然善哉性　　乐定灭调顺
T49n2027_p0005a11U　志净迦叶净　　及余尊自在
T49n2027_p0005a12U　合会有僧事　　最兴佛无量
T49n2027_p0005a13U　彼因欲命具　　来下见众胜
T49n2027_p0005a14U于是贤者桥桓钵。闻不那言一时心念谓不
T49n2027_p0005a15U那曰。仁者不那。有比丘僧得无斗变诤讼之
T49n2027_p0005a16U事。十力所转法轮之教。众邪异道无乱之乎。
T49n2027_p0005a17U外道畜生如惊鹿辈。得无欲以坏于佛法邪。
T49n2027_p0005a18U党得无以萤火之明欲障日之光耀乎。得无
T49n2027_p0005a19U以非寂志见沙门像。无梵志行自谓清净。又
T49n2027_p0005a20U不那仁者当说。佛告比丘众教而卿反谓迦
T49n2027_p0005a21U叶之等比丘之众将无大哀。世尊般泥洹将
T49n2027_p0005a22U无演慧。世珍不见异道。挠乱正法之教。傥
T49n2027_p0005a23U无十力转法轮王自在非常。忽而不见将无
T49n2027_p0005a24U大哀。安隐一切救护众生。寂而不起佛日不
T49n2027_p0005a25U没乎。佛喻月光得无挂碍有覆蔽。将无道树
T49n2027_p0005a26U觉意生花兴盛之好。沙门果实归于无常。世
T49n2027_p0005a27U间大灯得无非常风灭之耶。得无非常水灭
T49n2027_p0005a28U于佛火。傥无愚痴子诤乱佛教。将法轮义追
T49n2027_p0005a29U返不还。无佛月耀光明为尽。将阿须轮障大
T49n2027_p0005b01U光明。尔时贤者不那曰。唯桥桓钵佛船已坏
T49n2027_p0005b02U慧山已崩。诸持法之等亦欲灭度越彼世间
T49n2027_p0005b03U桥桓钵曰。恶人得无合斗变诤。云何于世间
T49n2027_p0005b04U得闻正法于是而寂。谓不那曰。以为拔要余
T49n2027_p0005b05U在无要。离如来光世间无复威神之耀。当往
T49n2027_p0005b06U何求即时颂曰
T49n2027_p0005b07U　世间以为空　　无佛无所乐
T49n2027_p0005b08U　阎浮利何索　　便于是灭度
T49n2027_p0005b09U于是贤者桥桓钵。取钵衣服与不那曰。以奉
T49n2027_p0005b10U圣众宣我声曰。一切众贤者。悉愿忍以于善
T49n2027_p0005b11U哉义尊之无放逸。贤者桥桓钵说是以竟
T49n2027_p0005b12U便而灭度。灭度已从身出火还自^维。如
T49n2027_p0005b13U大积薪燃炬矣。^维以竟。便于空中于四
T49n2027_p0005b14U流泉来下灌身。水清且凉。其色如水精琉璃
T49n2027_p0005b15U之色。彼流水自然有声而说颂曰
T49n2027_p0005b16U第一流水曰
T49n2027_p0005b17U　智慧住生死　　不当信浮云
T49n2027_p0005b18U　无常坏金刚　　佛山王已崩
T49n2027_p0005b19U第二流水曰
T49n2027_p0005b20U　所有常动摇　　用畏勤苦害
T49n2027_p0005b21U　不自在舍己　　佛叹灭度安
T49n2027_p0005b22U第三流水曰
T49n2027_p0005b23U　如是无放逸　　所作成其身
T49n2027_p0005b24U　无数恼害扰　　如燃灯疾灭
T49n2027_p0005b25U第四流水曰
T49n2027_p0005b26U　众中最有胜　　当为稽首礼
T49n2027_p0005b27U　尊者桥桓钵　　至于般泥曰
T49n2027_p0005b28U　乐从佛十力　　愿随而灭度
T49n2027_p0005b29U　譬如六牙象　　其子慕逐母
T49n2027_p0005c01U　于彼稽首礼　　一切贤圣众
T49n2027_p0005c02U　唯愿尊上僧　　原我之所咎
T49n2027_p0005c03U于是贤者桥桓钵灭度之后。贤者不那便取
T49n2027_p0005c04U衣钵。如弹指顷即时来还。以奉众僧次第礼
T49n2027_p0005c05U竟。便说颂曰
T49n2027_p0005c06U　人中之最尊　　大哀而寂然
T49n2027_p0005c07U　桥桓钵闻之　　应时便灭度
T49n2027_p0005c08U　于彼稽首礼　　一切贤圣众
T49n2027_p0005c09U　唯愿尊上僧　　原我之所咎
T49n2027_p0005c10U说是以后便自灭度。于时一切众僧。皆计非
T49n2027_p0005c11U常须臾。思惟正经戒律诸法之解。即悉赴会
T49n2027_p0005c12U比丘僧。尔时贤者大迦叶告阿那律曰。仁者
T49n2027_p0005c13U且观是众会中。谁有淫怒痴缚结未解恩爱
T49n2027_p0005c14U阴盖。须学戒辨凡夫聚会也。时阿那律察
T49n2027_p0005c15U坐讫白大迦叶。有比丘名阿难。世尊侍者方
T49n2027_p0005c16U当学成彼来会此。于是贤者大迦叶。谓贤者
T49n2027_p0005c17U阿难。汝且起去。我等不与卿共结经要。阿难
T49n2027_p0005c18U报曰。愿尊者大迦叶欢悦我不缺戒。亦无邪
T49n2027_p0005c19U见亦不坏业。亦不失行亦不犯众。迦叶报曰。
T49n2027_p0005c20U唯且阿难卿侍如来亲近。上尊无有缺戒何
T49n2027_p0005c21U足为怪。又仁谓言。我无所犯。起取证舍勒来。
T49n2027_p0005c22U我当计卿前后过罪。于是大迦叶适起此心。
T49n2027_p0005c23U三千世界六反震动。百千天人住于虚空举
T49n2027_p0005c24U声称。怨哉此大迦叶。何以出辞乃尔。于时贤
T49n2027_p0005c25U者迦叶谓阿难言。仁者云何谓无所犯。何故
T49n2027_p0005c26U从佛求令女人出家为沙门。阿难报曰。唯大
T49n2027_p0005c27U迦叶。世尊母终时。摩诃摩耶瞿昙弥。勤苦
T49n2027_p0005c28U养育躬奉世尊。为菩萨时乳哺令长。欲报其
T49n2027_p0005c29U恩故求令作沙门。愍念亲族欲令得度。是故
T49n2027_p0006a01U求佛令作沙门。又闻过去诸佛平等觉有四
T49n2027_p0006a02U辈众。我念世尊法教之化得无减少故。从
T49n2027_p0006a03U佛求使作沙门。尊者迦叶曰。唯阿难是为不
T49n2027_p0006a04U足达孝报恩。如来法身供养之德。令女人作
T49n2027_p0006a05U沙门者。譬如成就稻田。天大雨堕雹而破坏
T49n2027_p0006a06U之。佛正法者本当久立。坐于女人出家作沙
T49n2027_p0006a07U门令住千岁。又阿难汝言我用愍念亲族之
T49n2027_p0006a08U故求为沙门。是为不应沙门之法。以有亲族
T49n2027_p0006a09U恩念故矣。又阿难汝言过去诸平等觉。具有
T49n2027_p0006a10U四辈故求为沙门者。尔时世人淫怒痴薄无
T49n2027_p0006a11U有缚结。志乐空闲心无瑕秽。岂得比之今时
T49n2027_p0006a12U人乎。是为一过。下算着地。又阿难汝复有过。
T49n2027_p0006a13U又世尊所说。其有精进获四神足者。便能自
T49n2027_p0006a14U在住寿一劫若复u劫。汝何为不从世尊求
T49n2027_p0006a15U哀愍伤世间。阿难答曰。唯尊者。时魔波旬
T49n2027_p0006a16U挠扰我意故不从佛求哀耳。迦叶答曰。是为
T49n2027_p0006a17U大过。何谓侍于无欲当降魔力反从魔教。是
T49n2027_p0006a18U为二过。阿难汝且不识是过。汝复有过。世尊
T49n2027_p0006a19U诃汝汝时恨言他。犯他坐是为三过。次复有
T49n2027_p0006a20U过。汝以足越世尊金缕织成衣。是为四过。阿
T49n2027_p0006a21U难次复有过。世尊临般泥洹时。欲至双树从
T49n2027_p0006a22U汝求水而不与之。是为五过。汝复有过。时佛
T49n2027_p0006a23U世尊说诸杂碎随顺禁戒。汝亦不念为当来
T49n2027_p0006a24U人分别问之。是为六过。汝以世尊阴马之藏
T49n2027_p0006a25U示于众人。是为七过。阿难汝复有过。何以故。
T49n2027_p0006a26U世尊紫磨金色示于女人。令上啼哭泪污其
T49n2027_p0006a27U足。是为八过。阿难汝复有过。是众会中无淫
T49n2027_p0006a28U怒痴。而汝独有三垢之瑕。汝方当学成其道。
T49n2027_p0006a29U化众所作已办而汝未达。是为九过。且起出
T49n2027_p0006b01U会。终不与卿共结经也。贤者阿难普察四座。
T49n2027_p0006b02U悲哀鸣呼甚毒何因乃尔乎。我身今日已离
T49n2027_p0006b03U如来无救无护。目不睹明世间为冥。又贤者
T49n2027_p0006b04U大迦叶。其佛世尊临灭度时告阿难。汝莫啼
T49n2027_p0006b05U悲兼以我累。于大迦叶今偶小误而不相原。
T49n2027_p0006b06U唯仁者迦叶悦豫意解后不敢失也。时尊者
T49n2027_p0006b07U迦叶谓阿难曰。汝莫啼哭仁功德本以普具
T49n2027_p0006b08U足。我等法要会当如言。直谏之辞不得不设。
T49n2027_p0006b09U阿难且起吾不与卿共结经要。于是贤者阿
T49n2027_p0006b10U那律谓大迦叶。我等云何违离。阿难佛之侍
T49n2027_p0006b11U者。博闻总持积要之藏。次佛第三而结经要
T49n2027_p0006b12U乎。尊者大迦叶曰。吾等不与阿难方学之
T49n2027_p0006b13U类。俱共结集经义法要。阿难且起自退而
T49n2027_p0006b14U去。吾与成就阿罗汉等乃俱结经。于是阿难
T49n2027_p0006b15U起坐悲哀。顾视众比丘忧色而出。应时其夜
T49n2027_p0006b16U彼只支子。为示闻解断一切结。得罗汉道
T49n2027_p0006b17U逮三达智果大神通。诸罗汉众异日共会无
T49n2027_p0006b18U数百千。如阿须伦舍月之光。其明照耀普现
T49n2027_p0006b19U世间。阿难心悦脱诸瑕秽所作已办。尊者迦
T49n2027_p0006b20U叶曰。善哉善哉。阿难卿逮平等吾心欣踊。世
T49n2027_p0006b21U尊所谓累教者今已度卿耳。如是顺次得
T49n2027_p0006b22U断诸漏。又汝阿难其佛世尊。讲说法眼蒙仁
T49n2027_p0006b23U博闻持法之恩当今永立。于是颂曰
T49n2027_p0006b24U　彼佛住世尊　　所至为第一
T49n2027_p0006b25U　悉有如人民　　道术不齐游
T49n2027_p0006b26U　于是甘露味　　为至普贤人
T49n2027_p0006b27U　佛定灭寂然　　以故教化希
T49n2027_p0006b28U于是诸耆年谓阿难曰。汝当住须结集正经
T49n2027_p0006b29U法律众法之解。于是众会无数百千告阿难
T49n2027_p0006c01U已。念法恭敬具足玄广。普察比丘思佛功德
T49n2027_p0006c02U而不可限。于是颂曰
T49n2027_p0006c03U　此比丘众胜　　以违远佛德
T49n2027_p0006c04U　不复有威耀　　如空离日光
T49n2027_p0006c05U于是贤者阿难即观师子之座。众比丘僧周
T49n2027_p0006c06U匝围绕。如师子王处众师子。阿难坐已。贤者
T49n2027_p0006c07U大迦叶为阿难说颂曰
T49n2027_p0006c08U　大智愿说之　　安住子唯讲
T49n2027_p0006c09U　何所之经卷　　世尊最先说
T49n2027_p0006c10U迦叶为阿难说是偈适竟。阿难意即得佛觉
T49n2027_p0006c11U而念经道。无所畏惧亦不动摇无所疑难。遥
T49n2027_p0006c12U向世尊般泥曰处。一心叉手便口颂曰
T49n2027_p0006c13U　闻如是一时　　佛游波罗捺
T49n2027_p0006c14U　仙人鹿苑说　　具足法轮经
T49n2027_p0006c15U众尊甚多悉共劝助。乃上师子座如师子行
T49n2027_p0006c16U第一说言。闻如是一时随尊所处所可闻经
T49n2027_p0006c17U皆悉诵宣。时一切众罗汉等闻是言已。便皆
T49n2027_p0006c18U避座下处于地。心念如是呜呼无常力。吾等
T49n2027_p0006c19U自睹如来说法适尔近耳。今日云何听闻如
T49n2027_p0006c20U是。尔时真人说此颂曰
T49n2027_p0006c21U　咄三界恍忽　　如月现于水
T49n2027_p0006c22U　譬如彼幻化　　犹芭蕉无坚
T49n2027_p0006c23U　三界无等侣　　功德最清净
T49n2027_p0006c24U　佛者常有终　　忽乖如风起
T49n2027_p0006c25U尔时贤者大迦叶。须臾间禅思便嗟叹曰。呜
T49n2027_p0006c26U呼终力一切无脱。于是颂曰
T49n2027_p0006c27U　不顾无智者　　亦不护有智
T49n2027_p0006c28U　脱与及未度　　无有不归尽
T49n2027_p0006c29U　不以言咒济　　不用粗辞免
T49n2027_p0007a01U　世间死等耳　　同如海水碱
T49n2027_p0007a02U于是大迦叶。从阿难闻是言已。便殷勤受转
T49n2027_p0007a03U法轮经。告阿若拘邻五比丘。汝等所受如是
T49n2027_p0007a04U不。答曰若斯如是。比类结集正经藏。结集律
T49n2027_p0007a05U藏结集诸法藏。结集经时。诸天即来住于虚
T49n2027_p0007a06U空举声称曰
T49n2027_p0007a07U　众生为阿难　　示现诸教禁
T49n2027_p0007a08U　造集正法经　　哀愍众人民
T49n2027_p0007a09U　于是精集行　　释迦文善导
T49n2027_p0007a10U　未来及现在　　为得第一定
T49n2027_p0007a11U于是结集正经律禁诸法解已。尊者大迦叶
T49n2027_p0007a12U即说颂曰
T49n2027_p0007a13U　是为哀愍人　　所建法经卷
T49n2027_p0007a14U　结集十力教　　则为无有量
T49n2027_p0007a15U　其世间邪见　　及念窈冥灭
T49n2027_p0007a16U　其光照耀远　　冥中燃大灯
T49n2027_p0007a17U迦叶结经