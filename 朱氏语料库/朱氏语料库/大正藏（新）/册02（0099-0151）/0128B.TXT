【经文资讯】大正新修大藏经 第二册 No. 128b《须摩提女经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供／张文明大德二校，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 2, No. 128b 须摩提女经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo / proofread twice by Mr. Chang Wen-Ming, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T02n0128bp0837c08U
T02n0128bp0837c09U须摩提女经
T02n0128bp0837c10U
T02n0128bp0837c11U　　　　吴月支优婆塞支谦译
T02n0128bp0837c12U闻如是。一时佛在舍卫国o树给孤独园。
T02n0128bp0837c13U尔时世尊与大比丘众千二百五十人俱。
T02n0128bp0837c14U尔时有长者名阿那邸。饶财多宝金银
T02n0128bp0837c15U珍宝砗磲码瑙真珠琥珀水精琉璃。象马
T02n0128bp0837c16U牛羊奴婢仆从不可称计。尔时满富城中
T02n0128bp0837c17U有长者名满财。亦饶财多宝砗磲码瑙真
T02n0128bp0837c18U珠琥珀水精琉璃。象马牛羊奴婢仆从不
T02n0128bp0837c19U可复称。是阿那邸长者。少小旧好共相
T02n0128bp0837c20U爱敬未曾忘舍。然复阿那邸长者。恒有
T02n0128bp0837c21U数千万珍宝财货。在彼满富城中贩卖。使
T02n0128bp0837c22U满财长者经纪将护。然满财长者亦有数
T02n0128bp0837c23U千万珍宝财货。在舍卫城中贩卖。使阿那
T02n0128bp0837c24U邸长者经纪将护。是时阿那邸有女
T02n0128bp0837c25U名修摩提。颜貌端正如桃华色世之希有。
T02n0128bp0837c26U尔时满财长者有少事缘。到舍卫城往至
T02n0128bp0837c27U阿那邸长者家到已就坐。是时修摩提
T02n0128bp0837c28U女从静室出。先拜跪父母。后复拜跪满财
T02n0128bp0837c29U长者还入静室。尔时满财长者见修摩提
T02n0128bp0838a01U女。颜貌端正如桃华色世之希有。见已问
T02n0128bp0838a02U阿那邸长者曰。此是谁家女。阿那邸
T02n0128bp0838a03U报曰。向见女者是我所生。满财长者曰。我
T02n0128bp0838a04U有小息未有婚对。可得[女*适]贫家不。是时阿
T02n0128bp0838a05U那邸长者报曰。事不宜尔。满财长者曰。
T02n0128bp0838a06U以何等故事不宜尔。为以姓望。为以财货
T02n0128bp0838a07U耶。阿那邸长者报曰。种姓财货足相俦
T02n0128bp0838a08U匹。但所事神祠与我不同。此女事佛释迦
T02n0128bp0838a09U弟子。汝事外道异学。以是之故不赴来意。
T02n0128bp0838a10U时满财长者曰。我等所事自当别祀。此女
T02n0128bp0838a11U所事别自供养。阿那邸长者曰。我女设
T02n0128bp0838a12U当适汝家者。所出珍宝不可称计。长者亦
T02n0128bp0838a13U当出财宝不可称计。满财长者曰。汝今责
T02n0128bp0838a14U几许财宝。阿那邸长者曰。我今须六万
T02n0128bp0838a15U两金。是时满财长者即与六万两金。时阿
T02n0128bp0838a16U那邸长者复作是念。我以方便前却。犹
T02n0128bp0838a17U不能使止。语彼长者曰。设我嫁女当往问
T02n0128bp0838a18U佛。若世尊有所教敕当奉行之。是时阿那
T02n0128bp0838a19U邸长者。假设事务如似小行即出门往。
T02n0128bp0838a20U至世尊所头面礼足在一面立。尔时阿那
T02n0128bp0838a21U邸长者白世尊曰。修摩提女为满富城
T02n0128bp0838a22U中满财长者所求。为可与。为不可与乎。世
T02n0128bp0838a23U尊告曰。若当修摩提女适彼国者。多所饶
T02n0128bp0838a24U益度脱人民不可称量。是时阿那邸长
T02n0128bp0838a25U者复作是念。世尊以方便知应适彼土。是
T02n0128bp0838a26U时长者头面礼足。绕佛三匝便退而去。还
T02n0128bp0838a27U至家中供办种种甘馔饮食与满财长者。
T02n0128bp0838a28U满财长者曰。我用此食为。但嫁女与我不
T02n0128bp0838a29U耶。阿那邸曰。意欲尔者便可相从。却后
T02n0128bp0838b01U十五日使儿至此。作此语已便退而去。是
T02n0128bp0838b02U时满财长者。办具所须乘羽葆之车。从八
T02n0128bp0838b03U十由延内来。阿那邸长者复庄饰已女。
T02n0128bp0838b04U沐浴香熏乘羽葆之车。将此女往迎满财
T02n0128bp0838b05U长者男。中道相遇。时满长财者。得女便将
T02n0128bp0838b06U去满富城中。尔时满富城中人民之类各作
T02n0128bp0838b07U制限。若此城中有女出适他国者。当重刑
T02n0128bp0838b08U罚。若复他国娶妇将入国者。亦重刑罚。尔
T02n0128bp0838b09U时彼国有六千梵志。国人所奉制限有言。
T02n0128bp0838b10U设犯制者。当饭六千梵志。尔时长者自知
T02n0128bp0838b11U犯制。即饭六千梵志。然梵志所食炙食猪
T02n0128bp0838b12U肉。及猪肉羹重酿之酒。又梵志所着衣服。
T02n0128bp0838b13U或被白[叠*毛]成被毳衣。然彼梵志之法入国
T02n0128bp0838b14U之时。以衣偏着右肩半身露见。尔时长者
T02n0128bp0838b15U即白。时到饮食已具。是时六千梵志。皆偏
T02n0128bp0838b16U着衣裳半身露见入长者家。时长者见梵
T02n0128bp0838b17U志来。膝行前迎恭敬作礼。最大梵志举手
T02n0128bp0838b18U称善。前抱长者项往诣坐所。余梵志者各
T02n0128bp0838b19U随次而坐。尔时六千梵志坐已定讫。时长
T02n0128bp0838b20U者语修摩提女曰。汝自庄严向我等师作
T02n0128bp0838b21U礼。修摩提女报曰。止止大家。我不堪任向
T02n0128bp0838b22U裸人作礼。长者曰。此非裸人非不有惭。但
T02n0128bp0838b23U所着衣者是其法服。修摩提女曰。此无惭
T02n0128bp0838b24U愧之人。皆共露形体在外。有何法服之用。
T02n0128bp0838b25U长者愿听。世尊亦说有二事因缘世人所
T02n0128bp0838b26U贵。所谓有惭有愧。若当无此二事者。则父
T02n0128bp0838b27U母兄弟宗族五亲。尊卑高下则不可分别
T02n0128bp0838b28U如今鸡犬猪羊驴骡之属。皆共同类无有
T02n0128bp0838b29U尊卑。以有此二法在世故。则有尊卑之序。
T02n0128bp0838c01U然此等之人离此二法。以鸡犬猪羊驴骡
T02n0128bp0838c02U同群。实不堪任向作礼拜。时修摩提夫语
T02n0128bp0838c03U其妇曰。汝今可起向我等师作礼。此诸人
T02n0128bp0838c04U皆是我所事之天。修摩提女报曰。且止族
T02n0128bp0838c05U姓子。我不堪任向此无惭愧裸人作礼。我
T02n0128bp0838c06U今是人向驴犬作礼。夫复语曰。止止贵女
T02n0128bp0838c07U勿作是言。自护汝口勿有所犯。此亦非驴
T02n0128bp0838c08U非狂惑。但所着之衣正是法衣。是时修摩
T02n0128bp0838c09U提涕零悲泣。颜色变异并作是语。我父母
T02n0128bp0838c10U五亲宁形五刖断其命根。终不堕邪见之
T02n0128bp0838c11U中。时六千梵志。各共高声而作是说。止
T02n0128bp0838c12U止长者。何故使此婢骂詈乃尔。若见请者
T02n0128bp0838c13U时供办饮食。是时长者及修摩提夫。即办
T02n0128bp0838c14U猪肉猪肉羹重酿之酒。饭六千梵志皆使
T02n0128bp0838c15U充足。诸梵志食已少多论议。便起而去。是
T02n0128bp0838c16U时满财长者在高楼上。烦冤愁惋独坐思
T02n0128bp0838c17U惟。我今取此女来。便为破家。无异辱我
T02n0128bp0838c18U门户。是时有梵志名修跋。得五通亦得诸
T02n0128bp0838c19U禅。然满财长者所见贵重。时修跋梵志而
T02n0128bp0838c20U作是念。我与长者别来日久。今可往相见。
T02n0128bp0838c21U是时梵志人满富城往诣长者家。问守门
T02n0128bp0838c22U者曰。长者今为所在。守门人报曰。长者在
T02n0128bp0838c23U楼上。极为愁忧大不可言。时梵志径上楼。
T02n0128bp0838c24U与长者相见。梵志问长者曰。何故愁忧乃
T02n0128bp0838c25U至于斯。无县官盗贼水火灾变所侵枉乎。
T02n0128bp0838c26U有非家中不和顺耶。长者报曰。无有县官
T02n0128bp0838c27U盗贼之变。但小家中事缘不遂。梵志问曰。
T02n0128bp0838c28U愿闻其状有何事缘。长者报曰。昨日为儿
T02n0128bp0838c29U娶妇又犯国限。五亲被辱请师在舍。将儿
T02n0128bp0839a01U妇往礼拜而不从命。梵志修跋报曰。此女
T02n0128bp0839a02U家者为在何国。近远娉娶。长者曰。此女舍
T02n0128bp0839a03U卫城中阿那邸女。时彼梵志修跋闻此
T02n0128bp0839a04U语已。怜然惊怪两手掩耳。而作是说。咄
T02n0128bp0839a05U咄长者。甚奇甚特。此女乃能故在。又不自
T02n0128bp0839a06U杀不投楼下甚是大幸。所以然者此女所
T02n0128bp0839a07U事之师。皆是梵行之人今日现在甚奇甚
T02n0128bp0839a08U特长者曰。我闻汝语复欲嗤笑。所以然者。
T02n0128bp0839a09U汝为外道异学。何故叹誉沙门释种子行。
T02n0128bp0839a10U此女所事之师。有何威德有何神变。梵志
T02n0128bp0839a11U报曰。长者。欲闻此女师神德乎。我今粗说
T02n0128bp0839a12U其源。长者曰。愿闻其说。梵志报曰。我昔日
T02n0128bp0839a13U诣雪山北人间乞食。得食已飞来诣阿耨
T02n0128bp0839a14U达泉。时彼天龙鬼神遥见我来。皆获持刀
T02n0128bp0839a15U剑而来向我。并语我言。修跋仙士。莫来止
T02n0128bp0839a16U此泉边。莫污辱此泉。设不随我语者。正尔
T02n0128bp0839a17U命根断坏。我闻此语。即离彼泉不远而食。
T02n0128bp0839a18U长者当知。此女所事之师。最小弟子名均
T02n0128bp0839a19U头沙弥。亦至雪山北乞食飞来诣阿耨达
T02n0128bp0839a20U泉。叉手泪冢间死人之衣血垢污染。是时
T02n0128bp0839a21U阿耨达大神天龙鬼神。皆起前迎恭敬问
T02n0128bp0839a22U讯。善来人师。可就此坐。时均头沙弥往至
T02n0128bp0839a23U泉水之处。又复长者。当泉水中央有纯金
T02n0128bp0839a24U之案。尔时沙弥以此死人之衣。渍着水中
T02n0128bp0839a25U却后坐食。食竟荡钵在金案上结跏趺坐
T02n0128bp0839a26U正身正意系念在前便入初禅。从初禅起
T02n0128bp0839a27U入第二禅。从第二禅起入第三禅。从第三
T02n0128bp0839a28U禅起入第四禅。从第四禅起入空处。从空
T02n0128bp0839a29U处起入识处。从识处起入不用处．从不用
T02n0128bp0839b01U处起入有想无想处。从有想无想处起入
T02n0128bp0839b02U灭尽三昧。从灭尽三昧起入焰光三昧。从
T02n0128bp0839b03U焰光三昧。起入水气三昧。从水气三昧起
T02n0128bp0839b04U入焰光三昧。次复入灭尽三昧。次复入有
T02n0128bp0839b05U想无想三昧。次复入不用处三昧。次复入
T02n0128bp0839b06U识处三昧。次复入空处三昧。次复入四禅。
T02n0128bp0839b07U次复入三禅。次复入二禅。次复入初禅。从
T02n0128bp0839b08U初禅起而浣死人之衣。是时天龙鬼神。或
T02n0128bp0839b09U与蹋衣者。或以水浇者。或取水而饮者。尔
T02n0128bp0839b10U时浣衣已举着空中而曝之。尔时彼沙弥
T02n0128bp0839b11U收摄衣已。便飞在空中还归所在。长者当
T02n0128bp0839b12U知。我尔时遥见而不得近。此女所事之师
T02n0128bp0839b13U最小弟子有此神力。况复最大弟子有何
T02n0128bp0839b14U可及乎。何况彼师如来至真等正觉。而可
T02n0128bp0839b15U及乎。观此义已而作是说。甚奇甚特。此女
T02n0128bp0839b16U乃能而不自杀不断命根。是时长者语梵
T02n0128bp0839b17U志曰。我等可得见此女所事师乎。梵志报
T02n0128bp0839b18U曰。可还问此女。是时长者问须摩提女曰。
T02n0128bp0839b19U吾今欲得见汝所事师。能使来不乎。时女
T02n0128bp0839b20U闻已。欢喜踊跃不能自胜。而作是说。愿时
T02n0128bp0839b21U办具饮食。明日如来当来至此及比丘僧。
T02n0128bp0839b22U长者报曰。汝今自请吾不解法。是时长者
T02n0128bp0839b23U女沐浴身体。手执香火上高楼上。叉手向
T02n0128bp0839b24U如来而作是说。唯愿世尊。当善观察无能
T02n0128bp0839b25U见顶者。然世尊。无事不知无事不察。女今
T02n0128bp0839b26U在此困厄。唯世尊当善察。又以此偈而颂
T02n0128bp0839b27U曰
T02n0128bp0839b28U　观世靡不周　　佛眼之所察
T02n0128bp0839b29U　降鬼诸神王　　及降鬼子母
T02n0128bp0839c01U　如彼啖人鬼　　取人指作N
T02n0128bp0839c02U　后复欲害母　　然佛取降之
T02n0128bp0839c03U　又在罗阅城　　暴象欲来害
T02n0128bp0839c04U　且如自归命　　诸天叹善哉
T02n0128bp0839c05U　复至乌持国　　复值恶龙王
T02n0128bp0839c06U　见密迹力士　　而龙自归命
T02n0128bp0839c07U　诸变不可计　　皆使立正道
T02n0128bp0839c08U　我今复值厄　　唯愿尊屈神
T02n0128bp0839c09U　尔时香如云　　悬在虚空中
T02n0128bp0839c10U　遍满o洹舍　　住在如来前
T02n0128bp0839c11U　诸释虚空中　　欢喜而礼佛
T02n0128bp0839c12U　又见香在前　　须摩提所请
T02n0128bp0839c13U　雨诸种种华　　而不可称量
T02n0128bp0839c14U　悉满o洹林　　如来笑放光
T02n0128bp0839c15U尔时阿难见o洹中有此妙香。见已至世
T02n0128bp0839c16U尊所。到已头面礼足在一面立。尔时阿难
T02n0128bp0839c17U白世尊言。唯愿世尊。此是何等香遍满只
T02n0128bp0839c18U洹精舍中。世尊告曰。此香是佛使。满富城
T02n0128bp0839c19U中须摩提女所请。汝今呼诸比丘尽集一
T02n0128bp0839c20U处而行筹作是告敕。诸有比丘漏尽阿罗
T02n0128bp0839c21U汉得神足者便取舍罗。明日当诣满富城
T02n0128bp0839c22U中。受须摩提请。阿难白佛。如是世尊。是时
T02n0128bp0839c23U阿难受佛教已。即集诸比丘在普会讲堂
T02n0128bp0839c24U而作是念。诸有得道阿罗汉者须取舍罗。
T02n0128bp0839c25U明当往受须摩提请。当于尔时众僧上座
T02n0128bp0839c26U名曰君头波叹。得须陀洹结使未尽不得
T02n0128bp0839c27U神足。是时上座而作是念。我今大众之中
T02n0128bp0839c28U最是上座。又结使未尽未得神足。我明日
T02n0128bp0839c29U不能得至满富城中食。然如来众中最下
T02n0128bp0840a01U坐者。名均头沙弥。此有神足有大威力。得
T02n0128bp0840a02U至彼受请。我今亦当往受彼请。尔时上座
T02n0128bp0840a03U以心清净。居在学地而受舍罗。尔时世尊
T02n0128bp0840a04U以天眼清净。见君头波叹居在学地。而受
T02n0128bp0840a05U舍罗得无学。尔时世尊告诸比丘。我弟子
T02n0128bp0840a06U中第一受舍罗者。君头波叹比丘是。尔时
T02n0128bp0840a07U世尊告诸神足比丘。大目犍连。大迦叶。阿
T02n0128bp0840a08U那律。离越。须菩提。优毗迦叶。摩诃匹那。
T02n0128bp0840a09U尊者罗云。均利半持均头沙弥。汝等以神
T02n0128bp0840a10U足先往至彼城中。诸比丘对曰。如是世尊。
T02n0128bp0840a11U是时众僧使人名曰干荼。明日清且躬负
T02n0128bp0840a12U大釜。飞在空中往至彼城。是时彼长者及
T02n0128bp0840a13U诸人民。上高楼上欲觐世尊。遥见使人负
T02n0128bp0840a14U釜而来。时长者与女。便说此偈
T02n0128bp0840a15U　白衣而长发　　露身如疾风
T02n0128bp0840a16U　又复负大釜　　此是汝师耶
T02n0128bp0840a17U是时女复以偈报曰
T02n0128bp0840a18U　此非尊弟子　　如来之使人
T02n0128bp0840a19U　三道具五通　　此人名干荼
T02n0128bp0840a20U尔时干荼使人绕城三匝往诣长者家。是
T02n0128bp0840a21U时均头沙弥。化作五百华树色若干种皆
T02n0128bp0840a22U悉敷析。其色甚好优钵莲华。如是之华不
T02n0128bp0840a23U可计限往诣彼城。是时长者遥见沙弥来。
T02n0128bp0840a24U复以此偈问曰
T02n0128bp0840a25U　此华若干种　　尽在虚空中
T02n0128bp0840a26U　又有神足人　　为是汝师乎
T02n0128bp0840a27U是时女复以偈报曰
T02n0128bp0840a28U　须跋前所说　　泉上沙弥者
T02n0128bp0840a29U　师名舍利弗　　是彼之弟子
T02n0128bp0840b01U是时均头沙弥绕城三匝。往诣长者家。是
T02n0128bp0840b02U时尊者般特。化作五百头牛衣毛皆青。在
T02n0128bp0840b03U牛上结跏趺坐往诣彼城。是时长者遥见。
T02n0128bp0840b04U复以此偈问女曰
T02n0128bp0840b05U　此诸大群牛　　衣毛皆青色
T02n0128bp0840b06U　在上而独坐　　此是汝师耶
T02n0128bp0840b07U女复以偈报曰
T02n0128bp0840b08U　能化千比丘　　在耆城园中
T02n0128bp0840b09U　心神极为明　　此名为般特
T02n0128bp0840b10U尔时尊者周利般特绕彼城三匝已往诣
T02n0128bp0840b11U长者家。尔时罗云复化作五百孔雀色若
T02n0128bp0840b12U干种。在上结跏趺坐往诣彼城。长者见已。
T02n0128bp0840b13U复以此偈问女曰
T02n0128bp0840b14U　此五百孔雀　　其色甚为妙
T02n0128bp0840b15U　如彼军大将　　此是汝师耶
T02n0128bp0840b16U时女复以此偈报曰
T02n0128bp0840b17U　如来说禁戒　　一切无所犯
T02n0128bp0840b18U　于戒能护戒　　佛子罗云者
T02n0128bp0840b19U是时罗云绕城三匝往诣长者家。是时尊
T02n0128bp0840b20U者迦匹那化作五百金翅鸟极为勇猛。在
T02n0128bp0840b21U上结跏趺坐往诣彼城。时长者遥见已。复
T02n0128bp0840b22U以此偈问女曰
T02n0128bp0840b23U　五百金翅鸟　　极为盛勇猛
T02n0128bp0840b24U　在上无所畏　　此是汝师耶
T02n0128bp0840b25U时女以偈报曰
T02n0128bp0840b26U　能行出入息　　回转心善行
T02n0128bp0840b27U　慧力极勇盛　　此名迦匹那
T02n0128bp0840b28U时尊者迦匹那绕城三匝往诣长者家。尔
T02n0128bp0840b29U时优毗迦叶化作五百龙皆有七头。在上
T02n0128bp0840c01U结跏趺坐往诣彼城。长者遥见已。复以此
T02n0128bp0840c02U偈问女曰
T02n0128bp0840c03U　今此七头龙　　威颜甚可畏
T02n0128bp0840c04U　来者不可计　　此是汝师耶
T02n0128bp0840c05U时女报曰
T02n0128bp0840c06U　恒有千弟子　　神足化毗沙
T02n0128bp0840c07U　优毗迦叶者　　可谓此人是
T02n0128bp0840c08U时优毗迦叶。绕城三匝往诣长者家。是时
T02n0128bp0840c09U尊者须菩提化作琉璃山。入中结跏趺坐
T02n0128bp0840c10U往诣彼城。尔时长者遥见已以偈问女曰
T02n0128bp0840c11U　此山极为妙　　尽作琉璃色
T02n0128bp0840c12U　今在窟中坐　　此是汝师耶
T02n0128bp0840c13U时女复以此偈报曰
T02n0128bp0840c14U　由本一施报　　今获此功德
T02n0128bp0840c15U　已成良福田　　解空须菩提
T02n0128bp0840c16U尔时须菩提绕城三匝往诣长者家。时尊
T02n0128bp0840c17U者大迦旃延。复化作五百鹄。色皆纯白往
T02n0128bp0840c18U诣彼城。是时长者遥见已以此偈问女曰
T02n0128bp0840c19U　今此五百鹄　　诸色皆纯白
T02n0128bp0840c20U　尽满虚空中　　此是汝师耶
T02n0128bp0840c21U时女复以此偈报曰
T02n0128bp0840c22U　佛经之所说　　分别其义句
T02n0128bp0840c23U　又演结使聚　　此名迦旃延
T02n0128bp0840c24U是时尊者大迦旃延绕彼城三匝往诣长者
T02n0128bp0840c25U家。是时离越化作五百虎。在上坐而往诣
T02n0128bp0840c26U彼城。长者见已。以此偈问女曰
T02n0128bp0840c27U　今此五百虎　　衣毛甚悦怿
T02n0128bp0840c28U　又在上坐者　　此是汝师耶
T02n0128bp0840c29U时女以偈报曰
T02n0128bp0841a01U　昔在o洹树　　六年不移动
T02n0128bp0841a02U　坐禅最第一　　此名离越者
T02n0128bp0841a03U是时尊者离越绕城三匝往诣长者家。是
T02n0128bp0841a04U时尊者阿那律。化作五百师子极为勇猛。
T02n0128bp0841a05U在上坐往诣彼城。是时长者见已。以偈问
T02n0128bp0841a06U女曰
T02n0128bp0841a07U　此五百师子　　勇猛甚可畏
T02n0128bp0841a08U　在上而坐者　　此是汝师耶
T02n0128bp0841a09U时女以偈报曰
T02n0128bp0841a10U　生时地大动　　珍宝出于地
T02n0128bp0841a11U　清净眼无垢　　佛弟阿那律
T02n0128bp0841a12U是时阿那律绕城三匝往诣长者家。是时
T02n0128bp0841a13U尊者大迦叶。化作五百匹马皆朱毛尾金
T02n0128bp0841a14U银交饰。在上坐并雨天华往诣彼城。长者
T02n0128bp0841a15U遥见已以偈问女曰
T02n0128bp0841a16U　金马朱毛尾　　其数有五百
T02n0128bp0841a17U　为是转轮王　　为是汝师耶
T02n0128bp0841a18U女复以偈报曰
T02n0128bp0841a19U　头陀行第一　　恒愍贫穷者
T02n0128bp0841a20U　如来与半坐　　最大迦叶是
T02n0128bp0841a21U是时大迦叶绕城三匝往诣长者家。是时尊
T02n0128bp0841a22U者大目犍连。化作五百象皆有六牙。七处
T02n0128bp0841a23U平整金银交饰。在上坐而来放大光明悉
T02n0128bp0841a24U满世界。诣城在虚空之中。作倡妓乐不可
T02n0128bp0841a25U称计雨种种杂华。又虚空之中悬缯幡盖
T02n0128bp0841a26U极为奇妙尔时长者遥见已以偈问女曰
T02n0128bp0841a27U　白象有六牙　　在上如天王
T02n0128bp0841a28U　今闻妓乐音　　是释迦文耶
T02n0128bp0841a29U时女以偈报曰
T02n0128bp0841b01U　在彼大山上　　降伏难陀龙
T02n0128bp0841b02U　神足第一者　　名曰大目连
T02n0128bp0841b03U　我师故未来　　此是弟子众
T02n0128bp0841b04U　圣师今当来　　光明靡不照
T02n0128bp0841b05U是时尊者大目犍连绕城三匝往诣长者
T02n0128bp0841b06U家。是时世尊已知时到。披僧伽梨在虚空
T02n0128bp0841b07U中去地七仞。是时尊者阿若拘邻在如来
T02n0128bp0841b08U右。舍利弗在如来左。尔时阿难承佛威神。
T02n0128bp0841b09U在如来后而在执拂。千二百弟子前后围
T02n0128bp0841b10U绕。如来最在中央及诸神足弟子阿若拘
T02n0128bp0841b11U邻。化作月天子。舍利弗化作日天子。诸余
T02n0128bp0841b12U神足比丘或作释提桓因。或化作梵天者。
T02n0128bp0841b13U或化作提头吒毗留勒形者。毗留波叉或
T02n0128bp0841b14U作毗沙门形者领诸鬼神。或有作转轮圣
T02n0128bp0841b15U王形者。或有入火光三昧。或有入水精三
T02n0128bp0841b16U昧。或有放光者。或有放烟作种种神足。是
T02n0128bp0841b17U时梵天王在如来右。释提桓因在如来左
T02n0128bp0841b18U手执拂。密迹金刚力士在如来后。手执金
T02n0128bp0841b19U刚杵。毗沙门天王手执七宝之盖。处虚空
T02n0128bp0841b20U中在如来上。恐有尘土坌如来身。是时般
T02n0128bp0841b21U遮旬手执琉璃琴。叹如来功德。及诸天神
T02n0128bp0841b22U悉虚空之中。作倡妓乐数千万种。雨天杂
T02n0128bp0841b23U华散如来上。是时波斯匿王。阿那邸长
T02n0128bp0841b24U者。及舍卫城内人民之类。皆见如来在虚
T02n0128bp0841b25U空中去地七仞。见已皆怀欢喜踊跃不能
T02n0128bp0841b26U自胜。是时阿那邸长者。便说此偈
T02n0128bp0841b27U　如来实神妙　　爱民如赤子
T02n0128bp0841b28U　快哉须摩提　　当受如来法
T02n0128bp0841b29U尔时波斯匿王及阿那邸长者。散种种
T02n0128bp0841c01U名香杂华。是时世尊将诸比丘众前后围
T02n0128bp0841c02U绕。及诸神天不可称计。如似雁王在虚空
T02n0128bp0841c03U中往诣彼城。是时般遮旬。以偈叹佛
T02n0128bp0841c04U　诸生结永尽　　意念不错乱
T02n0128bp0841c05U　以无尘垢足　　入彼旧邦土
T02n0128bp0841c06U　心性极清净　　断魔邪恶念
T02n0128bp0841c07U　功德如大海　　今入彼邦土
T02n0128bp0841c08U　颜貌甚殊特　　诸使永不起
T02n0128bp0841c09U　为彼不自处　　今入彼邦土
T02n0128bp0841c10U　以度四流渊　　脱于生老死
T02n0128bp0841c11U　以断有根源　　今入彼邦土
T02n0128bp0841c12U是时满财长者。遥见世尊从远而来。诸根
T02n0128bp0841c13U怕世之希有。净如天金。有三十二相八
T02n0128bp0841c14U十种好庄严其身。犹须弥山出众山上。亦
T02n0128bp0841c15U如金聚放大光明。是时长者。以偈问须摩
T02n0128bp0841c16U提曰
T02n0128bp0841c17U　此是日光耶　　未曾见此容
T02n0128bp0841c18U　数千万亿光　　未敢能熟视
T02n0128bp0841c19U是时须摩提女长跪叉手向如来。以此偈
T02n0128bp0841c20U报长者曰
T02n0128bp0841c21U　非日非有日　　而放千种光
T02n0128bp0841c22U　为一切众生　　亦复是我师
T02n0128bp0841c23U　皆共叹如来　　如前之所说
T02n0128bp0841c24U　今当获大果　　勤加供养之
T02n0128bp0841c25U是时满财长者右膝着地复以偈叹如来曰
T02n0128bp0841c26U　自归十力尊　　圆光金色体
T02n0128bp0841c27U　天人所叹敬　　今日自归命
T02n0128bp0841c28U　尊今是日王　　如月星中明
T02n0128bp0841c29U　以度不度者　　今日自归命
T02n0128bp0842a01U　尊如天帝像　　如梵行慈心
T02n0128bp0842a02U　自脱脱众生　　今日自归命
T02n0128bp0842a03U　天世人中尊　　诸鬼神王上
T02n0128bp0842a04U　降伏诸外道　　今日自归命
T02n0128bp0842a05U是时须摩提女长跪叉手。叹世尊曰
T02n0128bp0842a06U　自降能降他　　自止复止人
T02n0128bp0842a07U　以度度人民　　已解复脱人
T02n0128bp0842a08U　度岸使度岸　　自照照群萌
T02n0128bp0842a09U　靡不有度者　　除斗无斗讼
T02n0128bp0842a10U　极自净洁住　　心意不倾动
T02n0128bp0842a11U　十力哀愍世　　重自顶礼敬
T02n0128bp0842a12U有慈悲喜护之心。具空无相愿。于欲界中
T02n0128bp0842a13U最尊第一。天中之上七财具足。拥护天人
T02n0128bp0842a14U自然梵生。亦无与等亦可不像貌。我今日
T02n0128bp0842a15U归命。是时六千梵志。见世尊作如此神变
T02n0128bp0842a16U各各自相谓言。我等可离此国更适他土。
T02n0128bp0842a17U此沙门瞿昙已降此国中人民。是时六千
T02n0128bp0842a18U梵志寻出国去。更不复入国。犹如师子兽
T02n0128bp0842a19U王出于山谷。而观四方复三鸣吼。方行而
T02n0128bp0842a20U求。诸有兽虫之类各奔所趣莫知所。如飞
T02n0128bp0842a21U逝沉伏。若伏有力神象闻师子声。各奔所
T02n0128bp0842a22U趣不能自安。所以然者。由师子兽王极有
T02n0128bp0842a23U威神故。此亦如是。彼六千梵志闻世尊音
T02n0128bp0842a24U响之声。各各驰走不得自宁。所以然者。由
T02n0128bp0842a25U沙门瞿昙有威力故。是时世尊还舍神足。
T02n0128bp0842a26U如常法则入满富城中。是时世尊足蹈门
T02n0128bp0842a27U阈上。是时天地大动。诸尊神天散华供养。
T02n0128bp0842a28U是时人民见世尊容貌诸根寂静有三十二
T02n0128bp0842a29U相八十种好而自庄严人民之类便说此偈
T02n0128bp0842b01U　二足尊极妙　　梵志不敢当
T02n0128bp0842b02U　无故事梵志　　失此人中尊
T02n0128bp0842b03U是时世尊往诣长者家。就座而坐。尔时彼
T02n0128bp0842b04U国人民极为炽盛。时长者家有八万四千
T02n0128bp0842b05U人民之类。皆悉云集。欲坏长者坊舍。方见
T02n0128bp0842b06U世尊及比丘僧。尔时世尊便作是念。此人
T02n0128bp0842b07U民之类必有所损。可作神力使举国人民
T02n0128bp0842b08U尽见我身及比丘僧。尔时世尊化长者屋
T02n0128bp0842b09U舍。作琉璃色内外相视。如似观掌中珠。尔
T02n0128bp0842b10U时须摩提女前至佛所。头面礼足悲喜交
T02n0128bp0842b11U集。便说此偈
T02n0128bp0842b12U　一切智慧具　　尽度一切法
T02n0128bp0842b13U　复断欲爱网　　我今自归命
T02n0128bp0842b14U　宁使我父母　　而毁我双目
T02n0128bp0842b15U　不来适此间　　邪见五逆中
T02n0128bp0842b16U　宿作何恶缘　　得来至此处
T02n0128bp0842b17U　如鸟入罗网　　愿断此疑结
T02n0128bp0842b18U尔时世尊复以偈报女曰
T02n0128bp0842b19U　汝今快勿虑　　怕自开意
T02n0128bp0842b20U　亦莫起想着　　如来今当演
T02n0128bp0842b21U　汝本无罪缘　　得来至此间
T02n0128bp0842b22U　愿誓之果报　　欲度此众生
T02n0128bp0842b23U　今当拔根源　　不堕三恶趣
T02n0128bp0842b24U　数千众生类　　汝前当得度
T02n0128bp0842b25U　今日当净除　　使得智慧眼
T02n0128bp0842b26U　使天人民类　　汝见如观珠
T02n0128bp0842b27U是时须摩提女闻此语已。欢喜踊跃不能
T02n0128bp0842b28U自胜。是时长者将已仆从。供给饮食种种
T02n0128bp0842b29U甘馔。见世尊食已讫。行清净水更取一小
T02n0128bp0842c01U座。在如来前坐。及诸营从及八万四千众
T02n0128bp0842c02U各各次第坐。或有自称姓名而坐。尔时世
T02n0128bp0842c03U尊渐与彼长者及八万四千人民之类。说
T02n0128bp0842c04U于妙论。所谓论者。戒论施论生天之论。欲
T02n0128bp0842c05U不净想漏为秽恶。出家为要。尔时世尊以
T02n0128bp0842c06U见长者及须摩提女八万四千人民之类心
T02n0128bp0842c07U开意解。诸佛世尊常所说法。苦集尽道普
T02n0128bp0842c08U与此众生说之。彼各于座上诸尘垢尽得
T02n0128bp0842c09U法眼净。犹如极净白[叠*毛]易染为色。此亦如
T02n0128bp0842c10U是。满财长者须摩提女。及八万四千人民
T02n0128bp0842c11U之类。诸尘垢尽得法眼净。无复狐疑得无
T02n0128bp0842c12U所畏。皆归三尊受持五戒。是时须摩提女
T02n0128bp0842c13U即于佛前。而说此偈
T02n0128bp0842c14U　如来耳清彻　　闻我遇此苦
T02n0128bp0842c15U　降神至此化　　诸人得法眼
T02n0128bp0842c16U尔时世尊已说法讫。即从座起还诣所在。
T02n0128bp0842c17U是时诸比丘白佛言。须摩提女本作何因
T02n0128bp0842c18U缘生富贵家。复作何因缘堕此邪见之家。
T02n0128bp0842c19U复作何善功德今得法眼净。复作何功德
T02n0128bp0842c20U使八万四千人皆得法眼净。尔时世尊告
T02n0128bp0842c21U诸比丘。过去久远此贤劫中。有迦叶佛明
T02n0128bp0842c22U行成为善逝世间解无上士道法御天人师
T02n0128bp0842c23U号佛众佑。在波罗奈国界于中游化。与大
T02n0128bp0842c24U比丘众二万人俱。尔时有王名曰哀愍。有女
T02n0128bp0842c25U名须摩那。是时此女极有敬心。向迦叶如
T02n0128bp0842c26U来奉持禁戒恒好布施。又四事供养。云何
T02n0128bp0842c27U为四。一者施。二者爱敬。三者利人。四者等
T02n0128bp0842c28U利。于迦叶如来所而诵法句。在高楼上高
T02n0128bp0842c29U声诵习。并作此愿。恒有此四爱之法。又于
T02n0128bp0843a01U如来前而诵法句。其中设有毫厘之福者。
T02n0128bp0843a02U所生之处不堕恶趣亦莫堕贫家。当来之
T02n0128bp0843a03U世。亦当复值如此之尊。使我莫转女人身。
T02n0128bp0843a04U即于女身得法眼净。是时城中人民之类。
T02n0128bp0843a05U闻王女作如此誓愿。皆共聚集。至王女所
T02n0128bp0843a06U而作是说。王女今日极为笃信作诸功德。
T02n0128bp0843a07U四事不乏布施兼爱利人等利。复作誓愿。
T02n0128bp0843a08U使当来之世值如此之尊。若为我说法寻
T02n0128bp0843a09U得法眼净。今日王女已作誓愿。并及我等
T02n0128bp0843a10U国土人民同时得度。时王女报曰。我持此
T02n0128bp0843a11U功德并施汝等。设值如来说法者同时度。
T02n0128bp0843a12U汝等比丘。岂有疑乎莫作是观。尔时哀愍
T02n0128bp0843a13U王今须达长者是。尔时王女者今须摩提
T02n0128bp0843a14U女是也。尔时国土人民之类。今八万四千
T02n0128bp0843a15U众是。由彼誓愿今值我身闻法得道。及彼
T02n0128bp0843a16U人民之类。尽作法眼净。此是其义当念奉
T02n0128bp0843a17U行。所以然者。此四事者最是福田。若有比
T02n0128bp0843a18U丘。亲近四事便获四谛。当求方便成四事
T02n0128bp0843a19U法。如是诸比丘当作是学。尔时诸比丘闻
T02n0128bp0843a20U佛所说。欢喜奉行
T02n0128bp0843a21U须摩提女经
