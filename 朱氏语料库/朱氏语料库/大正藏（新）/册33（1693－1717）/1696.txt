【经文资讯】大正新修大藏经 第三十三册 No. 1696《大品经游意》
【版本记录】CBETA 电子佛典 V1.10 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 33, No. 1696 大品经游意
# CBETA Chinese Electronic Tripitaka V1.10 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T33n1696_p0063a23U
T33n1696_p0063a24U　　No. 1696 [cf. No. 223]
T33n1696_p0063a25U大品游意
T33n1696_p0063a26U
T33n1696_p0063a27U斯道幽微。深远难测。无知无照。无名无相。
T33n1696_p0063a28U理绝百非。道亡四句。言语无所厝其辨。情识
T33n1696_p0063a29U无所没其虑。虽复一相无相。万用无亏。至寂
T33n1696_p0063b01U至空。道光法界。故开经宗之始。以不住法住。
T33n1696_p0063b02U辨其义之终。以无得为得。是故绝相必假言
T33n1696_p0063b03U宣。无名要由教显也。摩诃波若波罗经者。此
T33n1696_p0063b04U云名之为大。大者。广博苞容莫先为义。波
T33n1696_p0063b05U若者。释论云。如猛火聚四边不可触。触之皆
T33n1696_p0063b06U烧。此意正法波若。翻不翻皆不可得也。波罗
T33n1696_p0063b07U蜜者。此云度彼岸。经者。训法训常。前贤后圣
T33n1696_p0063b08U莫能改之。故云常。阶摸行人心识。目之为法。
T33n1696_p0063b09U故云经耳
T33n1696_p0063b10U般若义有五重
T33n1696_p0063b11U　第一释名　第二辨宗　第三会教
T33n1696_p0063b12U　第四明缘起　第五出部傥也
T33n1696_p0063b13U第一释名中有五。第一摩诃。二波若。三波罗
T33n1696_p0063b14U蜜。四修多罗。五序也
T33n1696_p0063b15U摩诃有名。谓摩诃摩醯优波。此云大也。龙树
T33n1696_p0063b16U云。摩诃有三。谓大多胜也。大者。以广博苞容
T33n1696_p0063b17U莫先为义。如大经中说。明此大义有两家。招
T33n1696_p0063b18U提涅师述庄严义云。大义有十种。一境。二
T33n1696_p0063b19U人。三体。四用。五因。六果。七导。八利益。九断
T33n1696_p0063b20U结。十灭罪也。第一义境遍法界。故名境大。会
T33n1696_p0063b21U此法者。名为人大。故十二门论云。世音大势
T33n1696_p0063b22U等大士所乘故。故名为大也。实相般若。是万
T33n1696_p0063b23U行之本。容受万品。名为体大。所谓百华异色
T33n1696_p0063b24U皆成一阴。万品体殊皆归波若。波若能照第
T33n1696_p0063b25U一义空。此用最胜。故名为用大。上句直谓智
T33n1696_p0063b26U能。此句作用为异耳。菩萨修万行。名为因大。
T33n1696_p0063b27U因既广大。所得弥博。故名为果大。二乘所道。
T33n1696_p0063b28U唯止于三。菩萨遍导万行。故名导大。既导万
T33n1696_p0063b29U品。利功最胜。故名利益大。二乘唯断正使见
T33n1696_p0063c01U谛思。不及习气无明。唯菩萨兼断。故名断结
T33n1696_p0063c02U大。故大品经云。一念相应慧断无量烦恼及
T33n1696_p0063c03U习也。二乘唯灭轻罪。不及四重五逆。故阿含
T33n1696_p0063c04U经云。阿^世王堕[毯-炎+白]鞠地狱也。菩萨顿灭。故
T33n1696_p0063c05U名灭罪大。大品云。若闻此经。即灭恶创癞病。
T33n1696_p0063c06U释论第五十九卷释法称品云。恶创癞病者。
T33n1696_p0063c07U谓四重五逆也。故经云。世王灭罪。谓此也。龙
T33n1696_p0063c08U光述开善义云。大有六种。人境体用因果也。
T33n1696_p0063c09U后导与灭罪等四。摄入用大中也。并云。此皆
T33n1696_p0063c10U望小名大。而未照也。今假若就横门释者。于
T33n1696_p0063c11U义亦得。而言同旨异也。今所用者。唯存体用
T33n1696_p0063c12U两大。何者。义不出中假故。前家所明十种六
T33n1696_p0063c13U种。皆是用大也。就此义中。大义有三。一者待
T33n1696_p0063c14U小名大。谓大小小大因缘也。二者对小名大。
T33n1696_p0063c15U此破小乘狭劣之病。以广大上句直明因缘
T33n1696_p0063c16U相。此句偏明除病之耳。三者秤赞名大法。绝
T33n1696_p0063c17U离如大火聚。而大胜义轮。以大名秤赞其
T33n1696_p0063c18U本。此非大非小。强名为大耳。问。若非大非小
T33n1696_p0063c19U名为大者。亦应非偏非中名为中。何故非有
T33n1696_p0063c20U非无为中耶。答。义有左右。何者。若相摄明
T33n1696_p0063c21U者。亦应非有非无名为大。非大非小名为中。
T33n1696_p0063c22U而互相避者。各有故生故也。何者。佛常行中
T33n1696_p0063c23U道。为众生说有说无。此有此无。非是令保。义
T33n1696_p0063c24U在表理。故十地经云。从有无方便。入非有非
T33n1696_p0063c25U无。故即非有非无。名为中也。欲赞理极。强名
T33n1696_p0063c26U摩诃。恐有还着。故云非大非小名为大也
T33n1696_p0063c27U第二波若。波若名义。经论不同。今略出六种。
T33n1696_p0063c28U一者波若。二者斑若。三者钵若。四者钵罗若。
T33n1696_p0063c29U五者蔓多罗。六者摩何曼多罗。或云毗昙。此
T33n1696_p0064a01U云无比法也。此翻译不同释论第十八卷云。
T33n1696_p0064a02U波若是智慧第四十三卷云。波若是智慧。又
T33n1696_p0064a03U六波罗蜜经云。波若是智慧也。道安法师造
T33n1696_p0064a04U折疑论。以经无间品云。般若觉远离。睿法师
T33n1696_p0064a05U云。波若是清净也。而开善述者云。远离清
T33n1696_p0064a06U净等。皆是波若中用。非正波若义也。如空慧
T33n1696_p0064a07U中。有忌与导等多用故。第十八卷云。波若是
T33n1696_p0064a08U慧者。正翻波若。余皆义训也。今解不然。何
T33n1696_p0064a09U者。此经初云。波若非愚非智。论云。波若深
T33n1696_p0064a10U重。智慧轻薄。故不可翻。故正法波若。不得以
T33n1696_p0064a11U一义翻译。而三代法师说此文者。一者云。不
T33n1696_p0064a12U得以下地智慧翻上地波若也。一云。此说无
T33n1696_p0064a13U文。不足为依所。依成论世谛品说。何者。彼品
T33n1696_p0064a14U云。缘世谛心浅。缘第一义谛深。故不得以浅
T33n1696_p0064a15U智慧翻深波若也。今解。正法波若。非愚非智。
T33n1696_p0064a16U慧智等法。是其末用。故不得以其末翻彼本
T33n1696_p0064a17U体。正法是其源。仍授波若秤。智慧是末。故与
T33n1696_p0064a18U浅名多。长安睿法师。与什法师对翻大品。其
T33n1696_p0064a19U序云。胡音失者。正之天竺。秦言谬者。定之
T33n1696_p0064a20U字义。不得翻者即而尽。是以异名炽然。胡汉
T33n1696_p0064a21U殆半。应述其言也。而经论此云智。此云慧者。
T33n1696_p0064a22U欲举一义令生信乐。非是正翻也。大品经云。
T33n1696_p0064a23U波若谓诸众生。毗婆沙那谓声闻缘觉。^那
T33n1696_p0064a24U谓佛菩萨也。成论释此文者。凡夫之人。依教
T33n1696_p0064a25U翻痴根生无痴善根。故与波若之名。二乘见
T33n1696_p0064a26U四真谛。分亦见空。故与见秤。菩萨照境决
T33n1696_p0064a27U断。故授智号也。今解。凡夫二乘菩萨皆见正
T33n1696_p0064a28U法之用。凡夫唯有趣向之心。而无用道别起。
T33n1696_p0064a29U仍授体名。后二者同前释也。复次经云。说智
T33n1696_p0064b01U及智处。皆名般若者。成论师云。谓教行境也。
T33n1696_p0064b02U何者。教能诠智。智能照境。境能发智。此皆波
T33n1696_p0064b03U若之缘。故总名波若。而观照波若。实是智慧。
T33n1696_p0064b04U故能照境。第一义空。是智之缘。故名实相波
T33n1696_p0064b05U若。何者。我心悟理即生明解。违即生惑。故此
T33n1696_p0064b06U三种。其相性实异也。今解不然。何者。若有境
T33n1696_p0064b07U智之别。境不生智。智不照境。即是性义不离
T33n1696_p0064b08U断常矣。今解。境能发智。智能照境。境智智
T33n1696_p0064b09U境。境智是空境智即非境非智。平等无二。是
T33n1696_p0064b10U有所办之宗也。此不二为物所开。即名教行
T33n1696_p0064b11U波若。开而不[。即名正法波若也。既是空
T33n1696_p0064b12U境空智。是以言智不失境。言境不失智。故知
T33n1696_p0064b13U成论境智定异也。又成实论云。断惑之导。唯
T33n1696_p0064b14U须空慧。何者。已与执相违故也。而开善义。在
T33n1696_p0064b15U东山时。说五方便。皆缘于假理。故第一法。与
T33n1696_p0064b16U苦忍不为习因也。还阳州时云。五方便皆缘
T33n1696_p0064b17U于真。故缘假解对退不伏进不断。而死时云。
T33n1696_p0064b18U先说谓得。何者。成论四无碍品云。何者近法
T33n1696_p0064b19U住世谛智。论主答[惴-山+而]顶是也。今解。有四句。假
T33n1696_p0064b20U伏中断。中伏假断。中假具断。中假具伏。如断
T33n1696_p0064b21U伏义中具说也。成论师云。无始以来。所染烦
T33n1696_p0064b22U恼。随心成就。如影随形。故修行十地。渐断诸
T33n1696_p0064b23U结也。今即不尔。许心造空。即名断惑。无有成
T33n1696_p0064b24U就。如影随形。而迷得悟。故经云。无明即变为
T33n1696_p0064b25U明。而颠倒本空寂。去无所至。故经云。明与无
T33n1696_p0064b26U明。真性无二也。但佛果断惑不断惑以来有
T33n1696_p0064b27U二。开善云。佛地即惑。此义难解。何者。若佛
T33n1696_p0064b28U心起时。烦恼灭者。即应惑属佛地也。庄严云。
T33n1696_p0064b29U灭惑生解。如因灭果生。故佛地不即惑。若尔
T33n1696_p0064c01U烦恼自灭。解不开于也。解云。常迫迮伏惑力
T33n1696_p0064c02U转弱。理应灭惑时。解力转胜。方可生时。故虽
T33n1696_p0064c03U不相经干。有存亡。理数然尔。般若义。释论
T33n1696_p0064c04U出八家。第一家云。无漏为般若。成论主所用
T33n1696_p0064c05U也。第二家云。有漏为般若。数家所用。何者。
T33n1696_p0064c06U见有得道故也。第三家云。有漏无漏合为般
T33n1696_p0064c07U若。第四家云。因中智慧。是般若故。经在因名
T33n1696_p0064c08U般若。果萨般若也。第五家云。无漏无为不可
T33n1696_p0064c09U见无对般若。第六家云。离有无四句。为般若。
T33n1696_p0064c10U第七家云。前六并是也。第八家云。前六中。唯
T33n1696_p0064c11U第六家所说解。是也。龙树菩萨唯出八家而
T33n1696_p0064c12U已。不复简是非也。今解。若如前五家所执。只
T33n1696_p0064c13U是般若中一片。是非般若正义。第七家合取
T33n1696_p0064c14U为般若者。此举时用。第六家云。正是般若体
T33n1696_p0064c15U也。所以明般若者。诸师有二释。一云。初教所
T33n1696_p0064c16U破。是有法无诸利益。故立正因果。以破其执。
T33n1696_p0064c17U既立因果。故以有相为宗。而未申本意。故第
T33n1696_p0064c18U二说般若。是慧观法师所申也。一者云。初教
T33n1696_p0064c19U亦说无相。故见空得道。而言相教。从多论耳。
T33n1696_p0064c20U既是略说。故第二广说无相般若也。而释论
T33n1696_p0064c21U以十九复次。广辨之。而无一复次因于此释
T33n1696_p0064c22U也。今略者。一二复次。第一复次云。为弥勒广
T33n1696_p0064c23U菩萨行故说般若也。第二断邪见疑网。第三
T33n1696_p0064c24U破邪见。令信入中道。第四断有无二见。令进
T33n1696_p0064c25U入中道。第五令信正法。第六复次云。为四悉
T33n1696_p0064c26U檀故说般若也。第七复次云。次别大小乘故
T33n1696_p0064c27U说般若。其余复次。如论中说也
T33n1696_p0064c28U波罗蜜第三。波罗者。亦名波伽也。波罗此云
T33n1696_p0064c29U彼岸。密者言度。又贤劫经云。波言岸。密者言
T33n1696_p0065a01U究竟也。释论中广说此彼两岸及度也。今略
T33n1696_p0065a02U举三。以示其相。第一者小乘为此岸。大乘为
T33n1696_p0065a03U彼岸。何者为小乘人委曲授教。未及广远。名
T33n1696_p0065a04U为此岸。为大根人说大乘满教名彼岸。檀波
T33n1696_p0065a05U罗蜜为中流。此行至果。名为度。而龙树云。在
T33n1696_p0065a06U海中为度。已至彼岸为到。亦眼目之异名。第
T33n1696_p0065a07U二双者。魔为此岸。佛为彼岸。中流如前也。第
T33n1696_p0065a08U三双者。世间为此岸。涅为彼岸。受是生死
T33n1696_p0065a09U河。八正华为中流也。成论师有相为此岸。无
T33n1696_p0065a10U相为彼岸。生死为此岸。涅为彼岸。众惑为
T33n1696_p0065a11U此岸。种智为彼岸。此即三同前释。而实硕异
T33n1696_p0065a12U也。赖假舍此经彼。必为度彼岸也。今则不
T33n1696_p0065a13U然。无有一法以此到彼。唯远我无我。不二名
T33n1696_p0065a14U为度。度者水勉也
T33n1696_p0065a15U明修多罗第四。三义之中。有一分名经。何者
T33n1696_p0065a16U是三。一者佛口说。二者神眼见。三者光明也。
T33n1696_p0065a17U如坐席众中弟子所说也。言放光者。若入林
T33n1696_p0065a18Um答。正造论时。佛放光明。表有疑者。即入修
T33n1696_p0065a19U多罗。若阙此三义者。虽有圣明之德。不入经
T33n1696_p0065a20U疑。故佛在舍利弗。造阿毗昙。迦旃延造毗勒
T33n1696_p0065a21U论。昙摩陈那比丘尼亦造论。皆名为论也。如
T33n1696_p0065a22U外典圣人所说。名为经。贤人所吐。名为书也。
T33n1696_p0065a23U修多罗。略有三名。谓修多罗。修岚林。修多
T33n1696_p0065a24U懒。而经论翻译不同。仁王经云法本。大经与
T33n1696_p0065a25U杂心云契经。成论云。直说圣言。或经云经
T33n1696_p0065a26U也。言经者。有时一云。直别经论之异。如圣说
T33n1696_p0065a27U名经。异人说名书。非翻修多罗也
T33n1696_p0065a28U明序第五。从来释者。序是由渐义。若非时方
T33n1696_p0065a29U人正教无由。故所因谓之序也。而序训有三。
T33n1696_p0065b01U一屋。二舒。三王也。天子正坐大极殿。诸臣所
T33n1696_p0065b02U居。左庠右序。若谓王所从。庠序而进。不得直
T33n1696_p0065b03U就。说之时。必因五事。不得顿说。故以序品
T33n1696_p0065b04U初。以况圣义耳。既有时方人者。教自开敷。诏
T33n1696_p0065b05U之序也。正行教也。名为王者往也。如王命之
T33n1696_p0065b06U事道而不塞。非命之事。应而不行者也　[禾*]
T33n1696_p0065b07U渠者。此云品也。义类不同。谓之品也。若具
T33n1696_p0065b08U言。应言佛陀遮摩诃般若波罗蜜。此云修
T33n1696_p0065b09U多罗。凡说法有五。一佛。二弟子。三诸天。四
T33n1696_p0065b10U仙人。五化人。故简圣余名。故云佛说。记胡来
T33n1696_p0065b11U经本有经名字。皆题经初。故皆唯道安法师
T33n1696_p0065b12U竺法真。欲令易故。以题内面也
T33n1696_p0065b13U第二辨宗体。有五重。第一明体。第二明宗。第
T33n1696_p0065b14U三简因果。第四明长短。第五辨远近
T33n1696_p0065b15U明体凡有四释。第一家云。以理为正经。何者
T33n1696_p0065b16U如拖多多罗长者。以五阴十二入十八界。检
T33n1696_p0065b17U魔所说阴十三入十九界。故理是正。经文云
T33n1696_p0065b18U是傍。如龙光云。理为能印。文为所印。第二灵
T33n1696_p0065b19U味寺实法师云。教理相合。因成假为经。何
T33n1696_p0065b20U者。文理相科合为经。偏即非经。故外道有教
T33n1696_p0065b21U无理。如虫食木也。而成论云。异法一时。具曰
T33n1696_p0065b22U因成假。若如此释。直是因成假也。第三灵耀
T33n1696_p0065b23U寺盛法师云。文是文经。理是理经。教理各是
T33n1696_p0065b24U经耳。何者。文能诠理。理是所诠。教诠教能诠
T33n1696_p0065b25U教理所并是经也。第四太创寺宗法师。与白
T33n1696_p0065b26U马寺要法法师。以教为经。此开善寺之师也。
T33n1696_p0065b27U开善师云。十四种色中。色声两尘。是经体也。
T33n1696_p0065b28U后时营法师加触也。何者。中摩石碑。即知
T33n1696_p0065b29U字义。故声触皆是经体也。成论云。是音声性
T33n1696_p0065c01U法入所摄故。五尘中唯是法尘。何者。诠辨之
T33n1696_p0065c02U功。于行乃得。故摄入法尘也。今解。万法无
T33n1696_p0065c03U非是经。何者。色表有色。心表为心。诸法例
T33n1696_p0065c04U然。故缘觉悟缘。虽而得道。岂有教耶。一方所
T33n1696_p0065c05U须。各是所主。故香积佛香作佛必。释迦化
T33n1696_p0065c06U土。以音声作事。此化缘不同故也。善见毗婆
T33n1696_p0065c07U沙中。阿难以七义。明修多罗。一发。二善语。
T33n1696_p0065c08U三秀出。四经强。五涌泉。六绳墨。七也。凡
T33n1696_p0065c09U为佛语。必有所诠之实。外道言诠之教无理。
T33n1696_p0065c10U以内外相望者。佛有妙开之实。谓之征发。既
T33n1696_p0065c11U有当之绝。名为善言。开发妙理。名为秀出教
T33n1696_p0065c12U理相开。谓之住强。南北为住。东西为强也。
T33n1696_p0065c13U诠理无穷。谓之涌泉。裁形就正。名绳墨。以教
T33n1696_p0065c14U持理。如糸补衣。谓之。且胡见卖系之肆。谓
T33n1696_p0065c15U之修多罗也。阿毗昙以五义辨之。一云出生。
T33n1696_p0065c16U二显示。三涌泉。四绳墨。五结N。准可知
T33n1696_p0065c17U也
T33n1696_p0065c18U第二明宗。成论师释。若以色声为经体者。体
T33n1696_p0065c19U异于宗。若以所诠为经体者。体之是宗。而以
T33n1696_p0065c20U所辨为宗也。辨宗有三家。第一新安耀法师
T33n1696_p0065c21U云。以境智为宗。何者。非境无以生智。非智无
T33n1696_p0065c22U以显境。境智于[廿/积]。是圣义。故以境智。合为经
T33n1696_p0065c23U宗也。第二家[袖-由+鸟]法师云。权实二智为宗。此法
T33n1696_p0065c24U师只存四时。故般若维摩。合为第二。故以二
T33n1696_p0065c25U智。为二宗也。第三治城道法师云。唯实智为
T33n1696_p0065c26U宗。何者。第一义空。诸法之本。世谛是末。故
T33n1696_p0065c27U以照一真智为宗。照末为傍。故实智为宗也。
T33n1696_p0065c28U今经境智。皆从不二起。故非境非智。是体宗。
T33n1696_p0065c29U是境智智境圣未用
T33n1696_p0066a01U第三明因果。庄严云。波若唯止于因。不通于
T33n1696_p0066a02U果。故经云。在因波若。至果萨波若。又云。般
T33n1696_p0066a03U若有佛法。有二乘法。是菩萨法。又云。欲得一
T33n1696_p0066a04U切种智果。当学波若波罗蜜。故知唯止于因
T33n1696_p0066a05U也开善云。波若通因果。所以通因果者。大经
T33n1696_p0066a06U云。解脱之法。亦非涅。摩诃波若。亦非涅
T33n1696_p0066a07U。又胜N经云。明佛智所断。佛菩提智所断。
T33n1696_p0066a08U罗汉悟波若。是胡悟。故智通因果也。今解波
T33n1696_p0066a09U若非有智。非因非果。以因怙为因。以果怙为
T33n1696_p0066a10U果。故在因名般若。至果名萨波若。因名十地。
T33n1696_p0066a11U果名法界。因名佛性。果名涅。此皆随所辨
T33n1696_p0066a12U说。更无异法。而或者迷名生法痴有断争讼
T33n1696_p0066a13U耳
T33n1696_p0066a14U第四辨寿命长短。成论师说不同。云初教佛
T33n1696_p0066a15U寿八十年。第二佛寿无量。故释论佛有二种。
T33n1696_p0066a16U一者父母法身即是经中常身佛也。二者法
T33n1696_p0066a17U性身。寿命无量。光明无量。即是经中特尊佛
T33n1696_p0066a18U也。又大品云。欲得寿命。当学波若波罗蜜又
T33n1696_p0066a19U释论婆伽梵子。一村众生。犹寿命长。何况佛
T33n1696_p0066a20U度无量众生。故寿命无量。第三七百阿僧o。
T33n1696_p0066a21U第四如法华中说。第五明常住。一云。初教与
T33n1696_p0066a22U第二品。是八十。若尔云何示特尊佛耶。解云。
T33n1696_p0066a23U八十年即现特尊佛。非别有佛也。慧观师义。
T33n1696_p0066a24U自第二已明常也。今解不尔。何者。经说无
T33n1696_p0066a25U定。或云七十九年。或云八十五年。又阿含经
T33n1696_p0066a26U云。佛寿无量。别有净土。唯现余报耳。若尔云
T33n1696_p0066a27U何定报耶。若一往判者。初教八十。第二教佛
T33n1696_p0066a28U寿无量。此是长短方便。故言长不失短。短不
T33n1696_p0066a29U失长。是因缘
T33n1696_p0066b01U第五明远近。成论师云。初教明唯成道。不明
T33n1696_p0066b02U前世所行。故弥勒经云。此阿逸多具凡夫未
T33n1696_p0066b03U断诸漏者。谓此也。自第二始开佛道长远。故
T33n1696_p0066b04U大品第八卷云。于华严城燃灯佛所。不离六
T33n1696_p0066b05U波罗蜜。为无所得。又云。弥勒已修六波罗蜜。
T33n1696_p0066b06U为无所得。故此皆明前得道。故自第二长远
T33n1696_p0066b07U矣。今则不尔。只是近远方便。故近而无暂。远
T33n1696_p0066b08U而无久。岂有远近之异乎。而或者执远近之
T33n1696_p0066b09U方。执近失远。持远失近。故堕有所得断常。今
T33n1696_p0066b10U解。无碍法门何义。岂长短不可定。谓如当说
T33n1696_p0066b11U也
T33n1696_p0066b12U第三会教。成论师云。佛教不出三。一者顿教。
T33n1696_p0066b13U如华严大乘等也。二者偏方不定教。如胜N
T33n1696_p0066b14U金光明遗教佛藏经等也。三者渐教。如四阿
T33n1696_p0066b15U含及涅是也。就渐教中。有二教。一者诸法
T33n1696_p0066b16U师。作四教。阿含为初。波若维摩思益法鼓楞
T33n1696_p0066b17U伽等为第二。法华为第三。涅为第四也。所
T33n1696_p0066b18U以波若思益。合为第二者。大品经诸天子云。
T33n1696_p0066b19U见第二法轮。思益云。见第二法轮也。作五教
T33n1696_p0066b20U师不同。两义本是慧观师所说也。一家云。阿
T33n1696_p0066b21U含为初。禅经为第二。波若维摩法鼓等为第
T33n1696_p0066b22U三。法华为第四。涅为第五也。一家云。阿含
T33n1696_p0066b23U为初经。维摩思益法鼓为第二。法华为第三。
T33n1696_p0066b24U波若为第四。涅为第五。所以波若为第四
T33n1696_p0066b25U者。释论云。须菩提闻法华。举手低头。皆成佛
T33n1696_p0066b26U道。是故今问退不退。故知法华故后也。广
T33n1696_p0066b27U州大亮法师云。五时阿含为初。离三藏为第
T33n1696_p0066b28U二。如优婆塞经也。波若维摩思益法鼓为第
T33n1696_p0066b29U三。法华为第四。涅为第五也。慧观法师云。
T33n1696_p0066c01U阿含为初。波若为第二。维摩思益等为第三。
T33n1696_p0066c02U法华为第四。涅为第五也。二经同云见第
T33n1696_p0066c03U二法轮者。一是为小中。第二是大中。第二也。
T33n1696_p0066c04U开善寺所述也。今解。半满两教。何者。经中唯
T33n1696_p0066c05U说半满两处。又释论第百云。法云波若。是显
T33n1696_p0066c06U现教。法华涅。是秘密教。若尔维摩波若等。
T33n1696_p0066c07U还浅深法华等乎
T33n1696_p0066c08U次辨五家味相生。第一家云。十二部配当阿
T33n1696_p0066c09U含。修多罗配禅经。何者。定能发智以修多罗。
T33n1696_p0066c10U配当禅经也。方等配波若思益等。波若配法
T33n1696_p0066c11U华。醍醐配涅也。慧观师所以十二配阿含
T33n1696_p0066c12U者。阿含约事分别。四谛理配为十二。分别法
T33n1696_p0066c13U性也。第二无相教。名修多罗者。所说二谛体
T33n1696_p0066c14U生行人。空理万法之本。故受法本名也。第三
T33n1696_p0066c15U名方等者。就教得名。此改小乘。无狭劣之通。
T33n1696_p0066c16U故名方等也。第四名波若者。能令众生。同佛
T33n1696_p0066c17U寿量。平等大慧。如多宝佛品中论也。第五名
T33n1696_p0066c18U大涅者。永除生死。如醍醐体性清凉。故名
T33n1696_p0066c19U涅。今解。小教名为十二部经。如提谓等三
T33n1696_p0066c20U归五戒等也。修多罗配小乘半字。何者为。满
T33n1696_p0066c21U字。作本故也。方等总配满字。波若别配波若。
T33n1696_p0066c22U何者。方等虽广。波若为要。得果之主故也。既
T33n1696_p0066c23U有能得之因。应有所得之果。故第五别配圣
T33n1696_p0066c24U果。而涅与波若。是眼目异名故。故诸大乘
T33n1696_p0066c25U中。皆得配之。非汝所谓第五教涅。唯是极
T33n1696_p0066c26U果。前皆非极也。就五时四时辨教。宗蜜亦不
T33n1696_p0066c27U同。慧观师新安师大令正小。庄严营师云。自
T33n1696_p0066c28U第二已明常住。何者。仁王经云。超度世谛第
T33n1696_p0066c29U一义。一转妙觉常湛然。又大品昙无歇菩萨
T33n1696_p0067a01U品云。法身无来无去。净名经云。金刚之身。佛
T33n1696_p0067a02U身无为。不堕诸教。故已明常住也。开善寺云。
T33n1696_p0067a03U前四时教。唯明无常。无量光明与倍数。终归
T33n1696_p0067a04U于磨灭。故俱是无常也。而仁王经云。一转妙
T33n1696_p0067a05U觉者。经说三谛有多种。或就因果说二谛。或
T33n1696_p0067a06U就假实明二谛。故成实论云。色等及泥为真
T33n1696_p0067a07U谛。四大五根为世谛。已此二谛入真实之时。
T33n1696_p0067a08U与理冥同。更无退转。故云湛然。非谓无生灭
T33n1696_p0067a09U也。今解。常无常。非常非无常。迹义也。仁王
T33n1696_p0067a10U经云。超度世谛。第一义谛者。即语非有非无。
T33n1696_p0067a11U谓又妙觉具二谛。是故可谓。从有无方便。入
T33n1696_p0067a12U非有非无者。亦五时名目不同。慧观师云。初
T33n1696_p0067a13U教名为相教。第二名通教者。本空未转故。说
T33n1696_p0067a14U通教者。勒取三乘果。故经云。欲得菩萨果。乃
T33n1696_p0067a15U至欲得声闻果。当学波若波罗蜜也。第三维
T33n1696_p0067a16U摩名贬教。第四名同归教。第五明常住也。开
T33n1696_p0067a17U善等云。以第二教破初教者。此义不尔。云何
T33n1696_p0067a18U佛自破圣言耶。初教名为三乘别教。何者。别
T33n1696_p0067a19U说三乘果故也。第二无相教。亦名三乘通教
T33n1696_p0067a20U者。通者非二乘果为通。唯取所学之法。名为
T33n1696_p0067a21U通教。何者。欲得菩萨果乃至声闻果。常学般
T33n1696_p0067a22U若波罗蜜。故知所劝为通。且先劝三乘。后即
T33n1696_p0067a23U贬故。经云上人法。第三为抑扬教。发轸初毁
T33n1696_p0067a24U小故。经云。广原陆地不生莲华。卑湿淤泥乃
T33n1696_p0067a25U生莲华。又入正法倍曾。终不发阿耨三菩提。
T33n1696_p0067a26U起我见。如须弥山。不能发菩提也。第四名同
T33n1696_p0067a27U归教。亦名善法教。何者。彼云汝等所行是菩
T33n1696_p0067a28U萨道。又云。举手低头皆成佛道。以教为名也。
T33n1696_p0067a29U第五教名常住。即□可见也。明寿命不同。如
T33n1696_p0067b01U辨宗中说也。而七百之言。维摩思益等经。无
T33n1696_p0067b02U有此言。唯首楞严经云。东方庄严王佛。七百
T33n1696_p0067b03U阿僧o入涅。即我身是也。所以异经为失。
T33n1696_p0067b04U第三教者。理自应尔。何者。初教寿八十。第二
T33n1696_p0067b05U无量。第四复倍上数。第五常住。若尔七百之
T33n1696_p0067b06U寿。应入第二。故云七百阿僧o耳。今解。此皆
T33n1696_p0067b07U随机所说。无有八十与七百阿僧o之殊。故
T33n1696_p0067b08U经云。十方法诸如来。同共一法身。既以正
T33n1696_p0067b09U法为体。岂有常无常长短之异乎。显现秘密
T33n1696_p0067b10U有二种。一者法。二者其事可见也。显现秘密
T33n1696_p0067b11U者。净名经云。佛转法轮于大千。其轮本来常
T33n1696_p0067b12U清净。天人得益斯证者。名为显示等也。显
T33n1696_p0067b13U现秘密者。释论第百卷云。法云般若显现。法
T33n1696_p0067b14U华涅是秘密。而成实论师云。大品等五时
T33n1696_p0067b15U波若。唯解果内浅事。非是难解。故名为显现
T33n1696_p0067b16U教。所以然者。仁王云。若三界外。别有众生
T33n1696_p0067b17U者。是大有说。非七佛所说也。其法华经。兼内
T33n1696_p0067b18U外事深。故非易可见。名为秘密也。今解不然。
T33n1696_p0067b19U何者。法云等发轸。顿开本经。故名显教。法华
T33n1696_p0067b20U涅。先改执。后显正法。故名秘密教也。显现
T33n1696_p0067b21U秘密。有异圣究竟。如常说也。且成论师云。十
T33n1696_p0067b22U二年前。说小乘后说。今则不然。有四句。一
T33n1696_p0067b23U始终大。二始终说小。三初大后小。四初小后
T33n1696_p0067b24U大。何者涅经中。叹十二年童子迦叶三十
T33n1696_p0067b25U六问等无有异。故知佛初成道。既说涅。而
T33n1696_p0067b26U成实论师云。是华严经也。涅既尔。余经应
T33n1696_p0067b27U然。何者。释论云。须菩提闻法华。举手低头皆
T33n1696_p0067b28U成佛道。今问不退。若云何得定言法华以前
T33n1696_p0067b29U说般若耶。且诸佛化众生。应有缘即说。何后
T33n1696_p0067c01U时乃说大耶。故知应有四句也。次明但不但
T33n1696_p0067c02U义。但是住义。是不行义。若是佛教大小。皆是
T33n1696_p0067c03U无迹义。故云有不住有。言空不住空。而一往
T33n1696_p0067c04U开者。小乘是但。大乘是不但。何者。小乘为浅
T33n1696_p0067c05U行人。施四谛因果法门。名为但也。大教为大
T33n1696_p0067c06U士。开不住法门。以示诸法无迹。为不但也。大
T33n1696_p0067c07U小两乘。既有二智。人亦有二。何者。小乘人。
T33n1696_p0067c08U保昔经教。名为但。大乘人如幻化。无有去就。
T33n1696_p0067c09U名为不但。故人法但人但不但义也。若例前
T33n1696_p0067c10U句。应有四句。如二句上例。三者但不但俱不
T33n1696_p0067c11U但。四者但不但俱但也。如十地论成论等所
T33n1696_p0067c12U执。皆存大小之相。名为但。若如今说。大小俱
T33n1696_p0067c13U无迹。名为不但也。若就两佛者。一往释迦教
T33n1696_p0067c14U是但。舍那教是不但。而释迦教。有但不但。何
T33n1696_p0067c15U者。难化众生说故也。舍那佛唯一大乘故。无
T33n1696_p0067c16U但不但也。且经云。华严经不入二乘手者。二
T33n1696_p0067c17U乘存着故。即为圣教不入不云都不闻见也。
T33n1696_p0067c18U大品初佛说五品为不共。第二传教须菩提
T33n1696_p0067c19U说善品。为共说故也
T33n1696_p0067c20U第四波若部傥。释论云。有二种波若。一者共。
T33n1696_p0067c21U二者不共。有二种释一云。共者。大品云三乘
T33n1696_p0067c22U通教是也。不共者。别第十地行闻波若。非九
T33n1696_p0067c23U地行所闻也。一云。只就大品中。亦有共不共。
T33n1696_p0067c24U何者。经云。欲得菩萨果乃至声闻果当学者。
T33n1696_p0067c25U此是共般若。复有菩萨所对。名为不共也。今
T33n1696_p0067c26U则无别深般若。但二乘分亦得闻。谓之共。菩
T33n1696_p0067c27U萨之殊于二乘。名为不共。此就有方便无方
T33n1696_p0067c28U便。简圣共不共。无别深波若也。复有三种波
T33n1696_p0067c29U若。一者上。二中。三下。上者光赞波若是也。
T33n1696_p0068a01U若具翻者。应是五十卷。而存长时遗少唯翻
T33n1696_p0068a02U十卷。即竺法护所翻也。中者是大品也。而卷
T33n1696_p0068a03U数不定。或二十七卷。并什法师翻也。放光波
T33n1696_p0068a04U若。是二十卷。是朱士行取于于阗国。即是大
T33n1696_p0068a05U品也。下者小品是也。有七卷。则是随行也。复
T33n1696_p0068a06U有四种般若。谓上中下与金刚波若也。一云。
T33n1696_p0068a07U上中下与不共波若也。复有五种波若。谓摩
T33n1696_p0068a08U诃波若。天王问波若。光赞波若。仁王波若也。
T33n1696_p0068a09U从天王问波若。出五般若。一者须真天子问
T33n1696_p0068a10U波若。有七卷。二者法文天子问波若。有三
T33n1696_p0068a11U卷。三者四天王问波若。有一卷。四者文殊师
T33n1696_p0068a12U利问波若。五者思益梵志问波若也。从光赞
T33n1696_p0068a13U波若。出二波若。一者成具波若。二者光净般
T33n1696_p0068a14U若也。或云金刚波若。其本有一卷。此是校量
T33n1696_p0068a15U功德一品。而抄为别经也。一云。五时波若中。
T33n1696_p0068a16U一时说也。若其依仁王经法者。金刚波若。是
T33n1696_p0068a17U第二也。而一义云。金刚波若。理应最初。何
T33n1696_p0068a18U者。以三义验耳。一者从众。二者乞食等事。
T33n1696_p0068a19U三者经中有文。何者。大品众是五千。分金刚
T33n1696_p0068a20U众是千二百五十。云何前多。后还成少耶。且
T33n1696_p0068a21U大品中。不数地。虽地四寸。金刚经足数于地。
T33n1696_p0068a22U且经中云。所得慧眼。未曾得闻。此三义故。其
T33n1696_p0068a23U非后耳。或云。如仁王经中列法也
T33n1696_p0068a24U次第五明缘起。魏时沙门朱士行。导赞小品。
T33n1696_p0068a25U即知文义未尽。故甘露六年于于阗国。相经
T33n1696_p0068a26U本遇得大品。而彼国名僧。唯信小乘。故朱士
T33n1696_p0068a27U行将还时。彼僧白王曰。汉通人弃佛正教。
T33n1696_p0068a28U以持波罗门经。将还本国而宣流。王今不应
T33n1696_p0068a29U捡许。王即顺语。遮而不许。于时朱士行。即白
T33n1696_p0068b01U王言。我今不顾身命而来。正止由经。王若不
T33n1696_p0068b02U许此经者。应捡一愿。即誓言曰。若此经于汉
T33n1696_p0068b03U地有缘者。投火即应灭。誓言即摩诃波若波
T33n1696_p0068b04U罗蜜经者。斯道幽微深远难测。无知无照。无
T33n1696_p0068b05U相无名。理绝百非。道亡四句。言语。无所厝其
T33n1696_p0068b06U详。理绝二边。情识。无没其虑。虽复一相无
T33n1696_p0068b07U相。万用无亏。至寂至空道光法界。故开宗之
T33n1696_p0068b08U始。以不住法住。辨义之终。以无得为得。是故
T33n1696_p0068b09U绝相必假言宣。无名要由教显。摩诃波若波
T33n1696_p0068b10U罗蜜者。摩诃者。翻云大。大者广博为义。苞容
T33n1696_p0068b11U为义。莫先为义。波若者。释论自云。如猛火聚
T33n1696_p0068b12U不可触。触即皆烧。翻不翻皆不可得也。而约
T33n1696_p0068b13U用□亦得皆翻也。即波罗蜜者到彼岸也。经
T33n1696_p0068b14U者训法训常
T33n1696_p0068b15U大品经游意一卷(终)