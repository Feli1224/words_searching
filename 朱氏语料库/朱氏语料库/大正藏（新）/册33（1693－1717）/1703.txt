【经文资讯】大正新修大藏经 第三十三册 No. 1703《金刚般若波罗蜜经注解》
【版本记录】CBETA 电子佛典 V1.10 (Big5) 普及版，完成日期：2001/05/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，佛教电脑资讯库功德会提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 33, No. 1703 金刚般若波罗蜜经注解
# CBETA Chinese Electronic Tripitaka V1.10 (Big5) Normalized Version, Release Date: 2001/05/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Electronic Buddhadharma Society (EBS), Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T33n1703_p0228a04U
T33n1703_p0228a05U
T33n1703_p0228a06U　　No. 1703 [cf. No. 235]
T33n1703_p0228a07U金刚般若波罗蜜经注解
T33n1703_p0228a08U
T33n1703_p0228a09U　　　　姚秦三藏法师鸠摩罗什奉　诏译
T33n1703_p0228a10U　　　　大明天界善世禅寺住持(臣)僧(宗泐)
T33n1703_p0228a11U　　　　演福讲寺住持(臣)僧(如[王*巳])
T33n1703_p0228a12U　　　　奉　诏同注
T33n1703_p0228a13U　此经以喻法为名。实相为体。无住为宗。断
T33n1703_p0228a14U　疑为用。大乘为教相
T33n1703_p0228a15U　初释喻法名者。金刚喻也。般若法也。金中
T33n1703_p0228a16U　精刚至坚至利能碎万物。此经能断众生
T33n1703_p0228a17U　疑执。取以为喻。故大品般若十六分中。以
T33n1703_p0228a18U　此经名能断分。波罗蜜是梵语。华言到彼
T33n1703_p0228a19U　岸。众生在生死海中无有穷极。修此般若
T33n1703_p0228a20U　到涅彼岸。盖大乘菩萨达生死即涅。
T33n1703_p0228a21U　则非度而度。非到而到也。经者训法训常。
T33n1703_p0228a22U　梵语修多罗。此翻契经。谓契理契机故也。
T33n1703_p0228a23U　二辩实相体者。即一实相理也。经云若人
T33n1703_p0228a24U　得闻是经即生实相。三明无住为宗者。宗
T33n1703_p0228a25U　者要也。经云。应无所住。经中多以无住破
T33n1703_p0228a26U　着。故以无住为宗也。四论断疑为用者。由
T33n1703_p0228a27U　经力用能断妄执。故以断疑为用也。五判
T33n1703_p0228a28U　大乘为教相者。经云。为发最上乘者说。故
T33n1703_p0228a29U　以大乘为教相也
T33n1703_p0228b01U　此经乃姚秦三藏法师鸠摩罗什所译分
T33n1703_p0228b02U　三十二分者。相传为梁昭明太子所立。尤
T33n1703_p0228b03U　译本无。又与本论科节不同破碎经意故
T33n1703_p0228b04U　不取焉。今注一本天亲等论。取其意而
T33n1703_p0228b05U　不尽用其语。以其语深难便初学故也
T33n1703_p0228b06U如是我闻。一时佛在舍卫国o树结孤独园。
T33n1703_p0228b07U与大比丘众千二百五十人俱　如是者。指
T33n1703_p0228b08U一经所闻法体也。我闻者。阿难谓如是之法
T33n1703_p0228b09U我从佛而闻也。一时者。即如来说法机应和
T33n1703_p0228b10U合时也。佛者觉也。佛是教主尊极名佛。舍卫
T33n1703_p0228b11U者国名也。华言丰德。o树结孤独园者。只
T33n1703_p0228b12U陀太子施树。给孤长者买园。共立精舍请佛
T33n1703_p0228b13U而住。此说法处也。与大比丘众者。闻法之侣
T33n1703_p0228b14U也。比丘者梵语也。华言乞士。上乞法以资慧
T33n1703_p0228b15U命。下乞食以资色身。千二百五十人俱者。
T33n1703_p0228b16U此诸弟子凡佛说法之处常随侍也。已上如
T33n1703_p0228b17U是等六事。冠于诸经之首谓之通序。如来临
T33n1703_p0228b18U灭度时阿难问佛。一切经前当安何语。佛言。
T33n1703_p0228b19U当安。如是我闻等语。非但我法如是。三世诸
T33n1703_p0228b20U佛法皆如是
T33n1703_p0228b21U尔时世尊食时着衣持钵。入舍卫大城。乞食
T33n1703_p0228b22U于其城中。次第乞已还至本处。饭食讫收衣
T33n1703_p0228b23U钵。洗足已敷座而坐　此别序也。亦名发起
T33n1703_p0228b24U序。以乞食为发起者。盖佛欲说无住相施故。
T33n1703_p0228b25U先乞食以表发之。然佛以禅悦法喜为食。而
T33n1703_p0228b26U行乞者示同凡僧。欲令折己慢幢生彼福德
T33n1703_p0228b27U耳。尔时者当是时也。世尊者。世间所尊十号
T33n1703_p0228b28U之一也。食时者。辰时也。着衣者服僧伽黎衣
T33n1703_p0228b29U也。持钵者。持应量器也。次第乞者。佛心平等
T33n1703_p0228c01U不择贫富也。本处者。给孤园也。洗足者。食
T33n1703_p0228c02U讫而洗足也。敷座而坐者。敷坐具而加趺也
T33n1703_p0228c03U时长老须菩提在大众中。即从座起。偏袒右
T33n1703_p0228c04U肩右膝着地。合掌恭敬而白佛言。希有世尊。
T33n1703_p0228c05U如来善护念诸菩萨善付嘱诸菩萨　长老须
T33n1703_p0228c06U菩提乃此经发起之人。称长老者。以其德长
T33n1703_p0228c07U年老也梵语须菩提。华言空生。亦名善现。从
T33n1703_p0228c08U座起至恭敬。乃请法之敬仪。希有者。赞佛之
T33n1703_p0228c09U辞也。善护念者。为护念现在根熟菩萨。与智
T33n1703_p0228c10U慧力令其成就自行。与教化力令其摄受众
T33n1703_p0228c11U生也善付嘱者。为付嘱未来根未熟菩萨。已
T33n1703_p0228c12U得大乘者令其不舍。未得大乘者令其胜进
T33n1703_p0228c13U也。护念付嘱即希有事也。佛德之大。无过度
T33n1703_p0228c14U生。然虽注意于般若度生。必待请问。故善现
T33n1703_p0228c15U睹相知意。即首称叹希有。而后请问也
T33n1703_p0228c16U世尊。善男子善女人发阿耨多罗三藐三菩
T33n1703_p0228c17U提心。应云何住。云何降伏其心　此发问之
T33n1703_p0228c18U端也。阿耨多罗三藐三菩提者。华言无上正
T33n1703_p0228c19U等正觉也。问意以如来护念付嘱现在未来
T33n1703_p0228c20U菩萨令成佛果。是菩萨虽发道心誓度众生
T33n1703_p0228c21U求成佛道。未知其心云何安住大乘。云何降
T33n1703_p0228c22U伏妄心。使至佛果不退失耶
T33n1703_p0228c23U佛言。善哉善哉。须菩提。如汝所说。如来善护
T33n1703_p0228c24U念诸菩萨。善付嘱诸菩萨。汝今谛听。当为汝
T33n1703_p0228c25U说。善男子善女人发阿耨多罗三藐三菩提
T33n1703_p0228c26U心。应如是住如是降伏其心。唯然世尊。愿乐
T33n1703_p0228c27U欲闻　善现既赞叹请问妙称佛心。故印可
T33n1703_p0228c28U云。善哉善哉。当为汝说也。而又诫约云。应如
T33n1703_p0228c29U是住如是降伏其心。善现即会佛意故。唯然
T33n1703_p0229a01U应之愿闻是法。然一经之大要。不过善现所
T33n1703_p0229a02U问安住大乘降伏妄心。如来所答修行之法。
T33n1703_p0229a03U亦不出乎理事二行破执断疑而已。具见下
T33n1703_p0229a04U文
T33n1703_p0229a05U佛告须菩提。诸菩萨摩诃萨应如是降伏其
T33n1703_p0229a06U心　善现双问安住降伏。如来但答降伏其
T33n1703_p0229a07U心者。盖降伏妄心必安住大乘。举降伏则摄
T33n1703_p0229a08U安住矣
T33n1703_p0229a09U所有一切众生之类。若卵生。若胎生。若湿生。
T33n1703_p0229a10U若化生　人与旁生具有四生。诸天地狱中
T33n1703_p0229a11U阴惟是化生。鬼通胎化二生。皆属欲界
T33n1703_p0229a12U若有色　色界天
T33n1703_p0229a13U若无色　无色界天
T33n1703_p0229a14U若有想　识处天
T33n1703_p0229a15U若无想　无所有处天
T33n1703_p0229a16U若非有想非无想　非想非非想处天
T33n1703_p0229a17U我皆令入无余涅而灭度之。如是灭度无
T33n1703_p0229a18U量无数无边众生。实无众生得灭度者。何以
T33n1703_p0229a19U故。须菩提。若菩萨有我相人相众生相寿者
T33n1703_p0229a20U相。即非菩萨　此一段是菩萨所修理观具
T33n1703_p0229a21U乎四心。谓广大心胜心常心不颠倒心。慈氏
T33n1703_p0229a22U颂云。广大第一常。其心不颠倒。第一即胜心
T33n1703_p0229a23U也。经云所有一切众生之类者。所怀之境广
T33n1703_p0229a24U此大心也。云我皆令入无余涅者。此胜心
T33n1703_p0229a25U也。无余涅即如来究竟彼岸也。云实无众
T33n1703_p0229a26U生得灭度者。了生佛一如。此常心也。无我人
T33n1703_p0229a27U众生寿者。此不颠倒心也。若有四相谓之四
T33n1703_p0229a28U倒。若一众生不令灭度。及见众生实灭度者。
T33n1703_p0229a29U则未能了达本源。遂有我人众生寿者四相。
T33n1703_p0229b01U不名菩萨。我者。于五蕴中妄计有我我所。人
T33n1703_p0229b02U者。妄计我生人中异于余趣。众生者妄计五
T33n1703_p0229b03U蕴和合而生。寿者。妄计我受一期果报。一期
T33n1703_p0229b04U果报即若长若短寿命也。此皆颠倒妄想亦
T33n1703_p0229b05U名四见。菩萨能用般若妙智。照了性空本无
T33n1703_p0229b06U四相。名降伏其心。否则非菩萨也
T33n1703_p0229b07U复次须菩提。菩萨于法应无所住行于布施。
T33n1703_p0229b08U所谓不住色布施。不住声香味触法布施。须
T33n1703_p0229b09U菩提。菩萨应如是布施。不住于相　此一段
T33n1703_p0229b10U理观兼事行也。不住是理观。布施是事行。于
T33n1703_p0229b11U法者。六尘诸法也布者普也。施者舍也。菩萨
T33n1703_p0229b12U所修六度万行。以布施为初度摄后五度。盖
T33n1703_p0229b13U施有三种。资生施。无畏施。法施也。资生施者。
T33n1703_p0229b14U施以财物资他生也。无畏施者。持戒不恼无
T33n1703_p0229b15U冤。忍辱不报有冤。法施者。精进不倦说法。禅
T33n1703_p0229b16U定不差机说法。智慧不颠倒说法。然一切布
T33n1703_p0229b17U施不过六尘。所谓六尘如床敷卧具饮食汤
T33n1703_p0229b18U药之类是也。世人行施心希果报。是为着相。
T33n1703_p0229b19U菩萨行施了达三轮体空故。能不住于相。三
T33n1703_p0229b20U轮者。谓施者受者及所施物也。佛告善现。应
T33n1703_p0229b21U如是不住于相而行施者。盖欲菩萨降伏妄
T33n1703_p0229b22U心也
T33n1703_p0229b23U何以故。若菩萨不住相布施。其福德不可思
T33n1703_p0229b24U量。须菩提。于意云何。东方虚空可思量不。不
T33n1703_p0229b25U也世尊。须菩提。南西北方四维上下虚空可
T33n1703_p0229b26U思量不。不也。世尊。须菩提。菩萨无住相布施
T33n1703_p0229b27U福德亦复如是。不可思量。须菩提。菩萨但应
T33n1703_p0229b28U如所教住　此段恐人疑云。既离相施则无福
T33n1703_p0229b29U报。故佛告离相之施其福转多。良由不住相
T33n1703_p0229c01U施施契性空。性空无边施福无边。故举十方
T33n1703_p0229c02U虚空以为喻也。论云。其义有三。一遍一切处。
T33n1703_p0229c03U二宽广高大。三究竟不穷。已上答降伏安住
T33n1703_p0229c04U问竟
T33n1703_p0229c05U　　一断求佛行施住相疑　此疑从前文不住
T33n1703_p0229c06U　　相布施而来
T33n1703_p0229c07U须菩提。于意云何。可以身相见如来不。不也
T33n1703_p0229c08U世尊。不可以身相得见如来。何以故。如来所
T33n1703_p0229c09U说身相即非身相。佛告须菩提。凡所有相皆
T33n1703_p0229c10U是虚妄。若见诸相非相。即见如来　前段说
T33n1703_p0229c11U无住相施降伏其心。是成佛之因。恐善现疑
T33n1703_p0229c12U佛果是有为身相。故佛问云可以身相见如
T33n1703_p0229c13U来不。善现悟佛问意。乃答不可以身相见。然
T33n1703_p0229c14U有相者应身也。无相者法身也。法身是体。应
T33n1703_p0229c15U身是用。若知用从体起。应即是法所以无相。
T33n1703_p0229c16U故论云。如来所说相即非相。若能了达此意。
T33n1703_p0229c17U则一切世间之相无非真如无为佛体。故佛
T33n1703_p0229c18U印可善现云。若见诸相非相。即见如来
T33n1703_p0229c19U　　二断因果俱深无信疑　此疑从前无住
T33n1703_p0229c20U　　行施非相见佛两段经文而来
T33n1703_p0229c21U须菩提白佛言。世尊。颇有众生得闻如是言
T33n1703_p0229c22U说章句。生实信不　论云。无住行施因深也。
T33n1703_p0229c23U无相见佛果深也。因果之法既深。疑末世在
T33n1703_p0229c24U迷钝根众生不如是能生信心
T33n1703_p0229c25U佛告须菩提。莫作是说。如来灭后后五百岁。
T33n1703_p0229c26U有持戒修福者。于此章句能生信心。以此为
T33n1703_p0229c27U实　佛答末世自有具福慧人。闻此般若能
T33n1703_p0229c28U生实信。言后五百岁者。大集经中云。有五个
T33n1703_p0229c29U五百岁。今乃最后五百岁时也。持戒戒也。修
T33n1703_p0230a01U福定也。生信慧也。三学俱备。能生实信矣
T33n1703_p0230a02U当知是人不于一佛二佛三四五佛而种善根。
T33n1703_p0230a03U已于无量千万佛所种诸善根。闻是章句乃
T33n1703_p0230a04U至一念生净信者　若论实信之由。从多佛
T33n1703_p0230a05U所以种善根。闻此大乘之法。则能生信。至于
T33n1703_p0230a06U一念少时生信。亦从佛所种诸善根而然也
T33n1703_p0230a07U须菩提。如来悉知悉见是诸众生得如是无
T33n1703_p0230a08U量福德　信心生一念诸佛尽皆知。凡有众
T33n1703_p0230a09U生闻是章句。乃至一念净信。佛智佛眼无不
T33n1703_p0230a10U知见。所以得福无量
T33n1703_p0230a11U何以故。是诸众生无复我相人相众生相寿
T33n1703_p0230a12U者相。无法相。亦无非法相　此顺释生信得
T33n1703_p0230a13U福之故。该乎生法二空。论云。有智慧者了
T33n1703_p0230a14U知生法二无我故。又云。生法各有四种想。想
T33n1703_p0230a15U即相也。言无复我人众生寿者四相。此生空
T33n1703_p0230a16U也。言无法相亦无非法相者。他译更有无相
T33n1703_p0230a17U亦非无相。此法空也。疏云。初列生空有四相。
T33n1703_p0230a18U次列法空但有两句。法非法也。盖译人略之
T33n1703_p0230a19U耳
T33n1703_p0230a20U何以故。是诸众生若心取相。则为着我人众
T33n1703_p0230a21U生寿者。若取法相。则着我人众生寿者。何
T33n1703_p0230a22U以故。若取非法相。则着我人众生寿者　此
T33n1703_p0230a23U返显违经非福。言若心取相等。此生执也。
T33n1703_p0230a24U若取法相等。此法执也
T33n1703_p0230a25U是故不应取法不应取非法。以是义故。如来
T33n1703_p0230a26U常说。汝等比丘。知我说法如筏喻者。法尚应
T33n1703_p0230a27U舍。何况非法　此结上文而证劝也。不应取
T33n1703_p0230a28U法者。空能观之智也。不应取非法者。空所观
T33n1703_p0230a29U之境也。论云。法有性相尚不应取。何况非法
T33n1703_p0230b01U本无性相。又云。善如法尚不取。况不善非法。
T33n1703_p0230b02U疏云。今言法者。说五阴空为法。五阴相为非
T33n1703_p0230b03U法。即以阴空为药名法阴。有为病名非法。阴
T33n1703_p0230b04U病既除空药亦遣。非法既谢在法亦亡。与论
T33n1703_p0230b05U意正相X合。言筏喻者。论云。如欲济川先应
T33n1703_p0230b06U取筏。至彼岸已舍之而去。又智论引筏喻经
T33n1703_p0230b07U云。汝等若解我筏喻法。是时善法宜应弃舍。
T33n1703_p0230b08U况不善法。斯乃无所得之要术。俾不凝滞于
T33n1703_p0230b09U物矣
T33n1703_p0230b10U　　三断无相云何得说疑　此疑从前第一
T33n1703_p0230b11U　　疑中不可以身相得见如来而来
T33n1703_p0230b12U须菩提。于意云何。如来得阿耨多罗三藐三
T33n1703_p0230b13U菩提耶。如来有所说法耶　向说不可以相
T33n1703_p0230b14U见佛。佛非有为。恐有疑云。何故释迦树下得
T33n1703_p0230b15U道诸会说法耶
T33n1703_p0230b16U须菩提言。如我解佛所说义。无有定法名阿
T33n1703_p0230b17U耨多罗三藐三菩提。亦无有定法如来可说。
T33n1703_p0230b18U何以故。如来所说法皆不可取不可说。非
T33n1703_p0230b19U法非非法。所以者何。一切贤圣皆以无为
T33n1703_p0230b20U法。而有差别　真如法体离有无相。离言说
T33n1703_p0230b21U相。岂可以耳闻心得耶。当知树下得道诸
T33n1703_p0230b22U会说法。但应身耳。其报身法身无得无说。然
T33n1703_p0230b23U应即法报说即无说。是故不可以有取。不可
T33n1703_p0230b24U以无取也。善现解佛问意。即答以无道可
T33n1703_p0230b25U证无法可说。何以故下。又自征释。由不可
T33n1703_p0230b26U取不可说非法非非法。言非法者。不可以
T33n1703_p0230b27U有取。言非非法者。不可以无取。由不可
T33n1703_p0230b28U取故不可说。然如来垂应有证有说者。盖
T33n1703_p0230b29U得非有非无之体也。一切贤圣者。三世十
T33n1703_p0230c01U方佛菩萨也。以用也。无为乃自证之理真
T33n1703_p0230c02U谛也。差别乃化他之用俗谛也。诸佛说法不
T33n1703_p0230c03U离二谛。吾佛亦然
T33n1703_p0230c04U须菩提。于意云何。若人满三千大千世界七
T33n1703_p0230c05U宝以用布施。是人所得福德宁为多不。须菩
T33n1703_p0230c06U提言。甚多世尊。何以故。是福德即非福德性。
T33n1703_p0230c07U是故如来说福德多。若复有人。于此经中受
T33n1703_p0230c08U持乃至四句偈等为他人说。其福胜彼何以
T33n1703_p0230c09U故。须菩提。一切诸佛及诸佛阿耨多罗三藐
T33n1703_p0230c10U三菩提法。皆从此经出。须菩提。所谓佛法者。
T33n1703_p0230c11U即非佛法　此乃较量持说功德。佛问。假如
T33n1703_p0230c12U人以大千世界七宝为施。其福多不。善现会
T33n1703_p0230c13U意。答云甚多。盖此福德离福德自性故言多
T33n1703_p0230c14U也。佛又言。离性布施福报虽多。而受持此
T33n1703_p0230c15U经为人演说能趣菩提。其福胜彼。言乃至四
T33n1703_p0230c16U句偈者。举少以况多耳。然持经福胜者。盖
T33n1703_p0230c17U诸佛之身及所证之法。无不从是般若而生。
T33n1703_p0230c18U般若称为佛母者。良有以也。然犹恐其于此
T33n1703_p0230c19U取着。故复告云。所谓佛法者。即非佛法
T33n1703_p0230c20U　　四断声闻得果是取疑　此疑从上无为
T33n1703_p0230c21U　　法不可取说而来
T33n1703_p0230c22U须菩提。于意云何。须陀洹能作是念。我得须
T33n1703_p0230c23U陀洹果不。须菩提言。不也世尊。何以故。须陀
T33n1703_p0230c24U洹名为入流。而无所入。不入色声香味触法。
T33n1703_p0230c25U是名须陀洹　梵语须陀洹。华言入流。此声
T33n1703_p0230c26U闻所证初果也。已断见惑离四趣生。预入圣
T33n1703_p0230c27U人之流。故云入流。言无所入者。是不着于所
T33n1703_p0230c28U入之流。又不着于六尘境界。故言不入也
T33n1703_p0230c29U须菩提。于意云何。斯陀含能作是念。我得斯
T33n1703_p0231a01U陀含果不。须菩提言。不也世尊。何以故。斯陀
T33n1703_p0231a02U含名一往来。而实无往来。是名斯陀含　梵
T33n1703_p0231a03U语斯陀含。华言一来。此声闻第二果也。盖欲
T33n1703_p0231a04U界有九品思惑。前六品已断。后三品未断更
T33n1703_p0231a05U须欲界一度受生。故云一来。言实无往来者。
T33n1703_p0231a06U谓不着于往来之相也
T33n1703_p0231a07U须菩提。于意云何。阿那含能作是念。我得阿
T33n1703_p0231a08U那含果不。须菩提言。不也世尊。何以故。阿
T33n1703_p0231a09U那含名为不来。而实无不来。是故名阿那含
T33n1703_p0231a10U　梵语阿那含。华言不来。此声闻第三果也。
T33n1703_p0231a11U断欲界思惑尽。不来欲界受生。故曰不来。言
T33n1703_p0231a12U实无不来者。谓不着于不来之相也
T33n1703_p0231a13U须菩提。于意云何。阿罗汉能作是念。我得阿
T33n1703_p0231a14U罗汉道不。须菩提言。不也世尊。何以故。实无
T33n1703_p0231a15U有法名阿罗汉。世尊。若阿罗汉作是念我得
T33n1703_p0231a16U阿罗汉道。即为着我人众生寿者　梵语阿
T33n1703_p0231a17U罗汉。华言无学。此声闻第四果也。此位断三
T33n1703_p0231a18U界烦恼俱尽。究竟真理无法可学。故名无学。
T33n1703_p0231a19U言实无有法名阿罗汉者。谓无无学所证之
T33n1703_p0231a20U相也。若言有证即着四相也。此一段名四果
T33n1703_p0231a21U离着。论云。向说无佛果可成无佛法可说。云
T33n1703_p0231a22U何四果各取所证而说。恐起此疑。故佛约此
T33n1703_p0231a23U而问。善现皆答以离着。深会佛之意也
T33n1703_p0231a24U世尊。佛说我得无诤三昧人中最为第一。是
T33n1703_p0231a25U第一离欲阿罗汉。我不作是念。我是离欲阿
T33n1703_p0231a26U罗汉。世尊。我若作是念我得阿罗汉道。世尊
T33n1703_p0231a27U则不说须菩提是乐阿兰那行者。以须菩提
T33n1703_p0231a28U实无所行。是名须菩提是乐阿兰那行　此
T33n1703_p0231a29U乃善现引自己所证离着。令人生信也。然善
T33n1703_p0231b01U现所证之果不过无学。而世尊特称其为第
T33n1703_p0231b02U一者。以无诤故也。梵语阿兰那。华言无诤。无
T33n1703_p0231b03U诤者。谓离二障。一者惑障。二者智障。离惑
T33n1703_p0231b04U则不着有相。离智则不着无相。故无诤也。
T33n1703_p0231b05U无所所行者。谓不着于所行之行也
T33n1703_p0231b06U　　五断释迦然灯取说疑　此疑亦从第三疑
T33n1703_p0231b07U　　中不可取不可说而来
T33n1703_p0231b08U佛告须菩提。于意云何。如来昔在然灯佛所。
T33n1703_p0231b09U于法有所得不。不也世尊。如来在然灯佛所。
T33n1703_p0231b10U于法实无所得　此断释迦然灯授受之疑。
T33n1703_p0231b11U谓善现迷己所证离着固已得矣。而如来又
T33n1703_p0231b12U恐善现疑佛昔受然灯之记于法实有所得。
T33n1703_p0231b13U故兴此问。善现答以实无所得。是无疑矣。然
T33n1703_p0231b14U灯者。大论云。然灯生时身光如灯。以至成佛
T33n1703_p0231b15U亦名然灯
T33n1703_p0231b16U　　六断严土违于不取疑　此疑亦从第三疑
T33n1703_p0231b17U　　中不可取而来
T33n1703_p0231b18U须菩提。于意云何。菩萨庄严佛土不。不也世
T33n1703_p0231b19U尊。何以故。庄严佛土者。即非庄严。是名庄
T33n1703_p0231b20U严。是故须菩提。诸菩萨摩诃萨应如是生清
T33n1703_p0231b21U净心。不应住色生心。不应住声香味触法生
T33n1703_p0231b22U心。应无所住而生其心　问意以菩萨修六
T33n1703_p0231b23U度万行。庄严净土现身说法。是有所取云何
T33n1703_p0231b24U不取。答意以菩萨虽修行严土。行乃无作。
T33n1703_p0231b25U土亦非严。非严而严。故曰即非庄严是名庄
T33n1703_p0231b26U严。既而如来又告善现云为菩萨者应如是
T33n1703_p0231b27U生清净心。乃非取而取。如维摩经云。随其心
T33n1703_p0231b28U净则佛土净。斯之谓也。若于六尘生着不名
T33n1703_p0231b29U清净。故又云。应无所住而生其心
T33n1703_p0231c01U　　七断受得报身有取疑　此疑亦从第三
T33n1703_p0231c02U　　疑中不可取而来
T33n1703_p0231c03U须菩提。譬如有人身如须弥山王。于意云何。
T33n1703_p0231c04U是身为大不。须菩提言。甚大世尊。何以故。佛
T33n1703_p0231c05U说非身是名大身　须弥山者。梵语须弥卢。
T33n1703_p0231c06U华言妙高。此山四宝所成。高出众山之上。故
T33n1703_p0231c07U称山王。佛之报身远离诸漏。名之为非。尊崇
T33n1703_p0231c08U奇特名之为大。佛之问意。以圣人之法既无
T33n1703_p0231c09U为无取。所得报身岂非有取。恐有此疑。故设
T33n1703_p0231c10U喻为问。而善现即知须弥自无分别我是山
T33n1703_p0231c11U王故得为大。报身离着亦复如是。故曰佛说
T33n1703_p0231c12U非身是名大身
T33n1703_p0231c13U须菩提。如恒河中所有沙数。如是沙等恒河。
T33n1703_p0231c14U于意云何。是诸恒河沙宁为多不。须菩提言。
T33n1703_p0231c15U甚多世尊。但诸恒河尚多无数。何况其沙。须
T33n1703_p0231c16U菩提。我今实言告汝。若有善男子善女人。以
T33n1703_p0231c17U七宝满尔所恒河沙数三千大千世界以用布
T33n1703_p0231c18U施。得福多不。须菩提言。甚多世尊。佛告须菩
T33n1703_p0231c19U提。若善男子善女人于此经中乃至受持四
T33n1703_p0231c20U句偈等为他人说。而此福德胜前福德　恒
T33n1703_p0231c21U河天竺之河。周四十里。佛多近此说法。故取
T33n1703_p0231c22U为喻。前说一大千世界七宝布施。以喻持说
T33n1703_p0231c23U福胜。今以无量大千世界七宝布施。不如持
T33n1703_p0231c24U说此经四句其福转胜于彼。此则增胜而论。
T33n1703_p0231c25U格量持说之功
T33n1703_p0231c26U复次须菩提。随说是经乃至四句偈等。当知
T33n1703_p0231c27U此处一切世间天人阿修罗。皆应供养如佛
T33n1703_p0231c28U塔庙。何况有人尽能受持读诵。须菩提当知
T33n1703_p0231c29U是人成就最上第一希有之法。若是经典所
T33n1703_p0232a01U在之处。则为有佛若尊重弟子　藏佛舍利
T33n1703_p0232a02U之处谓之塔。奉佛形像之处谓之庙。随说此
T33n1703_p0232a03U经四句偈处。天人固当敬之如佛塔庙。况能
T33n1703_p0232a04U具足持诵者耶。成就最上第一希有之法者。
T33n1703_p0232a05U成无上佛果菩提也。若是经典等者。经典所
T33n1703_p0232a06U在即佛之所在。持说之人即佛弟子。可不崇
T33n1703_p0232a07U敬乎哉
T33n1703_p0232a08U尔时须菩提白佛言。世尊。当何名此经。我等
T33n1703_p0232a09U云何奉持。佛告须菩提。是经名为金刚般若
T33n1703_p0232a10U波罗蜜。以是名字汝当奉持。所以者何。须菩
T33n1703_p0232a11U提。佛说般若波罗蜜。即非般若波罗蜜。须菩
T33n1703_p0232a12U提。于意云何。如来有所说法不。须菩提白佛
T33n1703_p0232a13U言。世尊。如来无所说　善现既闻持经成就
T33n1703_p0232a14U希有之法。故问此经何名云何受持。佛答
T33n1703_p0232a15U此经名金刚般若。能断一切疑执故。当奉持
T33n1703_p0232a16U也。断执虽用般若之智。然法性本空不可
T33n1703_p0232a17U取着。故云即非般若波罗蜜也。如来又虑善
T33n1703_p0232a18U现未达般若性空谓有言说。故又诰云。如来
T33n1703_p0232a19U有所说法不。而善现了知说即无说。乃答云
T33n1703_p0232a20U如来无所说也
T33n1703_p0232a21U须菩提。于意云何。三千大千世界所有微尘。
T33n1703_p0232a22U是为多不。须菩提言。甚多世尊。须菩提。诸微
T33n1703_p0232a23U尘如来说非微尘。是名微尘。如来说世界非
T33n1703_p0232a24U世界。是名世界　此即文意由前施宝得福
T33n1703_p0232a25U而来。前以无量大千世界七宝布施。得福虽
T33n1703_p0232a26U多然非离性。则是贪等烦恼染因。有为福
T33n1703_p0232a27U报故。此遂以世界微尘为喻。尘界乃无情之
T33n1703_p0232a28U物不生贪等。烦恼染因是则有为。福报不及
T33n1703_p0232a29U尘界之无情。况持说此经。是远离烦恼之因。
T33n1703_p0232b01U能取菩提而不胜耶。非微尘非世界者。非烦
T33n1703_p0232b02U恼染因微尘世界也。是名微尘。是名世界者。
T33n1703_p0232b03U乃是无记微尘世界也。无记犹无情。谓不起
T33n1703_p0232b04U善恶也
T33n1703_p0232b05U须菩提。于意云何。可以三十二相见如来不。
T33n1703_p0232b06U不也世尊。不可以三十二相得见如来。何以
T33n1703_p0232b07U故。如来说三十二相即是非相。是名三十二
T33n1703_p0232b08U相　三十二相者。应身相也。非相者。法身
T33n1703_p0232b09U相也。是名三十二相者。应既即法法全是
T33n1703_p0232b10U应。不妨说三十二相也。言施宝之福。纵能成
T33n1703_p0232b11U佛身相。但是应身。不及持说功德能成法身
T33n1703_p0232b12U也
T33n1703_p0232b13U须菩提。若有善男子善女人。以恒河沙等身
T33n1703_p0232b14U命布施。若复有人。于此经中乃至受持四句
T33n1703_p0232b15U偈等为他人说。其福甚多　七宝布施外财
T33n1703_p0232b16U也。身命布施内财也。身施者。如尸毗王代鸽
T33n1703_p0232b17U是也。命施者。如萨仕腔⑹且病Ｒ郧嶂亟现。
T33n1703_p0232b18U则外财轻而易。内财重而难。然此二施皆有
T33n1703_p0232b19U为有漏因果。总不如持说四句能取菩提之
T33n1703_p0232b20U妙果也
T33n1703_p0232b21U尔时须菩提闻说是经深解义趣。涕泪悲泣
T33n1703_p0232b22U而白佛言。希有世尊。佛说如是甚深经典。我
T33n1703_p0232b23U从昔来所得慧眼。未曾得闻如是之经。世尊
T33n1703_p0232b24U若复有人得闻是经。信心清净则生实相。当
T33n1703_p0232b25U知是人成就第一希有功德。世尊。是实相者。
T33n1703_p0232b26U则是非相。是故如来说名实相。世尊。我今得
T33n1703_p0232b27U闻如是经典信解受持不足为难。若当来世
T33n1703_p0232b28U后五百岁。其有众生得闻是经信解受持。是
T33n1703_p0232b29U人则为第一希有。何以故。此人无我相人
T33n1703_p0232c01U相众生相寿者相。所以者何。我相即是非相。
T33n1703_p0232c02U人相众生相寿者相即是非相。何以故。离一
T33n1703_p0232c03U切诸相即名诸佛　善现知舍身命所感之福。
T33n1703_p0232c04U不如持说之胜。得闻此法。感佛恩深遂悲泣
T33n1703_p0232c05U流涕。赞言希有。自谓从昔已来。未曾闻是
T33n1703_p0232c06U经典。若人闻经信心清净。则能生乎实相。
T33n1703_p0232c07U又谓我今直佛获闻是经不以为难。而未来
T33n1703_p0232c08U众生得闻是法始为希有。所以希有者。以依
T33n1703_p0232c09U此经修行。不起我人众生寿者四相。即是非
T33n1703_p0232c10U相。非相即实相也。离此诸相即成正觉故曰
T33n1703_p0232c11U即名诸佛也
T33n1703_p0232c12U佛告须菩提。如是如是。若复有人得闻是经。
T33n1703_p0232c13U不惊不怖不畏。当知是人甚为希有。何以故。
T33n1703_p0232c14U须菩提。如来说第一波罗蜜。非第一波罗蜜。
T33n1703_p0232c15U是名第一波罗蜜　如是如是者。然之之辞
T33n1703_p0232c16U也。大乘之法本是难信难解。然非大乘根器。
T33n1703_p0232c17U卒闻是法。未免惊愕疑怖畏惧。能闻是法而
T33n1703_p0232c18U不惊畏者。实为希有。此希有法无与等者。故
T33n1703_p0232c19U名第一。然法本无说。虑其于法取着。故云
T33n1703_p0232c20U非第一波罗蜜。有因缘故亦可得说。故云是
T33n1703_p0232c21U名第一波罗蜜也
T33n1703_p0232c22U　　八断持说未脱苦果疑　此疑从上舍身
T33n1703_p0232c23U　　布施而来
T33n1703_p0232c24U须菩提。忍辱波罗蜜。如来说非忍辱波罗蜜。
T33n1703_p0232c25U何以故。须菩提。如我昔为歌利王割截身体。
T33n1703_p0232c26U我于尔时无我相无人相无众生相无寿者
T33n1703_p0232c27U相。何以故。我于往昔节节支解时。若有我相
T33n1703_p0232c28U人相众生相寿者相。应生嗔恨。须菩提。又念
T33n1703_p0232c29U过去于五百世作忍辱仙人。于尔所世无我
T33n1703_p0233a01U相无人相无众生相无寿者相　忍辱者。六
T33n1703_p0233a02U度之一也。安受曰忍。毁害曰辱。前云舍身命
T33n1703_p0233a03U之福报是生死苦因。不及持说之福。此之行
T33n1703_p0233a04U忍亦舍身命。不成苦因者何耶。盖能达法无
T33n1703_p0233a05U我到于彼岸也。说非忍辱波罗蜜者。即遣着
T33n1703_p0233a06U也。如是忍行佛昔曾行故。引歌利王之事以
T33n1703_p0233a07U证之。梵语歌利。华言极恶。佛于宿世曾作仙
T33n1703_p0233a08U人山中修道。王因畋猎见而不喜。遂割其耳
T33n1703_p0233a09U鼻截其手足。时仙人略无嗔恨。以慈忍力身
T33n1703_p0233a10U复如故。盖能了达我人众生寿者四相皆空。
T33n1703_p0233a11U非惟无苦。亦乃有乐也。又引过去五百世中
T33n1703_p0233a12U作忍辱仙以证之者。明行忍行非止一世也
T33n1703_p0233a13U是故须菩提。菩萨应离一切相发阿耨多罗
T33n1703_p0233a14U三藐三菩提心。不应住色生心。不应住声香
T33n1703_p0233a15U味触法生心。应生无所住心。若心有住则为
T33n1703_p0233a16U非住。是故佛说。菩萨心不应住色布施。须菩
T33n1703_p0233a17U提。菩萨为利益一切众生。应如是布施。如来
T33n1703_p0233a18U说一切诸相即是非相。又说一切众生即非
T33n1703_p0233a19U众生　佛累世行忍。以无我故得成菩提。故
T33n1703_p0233a20U发菩提之心。应须离一切相。离相即不住色
T33n1703_p0233a21U等六尘也。应生无所住心。心无所住即能
T33n1703_p0233a22U住菩提。若心有住则非住佛道矣。菩萨所行
T33n1703_p0233a23U六度皆应离相。色为六尘之首。施为六度之
T33n1703_p0233a24U初。故云不应住色布施。如是行施为利群生。
T33n1703_p0233a25U若存施受之心则非无住。下复遣着。故曰非
T33n1703_p0233a26U相非众生也
T33n1703_p0233a27U　　九断能证无体非因疑　此疑从上为利
T33n1703_p0233a28U　　生行施而来
T33n1703_p0233a29U须菩提。如来是真语者。实语者。如语者。不诳
T33n1703_p0233b01U语者。不异语者。须菩提。如来所得法。此法无
T33n1703_p0233b02U实无虚　如来所得菩提妙果。如理而证。离
T33n1703_p0233b03U于言说。何故累称持说功德。胜余布施等福
T33n1703_p0233b04U耶。然佛无所证而证。无所说而说。所证所说
T33n1703_p0233b05U无不当理。恐善现未达此意。故又告云。是真
T33n1703_p0233b06U实等语。真语者。说佛菩提也。实语者。说小
T33n1703_p0233b07U乘法也。如语者。说大乘法也。不异语者。说
T33n1703_p0233b08U授记事也。不诳语者。不诳众生也。解译无
T33n1703_p0233b09U此一句。无实无虚者。如来所证之法。本离言
T33n1703_p0233b10U说故曰无实。对机有说故曰无虚也
T33n1703_p0233b11U　　十断真如有得无得疑　此疑从前不住
T33n1703_p0233b12U　　相而来
T33n1703_p0233b13U须菩提。若菩萨心住于法而行布施。如人入
T33n1703_p0233b14U暗则无所见。若菩萨心不住法而行布施。如
T33n1703_p0233b15U人有目日光明照见种种色　圣人以无为真
T33n1703_p0233b16U如得名。然真如之体。遍一切时遍一切处。何
T33n1703_p0233b17U故众生有得者有不得者。盖心有住法不住
T33n1703_p0233b18U法之异耳。住者住着也。如行布施。不达三轮
T33n1703_p0233b19U体空名为住法。心既住法不成檀波罗蜜。如
T33n1703_p0233b20U入暗中则无所见。若达三轮体空则心无所
T33n1703_p0233b21U住。即成檀波罗蜜。如人有目在日光中见诸
T33n1703_p0233b22U色相也
T33n1703_p0233b23U须菩提。当来之世若有善男子善女人。能于
T33n1703_p0233b24U此经受持读诵。则为如来以佛智慧悉知是
T33n1703_p0233b25U人悉见是人。皆得成就无量无边功德　言
T33n1703_p0233b26U未来世中若有受持读诵者。佛眼佛智悉能
T33n1703_p0233b27U知见。既行胜因必成妙果。故曰成就无量无
T33n1703_p0233b28U边功德也
T33n1703_p0233b29U须菩提。若有善男子善女人。初日分以恒河
T33n1703_p0233c01U沙等身布施。中日分复以恒河沙等身布施。
T33n1703_p0233c02U后日分亦以恒河沙等身布施。如是无量百
T33n1703_p0233c03U千万亿劫以身布施。若复有人。闻此经典信
T33n1703_p0233c04U心不逆。其福胜彼。何况书写受持读诵为人
T33n1703_p0233c05U解说　初日分者。寅卯辰时也。中日分者。巳
T33n1703_p0233c06U午未时也。后日分者。申酉戌时也。如是一日
T33n1703_p0233c07U三时舍无量身。历无量劫而行布施。世间固
T33n1703_p0233c08U无此事。然佛设此喻者。以况闻经生信福德
T33n1703_p0233c09U之胜。何况书持诵说者耶。信力曰受。念力曰
T33n1703_p0233c10U持。对文曰读。背文曰诵。所谓书写受持读诵
T33n1703_p0233c11U者自行也。为人解说者化他也
T33n1703_p0233c12U须菩提。以要言之。是经有不可思议不可称
T33n1703_p0233c13U量无边功德。如来为发大乘者说为发最上
T33n1703_p0233c14U乘者说。若有人能受持读诵广为人说。如来
T33n1703_p0233c15U悉知是人悉见是人。皆得成就不可量不可
T33n1703_p0233c16U称无有边不可思议功德。如是人等则为荷
T33n1703_p0233c17U担如来阿耨多罗三藐三菩提。何以故。须菩
T33n1703_p0233c18U提。若乐小法者着我见人见众生见寿者见。
T33n1703_p0233c19U则于此经不能听受读诵为人解说　此般若
T33n1703_p0233c20U之体本绝言思。其功德广大不可得而称量。
T33n1703_p0233c21U非乐小乘者所可得闻。故曰为发大乘者说
T33n1703_p0233c22U为发最上乘者说。发大乘者。通指衍门三教
T33n1703_p0233c23U之人也。发最上乘者。的指圆顿之人。能生
T33n1703_p0233c24U信解者也。如是之人修行此法。则成就不可
T33n1703_p0233c25U思议功德故。能荷担如来无上菩提。彼小乘
T33n1703_p0233c26U不能听受读诵为人解说。为着四见故也
T33n1703_p0233c27U须菩提。在在处处若有此经。一切世间天人
T33n1703_p0233c28U阿修罗所应供养。当知此处则为是塔。皆应
T33n1703_p0233c29U恭敬作礼围绕以诸华香而散其处　塔为藏
T33n1703_p0234a01U舍利之处。若天人修罗固当敬事。此般若经
T33n1703_p0234a02U卷所在之处。是真法身舍利宝塔可不敬乎
T33n1703_p0234a03U复次须菩提。善男子善女人受持读诵此经。
T33n1703_p0234a04U若为人轻贱。是人先世罪业应堕恶道。以今
T33n1703_p0234a05U世人轻贱故。先世罪业则为消灭。当得阿耨
T33n1703_p0234a06U多罗三藐三菩提　持诵此经者人当恭敬。
T33n1703_p0234a07U而反被人轻贱者。以宿罪业合招恶报。由经
T33n1703_p0234a08U力故但被轻贱。被轻贱故其罪消灭。当得无
T33n1703_p0234a09U上佛果。持经功德可谓大矣
T33n1703_p0234a10U须菩提。我念过去无量阿僧o劫。于然灯佛
T33n1703_p0234a11U前得值八百四千万亿那由他诸佛。悉皆供
T33n1703_p0234a12U养承事无空过者。若复有人。于后末世能受
T33n1703_p0234a13U持读诵此经。所得功德。于我所供养诸佛功
T33n1703_p0234a14U德。百分不及一。千万亿分乃至算数譬喻所
T33n1703_p0234a15U不能及　阿僧o翻无数时。那由他者。十亿
T33n1703_p0234a16U为洛叉。十洛叉为俱胝。十俱胝为那由他。如
T33n1703_p0234a17U来于过去然灯佛前供养无数诸佛。其功德
T33n1703_p0234a18U可谓深且大矣。乃言不及末世持经功德者。
T33n1703_p0234a19U盖持经能生理解得证菩提。供佛虽感福报。
T33n1703_p0234a20U但是事相故。持经功德百千万亿分中不及
T33n1703_p0234a21U一分也。又言算数譬喻所不能及者。盖事相
T33n1703_p0234a22U之福是可思议之法。而般若妙智忘能所绝
T33n1703_p0234a23U待对。不可得而思议者也
T33n1703_p0234a24U须菩提。若善男子善女人于后末世有受持
T33n1703_p0234a25U读诵此经。所得功德我若具说者。或有人闻
T33n1703_p0234a26U心则狂乱狐疑不信。须菩提。当知是经义不
T33n1703_p0234a27U可思议。果报亦不可思议　此经非大乘根
T33n1703_p0234a28U器不能持诵。而持诵所感功德。岂常人可闻。
T33n1703_p0234a29U闻必狐疑不信。故不具说。盖此经之义趣。与
T33n1703_p0234b01U其果报。不可思议故也
T33n1703_p0234b02U　　十一断安住降伏存我疑　此疑从前诸文
T33n1703_p0234b03U　　无我人等相而来
T33n1703_p0234b04U尔时须菩提白佛言。世尊。善男子善女人发
T33n1703_p0234b05U阿耨多罗三藐三菩提心。云何应住。云何降
T33n1703_p0234b06U伏其心　善现初闻此义。至是复问者何耶。
T33n1703_p0234b07U问辞虽同其意则别。盖所问不过住大乘降
T33n1703_p0234b08U妄心而已。初之问意。但问能住能降之法。此
T33n1703_p0234b09U之问意。若谓我能住我能降。存此分别障于
T33n1703_p0234b10U真证无住之道。故又兴此问也
T33n1703_p0234b11U佛告须菩提。若善男子善女人发阿耨多罗
T33n1703_p0234b12U三藐三菩提心者。当生如是心。我应灭度一
T33n1703_p0234b13U切众生。灭度一切众生已。而无有一众生实
T33n1703_p0234b14U灭度者。何以故。须菩提。若菩萨有我相人相
T33n1703_p0234b15U众生相寿者相则非菩萨。所以者何。须菩提。
T33n1703_p0234b16U实无有法发阿耨多罗三藐三菩提心者　此
T33n1703_p0234b17U一节文意亦与前同。但前是破情显智。所破
T33n1703_p0234b18U之情即我人等四相粗执。所显之智即般若
T33n1703_p0234b19U真智。自此而下忘智显理。破我人等四相细
T33n1703_p0234b20U执。由此贤位渐入圣阶矣
T33n1703_p0234b21U　　十二断佛因是有菩萨疑　此疑从上实
T33n1703_p0234b22U　　无有法发菩提心者而来
T33n1703_p0234b23U须菩提。于意云何。如来于然灯佛所。有法得
T33n1703_p0234b24U阿耨多罗三藐三菩提不　由前云实无有法
T33n1703_p0234b25U发菩提心者。意谓无发心者则无菩萨。若无
T33n1703_p0234b26U菩萨。云何释迦于然灯佛所。名曰善慧。布发
T33n1703_p0234b27U掩泥行菩萨行得受记耶。佛恐善现潜有此
T33n1703_p0234b28U疑。故举以问
T33n1703_p0234b29U不也世尊。如我解佛所说义。佛于然灯佛所。
T33n1703_p0234c01U无有法得阿耨多罗三藐三菩提　善现答意
T33n1703_p0234c02U云。善慧彼时都无所得离诸分别。由悟无法
T33n1703_p0234c03U故得受记
T33n1703_p0234c04U佛言。如是如是。须菩提。实无有法如来得阿
T33n1703_p0234c05U耨多罗三藐三菩提。须菩提。若有法如来得
T33n1703_p0234c06U阿耨多罗三藐三菩提者。然灯佛则不与我
T33n1703_p0234c07U受记。汝于来世当得作佛号释迦牟尼。以实
T33n1703_p0234c08U无有法得阿耨多罗三藐三菩提。是故然灯
T33n1703_p0234c09U佛与我受记。作是言。汝于来世当得作佛号
T33n1703_p0234c10U释迦牟尼　善现既会法无所得。佛然其说。
T33n1703_p0234c11U乃言如是如是。既而又反覆告之者。要令善
T33n1703_p0234c12U现知法无所得深契至理故得受记。盖如来
T33n1703_p0234c13U所证妙果。乃心地本具法门。离诸名相。无授
T33n1703_p0234c14U受中而论授受也
T33n1703_p0234c15U　　十三断无因则无佛法疑　此疑从上释
T33n1703_p0234c16U　　迦于然灯行因实无有得而来
T33n1703_p0234c17U何以故。如来者。即诸法如义。若有人言。如来
T33n1703_p0234c18U得阿耨多罗三藐三菩提。须菩提。实无有法
T33n1703_p0234c19U佛得阿耨多罗三藐三菩提　何以故者。征
T33n1703_p0234c20U起之辞也。由前云实无有法得菩提果故受
T33n1703_p0234c21U然灯之记。遂疑既无佛果。岂有佛法耶释云。
T33n1703_p0234c22U如来者即诸法如义。如者真如也。不伪曰真。
T33n1703_p0234c23U不异曰如。此真如体贯彻三世绵[一/旦]十方。非
T33n1703_p0234c24U空非有不变不迁。名如来性。若有所得即非
T33n1703_p0234c25U佛菩提也
T33n1703_p0234c26U须菩提。如来所得阿耨多罗三藐三菩提。于
T33n1703_p0234c27U是中无实无虚。是故如来说一切法皆是佛
T33n1703_p0234c28U法。须菩提。所言一切法者。即非一切法。是
T33n1703_p0234c29U故名一切法　所得者。忘情而证也。无实者
T33n1703_p0235a01U非有为相也。无虚者。是真如体也。然此真如
T33n1703_p0235a02U非别有法。即一切色等诸法。离性离相名真
T33n1703_p0235a03U如体。唯佛与佛乃能证此。故一切法皆是佛
T33n1703_p0235a04U法。真如之体虽不离于诸法。然亦不可取着。
T33n1703_p0235a05U故云即非一切法是名一切法
T33n1703_p0235a06U须菩提。譬如人身长大。须菩提言。世尊。如来
T33n1703_p0235a07U说人身长大。则为非大身。是名大身　上说
T33n1703_p0235a08U如来所证真如之体遍一切处。可谓长大矣。
T33n1703_p0235a09U又恐善现起长大之见。故佛又设喻征之曰。
T33n1703_p0235a10U譬如人身长大。善现因喻有悟。即曰非大身
T33n1703_p0235a11U是名大身。论云。大身有二义。一者遍一切处
T33n1703_p0235a12U即法身。二者功德大即报身。此之二身皆离
T33n1703_p0235a13U诸相。故名为非
T33n1703_p0235a14U　　十四断无人度生严土疑　此疑同十二疑
T33n1703_p0235a15U　　皆从第十一疑中实无有法发心者而来
T33n1703_p0235a16U须菩提。菩萨亦如是。若作是言。我当灭度无
T33n1703_p0235a17U量众生。则不名菩萨。何以故。须菩提。实无有
T33n1703_p0235a18U法名为菩萨。是故佛说一切法无我无人无
T33n1703_p0235a19U众生无寿者。须菩提。若菩萨作是言。我当庄
T33n1703_p0235a20U严佛土。是不名菩萨。何以故。如来说庄严佛
T33n1703_p0235a21U土者。即非庄严。是名庄严。须菩提。若菩萨通
T33n1703_p0235a22U达无我法者。如来说名真是菩萨　法界混
T33n1703_p0235a23U然身土平等。尚无佛道可成。安有众生可度。
T33n1703_p0235a24U是则起度生之心修行严土。即凡夫见。不名
T33n1703_p0235a25U菩萨者。毕竟起何等心名为菩萨。故云能
T33n1703_p0235a26U通达无我法者真菩萨也
T33n1703_p0235a27U　　十五断诸佛不见诸法疑　此疑从上菩
T33n1703_p0235a28U　　萨不见众生可度佛土可净而来
T33n1703_p0235a29U须菩提。于意云何。如来有肉眼不。如是世尊。
T33n1703_p0235b01U如来有肉眼。须菩提。于意云何。如来有天眼
T33n1703_p0235b02U不。如是世尊。如来有天眼。须菩提。于意云何。
T33n1703_p0235b03U如来有慧眼不。如是世尊。如来有慧眼。须菩
T33n1703_p0235b04U提。于意云何。如来有法眼不。如是世尊。如来
T33n1703_p0235b05U有法眼。须菩提。于意云何。如来有佛眼不。如
T33n1703_p0235b06U是世尊。如来有佛眼。须菩提。于意云何。如恒
T33n1703_p0235b07U河中所有沙。佛说是沙不。如是世尊。如来说
T33n1703_p0235b08U是沙。须菩提。于意云何。如一恒河中所有沙。
T33n1703_p0235b09U有如是沙等恒河。是诸恒河所有沙数佛世
T33n1703_p0235b10U界。如是宁为多不。甚多世尊。佛告须菩提。尔
T33n1703_p0235b11U所国土中所有众生若干种心。如来悉知。何
T33n1703_p0235b12U以故。如来说诸心皆为非心是名为心。所以
T33n1703_p0235b13U者何。须菩提。过去心不可得。现在心不可得。
T33n1703_p0235b14U未来心不可得　前说不见彼是众生。不见
T33n1703_p0235b15U我为菩萨。不见净佛国土。如是则不见诸法。
T33n1703_p0235b16U名为诸佛如来。然而如来具足五眼。岂都无
T33n1703_p0235b17U所见耶。五眼者。肉眼天眼慧眼法眼佛眼也。
T33n1703_p0235b18U古德偈云。天眼通非碍。肉眼碍非通。法眼
T33n1703_p0235b19U惟观俗。慧眼了知空。佛眼如千日。照异体
T33n1703_p0235b20U还同。此之五眼通该十界。而优劣有殊。如经
T33n1703_p0235b21U所说五眼皆如来所具者。无非佛眼也。恒沙
T33n1703_p0235b22U世界一切众生之心。如来无不知见。然众生
T33n1703_p0235b23U之心种种颠倒而言非心者。妄识本空也。是
T33n1703_p0235b24U名为心者。真如不灭也。所以者何下。征释
T33n1703_p0235b25U非心之所以也。盖三世之心。过去已灭。未
T33n1703_p0235b26U来未至。现在不住。皆是虚妄生灭故。求之不
T33n1703_p0235b27U可得也
T33n1703_p0235b28U　　十六断福德例心颠倒疑　此疑从上心
T33n1703_p0235b29U　　住颠倒而来
T33n1703_p0235c01U须菩提。于意云何。若有人满三千大千世界
T33n1703_p0235c02U七宝以用布施。是人以是因缘得福多不。如
T33n1703_p0235c03U是世尊。此人以是因缘得福甚多。须菩提。若
T33n1703_p0235c04U福德有实。如来不说得福德多。以福德无故。
T33n1703_p0235c05U如来说得福德多　前说众生心有住着是为
T33n1703_p0235c06U颠倒。然福由心造岂亦是颠倒。若是何名
T33n1703_p0235c07U善法耶。恐潜此疑故佛断之。福德有实者。
T33n1703_p0235c08U住相布施成有漏因。其福则寡。福德无者。离
T33n1703_p0235c09U相布施成无漏因。其福乃多。是则不住于相
T33n1703_p0235c10U心离颠倒。所作之福无非善法也
T33n1703_p0235c11U　　十七断无为何有相好疑　此疑从前如
T33n1703_p0235c12U　　来者即诸法如义而来
T33n1703_p0235c13U须菩提。于意云何。佛可以具足色身见不。不
T33n1703_p0235c14U也世尊。如来不应以具足色身见。何以故。如
T33n1703_p0235c15U来说具足色身。即非具足色身。是名具足色
T33n1703_p0235c16U身。须菩提。于意云何。如来可以具足诸相见
T33n1703_p0235c17U不。不也世尊。如来不应以具足诸相见。何以
T33n1703_p0235c18U故。如来说诸相具足。即非具足是名诸相具
T33n1703_p0235c19U足　上说诸佛所证乃无为之法。云何佛身
T33n1703_p0235c20U有八十种好三十二相而可见耶。为断此疑
T33n1703_p0235c21U故有此问。善现乃会如来法身固非色相可
T33n1703_p0235c22U见。而未尝离于色相而不可见。故云即非具
T33n1703_p0235c23U足色身。是名具足色身。即非具足诸相。是名
T33n1703_p0235c24U具足诸相。良由全法身无为之体。起应身相
T33n1703_p0235c25U好之用。是故应身即是法身。乃无相而相。相
T33n1703_p0235c26U而无相。无见而见。见而无见者也
T33n1703_p0235c27U　　十八断无身何以说法疑　此疑从上身
T33n1703_p0235c28U　　相不可得见而来
T33n1703_p0235c29U须菩提。汝勿谓如来作是念。我当有所说法。
T33n1703_p0236a01U莫作是念。何以故。若人言如来有所说法。则
T33n1703_p0236a02U为谤佛。不能解我所说故须菩提。说法者无
T33n1703_p0236a03U法可说。是名说法　既云如来色身相好不
T33n1703_p0236a04U可得见。如何为人演说法耶。然如来悲愿深
T33n1703_p0236a05U重。随感而应。无说而说。说即无说。不达此意
T33n1703_p0236a06U是为谤佛。言无法可说是名说法者。离性执
T33n1703_p0236a07U已。不妨称性而说也
T33n1703_p0236a08U尔时慧命须菩提白佛言。世尊。颇有众生。
T33n1703_p0236a09U于未来世闻说是法生信心不　善现解空
T33n1703_p0236a10U第一。与般若空慧相应。以慧为命故称慧命。
T33n1703_p0236a11U前云身乃非身之身。法乃非说而说。身说俱
T33n1703_p0236a12U妙难信难解。所以有此疑问
T33n1703_p0236a13U佛言。须菩提。彼非众生非不众生　众生有
T33n1703_p0236a14U圣有凡。而凡夫众生于此般若不能生信。圣
T33n1703_p0236a15U体众生乃能信解。言彼非众生者。非凡夫众
T33n1703_p0236a16U生也。非不众生者。非不是圣体众生也。圣体
T33n1703_p0236a17U众生即大乘根器人也。岂可视为凡夫众生
T33n1703_p0236a18U不能生信。尚恐善现未悟。下文又征释之
T33n1703_p0236a19U何以故。须菩提。众生众生者。如来说非众生。
T33n1703_p0236a20U是名众生　众生众生者。牒上文非众生非
T33n1703_p0236a21U不众生也。如来说非众生是名众生者。言非
T33n1703_p0236a22U是凡夫众生是圣体众生能生信解者也
T33n1703_p0236a23U　　十九断无法如何修证疑　此疑从前十二
T33n1703_p0236a24U　　十三疑中无法得阿耨菩提而来
T33n1703_p0236a25U须菩提白佛言。世尊。佛得阿耨多罗三藐三
T33n1703_p0236a26U菩提。为无所得耶。佛言。如是如是。须菩提。
T33n1703_p0236a27U我于阿耨多罗三藐三菩提乃至无有少法可
T33n1703_p0236a28U得。是名阿耨多罗三藐三菩提　前既云实
T33n1703_p0236a29U无有法得无上正觉。如何却有修证。故疑而
T33n1703_p0236b01U问之。佛答有三。一答无法可得为正觉。二
T33n1703_p0236b02U答平等为正觉。三答正助修善成正觉。初答
T33n1703_p0236b03U如文可见
T33n1703_p0236b04U复次须菩提。是法平等无有高下。是名阿耨
T33n1703_p0236b05U多罗三藐三菩提　二答平等为正觉也
T33n1703_p0236b06U以无我无人无众生无寿者。修一切善法。则
T33n1703_p0236b07U得阿耨多罗三藐三菩提。须菩提。所言善法
T33n1703_p0236b08U者。如来说即非善法是名善法　三答正助
T33n1703_p0236b09U修善成正觉也。正助者。正谓正观。空四相也。
T33n1703_p0236b10U助谓缘助。修一切善法也。初答以无法可得
T33n1703_p0236b11U为正觉者。达妄即真也。二以平等为正觉者
T33n1703_p0236b12U法无高下也。三以正助成正觉者。离相修善
T33n1703_p0236b13U也。由离相故。名为善法
T33n1703_p0236b14U　　二十断所说无记非因疑　此疑从上修
T33n1703_p0236b15U　　善法而来
T33n1703_p0236b16U须菩提。若三千大千世界中所有诸须弥山
T33n1703_p0236b17U王。如是等七宝聚。有人持用布施。若人以此
T33n1703_p0236b18U般若波罗蜜经乃至四句偈等。受持读诵为
T33n1703_p0236b19U他人说。于前福德百分不及一。百千万亿分
T33n1703_p0236b20U乃至算数譬喻所不能及　前既云从修善法
T33n1703_p0236b21U得菩提。则佛所说法是无记法。不能得菩提
T33n1703_p0236b22U耶。恐有此疑。故佛举大千世界中施七宝聚
T33n1703_p0236b23U如须弥山之多。且大较之持说四句功德。百
T33n1703_p0236b24U千万亿分中乃不及其一。所说法盖佛离
T33n1703_p0236b25U言说相。以离相故能作菩提之因。故慈氏偈
T33n1703_p0236b26U云。虽言无记法。而说是彼因。彼即菩提也
T33n1703_p0236b27U　　二十一断平等云何度生疑　此疑从第十
T33n1703_p0236b28U　　九疑中是法平等而来
T33n1703_p0236b29U须菩提。于意云何。汝等勿谓如来作是念。我
T33n1703_p0236c01U当度众生。须菩提。莫作是念。何以故。实无有
T33n1703_p0236c02U众生如来度者。若有众生如来度者。如来则
T33n1703_p0236c03U有我人众生寿者。须菩提。如来说有我者。则
T33n1703_p0236c04U非有我。而凡夫之人以为有我。须菩提。凡夫
T33n1703_p0236c05U者。如来说则非凡夫　既云是法平等无有
T33n1703_p0236c06U高下。云何如来却度众生。故偈云。平等真法
T33n1703_p0236c07U界。佛不度众生。以名共彼阴。不离于法界。名
T33n1703_p0236c08U即众生假名也。阴即五阴实法也。此假名实
T33n1703_p0236c09U法皆即法界。故云不离于法界。既即法界凡
T33n1703_p0236c10U圣一如。岂有众生可度。故云佛不度众生。如
T33n1703_p0236c11U来若谓我为能度。众生为所度。此则着于四
T33n1703_p0236c12U相。由离四相则非度而度。度而非度。则是如
T33n1703_p0236c13U来说有我者。真我也。则非有我者。非妄我
T33n1703_p0236c14U也。而凡夫之我是我执也。非凡夫者。论云
T33n1703_p0236c15U非生。谓不生圣人法。即毛道凡夫也
T33n1703_p0236c16U　　二十二断以相比知真佛疑　此疑从第十
T33n1703_p0236c17U　　七疑中如来不应以色身诸相见而来
T33n1703_p0236c18U须菩提。于意云何。可以三十二相观如来不。
T33n1703_p0236c19U须菩提言。如是如是。以三十二相观如来。佛
T33n1703_p0236c20U言。须菩提。若以三十二相观如来者。转轮圣
T33n1703_p0236c21U王则是如来。须菩提白佛言。世尊。如我解佛
T33n1703_p0236c22U所说义。不应以三十二相观如来。尔时世尊。
T33n1703_p0236c23U而说偈言
T33n1703_p0236c24U　若以色见我　　以音声求我
T33n1703_p0236c25U　是人行邪道　　不能见如来
T33n1703_p0236c26U三十二相者。应身相也。观如来者。观法身如
T33n1703_p0236c27U来也。问意谓可于应身相好中观见法身不。
T33n1703_p0236c28U善现乃知应身相好从法身流出。若见相好
T33n1703_p0236c29U即见法身。故答云如是如是。佛又恐善现于
T33n1703_p0237a01U应身取着。不达法体。故又以轮王即如来为
T33n1703_p0237a02U难。而善现解佛难意故。云不可以三十二相
T33n1703_p0237a03U观如来也。既而佛乃说偈以证之。法身之体
T33n1703_p0237a04U固不离于声色。但凡夫堕于闻见。是行邪道。
T33n1703_p0237a05U不能见于如来也
T33n1703_p0237a06U　　二十三断佛果非关福相疑　此疑从上
T33n1703_p0237a07U　　不应以相观佛而来
T33n1703_p0237a08U须菩提。汝若作是念。如来不以具足相故得
T33n1703_p0237a09U阿耨多罗三藐三菩提。须菩提。莫作是念。如
T33n1703_p0237a10U来不以具足相故得阿耨多罗三藐三菩提。
T33n1703_p0237a11U须菩提。汝若作是念。发阿耨多罗三藐三菩
T33n1703_p0237a12U提心者。说诸法断灭。莫作是念。何以故。发阿
T33n1703_p0237a13U耨多罗三藐三菩提心者。于法不说断灭相
T33n1703_p0237a14U　上明如来所证菩提不从福德而致。是则
T33n1703_p0237a15U菩萨所修福德。不成菩提之因。亦不克果报
T33n1703_p0237a16U耶。为断此疑故告之曰。莫作是念。如来不以
T33n1703_p0237a17U具足相而得菩提。具足相即福德相也。盖大
T33n1703_p0237a18U乘所修福德之因。所得福德之果。但离取着
T33n1703_p0237a19U之相。不同小乘断灭之见。故曰于法不说断
T33n1703_p0237a20U灭相也。下又设喻以告
T33n1703_p0237a21U须菩提。若菩萨以满恒河沙等世界七宝持用
T33n1703_p0237a22U布施。若复有人知一切法无我得成于忍。此
T33n1703_p0237a23U菩萨胜前菩萨所得福德。须菩提。以诸菩萨
T33n1703_p0237a24U不受福德故。须菩提白佛言。世尊。云何菩萨
T33n1703_p0237a25U不受福德。须菩提。菩萨所作福德不应贪着。
T33n1703_p0237a26U是故说不受福德　假使有人。以无量世界
T33n1703_p0237a27U七宝行施心有所着。所感之福则成有漏。心
T33n1703_p0237a28U若离着即成无漏。故云若有人知一切法无我
T33n1703_p0237a29U得成于忍。无我者。无人法二执也。忍即无生
T33n1703_p0237b01U法忍。初住菩萨所证也。既得无生法忍。则与
T33n1703_p0237b02U彼住相行施者不同。故云胜前菩萨所得福
T33n1703_p0237b03U德。言不受福德者。不受有漏福报也。善现又
T33n1703_p0237b04U疑。既不受福报。云何能获无生法忍。须知有
T33n1703_p0237b05U漏果报则不应受。无漏果报则受而不取。取
T33n1703_p0237b06U谓取着。故云菩萨所作福德不应贪着也
T33n1703_p0237b07U　　二十四断化身出现受福疑　此疑从上
T33n1703_p0237b08U　　不受福德而来
T33n1703_p0237b09U须菩提。若有人言。如来若来若去若坐若卧。
T33n1703_p0237b10U是人不解我所说义。何以故。如来者无所从
T33n1703_p0237b11U来。亦无所去。故名如来　有来去坐卧者。乃
T33n1703_p0237b12U如来应身也。无来无去者法身也。然如来昔
T33n1703_p0237b13U行菩萨道时不受福报。云何至果有去来坐
T33n1703_p0237b14U卧之相。使诸众生供养获福。恐有此疑故告
T33n1703_p0237b15U以释之。谓如来应用示有动作。而法身之
T33n1703_p0237b16U体如如不动也
T33n1703_p0237b17U　　二十五断法身化身一异疑　此疑从上
T33n1703_p0237b18U　　应有去来法无去来而来
T33n1703_p0237b19U须菩提。若善男子善女人以三千大千世界
T33n1703_p0237b20U碎为微尘。于意云何。是微尘众宁为多不。须
T33n1703_p0237b21U菩提言。甚多世尊　上明应身去来是异。法
T33n1703_p0237b22U身无去来是一。佛恐善现有一异之见。故设
T33n1703_p0237b23U喻以释之。释中初举世界微尘一异断疑。次
T33n1703_p0237b24U举言说我法离见。初释中文有三科。一标界
T33n1703_p0237b25U尘一异以显无性。言世界者。喻法身也。微尘
T33n1703_p0237b26U者。喻应身也。世界一也。微尘异也。碎界作
T33n1703_p0237b27U尘。尘无异性。合尘为界。界无一性。喻全法起
T33n1703_p0237b28U应。应无异性。全应即法。法无一性。故偈云。
T33n1703_p0237b29U去来化身佛。法身常不动。于是法界处。非一
T33n1703_p0237c01U亦非异。然如来体用互融。所以能一能异非
T33n1703_p0237c02U一非异。自在无碍者矣
T33n1703_p0237c03U何以故。若是微尘众实有者。佛则不说是微
T33n1703_p0237c04U尘众。所以者何。佛说微尘众。则非微尘众是
T33n1703_p0237c05U名微尘众　此释微尘。喻应身无异性。若知
T33n1703_p0237c06U碎世界作微尘。微尘全是世界。则尘．无实
T33n1703_p0237c07U性。故曰则非微尘。以离性计而说微尘。故
T33n1703_p0237c08U曰是名微尘也。此喻全法起应应即是法。何
T33n1703_p0237c09U异性之有哉
T33n1703_p0237c10U世尊。如来所说三千大千世界。则非世界。是
T33n1703_p0237c11U名世界。何以故。若世界实有者。则是一合相。
T33n1703_p0237c12U如来说一合相则非一合相是名一合相。须菩
T33n1703_p0237c13U提。一合相者。则是不可说。但凡夫之人贪着
T33n1703_p0237c14U其事　此释世界喻法身无一性。若知合微
T33n1703_p0237c15U尘为世界。世界全是微尘。则世界无实性。故
T33n1703_p0237c16U曰则非世界。以离性计而说世界。故曰是名
T33n1703_p0237c17U世界也。一合相者。言众尘和合为一世界
T33n1703_p0237c18U非一合相者。非性执之一合。是名一合相
T33n1703_p0237c19U者。乃离性之一合也。此一合相不可思说。而
T33n1703_p0237c20U凡夫不了自生贪着耳。此喻全应是法。法
T33n1703_p0237c21U不离应。何一性之有哉
T33n1703_p0237c22U须菩提。若人言佛说我见人见众生见寿者
T33n1703_p0237c23U见。须菩提。于意云何。是人解我所说义不。不
T33n1703_p0237c24U也世尊。是人不解如来所说义。何以故。世尊。
T33n1703_p0237c25U说我见人见众生见寿者见。则非我见人见
T33n1703_p0237c26U众生见寿者见。是名我见人见众生见寿者
T33n1703_p0237c27U见　此下明离我法二见。初离我见。夫我见
T33n1703_p0237c28U者。有真我之见。有妄我之见。妄我见者。虚妄
T33n1703_p0237c29U分别众生见也。真我见者。远离执着如来见
T33n1703_p0238a01U也。既离执着。示有我见人见众生见寿者见。
T33n1703_p0238a02U此不见而见也。在迷众生以为如来实有四
T33n1703_p0238a03U见。故云不解如来所说义也。善现既解如来
T33n1703_p0238a04U所说之义。即知四见皆非虚妄分别是真我
T33n1703_p0238a05U之见。故云是名我见人见众生见寿者见也
T33n1703_p0238a06U须菩提。发阿耨多罗三藐三菩提心者。于一
T33n1703_p0238a07U切法应如是知如是见如是信解不生法相。
T33n1703_p0238a08U须菩提。所言法相者。如来说即非法相。是名
T33n1703_p0238a09U法相　次离法见。夫如来说法。要令众生发
T33n1703_p0238a10U菩提心。修行契理故。闻如来所说。当如是
T33n1703_p0238a11U知见信解不生法相。言不生法相者。不于法
T33n1703_p0238a12U取着也。法本离相。如来称性而说。故云即非
T33n1703_p0238a13U法相是名法相。此一段文。虽证释离于法执。
T33n1703_p0238a14U亦是总结降住正行。由经初善现请问。若人
T33n1703_p0238a15U发无上菩提心者。应云何住云何降伏其心。
T33n1703_p0238a16U如来答云。应如是住如是降伏其心。故今结
T33n1703_p0238a17U云。发菩提心者。于一切法如是知见信解。此
T33n1703_p0238a18U结如是住也。不生法相此结降伏妄心也
T33n1703_p0238a19U　　二十六断化身说法无福疑　此疑从上
T33n1703_p0238a20U　　尘喻化身是异而来
T33n1703_p0238a21U须菩提。若有人以满无量阿僧o世界七宝。
T33n1703_p0238a22U持用布施。若有善男子善女人。发菩萨心者。
T33n1703_p0238a23U持于此经乃至四句偈等。受持读诵为人演
T33n1703_p0238a24U说。其福胜彼。云何为人演说。不取于相如如
T33n1703_p0238a25U不动　此段文有三节。初以无量阿僧o世
T33n1703_p0238a26U界七宝布施。是假喻格量也。自若有善男子
T33n1703_p0238a27U下。明持说福胜。自云何为人演说下。是释
T33n1703_p0238a28U福胜所以。据经文但明持说功德。而论乃谓
T33n1703_p0238a29U化佛说法有无量功德者。盖化佛是说经教
T33n1703_p0238b01U主。持说是弘经之人。所弘之经是佛所说。佛
T33n1703_p0238b02U之所说离言说相。故功德无量。弘经之人若
T33n1703_p0238b03U能离着。则其福能胜彼也。如如者。法身之
T33n1703_p0238b04U理也。化身既即法身。则无去无来故不动也
T33n1703_p0238b05U　　二十七断入寂如何说法疑　此疑从上
T33n1703_p0238b06U　　演说与不动而来
T33n1703_p0238b07U何以故　上言如如不动。则佛常住世间。为
T33n1703_p0238b08U众生说法。何故言如来入涅耶。恐有此疑。
T33n1703_p0238b09U故说偈以释云
T33n1703_p0238b10U　一切有为法　　如梦幻泡影
T33n1703_p0238b11U　如露亦如电　　应作如是观
T33n1703_p0238b12U一切有为法者。一切世间生灭之法也。佛生
T33n1703_p0238b13U人中示同生灭。亦属有为无常之法。无常之
T33n1703_p0238b14U法虚假不实。故以梦幻泡影露电六种为喻。
T33n1703_p0238b15U应作如是观者。观即般若妙智。以此妙智观
T33n1703_p0238b16U有为法。如梦幻等。能观既是妙智。所观无非
T33n1703_p0238b17U妙境。妙境者。一境三谛也。妙智者。一心三观
T33n1703_p0238b18U也。三观者。空假中也。三谛者。真俗中也。即
T33n1703_p0238b19U观有为之法。离性离相之谓空。无法不具之
T33n1703_p0238b20U谓假。非空非假之谓中。谛者审实不虚之谓。
T33n1703_p0238b21U全谛发观。以观照谛。谛既即一而三。观岂前
T33n1703_p0238b22U后而照。故云如是观也。能如是观。乃了化身
T33n1703_p0238b23U即法身无常即常也。虽即法身不碍涅。常
T33n1703_p0238b24U即无常也。良以如来究竟非常非无常之法。
T33n1703_p0238b25U故所以能常能无常也。是则终日涅终日
T33n1703_p0238b26U说法。不住有为不住无为。不可得而思议者
T33n1703_p0238b27U也。一经始末皆称如是。始云如是住如是降
T33n1703_p0238b28U心。中间节节云如是。至此又云如是观。论乃
T33n1703_p0238b29U释云。妙智正观。故知妙智实一经之宗也。
T33n1703_p0238c01U正宗竟
T33n1703_p0238c02U佛说是经已。长老须菩提及诸比丘比丘尼
T33n1703_p0238c03U优婆塞优婆夷。一切世间天人阿修罗。闻佛
T33n1703_p0238c04U所说皆大欢喜。信受奉行
T33n1703_p0238c05U金刚般若波罗蜜经注解
T33n1703_p0238c06U　　洪武十年十一月二十有二日
T33n1703_p0238c07U　皇帝有诏。令天下僧徒习通心经金刚楞伽
T33n1703_p0238c08U　三经。昼则讲说。夜则禅定。复
T33n1703_p0238c09U　诏。取诸郡禅教僧。会于天界善世禅寺。校
T33n1703_p0238c10U　仇三经古注一定其说。颁行天下以广传
T33n1703_p0238c11U　持。洪惟
T33n1703_p0238c12U　皇上以金轮统御。乘夙愿力。亲受灵山付嘱。
T33n1703_p0238c13U　流通教法。以寿慧命。不胜幸甚。于是(臣)僧(宗泐)
T33n1703_p0238c14U　等。才虽愚钝。敢竭丹衷。述平昔所闻。辄为注
T33n1703_p0238c15U　释。注成。以十一年正月二十有八日。诣
T33n1703_p0238c16U　阙进呈
T33n1703_p0238c17U　上御华盖殿览毕。乃可其说
T33n1703_p0238c18U　敕刊板行世。然此三经。皆是究心之要。其
T33n1703_p0238c19U　功在乎破情显性。而流通之功。良亦不细。
T33n1703_p0238c20U　上以阴翊王度。下以资益群生。非惟吾徒
T33n1703_p0238c21U　一时之幸。实天下万世之至幸也。(臣)僧(宗泐)
T33n1703_p0238c22U　谨识
T33n1703_p0238c23U　　洪武十一年正月　　　日