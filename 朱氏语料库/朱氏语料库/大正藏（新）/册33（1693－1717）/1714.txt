【经文资讯】大正新修大藏经 第三十三册 No. 1714《般若波罗蜜多心经注解》
【版本记录】CBETA 电子佛典 V1.10 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 33, No. 1714 般若波罗蜜多心经注解
# CBETA Chinese Electronic Tripitaka V1.10 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T33n1714_p0569a01U
T33n1714_p0569a02U　　No. 1714 [cf. No. 251]
T33n1714_p0569a03U御制心经序
T33n1714_p0569a04U
T33n1714_p0569a05U二仪久判。万物备周。子民者君。君育民者。法
T33n1714_p0569a06U其法也。三纲五常。以示天下。亦以五刑辅弼
T33n1714_p0569a07U之。有等凶顽不循教者。往往有趋火赴渊之
T33n1714_p0569a08U为。终不自省。是凶顽者。非特中国有之。尽天
T33n1714_p0569a09U下莫不亦然。俄西域生佛。号曰释迦。其为佛
T33n1714_p0569a10U也。行深愿重始终不二。于是出世间脱苦趣。
T33n1714_p0569a11U其为教也。仁慈忍辱。务明心以立命。执此道
T33n1714_p0569a12U而为之意在人。皆若此利济群生。今时之人。
T33n1714_p0569a13U罔知佛之所以。每云法空虚而不实。何以导
T33n1714_p0569a14U君子训小人。以朕言之则不然。佛之教实而
T33n1714_p0569a15U不虚。正欲去愚迷之虚。立本性之实。特挺身
T33n1714_p0569a16U苦行。外其教而异其名。说苦有情。昔佛在时
T33n1714_p0569a17U侍从听从者。皆聪明之士。演说者乃三纲五
T33n1714_p0569a18U常之性理也。既闻之后人各获福。自佛入灭
T33n1714_p0569a19U之后。其法流入中国。间有聪明者。动演人天
T33n1714_p0569a20U小果。犹能化凶顽为善。何况聪明者。知大乘
T33n1714_p0569a21U而识宗旨者乎。如心经。每言空不言实。所言
T33n1714_p0569a22U之空。乃相空耳。除空之外。所存者本性也。所
T33n1714_p0569a23U以相空有六。谓口空说相。眼空色相。耳空听
T33n1714_p0569a24U相。鼻空嗅相。舌空味相。身空乐相。其六空之
T33n1714_p0569a25U相。又非真相之空乃妄想之相。为之空相。是
T33n1714_p0569a26U空相愚及世人。祸及今古。往往愈堕弥深。不
T33n1714_p0569a27U知其几。斯空相。前代帝王被所惑而几丧天
T33n1714_p0569a28U下者。周之穆王。汉之武帝。唐之玄宗。萧梁武
T33n1714_p0569a29U帝。元魏主焘李后主宋徽宗。此数帝废国怠
T33n1714_p0569b01U政。惟萧梁武帝。宋之徽宗。以及杀身。皆由妄
T33n1714_p0569b02U想飞升。及入佛天之地。其佛天之地未尝渺
T33n1714_p0569b03U茫。此等快乐。世尝有之。为人性贪而不觉。而
T33n1714_p0569b04U又取其乐。人世有之者何。且佛天之地。如为
T33n1714_p0569b05U国君及王侯者。若不作非为善能保守此境。
T33n1714_p0569b06U非佛天者。何如不能保守。而伪为用妄想之
T33n1714_p0569b07U心。即入空虚之境。故有如是斯空相。富者被
T33n1714_p0569b08U缠。则淫欲并生丧富矣。贫者被缠。则诸诈并
T33n1714_p0569b09U作殒身矣。其将贤未贤之人被缠。则非仁人
T33n1714_p0569b10U君子也。其僧道被缠。则不能立本性而见宗
T33n1714_p0569b11U旨者也。所以本经题云心经者。正欲去心之
T33n1714_p0569b12U邪念以归正道。岂佛教之妄耶。朕特述此。使
T33n1714_p0569b13U聪明者。观二义之覆载。日月之循环。虚实之
T33n1714_p0569b14U孰取保命者何如。若取有道保有方。岂不佛
T33n1714_p0569b15U法之良哉。色空之妙乎
T33n1714_p0569b16U
T33n1714_p0569b17U般若波罗蜜多心经注解
T33n1714_p0569b18U
T33n1714_p0569b19U　　　　唐三藏法师玄奘奉　诏译
T33n1714_p0569b20U　　　　大明天界善世禅寺
T33n1714_p0569b21U　　　　住持(臣)僧(宗泐)
T33n1714_p0569b22U　　　　演福讲寺
T33n1714_p0569b23U　　　　住持(臣)僧(如[王*巳])奉诏同注
T33n1714_p0569b24U按施护译本。世尊在灵鹫山中。入甚深光明。
T33n1714_p0569b25U宣说正法三摩提。舍利子白观自在菩萨言。
T33n1714_p0569b26U若有人欲修学甚深般若法门者。当云何修
T33n1714_p0569b27U学。而观自在遂说此经。此经即世尊所说。大
T33n1714_p0569b28U部般若之精要。故知菩萨之说即是佛说。传
T33n1714_p0569b29U至中华凡五译。今从玄奘所译者。以中国盛
T33n1714_p0569c01U行故也。般若者梵语也华言智慧。波罗蜜多
T33n1714_p0569c02U者。华言到彼岸。众生由迷慧性居生死。曰此
T33n1714_p0569c03U岸。菩萨由修般若悟慧性到涅。曰彼岸。心
T33n1714_p0569c04U者般若心也。此般若心人人本具说此经者。
T33n1714_p0569c05U欲令众生断除妄心显发本性故也。经者法
T33n1714_p0569c06U也。常也。此经以单法为名。实相为体观照为
T33n1714_p0569c07U宗。度苦为用。大乘为教相。此五者皆经中所
T33n1714_p0569c08U说之旨。单法者。即般若波罗蜜多也实相者。
T33n1714_p0569c09U即诸法空相也。观照者。即照见五蕴皆空也。
T33n1714_p0569c10U度苦者。即度一切苦厄也。大乘者。即菩萨所
T33n1714_p0569c11U行深般若也
T33n1714_p0569c12U观自在菩萨。行深般若波罗蜜多时　观自在
T33n1714_p0569c13U者。能修般若之菩萨也。般若波罗蜜多者。菩
T33n1714_p0569c14U萨所修之法也。菩萨用般若观慧照了自心。
T33n1714_p0569c15U清净圆融无碍。故称自在。此自行也。复念世
T33n1714_p0569c16U间受苦众生。令其修习此法改恶迁善。离苦
T33n1714_p0569c17U得乐无不自在。此化他也。菩萨者。梵语菩提
T33n1714_p0569c18U萨省；言觉众生。但称菩萨者从略也。行者
T33n1714_p0569c19U修行也。深般若者。实相般若也。非初心浅智
T33n1714_p0569c20U者所观故云深也。时者菩萨修行般若时也
T33n1714_p0569c21U照见五蕴皆空。度一切苦厄　照者观也。五
T33n1714_p0569c22U蕴者。色受想行识也。蕴者积聚也。空者真空
T33n1714_p0569c23U也。色者色身也。受者领纳也。想者思想也。行
T33n1714_p0569c24U者作造也。识者分别也。识即心王。受想行是
T33n1714_p0569c25U心所也。度者度脱也。一切苦厄者。世间之众
T33n1714_p0569c26U苦也。菩萨由照五蕴空寂。离生死苦。复闵在
T33n1714_p0569c27U迷众生颠倒妄想。悖理乱常不忠不孝。十恶
T33n1714_p0569c28U五逆致受众苦。故说此般若法门令其修习
T33n1714_p0569c29U皆得解脱也。已上一段乃阿难结集法藏时。
T33n1714_p0570a01U叙述观自在菩萨度生之功行。此是别序也。
T33n1714_p0570a02U下段自舍利子起。始是观自在菩萨答舍利
T33n1714_p0570a03U子所问也
T33n1714_p0570a04U舍利子　舍利子。佛之弟子。智慧第一。因其
T33n1714_p0570a05U为众请问。故菩萨呼其名。而告之云
T33n1714_p0570a06U色不异空空不异色。色即是空空即是色。受
T33n1714_p0570a07U想行识亦复如是　色即四大幻色。空乃般
T33n1714_p0570a08U若真空。众生由迷真空而受幻色。譬如水之
T33n1714_p0570a09U成冰也。菩萨因修般若观慧照了幻色。即是
T33n1714_p0570a10U真空。其犹融冰为水。然色之与空其体无殊。
T33n1714_p0570a11U故曰色不异空空不异色。如冰不异水。水不
T33n1714_p0570a12U异冰。复恐钝根众生不了犹存色空二见。故
T33n1714_p0570a13U曰色即是空空即是色。如冰即是水。水即是
T33n1714_p0570a14U冰。若受若想若行若识。莫不皆然。此乃一经
T33n1714_p0570a15U之要。般若之心也
T33n1714_p0570a16U舍利子。是诸法空相。不生不灭不垢不净不
T33n1714_p0570a17U增不减　是诸法者。指前五蕴也。空相者。即
T33n1714_p0570a18U真空实相也。菩萨复告舍利子云。既了诸法
T33n1714_p0570a19U当体。即是真空实相。实相之体本无生灭。既
T33n1714_p0570a20U无生灭岂有垢净。既无垢净。岂有增减乎
T33n1714_p0570a21U是故空中。无色无受想行识　此真空实相
T33n1714_p0570a22U之中。既不可以生灭垢净增减求之。故总结
T33n1714_p0570a23U云。无色无受想行识。无即空也
T33n1714_p0570a24U无眼耳鼻舌身意。无色声香味触法　真空
T33n1714_p0570a25U实相之中既无五蕴亦无六根六尘。此空十
T33n1714_p0570a26U二入也
T33n1714_p0570a27U无眼界乃至无意识界　既无十二入。亦无
T33n1714_p0570a28U十八界。十八界者。六根六尘六识也。乃至者。
T33n1714_p0570a29U举其始末而略其中也。如上五蕴十二入十
T33n1714_p0570b01U八界。不出色心二法。为迷心重者。说为五蕴。
T33n1714_p0570b02U为迷色重者。说为十二入。为色心俱迷者。说
T33n1714_p0570b03U为十八界。已上三科修学之人。随其根器但
T33n1714_p0570b04U修一科。即能悟入
T33n1714_p0570b05U无无明亦无无明尽。乃至无老死。亦无老死
T33n1714_p0570b06U尽　此空十二因缘也。无明者痴暗也。谓于
T33n1714_p0570b07U本性无所明了。非瞢然无知。乃违理强觉之
T33n1714_p0570b08U谓也。无无明等者。菩萨以般若智观此无明。
T33n1714_p0570b09U其性本空无生灭相。故云无无明亦无无明
T33n1714_p0570b10U尽也。乃至无老死亦无老死尽者。义与前同。
T33n1714_p0570b11U但举其始末而略其中也。生相者。如法华经
T33n1714_p0570b12U云。无明缘行。乃至生缘老死是也。灭相者。如
T33n1714_p0570b13U经云。无明灭则行灭。乃至生灭则老死灭是
T33n1714_p0570b14U也。十二因缘亦名十二有支。一曰无明。亦名
T33n1714_p0570b15U烦恼。二曰行。谓造作诸业。此二支乃过去所
T33n1714_p0570b16U作之因也。三曰识。谓起妄念初托母胎也。四
T33n1714_p0570b17U曰名色。从托胎后生诸根形也。五曰六入。于
T33n1714_p0570b18U胎中而成六根也。六曰触出胎后六根对六
T33n1714_p0570b19U尘也。七曰受。谓领纳世间好恶等事。此五支
T33n1714_p0570b20U乃现在所受之果也。八曰爱。谓贪染五欲等
T33n1714_p0570b21U事也。九曰取。谓于诸境生取着心也。十曰有。
T33n1714_p0570b22U作谓有漏之因。能招未来之果。此三支乃现
T33n1714_p0570b23U在所作之因也。十一曰生。谓受未来五蕴之
T33n1714_p0570b24U身也。十二曰老死。谓未来之身既老而死。此
T33n1714_p0570b25U二支乃来世当受之果也。此十二因缘该三
T33n1714_p0570b26U世因果。展转因依如轮旋转无有休息。一切
T33n1714_p0570b27U众生迷而不知。良可悲也。此本缘觉之人所
T33n1714_p0570b28U观之境。大乘菩萨彻照此境皆无实性。故云
T33n1714_p0570b29U无也
T33n1714_p0570c01U无苦集灭道　无苦集灭道者。观四谛清净
T33n1714_p0570c02U也。苦即生死苦果。集是惑业苦因。此二者世
T33n1714_p0570c03U间之法也。灭即涅乐果。道即道品乐因。此
T33n1714_p0570c04U二者出世间之法也。说此四谛者。欲令众生
T33n1714_p0570c05U知苦断集慕灭修道离苦得乐也。此本声闻
T33n1714_p0570c06U之人所观之境。大乘菩萨照了此境当体空
T33n1714_p0570c07U寂。故云无也
T33n1714_p0570c08U无智亦无得　智者般若之智也。大乘菩萨
T33n1714_p0570c09U以智照境。既无五蕴及四谛诸法。即是人法
T33n1714_p0570c10U皆空境智俱泯。如病去药忘。故云无智亦无
T33n1714_p0570c11U得也
T33n1714_p0570c12U以无所得故　此结前起后之言
T33n1714_p0570c13U菩提萨省Ｒ腊闳舨罗蜜多。故心无挂碍。无
T33n1714_p0570c14U挂碍故无有恐怖。远离颠倒梦想。究竟涅
T33n1714_p0570c15U　菩提萨收摺Ｄ芤乐人也。般若波罗蜜多
T33n1714_p0570c16U者。所依之法也。菩萨之人依此般若法门修
T33n1714_p0570c17U学。功成理显。故得心无业缚。因无业缚故。无
T33n1714_p0570c18U生死恐怖。即无生死恐怖。则无颠倒烦恼。此
T33n1714_p0570c19U三障既空三德乃显。故云究竟涅。涅者。
T33n1714_p0570c20U梵语摩诃般涅那。华言大灭度。大即法身。
T33n1714_p0570c21U灭即解脱。度即般若。此之三德非别有也。即
T33n1714_p0570c22U三障是。迷即三障。悟即三德。所谓生死即法
T33n1714_p0570c23U身。烦恼即般若。结业即解脱。然虽障即是德。
T33n1714_p0570c24U自非般若之功德不能显。譬如磨镜垢尽明
T33n1714_p0570c25U现。斯之谓也
T33n1714_p0570c26U三世诸佛。依般若波罗蜜多。故得阿耨多罗
T33n1714_p0570c27U三藐三菩提　三世者。过去未来现在也。阿
T33n1714_p0570c28U耨多罗三藐三菩提者。华言无上正等正觉。
T33n1714_p0570c29U此言非惟菩萨。如是修证。而一切诸佛莫不
T33n1714_p0571a01U皆修般若得成正觉也
T33n1714_p0571a02U故知般若波罗蜜多。是大神咒。是大明咒。是
T33n1714_p0571a03U无上咒。是无等等咒　前是显说般若。后是
T33n1714_p0571a04U密说般若。然既显说而又密说者何耶。良由
T33n1714_p0571a05U众生根器不同所入有异故也。四种咒者。盖
T33n1714_p0571a06U言般若功用。能破魔障名大神咒。能灭痴暗
T33n1714_p0571a07U名大明咒。能显至理名无上咒。极妙觉果无
T33n1714_p0571a08U与等者。名无等等咒
T33n1714_p0571a09U能除一切苦真实不虚　此结般若功用广
T33n1714_p0571a10U大。除苦得乐决定无疑。令诸众生信受奉行
T33n1714_p0571a11U也
T33n1714_p0571a12U故说般若波罗蜜多咒。即说咒曰
T33n1714_p0571a13U揭谛揭谛　波罗揭谛　波罗僧揭谛　菩提
T33n1714_p0571a14U萨摩诃。已上密说般若。此五种不翻之一
T33n1714_p0571a15U也。盖咒是佛之密语。非下凡所知。法华疏云。
T33n1714_p0571a16U咒是鬼神王之名号。称其王名。则部落敬主。
T33n1714_p0571a17U故能降伏一切鬼魅。或云咒者。如军中密号。
T33n1714_p0571a18U唱号相应无所诃问。又咒者愿也。如蜾裸之
T33n1714_p0571a19U祝螟蛉愿其类我。佛菩萨说咒。愿诸众生皆
T33n1714_p0571a20U如我之得成正觉。能诵此咒者。则所愿无不
T33n1714_p0571a21U成就也
T33n1714_p0571a22U般若波罗蜜多心经注解