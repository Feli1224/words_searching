【经文资讯】大正新修大藏经 第三十三册 No. 1697《大慧度经宗要》
【版本记录】CBETA 电子佛典 V1.10 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 33, No. 1697 大慧度经宗要
# CBETA Chinese Electronic Tripitaka V1.10 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T33n1697_p0068b16U
T33n1697_p0068b17U
T33n1697_p0068b18U　　No. 1697 [cf. No. 223]
T33n1697_p0068b19U大慧度经宗要
T33n1697_p0068b20U
T33n1697_p0068b21U　　　　释　元晓撰
T33n1697_p0068b22U将说此经六门分别。初述大意。次显经宗。三
T33n1697_p0068b23U释题名。四明缘起五者判教。六者消文
T33n1697_p0068b24U第一述大意者。夫波若为至道也。无道非道
T33n1697_p0068b25U无至不至。萧焉无所不寂泰然无所不荡。是
T33n1697_p0068b26U知实相无相故无所不相。真照无明故无不
T33n1697_p0068b27U为明。无明无不明者谁灭痴而得慧明。无
T33n1697_p0068b28U相无非相者岂坏假名而说实相。斯则假名
T33n1697_p0068b29U妄相无非真性。而四辨不能说其相。实相般
T33n1697_p0068c01U若玄之又玄之也。贪染痴皆是慧明而五
T33n1697_p0068c02U眼不能见其照。观照波若损之又损之也。今
T33n1697_p0068c03U是经者波若为宗。无说无示无闻无得绝诸
T33n1697_p0068c04U戏论之格言也。无所示故无所不示。无所得
T33n1697_p0068c05U故无所不得。六度万行于之圆满。五眼万德
T33n1697_p0068c06U从是生。成菩萨之要藏也。诸佛之真母也。所
T33n1697_p0068c07U以无上法王将说是经。尊重波若亲自敷坐。
T33n1697_p0068c08U天雨四华以供养。地动六变而警喜。十方大
T33n1697_p0068c09U士最在边而远来二界诸天下高光而遐至。
T33n1697_p0068c10U常啼七岁立之不顾骨髓之摧。河天一座闻
T33n1697_p0068c11U之便得菩提之记。至如唐虞之盖天下周孔
T33n1697_p0068c12U之冠群仙。而犹诸天设教不敢逆于天则。今
T33n1697_p0068c13U我法王波若真典诸天奉而仰信不敢违于佛
T33n1697_p0068c14U教。以此而推去彼远矣。岂可同日而论乎哉。
T33n1697_p0068c15U尔乃信受四句福广虚空。舍恒沙之身命所
T33n1697_p0068c16U不能况起谤一念罪重五逆。堕千劫之无间
T33n1697_p0068c17U犹不能偿者也。所言摩诃般若波罗蜜者皆
T33n1697_p0068c18U是彼语。此土译之云大慧度。由无所知无所
T33n1697_p0068c19U不知故名为慧。无所到故无所不到乃名为
T33n1697_p0068c20U度。由如是故无所不能能生无上大人能显
T33n1697_p0068c21U无边大果。以此义故名大慧度。所言经者常
T33n1697_p0068c22U也法也。常性无所有故先贤后圣之常轨也。
T33n1697_p0068c23U法相毕竟空故反流归源之真则也。此经六
T33n1697_p0068c24U百有十六分。在前四百以为初分。初分之内
T33n1697_p0068c25U有七十八品。于中在前明起经之缘故言初
T33n1697_p0068c26U分缘起品第一
T33n1697_p0068c27U第二显经宗者此经正以波若为宗。通而言
T33n1697_p0068c28U之波若有三。一文字波若二实相波若三观
T33n1697_p0068c29U照波若。今此经者后二为宗。所以然者文字
T33n1697_p0069a01U但是能诠教故。后二是其所诠旨故。今欲显
T33n1697_p0069a02U是宗义略作三门。一明实相二明观照三者
T33n1697_p0069a03U合明二种般若。初明实相般若相者诸法实
T33n1697_p0069a04U相说者不同。有义依他起自性上遍计所执。
T33n1697_p0069a05U自性永无所显真如是为实相。依他起性实不
T33n1697_p0069a06U空故。瑜伽论云。若诸名言熏习之想所建立
T33n1697_p0069a07U识缘色等相事计为色等性。当知此性非实
T33n1697_p0069a08U物有非胜义有。唯是遍计所执自性当知假
T33n1697_p0069a09U有。若遣名言熏习之想所建立识。如其色等
T33n1697_p0069a10U相事缘离言说性。当知此性是实物有是胜
T33n1697_p0069a11U义有乃至广说故。或有说者依他性空真如
T33n1697_p0069a12U亦空。如是乃为诸法实相。如下文言。色无所
T33n1697_p0069a13U有不可得。受想行识无所有不可得。乃至如
T33n1697_p0069a14U法性实际无所有不可得。又言诸法实相云
T33n1697_p0069a15U何有诸法无所有。如是有是事不知名为无
T33n1697_p0069a16U明乃至广说故。或有说者依他起性亦有亦
T33n1697_p0069a17U空。世俗故有胜义故空。空即真如真如不空。
T33n1697_p0069a18U如是名为诸法实相。如下文云。世俗法故说
T33n1697_p0069a19U有业报。第一义中无业无报。瑜伽论云于胜
T33n1697_p0069a20U义上更无胜义故。或有说者二谛法门但是
T33n1697_p0069a21U假说而非实相。非真非俗非有非空如是乃
T33n1697_p0069a22U名诸法实相。如下文云。有所得无所得平等
T33n1697_p0069a23U是名无所得。论云若颠倒少许有实者第一
T33n1697_p0069a24U义谛亦应有实故。问诸师所说何者为实。答
T33n1697_p0069a25U诸师说皆实。所以然者皆是圣典不相违故。
T33n1697_p0069a26U诸法实相绝诸戏论都无所然无不然故。如
T33n1697_p0069a27U释论云一切实一切非实。及一切实亦非实。
T33n1697_p0069a28U一切非实非不实是名诸法之实相。案云此
T33n1697_p0069a29U说四句是实相者如其次第许前四说。离着
T33n1697_p0069b01U而说无不当故。若有著者如言而取无不破
T33n1697_p0069b02U坏故非实相。离绝四句不可破坏。如是乃名
T33n1697_p0069b03U诸法实相。如广百论颂曰
T33n1697_p0069b04U　有非有俱非　　诸宗皆寂灭
T33n1697_p0069b05U　于中欲兴难　　毕竟不能申
T33n1697_p0069b06U或有说者依此大般若经以如来藏为实相般
T33n1697_p0069b07U若。如下理趣分中言。尔时世尊复依一切住
T33n1697_p0069b08U持藏法如来之相。为诸菩萨宣说般若波罗
T33n1697_p0069b09U蜜多一切有情住持遍满甚深理趣胜藏法
T33n1697_p0069b10U门。谓一切有情皆如来藏普贤菩萨自体遍
T33n1697_p0069b11U故。一切有情皆金刚藏以金刚藏所灌洒故。
T33n1697_p0069b12U一切有情皆正法藏皆随正语转故。一切有
T33n1697_p0069b13U情皆妙业藏一切事业加行依故。佛说如是住
T33n1697_p0069b14U持甚深理趣胜藏法已。告金刚手菩萨云。若
T33n1697_p0069b15U有得闻如是遍满波若理趣胜藏法门信解受
T33n1697_p0069b16U持读诵修习。则能通达胜藏法性藏速证无
T33n1697_p0069b17U上正等菩提。如宝性论云。无始世来性作诸
T33n1697_p0069b18U法依止。依性有诸道及证涅果。长行释言。
T33n1697_p0069b19U此偈明何义。无始世来性者如经说云。诸佛
T33n1697_p0069b20U如来依如来藏。说诸众生无本际不可得知。
T33n1697_p0069b21U所言性者如圣者胜N经云。世尊如来藏者
T33n1697_p0069b22U是法界藏。出世间法身藏。出世间上上藏。自
T33n1697_p0069b23U性清净法身藏。自性清净如来藏。依此五句
T33n1697_p0069b24U摄大乘论及佛性论以五义释无相。论云所
T33n1697_p0069b25U言性者自有五义。一自性种类义。二因义。三
T33n1697_p0069b26U生义。四不坏义。五秘密义。乃至广说。今此经
T33n1697_p0069b27U云一切有情皆如来藏普贤菩萨自体遍故
T33n1697_p0069b28U者。谓此菩萨意为一切有情唯一法界无别
T33n1697_p0069b29U有情。由此道理长时熏修。是故自心变异遍
T33n1697_p0069c01U诸有情以为自体。如是菩萨随分观心尚能
T33n1697_p0069c02U如是况诸如来圆满观心。是故诸有情皆为
T33n1697_p0069c03U如来藏所摄名如来藏。如是释也。如佛性论
T33n1697_p0069c04U云。一切众生皆在如来智内。皆为如来之所
T33n1697_p0069c05U摄持故。说所摄众生为如来藏。如来所摄名
T33n1697_p0069c06U如来藏故。以金刚藏所灌洒故者谓佛地所
T33n1697_p0069c07U有大圆镜智相应净识所摄。种子变异为诸
T33n1697_p0069c08U有情。以为等流果故言所灌洒故。皆随正语
T33n1697_p0069c09U转故者普贤菩萨变为诸有情。时随自正语
T33n1697_p0069c10U变异生故。诸有情皆是正法也。皆妙业藏者
T33n1697_p0069c11U以如来藏自内熏习力故生诸有情二种业。
T33n1697_p0069c12U谓避苦求乐。诸善事业一切加行善心皆依
T33n1697_p0069c13U此二业生故。言一切事业加行依故。由此道
T33n1697_p0069c14U理名为妙业
T33n1697_p0069c15U次明观照般若相者如论说云。诸菩萨从初
T33n1697_p0069c16U发心求一切种智。于其中间知诸法实相慧
T33n1697_p0069c17U是波若波罗蜜。总说虽然于中分别如下论
T33n1697_p0069c18U文诸说不同。今于其中略出四义。一有人言
T33n1697_p0069c19U无漏慧眼是般若波罗蜜相。何以故一切慧
T33n1697_p0069c20U中第一慧是名波若波罗蜜。无漏慧根是第
T33n1697_p0069c21U一故。二有人言般若波罗蜜是有漏慧。何以
T33n1697_p0069c22U故菩萨至道树下乃断结使。先虽有大智慧
T33n1697_p0069c23U有无量功德。而诸烦恼未断。是故菩萨波罗
T33n1697_p0069c24U蜜是有漏智慧。三有人言菩萨有漏无漏智
T33n1697_p0069c25U慧总名波若波罗蜜。何以故菩萨观涅行
T33n1697_p0069c26U佛道。以是事故应是无漏。以未断结使事未
T33n1697_p0069c27U成办故应名有漏。四有人言是波若波罗蜜
T33n1697_p0069c28U不可得相。若有若无若常若无常若空若实
T33n1697_p0069c29U是波若波罗蜜。众界入所不摄。非有为非无
T33n1697_p0070a01U为非法非非法。不取不舍不生不灭出有无
T33n1697_p0070a02U四句适无所着。譬如火炎四边不可触以烧
T33n1697_p0070a03U手故。波若波罗蜜亦如是不可触以邪见手
T33n1697_p0070a04U烧故。问曰上种种人说波若波罗蜜何者为
T33n1697_p0070a05U实。答曰有人言各各有理皆是实故。如经说
T33n1697_p0070a06U五百比丘各各说二边及中道义。佛言皆有
T33n1697_p0070a07U道理。有人言末后答者是实。所以者何不可
T33n1697_p0070a08U破不可坏故。若有法如毫厘许有者皆有过
T33n1697_p0070a09U失可破。若言无亦可破。是波若波罗蜜中有
T33n1697_p0070a10U亦无无亦无非有非无亦无。如是言说亦无
T33n1697_p0070a11U是名寂灭无碍无戏论法。是故不可破不可
T33n1697_p0070a12U坏是名真实波若波罗蜜最胜无过者。如转
T33n1697_p0070a13U轮圣王降伏诸敌而不自高。波若波罗蜜亦
T33n1697_p0070a14U如是能破一切语言戏论。亦不有所破。出第十
T33n1697_p0070a15U一三即中。案云此中前三义者依迹显实。通
T33n1697_p0070a16U取地前地上波若有漏无漏随义而说。第四
T33n1697_p0070a17U义者唯显地上无分别智。证会实相绝诸戏
T33n1697_p0070a18U论超过四句远离五相。故言末后答者为实。
T33n1697_p0070a19U是就最胜作如是说。而非尽摄一切智慧。故
T33n1697_p0070a20U言诸说皆有道理。如下文云。波若波罗蜜摄
T33n1697_p0070a21U一切智慧。所以者何菩萨求佛道时应学一
T33n1697_p0070a22U切法得一切智慧。所谓求声闻辟支佛佛智
T33n1697_p0070a23U慧。是智慧有三种。学无学非学非无学非学
T33n1697_p0070a24U非无学。智者如干慧地不净安般欲界系
T33n1697_p0070a25U四念处暖法顶法忍法世第一法等。乃至广
T33n1697_p0070a26U说
T33n1697_p0070a27U第三合明二种般若。由非一故假说二种。而
T33n1697_p0070a28U离能所毕竟无异。所以然者菩萨修行般若
T33n1697_p0070a29U之时推求一切诸法性相。若我若无我若常
T33n1697_p0070b01U若无常若生若灭若有若空。如是一切都无
T33n1697_p0070b02U所得。不得一切所取相不起一切能取之见。
T33n1697_p0070b03U是时远离一切相见平等证会诸法实相。无
T33n1697_p0070b04U二无别无始无终无生无灭非有非空。超过
T33n1697_p0070b05U一切语言之路永绝一切心行之处。云何于
T33n1697_p0070b06U中有二般若。但一切诸法无不同然是故强
T33n1697_p0070b07U名诸法实相。一切分别无所不离是故亦名
T33n1697_p0070b08U无分别智。无智而非实相无实相而非智。如
T33n1697_p0070b09U论说云。菩萨观一切诸法非常非无常非我
T33n1697_p0070b10U非无我非有非无等。亦不有是观是名菩萨
T33n1697_p0070b11U行般若波罗蜜。是义舍一切观灭一切语言
T33n1697_p0070b12U离一切心行。从本已来不生不灭如涅相。
T33n1697_p0070b13U诸法亦如是是名诸法实相。乃至广说。问观
T33n1697_p0070b14U照般若若有三分不。若有见分何言无见。若
T33n1697_p0070b15U无见分何名观照。有自证分证自体者则此
T33n1697_p0070b16U智体不同实相。云何得言无二无别。若无见
T33n1697_p0070b17U分亦无自证则同虚空不得名慧。答有义此
T33n1697_p0070b18U智有见无相。有义此智无相无见。唯有自证
T33n1697_p0070b19U证于自体。或有说者若就有别开分三分俱
T33n1697_p0070b20U无。若依无异假说三分俱有。谓即于此平等
T33n1697_p0070b21U之中无相为相无见为见。无别自证非不自
T33n1697_p0070b22U证。如是自证无所不证诸法实相无非自故。
T33n1697_p0070b23U故此自证无非是见。见实相者是无所见有
T33n1697_p0070b24U所见者不见实故。故此见分无非实相。如是
T33n1697_p0070b25U三分只是一味。若如是说有见不见无障无
T33n1697_p0070b26U碍即是解脱。若存能见即堕有边。若无见分
T33n1697_p0070b27U则堕无边。不离边故即为被缚如论偈云
T33n1697_p0070b28U　若人见般若　　是即为被缚
T33n1697_p0070b29U　若不见般若　　即亦名被缚
T33n1697_p0070c01U　若人见般若　　是则得解脱
T33n1697_p0070c02U　若不见般若　　则亦得解脱
T33n1697_p0070c03U上来第二显经宗竟
T33n1697_p0070c04U第三释题名者。摩诃言大般若云慧。波罗蜜
T33n1697_p0070c05U者名到彼岸如论说也
T33n1697_p0070c06U将释此名即作三门。先大次慧后到彼岸。所
T33n1697_p0070c07U言大者总而言之。凡诸所有大事大法不可
T33n1697_p0070c08U思议神力威德皆是般若之所成办。以是义
T33n1697_p0070c09U故名之为大。如下文云。般若波罗蜜为大事
T33n1697_p0070c10U故起。不可思议事故起。不可称事故起。无有
T33n1697_p0070c11U量事故起。无等等事故起。何以故波若波
T33n1697_p0070c12U罗蜜中含受五波罗蜜。含受内空乃至有法
T33n1697_p0070c13U无法空。含受四念处乃至八圣道分。是深般
T33n1697_p0070c14U若波罗蜜中含受佛十力乃至一切种智。譬
T33n1697_p0070c15U如灌顶王国土中尊。诸有官事皆委大臣国
T33n1697_p0070c16U王安乐无事。如是须菩提所有声闻辟支佛
T33n1697_p0070c17U法若菩萨法若佛法一切皆在般若波罗蜜
T33n1697_p0070c18U中。般若波罗蜜能成办其事。乃至广说。别而
T33n1697_p0070c19U论之乃有众多。今撮其要略释四义有胜力
T33n1697_p0070c20U故。得多闻故。生大人故。与大果故。有胜力故
T33n1697_p0070c21U名为大者。谓诸菩萨能学般若波罗蜜故。有
T33n1697_p0070c22U不思议殊胜神力。如经言欲以一毛举三千
T33n1697_p0070c23U大千国土中诸须弥山。掷过他方无量阿僧
T33n1697_p0070c24U只诸国土。不娆众生者。当学般若波罗蜜故。
T33n1697_p0070c25U得多闻故名为大者。谓诸菩萨学般若故过
T33n1697_p0070c26U去未来一切诸佛所说言教。已说当说皆得
T33n1697_p0070c27U遍闻如经言。过去诸佛已说现在诸佛今说
T33n1697_p0070c28U未来诸佛当说。欲闻闻已自利亦利他人。当
T33n1697_p0070c29U学般若波罗蜜。论曰菩萨有三昧名观三世
T33n1697_p0071a01U诸佛三昧。入是三昧皆见三世诸佛闻其说
T33n1697_p0071a02U法。问过去未来诸佛音声至现在故菩萨得
T33n1697_p0071a03U闻耶。声不至现而三昧力能闻已灭未生音
T33n1697_p0071a04U耶。若彼音声至现在者云何已灭重生于现。
T33n1697_p0071a05U云何未生先现于今。若彼音声不至今现则
T33n1697_p0071a06U彼音声已灭未生。未生已灭即是无声。云何
T33n1697_p0071a07U得闻于无声耶。答彼过未音虽不至今而能
T33n1697_p0071a08U得闻三昧力故。如障外色虽物所隔而能得
T33n1697_p0071a09U见天眼力故过未音声当知亦尔。虽时有隔
T33n1697_p0071a10U而能得闻。得闻曾有当有之声非闻已灭未
T33n1697_p0071a11U生之无。若彼过未诸佛力故声至于今。而令
T33n1697_p0071a12U闻者凡夫二乘皆得听闻。非谓般若三昧之
T33n1697_p0071a13U力。故此经言已说当说。当说即是当有之音
T33n1697_p0071a14U已说即是曾有之声。问菩萨现能闻于曾当。
T33n1697_p0071a15U佛岂不能令声至。今若能令至不离前难。重
T33n1697_p0071a16U生逆理不应理故。答谁言诸佛不能令至但
T33n1697_p0071a17U说闻至非般若力。当知诸佛法轮音声遍于
T33n1697_p0071a18U三世无所不至。能至所至不可得。故如华严
T33n1697_p0071a19U经言譬如章文字悉入一切数所入无所入。
T33n1697_p0071a20U法轮亦如是。如来转法轮三世无不至。所转
T33n1697_p0071a21U无所转求之不可得。虽去来音至于今现而
T33n1697_p0071a22U非重生亦非过理。所以然者。佛知三世长远
T33n1697_p0071a23U之劫即是极促一念之顷。而不令劫促亦不
T33n1697_p0071a24U令念长。是故当知彼声至今无重生逆理过
T33n1697_p0071a25U失。如彼经言。无量无数劫即是一念顷。亦不
T33n1697_p0071a26U令劫短究竟刹那法。且止乘论还述本宗。生
T33n1697_p0071a27U大人故名为大者。四种大人皆从般若而得
T33n1697_p0071a28U生故。如论说言一切世间中十方三世诸佛
T33n1697_p0071a29U是第一大。次有菩萨辟支佛声闻。是四大人
T33n1697_p0071b01U皆由般若波罗蜜生故名为大。与大果故名
T33n1697_p0071b02U之为大者。能与一切众生无边无尽果故。如
T33n1697_p0071b03U论说言。复次能与众生大果报无量无尽常
T33n1697_p0071b04U不变坏。所谓涅故名为大。余五不能故不
T33n1697_p0071b05U名大。依是四义般若名大。六种释中是有财
T33n1697_p0071b06U释
T33n1697_p0071b07U第二释慧义者。解了义是慧义。能了一切所
T33n1697_p0071b08U知境界故。无知义是慧义。有所知者不知实
T33n1697_p0071b09U相故。破坏义是慧义坏。一切法可言性相故。
T33n1697_p0071b10U不坏义是慧义。不坏假名而证实相故。远离
T33n1697_p0071b11U义是慧义。永离一切取着相故。不离义是慧
T33n1697_p0071b12U义证会一切诸法相故。复次无离无不离义
T33n1697_p0071b13U是般若义。于一切法都无所离无所不离故。
T33n1697_p0071b14U无坏无不坏义是般若义。于一切法永无所
T33n1697_p0071b15U坏无所不坏故。无知无不知义是般若义。由
T33n1697_p0071b16U得无所知无所不知故。无义无非义义是般
T33n1697_p0071b17U若义。不得一切义不得非义故。如是等义如
T33n1697_p0071b18U论广说。如是十种般若之义。若约境智非一
T33n1697_p0071b19U之义观照名慧是持业释。实相名慧是依主
T33n1697_p0071b20U释。若依能所无二之门亦一实相般若亦持
T33n1697_p0071b21U业释。问若彼般若之名此土译言慧者。何故
T33n1697_p0071b22U论说此二不称。如下文云。不亦称者称名智
T33n1697_p0071b23U慧。般若之实相甚深极重智慧轻薄。是故不
T33n1697_p0071b24U能称。又般若多智慧少故不能称。又般若利
T33n1697_p0071b25U益处广。未成能与世间果报成已与道果报。
T33n1697_p0071b26U又究竟尽知故名称。般若波罗蜜无能称知。
T33n1697_p0071b27U若常若无常若实若虚若有若无如是等不可
T33n1697_p0071b28U称义。应知。答此论文意正明智慧之名不称
T33n1697_p0071b29U般若之体。非谓般若之称不当智慧之名。何
T33n1697_p0071c01U者文称名智慧者是举能称名为智慧。般若
T33n1697_p0071c02U甚深极重者是显般若之体离言绝虑。智慧
T33n1697_p0071c03U轻薄者是明般若之名不离言虑。是故此名
T33n1697_p0071c04U不能称体。又般若多智慧少者般若之体无
T33n1697_p0071c05U量无边所知所证无限量故。智慧之名有限
T33n1697_p0071c06U有量能称能知唯一名故。是故少名不称多
T33n1697_p0071c07U体。次言般若利益处广者。是明般若之体利
T33n1697_p0071c08U益处广。智慧之名所不能诠。是故言不可称。
T33n1697_p0071c09U次言究竟尽知故名称者。是明智慧之体。名
T33n1697_p0071c10U称于尽知而般若体都无所知。谓常无常虚
T33n1697_p0071c11U实有无如是一切不可得故。是故言不可称。
T33n1697_p0071c12U又释尽知体相故得以名称其体相。而般若
T33n1697_p0071c13U相无能知者。常无常等不可得故。由是道理
T33n1697_p0071c14U故不可称。以是四义释不可称。是显名体不
T33n1697_p0071c15U得相称也。问般若之体无所知故尽知之名
T33n1697_p0071c16U不得称者。则如前释言。无知义是慧义。是名
T33n1697_p0071c17U可称般若之体。答无知之名亦不称体。直是
T33n1697_p0071c18U遮诠不能表示故。但遮于知非表于无故。问
T33n1697_p0071c19U若尔甚深极重之言是举其体故能表示。能
T33n1697_p0071c20U表示故非不可称。若甚深言亦不称者何谓
T33n1697_p0071c21U此言是举体耶。答甚深等言亦遮诠。但遮浅
T33n1697_p0071c22U薄不得深故。是故此言亦不称体。然论主意
T33n1697_p0071c23U向般若体而发此言。就般若名说轻薄言。为
T33n1697_p0071c24U显是意故言举体。非谓甚深之言能称般若
T33n1697_p0071c25U之体也。问若如是者前以十义释般若名。皆
T33n1697_p0071c26U不称实般若之体。亦不称于般若之业。云何
T33n1697_p0071c27U而言是持业释。答般若非然故不当诸名。而
T33n1697_p0071c28U非不然故能当诸名。又持业释。且是假说非
T33n1697_p0071c29U谓实然故不相违也
T33n1697_p0072a01U第三释到彼岸义者。到彼岸义乃有众多。依
T33n1697_p0072a02U此经论略出四义。一者从生死此岸到涅
T33n1697_p0072a03U彼岸故名到彼岸如论释言。三乘之人以是
T33n1697_p0072a04U般若到彼岸涅灭一切忧苦。以是义故名
T33n1697_p0072a05U波罗蜜。二者从有相此岸到无相彼岸故名
T33n1697_p0072a06U到彼岸。如论释言。是般若波罗蜜等以色心
T33n1697_p0072a07U二法推求破坏不得坚实。以是义故名波罗
T33n1697_p0072a08U蜜。三者从未满智此岸到究竟智彼岸故名
T33n1697_p0072a09U到彼岸如论释言。彼岸名尽一切智慧边智。
T33n1697_p0072a10U名不可破坏相。不可破坏相者即是如法性
T33n1697_p0072a11U实际。以其实故不可破坏。是三事摄入般若
T33n1697_p0072a12U中故名波罗蜜。四者从有此彼岸到无彼此
T33n1697_p0072a13U岸。无所到故名到彼岸如下文言。此彼岸不
T33n1697_p0072a14U度故名般若波罗蜜。金鼓经云生死涅皆
T33n1697_p0072a15U妄见。能度无余故名波罗蜜。此四义中第一
T33n1697_p0072a16U第三因中说果是有财释。第二第四说其已
T33n1697_p0072a17U到是持业释也。若以此大慧度之名目能诠
T33n1697_p0072a18U者是依主释也
T33n1697_p0072a19U第四明说经因缘者。如论说云。问曰佛以何
T33n1697_p0072a20U因缘故说摩诃般若波罗蜜经。诸佛之法不
T33n1697_p0072a21U以无事及小因缘而自发言。譬如须弥山王
T33n1697_p0072a22U不以无事及小因缘而动。今有何等大因缘
T33n1697_p0072a23U故佛说是经。答中广出众多因缘。今撮其
T33n1697_p0072a24U要略出六因。一为广示菩萨行故。二为不违
T33n1697_p0072a25U诸天请故。三为欲断诸人疑故。四为欲治众
T33n1697_p0072a26U生病故。五为欲说第一义谛故。六为欲伏诸
T33n1697_p0072a27U论议师故。初为广示菩萨行者如论说言。佛
T33n1697_p0072a28U于三藏中广引种种譬喻为声闻说法。而不
T33n1697_p0072a29U说菩萨道。唯中阿含本业经中佛记弥勒当
T33n1697_p0072b01U得作佛。亦不说种种菩萨行。今欲为弥勒等
T33n1697_p0072b02U广说诸菩萨行故说是经。二为不违诸天请
T33n1697_p0072b03U者论说言。尔时菩萨菩提树下降魔众已得
T33n1697_p0072b04U无上觉。是时三千大千世界主梵天王名尸
T33n1697_p0072b05U弃。及色界诸天等释提桓因及欲界诸天等
T33n1697_p0072b06U皆诣佛所请转法轮。亦念本愿及大慈悲故
T33n1697_p0072b07U受请说法。诸法甚深者般若波罗蜜是。以是
T33n1697_p0072b08U故说此经。三为欲断诸人疑者论云。有人疑
T33n1697_p0072b09U佛不得一切智。所以者何。诸法无量无数云
T33n1697_p0072b10U何一人能知一切法。佛住般若波罗蜜实相
T33n1697_p0072b11U清净如虚空无量无数法中自发诚言。我是
T33n1697_p0072b12U一切智人。欲断一切众生疑。以是故说此经。
T33n1697_p0072b13U案云此中发诚言者谓不妄语。有长舌故。喻
T33n1697_p0072b14U如世共知有长舌者如世典云舌长覆鼻必不
T33n1697_p0072b15U妄语。依此比量证成道理证知如来所言非
T33n1697_p0072b16U妄。是故如来有一切智以是断除众生疑也。
T33n1697_p0072b17U四为欲治众生病者论云。一切众生为结使
T33n1697_p0072b18U病之所烦恼。无始已来无人能治常为外道
T33n1697_p0072b19U恶师所误。我今出世为大医王集诸法药汝
T33n1697_p0072b20U等当服。以是故说此经。五为欲说第一义谛
T33n1697_p0072b21U者论云。佛欲说第一义悉檀相故说是般若
T33n1697_p0072b22U波罗蜜经。有四种悉檀何者为四。一者世界
T33n1697_p0072b23U悉檀二者各各为人悉檀三者对治悉檀四者
T33n1697_p0072b24U第一义悉檀。此四悉檀摄一切十二部经八
T33n1697_p0072b25U万四千法藏。皆是实不相违背。世界悉檀
T33n1697_p0072b26U者有法从缘和合故有无别性。如车辕辐轴
T33n1697_p0072b27U辋和合故有无别事。人亦如是五众和合故
T33n1697_p0072b28U有无别人也。问曰如经说言一人出世多人
T33n1697_p0072b29U蒙度。又佛二夜经中说。佛从得道夜至涅
T33n1697_p0072c01U夜是二夜中间。所说经教一切皆实而不颠
T33n1697_p0072c02U倒。若实无人者云何说人等。答曰人等世界
T33n1697_p0072c03U故有第一义故无。如如法性实际世界故无。
T33n1697_p0072c04U第一义故有。人等亦如是。第一义故无世界
T33n1697_p0072c05U故有。所以者何。五众因缘有故有人。非如一
T33n1697_p0072c06U人第二头第三手无其因缘而有假名。如是
T33n1697_p0072c07U等相名世界悉檀。云何各各为人悉檀。观人
T33n1697_p0072c08U心行而为说法。于一事中或听或不听如经
T33n1697_p0072c09U中说。杂报业故。杂生世间得杂触得杂受。又
T33n1697_p0072c10U余经说无人得触无人得受。前为断见人后
T33n1697_p0072c11U为常见人。如是等相名为各各为人悉檀。云
T33n1697_p0072c12U何为对治悉檀。有法对治即有实性则无。如
T33n1697_p0072c13U不净观于欲病中是善对治。于嗔病中不名
T33n1697_p0072c14U为善非对治法。如是慈心于嗔是善于欲非
T33n1697_p0072c15U善。如是等相名为对治。云何名第一义悉檀。
T33n1697_p0072c16U一切法性一切论议一切是非一一可破。诸
T33n1697_p0072c17U佛辟支佛阿罗汉所行真实法不可破不可
T33n1697_p0072c18U坏。且于三悉檀中所不通此中皆通。乃至广
T33n1697_p0072c19U说。案云总而言之一切教门不出二宗。所谓
T33n1697_p0072c20U二谛但于世谛有多差别。故于其中分出二
T33n1697_p0072c21U种。此二之余皆属初一。中二悉檀有何异
T33n1697_p0072c22U者。通而言之为人悉檀无非对治。对治悉檀
T33n1697_p0072c23U亦是为人。然于一事中有无异说。是由人异
T33n1697_p0072c24U故名为人。不由病异以授别药。唯一事故不
T33n1697_p0072c25U名对治。若说别法以治异病。病别药异故名
T33n1697_p0072c26U对治。非于一事中为人异说。故于中不名为
T33n1697_p0072c27U人。除此二种说世俗事皆是世界悉檀所摄。
T33n1697_p0072c28U问诸佛说法无不为人。无非对治众生病者。
T33n1697_p0072c29U云何初后二种悉檀不名为人不名对治。答
T33n1697_p0073a01U通相而言有如来问。但为直示世俗假名又
T33n1697_p0073a02U为直显胜义实相。如是二种由谛故异不由
T33n1697_p0073a03U人异不由病别。是故别立初后二也。问若说
T33n1697_p0073a04U人等世谛故有非如一人第二头等者。蕴界
T33n1697_p0073a05U处中何法所摄。又若有人即是有我。何异犊
T33n1697_p0073a06U子部所立耶。答萨婆多宗说无有人如第二
T33n1697_p0073a07U头。蕴界处法所不摄故。犊子部说实有人法。
T33n1697_p0073a08U不即不离虽蕴界处之所不摄。而在第五不
T33n1697_p0073a09U可说藏。今大乘说因缘故有而无别性。色心
T33n1697_p0073a10U等法皆亦如是。若实有人是增益边。若都无
T33n1697_p0073a11U人是损减边。大乘不尔。从缘有故离损减边。
T33n1697_p0073a12U无别性故离增益边。蕴界处中何法摄者。心
T33n1697_p0073a13U不相应行蕴中摄。二十四中众生同分摄。当
T33n1697_p0073a14U知法界法处所摄。且止乘论还述本宗。六为
T33n1697_p0073a15U欲伏诸论议师者论云。欲令长爪梵志等大
T33n1697_p0073a16U论议师于佛法中生信故说是经。彼若不闻
T33n1697_p0073a17U般若气分离绝四句第一义法。小信尚不得
T33n1697_p0073a18U何况得道果。乃至广说。长爪梵志论议因缘
T33n1697_p0073a19U此中应广说。其余诸缘广如论说。说经因缘
T33n1697_p0073a20U略述如是
T33n1697_p0073a21U次第五判教者分判佛教诸说不同。今且略
T33n1697_p0073a22U出二说平章是非。有人说言一化教门不出
T33n1697_p0073a23U二途。一者顿教二者渐教。渐教之内有其五
T33n1697_p0073a24U时。一四谛教二无相教三抑扬教四一乘教
T33n1697_p0073a25U五常住教。从浅至深渐次而说。今此经等诸
T33n1697_p0073a26U般若教在第二时名无相教。或有说者出世
T33n1697_p0073a27U教门不过三品。所谓经说三种法轮如解深
T33n1697_p0073a28U密经言。胜义生菩萨白言世尊。初于一时在
T33n1697_p0073a29U波罗泥斯仙人堕处施鹿林中。唯为发趣声
T33n1697_p0073b01U闻乘者以四谛相转正法轮。虽是甚奇甚为
T33n1697_p0073b02U希有。而是法轮有上有容。是未了义是诸诤
T33n1697_p0073b03U论安足处所。世尊在昔第二时中唯为发趣
T33n1697_p0073b04U修大乘者。依一切法空无自性无生无灭本
T33n1697_p0073b05U来寂静自性涅。以隐密相转正法轮。而是
T33n1697_p0073b06U法轮亦是有上是未了义是诸诤论安足处
T33n1697_p0073b07U所。世尊于今第三时中普为发趣一切乘者。
T33n1697_p0073b08U依一切法空无自性无生无灭。本来寂静自
T33n1697_p0073b09U性涅无自性性。以显了相转正法轮。无上
T33n1697_p0073b10U无容是其了义。非诸诤论安足处所。今此大
T33n1697_p0073b11U品并诸般若皆是第二法轮所摄。问是二师
T33n1697_p0073b12U说何者为实。答二种教门三种法轮是就一
T33n1697_p0073b13U途亦有道理。然其判此大品经等皆属第二
T33n1697_p0073b14U时摄。第二法轮者理必不然。违经论故。如此
T33n1697_p0073b15U论释毕定品言。须菩提闻法华经说若于佛
T33n1697_p0073b16U所作小功德。乃至戏笑一称南无佛。渐渐必
T33n1697_p0073b17U当作佛。又闻阿@跋致品中有退不退如法
T33n1697_p0073b18U华经中。毕定余经说有退有不退。是故今问
T33n1697_p0073b19U为毕定为不毕定。乃至广说。以是验知说是
T33n1697_p0073b20U经时在法华后。即示第二时者不应道理也。
T33n1697_p0073b21U问若判此经在法华后者是说云何通。如仁
T33n1697_p0073b22U王经言尔时大众各相谓言。大觉世尊前已
T33n1697_p0073b23U为我等大众二十九年说摩诃般若金刚般若
T33n1697_p0073b24U天王问般若光赞般若波罗蜜。今日如来放
T33n1697_p0073b25U大光明斯作何事。答摩诃般若非一众多。有
T33n1697_p0073b26U在前说有在后说如论说言。此经二万二千
T33n1697_p0073b27U偈。大般若十万偈。若龙王宫阿修罗宫天宫
T33n1697_p0073b28U中者千亿万偈。乃至广说。以是义故不相违
T33n1697_p0073b29U也。又此论云复次有二种说法。一者诤处二
T33n1697_p0073c01U者无诤处。诤处者如余经。今欲明无诤处故
T33n1697_p0073c02U说是摩诃般若波罗蜜经。以此证知。今此经
T33n1697_p0073c03U者同于第三显了法轮。非诸诤论安足处故。
T33n1697_p0073c04U而判此经等示第二法轮。是即此经为诤论
T33n1697_p0073c05U处。不应谓论说是无诤。又此经言欲求三乘
T33n1697_p0073c06U菩提当学般若波罗蜜。又言波若波罗蜜中
T33n1697_p0073c07U虽无法可得。而有三乘之教乃至广说。如解
T33n1697_p0073c08U深密经中。亦言一切声闻独觉菩萨皆是一
T33n1697_p0073c09U妙清净道。当知此经同彼第三普为发趣一
T33n1697_p0073c10U切乘者。以显了相转正法轮。而彼第二法轮
T33n1697_p0073c11U中言唯为发趣修大乘者。何得以此属彼第
T33n1697_p0073c12U二。又此经如化品言。若法有生灭者如化。若
T33n1697_p0073c13U法无生无灭。所谓无诳相涅。是法非变化。
T33n1697_p0073c14U须菩提言如佛所说一切诸法性空。非声闻
T33n1697_p0073c15U作乃至非诸佛作。云何涅一法非如化。佛
T33n1697_p0073c16U言如是如是。一切法性常空。若新发意菩
T33n1697_p0073c17U萨闻一切法皆是性空乃至涅亦皆如化心
T33n1697_p0073c18U即惊怖。为是新发意菩萨故分别生灭者如
T33n1697_p0073c19U化不生灭者不如化。须菩提言。世尊云何令
T33n1697_p0073c20U新发意菩萨知是性空。佛告须菩提。诸法先
T33n1697_p0073c21U有今无耶。以是文证当知。此经说涅法亦
T33n1697_p0073c22U无自性。而彼第二法轮中言一切诸法无生
T33n1697_p0073c23U无灭本来寂静自性涅。不言涅无自性
T33n1697_p0073c24U性。第三了义法轮中言一切诸法无生无灭
T33n1697_p0073c25U乃至涅无自性性。以是故知。今此经宗超
T33n1697_p0073c26U过第二同第三也。又华严经云。生死及涅
T33n1697_p0073c27U是二悉虚妄愚智亦如是。二皆无真实。今此
T33n1697_p0073c28U经云。色受想等如幻如梦乃至涅如幻如
T33n1697_p0073c29U梦。若当有法胜涅者。我说亦复如幻如梦。
T33n1697_p0074a01U当知此经同彼华严无上无容究竟了义。但
T33n1697_p0074a02U其教门各各异一耳。第五判教略述如之
T33n1697_p0074a03U第六消文依论广释
T33n1697_p0074a04U大慧度经宗要终