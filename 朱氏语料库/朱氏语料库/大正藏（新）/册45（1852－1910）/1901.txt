【经文资讯】大正新修大藏经 第四十五册 No. 1901《护命放生轨仪法》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1901 护命放生轨仪法
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1901_p0902a11U
T45n1901_p0902a12U
T45n1901_p0902a13U　　No. 1901
T45n1901_p0902a14U护命放生轨仪法
T45n1901_p0902a15U
T45n1901_p0902a16U　　　　唐三藏法师义净撰
T45n1901_p0902a17U夫以怀生者。皆爱其生。上通贤智。有死者。咸
T45n1901_p0902a18U畏其死。下洎昆虫。由是善逝随事而修慈。不
T45n1901_p0902a19U损含识。量内身而准物。刀杖不加唯以大悲。
T45n1901_p0902a20U宣扬法化。于护生处。极致殷勤。是佛弟子。理
T45n1901_p0902a21U应随作。观虫滤水。是出家之要仪。见危存护。
T45n1901_p0902a22U乃悲中之拯急。既知有虫。律文令作放生器
T45n1901_p0902a23U者。但为西国久行。人皆共解东夏先来未识。
T45n1901_p0902a24U故亦须委其仪。若不具陈。无由晓悟。其器任
T45n1901_p0902a25U用铁铜瓦木。瓦即安鼻铁木准成。若拟随身
T45n1901_p0902a26U将去。可用铜作。唯受二升三升。即是旧来小
T45n1901_p0902a27U铜罐子。还施铜系。令穿手得过。底傍一边。须
T45n1901_p0902a28U安铜钮。可受小梅指头。若乞食去时。穿在左
T45n1901_p0902a29U臂。以衣掩盖。右手携钵。乞食得已。随至一
T45n1901_p0902b01U家。安置饭钵。自将净绳一条。如粗箸许。随井
T45n1901_p0902b02U深浅。系罐取水。滤以小罗。斟酌得足。即以绳
T45n1901_p0902b03U一头穿钮。急系抬系等。系小铁钩。钩系起时。
T45n1901_p0902b04U务令平稳。此并预先作了。不得临时求觅。即
T45n1901_p0902b05U以小罗。覆虫罐内。徐徐放下。至水纵钩。拔绳
T45n1901_p0902b06U令覆。再三下濯。方牵出井。此是乞食之仪也。
T45n1901_p0902b07U或用铜碗漆碗。穿孔着系。权用亦得。若在寺
T45n1901_p0902b08U者。即以常用铁罐覆之。如前安置。少有别处。
T45n1901_p0902b09U底傍着铁I。可容三指。以罐钩内中。抬起系
T45n1901_p0902b10U等同前着钩。覆虫在中。放使至水。假令深井
T45n1901_p0902b11U亦得为之。若别畜绳。恐成劳扰。若井深处。或
T45n1901_p0902b12U可别为盆贮。或可送往河池。泻水竟时。还须
T45n1901_p0902b13U涤器。斯其法也。滤罗样式。如别处言之。岂容
T45n1901_p0902b14U井口之上翻罗。元无放生之器。欲似护戒。宁
T45n1901_p0902b15U顾虫亡。但以如来圣教。慈悲为本。所制戒律。
T45n1901_p0902b16U罪有性遮。遮则准事合经。性乃理应从重。性
T45n1901_p0902b17U罪之内。杀生最初。是故智人特宜存护。若将
T45n1901_p0902b18U此为轻者。更复何有重哉。若能依教作者。现
T45n1901_p0902b19U在得长命果报。来世当生净土。且神州之地。
T45n1901_p0902b20U四百余城。出家之人动有万计。于滤水事。存
T45n1901_p0902b21U心者寡。习俗生常。见轻佛教。不可一一门到
T45n1901_p0902b22U口传。冀诸行人递相教习。设使学通三藏。坐
T45n1901_p0902b23U证四禅。镇想无生。澄心空理。若不护命。依教
T45n1901_p0902b24U奉持。终亦不免佛所诃责。十恶初罪。谁代受
T45n1901_p0902b25U之。且如见有屠儿牵羊入寺。不过数口。放作
T45n1901_p0902b26U长生。众共聚看。弹指称善。宁知房内用水。日
T45n1901_p0902b27U杀千生万生。既知理教不轻。宜应细罗细察。
T45n1901_p0902b28U自利利物。善护善思。复有令人耕田种植。规
T45n1901_p0902b29U求小利。不见大尤。水陆俱伤。杀生无数。斯之
T45n1901_p0902c01U罪咎。欲如之何。直如束手泉门。任他处分。故
T45n1901_p0902c02U经云。杀生之人。当堕地狱饿鬼畜生。设得为
T45n1901_p0902c03U人。短命多病。呜呼此苦。谁当受之。脱有能
T45n1901_p0902c04U为。善哉甚善。可谓释迦末法。共结慈念之因。
T45n1901_p0902c05U弥勒初成。俱证无生之果。广如别传。此不烦
T45n1901_p0902c06U云
T45n1901_p0902c07U护命放生轨仪法