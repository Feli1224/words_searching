【经文资讯】大正新修大藏经 第四十五册 No. 1888《解迷显智成悲十明论》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1888 解迷显智成悲十明论
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1888_p0767c21U
T45n1888_p0767c22U
T45n1888_p0767c23U　　No. 1888
T45n1888_p0767c24U释华严十明论叙
T45n1888_p0767c25U
T45n1888_p0767c26U　　　　宋宝觉圆明禅师惠洪觉范撰
T45n1888_p0767c27U显谟阁待制朱公世英。为余言。顷过金陵。谒
T45n1888_p0767c28U王文公于钟山。公以彦里\晚生有志学道。
T45n1888_p0767c29U谓曰。若读史见勾践伍员事乎。勾践保栖会
T45n1888_p0768a01U稽。置胆于坐卧则仰胆。饭食亦尝胆也。伍员
T45n1888_p0768a02U去楚苍亍６去昭关至蒲伏行乞于吴市。二
T45n1888_p0768a03U子设心止欲雪耻复仇。而焦身苦思二十余
T45n1888_p0768a04U年。而后遂其欲。盖有志者事竟成也。然移此
T45n1888_p0768a05U心以学无上菩提。其何以御之。世英嘱予记
T45n1888_p0768a06U其言。世英殁一年。余还自海外。筑室筠溪石
T45n1888_p0768a07U门寺。夏释此论。追念平时之语曰。嗟乎流转
T45n1888_p0768a08U三界未即弃去。其耻亦大矣。囚缚五阴未能
T45n1888_p0768a09U超出。其仇亦深矣。以吴楚之仇耻较之。其相
T45n1888_p0768a10U倍如日劫。而学者亦思掣肘径去。然至诚恻
T45n1888_p0768a11U怛勇决力行。较勾践伍员特太山毫芒耳。岂
T45n1888_p0768a12U不惜哉。金刚般若经。须菩提闻世尊言以恒
T45n1888_p0768a13U河沙等身命布施。不如受持四句偈为他人
T45n1888_p0768a14U说之福。于是泣下。其心岂不谓学者多以一
T45n1888_p0768a15U身味着懈怠故自为障阂乎。夫杂华具四天
T45n1888_p0768a16U下微尘数偈。而其所诠者。如来普光明大智
T45n1888_p0768a17U一法而已。亲近随顺此智者。戒定慧三法而
T45n1888_p0768a18U已。以戒定慧观照方便破灭无明。一切众生
T45n1888_p0768a19U弹指实证。故金刚藏菩萨曰。随顺无明起诸
T45n1888_p0768a20U有。若不随顺诸有离。是谓成佛显诀人法要
T45n1888_p0768a21U旨。借令三世如来重复宣示深奥。不能加毫
T45n1888_p0768a22U末于此矣。其于利害去取。晓如白黑。其义理
T45n1888_p0768a23U昭著。粲如日星。不知。学者于戒定慧。何疑而
T45n1888_p0768a24U不随顺。于无明烦恼。何恋而不弃遗乎。孟轲
T45n1888_p0768a25U曰。今有无名之指屈而不信。非疾痛害事也。
T45n1888_p0768a26U如有能信之者。则不远秦楚之路。为指之不
T45n1888_p0768a27U若人也。指不若人则知恶之。心不若人则不
T45n1888_p0768a28U知恶。此之谓不知类也。今之知类者。吾特未
T45n1888_p0768a29U见耳。岂密行暗证。隐实显u。世不得而知欤。
T45n1888_p0768b01U抑观力粗浮习重。境强多遇缘而退欤。余切
T45n1888_p0768b02U慕。思大智者父子于道能遗虚名收实效。三
T45n1888_p0768b03U十年间决期现证。皆获宿智通。入法华三昧。
T45n1888_p0768b04U乳中之酪此其验矣。呜呼安得如南岳天台
T45n1888_p0768b05U两人者。与之增进此道哉　政和五年六月
T45n1888_p0768b06U十日书
T45n1888_p0768b07U
T45n1888_p0768b08U
T45n1888_p0768b09U解迷显智成悲十明论
T45n1888_p0768b10U
T45n1888_p0768b11U　　　　唐太原李通玄撰
T45n1888_p0768b12U　　释十二缘生
T45n1888_p0768b13U夫十二缘生者。是一切众生逐妄迷真。随生
T45n1888_p0768b14U死流转波浪不息之大苦海。其海广大甚深
T45n1888_p0768b15U无际。亦是一切诸佛众圣贤宝庄严大城。亦
T45n1888_p0768b16U是文殊普贤常游止之华林园苑。常有诸佛
T45n1888_p0768b17U出现于中。普贤菩萨恒对现色身。在一切众
T45n1888_p0768b18U生前教化无有休息。文殊师利告善财云。不
T45n1888_p0768b19U厌生死苦。乃能具足普贤行。一切诸佛功德
T45n1888_p0768b20U海参映。重重充满其中。无有尽极。与一切众
T45n1888_p0768b21U生犹如光影。而无障碍。以迷十二有支名一
T45n1888_p0768b22U切众生。悟十二有支即是佛。故众生及以有
T45n1888_p0768b23U支皆无自性。若随烦恼无明行识名色。六根
T45n1888_p0768b24U相对。生触受爱取有。成五蕴身。即有生老死。
T45n1888_p0768b25U常流转故。若以戒定慧观照方便力照自身
T45n1888_p0768b26U心境。体相皆自性空无内外有。即众生心全
T45n1888_p0768b27U佛智海。如经颂云。欲知诸佛心当观佛智慧。
T45n1888_p0768b28U佛智无依处。如空无所依。众生种种乐及
T45n1888_p0768b29U诸方便智。皆依佛智起。如华严经。佛子
T45n1888_p0768c01U菩萨摩诃萨有十种退失。佛法道应当远离。
T45n1888_p0768c02U何等为十。为于善知识生x慢心。失佛法道。
T45n1888_p0768c03U畏生死苦失佛法道。厌菩萨行失佛法道。厌
T45n1888_p0768c04U恶受生失佛法道。乐着三昧失佛法道。于诸
T45n1888_p0768c05U善根起疑惑心失佛法道。诽谤正法失佛法
T45n1888_p0768c06U道。断菩萨行失佛法道。乐求声闻及缘觉乘
T45n1888_p0768c07U失佛法道。起嗔恚心失佛法道。若修行者求
T45n1888_p0768c08U大菩提心者。无劳远求。但自净一心。心无即
T45n1888_p0768c09U境灭。识散即智明。智自同空。诸缘何立。以空
T45n1888_p0768c10U智慧光明普见法门入十住初心。此如善财
T45n1888_p0768c11U童子登妙峰山顶。以明相尽法门故。欲令其
T45n1888_p0768c12U心转更增胜。上入海门国。重观十二有支生
T45n1888_p0768c13U死大海。见佛出兴说普眼经及佛功德海诸
T45n1888_p0768c14U波罗蜜海乃至禅波罗蜜。方始一终。又至十
T45n1888_p0768c15U地中第六地作十度。逆顺观察十二有支。成
T45n1888_p0768c16U般若波罗蜜门。三空自在智慧现前。以大慈
T45n1888_p0768c17U大悲为首。故不尽诸行。又以空慧入诸行海。
T45n1888_p0768c18U长养大慈大悲入生死海。如莲华处水而无
T45n1888_p0768c19U染污。如阿修罗处海才没半身。像大悲菩萨
T45n1888_p0768c20U以空智随流处缠不没。广如经说。今略叙其
T45n1888_p0768c21U十法。令后学者不妄别求。设使自外他求毕
T45n1888_p0768c22U竟须明此理。若厌十二缘生别求解脱智海
T45n1888_p0768c23U者。如舍冰而求水。逐阳焰以求浆。若以止观
T45n1888_p0768c24U力照之。心境总忘。智日自然明白。如贫女宅
T45n1888_p0768c25U中宝藏不作而自明。如穷子衣中珠无功而
T45n1888_p0768c26U自现。十门如下
T45n1888_p0768c27U第一明。一切众生十二缘生恶觉生死。从何
T45n1888_p0768c28U所生。第二明。十二缘生为是本有。为是本
T45n1888_p0768c29U无。第三明。诸佛解脱智慧。为是本有。为是
T45n1888_p0769a01U修生第四明。十二缘生与智慧谁为先后。第
T45n1888_p0769a02U五明。十二缘生及佛智慧有始有终否。第六
T45n1888_p0769a03U明。十二缘生是一心所变。云何受三界苦乐
T45n1888_p0769a04U不同。第七明。解脱法中何法有依。何法无依。
T45n1888_p0769a05U第八明。诸佛解脱无有性相体无处所。有无
T45n1888_p0769a06U量功德。有一佛刹微尘身土庄严牙相映彻。
T45n1888_p0769a07U为是有常。为是无常。第九明。一切诸佛皆有
T45n1888_p0769a08U大愿。云誓度一切众生尽方自解脱。如今一
T45n1888_p0769a09U切众生无数。云何无量诸佛已成现成佛者。
T45n1888_p0769a10U如无量刹尘。岂不违其本自大愿无量力耶。
T45n1888_p0769a11U第十明。十二有支是大生死之源。如何超度
T45n1888_p0769a12U使令迷解同佛大智大悲。成大法门一切智
T45n1888_p0769a13U海佛功德海
T45n1888_p0769a14U第一明十二缘生恶觉生死从何所生者。为
T45n1888_p0769a15U一切众生从本已来。无本无末。无始无终。无
T45n1888_p0769a16U性无相。无古无今。真智慧之体是一切众生
T45n1888_p0769a17U之本源也。为真智慧无体性。不能自知无性。
T45n1888_p0769a18U故为无性之性不能自知无性故名曰无明。
T45n1888_p0769a19U如华严经第六地。不了第一义故号曰无明。
T45n1888_p0769a20U将知以真智慧本无性故不能自了。既不自
T45n1888_p0769a21U了。是以诸佛更须示现出世说法利乐人天。
T45n1888_p0769a22U本无众生可度。既先贤得道利乐世间。明知
T45n1888_p0769a23U真智。要得了缘方能现也。若言真智本来自
T45n1888_p0769a24U然常不变易者。即有所依。即有所住处。即坚
T45n1888_p0769a25U然形质。十方虚空不可相容纳也。即同外道
T45n1888_p0769a26U及二乘并净土菩萨皆有所依。故众生自众
T45n1888_p0769a27U生圣自圣不须教化也。故知有贤圣得道。会
T45n1888_p0769a28U真明知真智无性。不得了缘但迷心境。十二
T45n1888_p0769a29U有支随事染着。不能自知有性无性。妄作我
T45n1888_p0769b01U见。随顺无明行。识名色对六根为触。识为种
T45n1888_p0769b02U子。意为能缘。随事和合。触受随生。无明行
T45n1888_p0769b03U二事缘眼耳鼻舌身五根。与名色相对。无明
T45n1888_p0769b04U行为所缘。意为能缘。名色是所缘之境。识对
T45n1888_p0769b05U诸根随事和合。分别善恶取纳名受。此一段
T45n1888_p0769b06U五根从意及识七法为现行缘。领受贪着不
T45n1888_p0769b07U舍。便生爱取有。从爱取有三缘成来世业因。
T45n1888_p0769b08U生老死三缘为来世苦果。此爱取有及生老
T45n1888_p0769b09U死。常以生老死为果。生生无有停息。随自贪
T45n1888_p0769b10U欲乘x慢放逸贪嗔胜劣等业三界受生。苦
T45n1888_p0769b11U乐不同。皆是自心变非由他与。应如是知。是
T45n1888_p0769b12U一切众生所生苦海之源。以迷真智故便有
T45n1888_p0769b13U业生。十二有支因此而起。若达无我则无所
T45n1888_p0769b14U生处。则一切法自性无生。是故经云。世间生
T45n1888_p0769b15U灭皆由着我。若离于我即无生处。执着我故
T45n1888_p0769b16U常求有无。不正思惟。起于妄行行于邪道。罪
T45n1888_p0769b17U行福行不动行。积集增长。于诸行中植心种
T45n1888_p0769b18U子生有漏身。复起后有。生及老死所为诸业
T45n1888_p0769b19U为田识为种子。无明覆。爱水为润。我慢溉
T45n1888_p0769b20U灌。见网增长。生名色芽。名色增长生五根。
T45n1888_p0769b21U诸根相对生触。触相对生受。受生已复希求
T45n1888_p0769b22U生爱。爱增长生取。取增长生有。有生已于诸
T45n1888_p0769b23U趣中起五蕴身名生。生已衰变为老。老已劣
T45n1888_p0769b24U造业成病。病已业尽为死。死时生诸热恼。故
T45n1888_p0769b25U忧悲愁叹众苦皆集。此因缘果故集。无有集
T45n1888_p0769b26U者此明。经意为名第一义。故妄生苦缘。实可
T45n1888_p0769b27U悲愍。为迷心境枉流生死。众苦悲恼飘转何
T45n1888_p0769b28U休。但净意根空慧现前。十二有支都无所有。
T45n1888_p0769b29U及名色识触受等五法。皆为根本智之法界
T45n1888_p0769c01U自在缘生诸法门大海及诸波罗蜜诸功德
T45n1888_p0769c02U海。以明迷者。即诸烦恼海一切心境总为苦
T45n1888_p0769c03U海。若觉悟者。即是诸法门及波罗蜜海。正觉
T45n1888_p0769c04U悟时无明不见灭。智慧不见生。是故经云。一
T45n1888_p0769c05U切法不生。一切法不灭。若能如是解诸佛常
T45n1888_p0769c06U现前。此明迷解。是故一切众生于第一义根
T45n1888_p0769c07U本无作智中妄起作业。爱取有生。是故十二
T45n1888_p0769c08U有支迷真智慧生。十二有支以为生源。以此
T45n1888_p0769c09U三乘教法诸般若中。为中下种人但说五蕴
T45n1888_p0769c10U十二缘空。空亦空有为无为及毕竟空。乃至
T45n1888_p0769c11U十八空等。皆未明达十二缘生烦恼苦海。便
T45n1888_p0769c12U为智海正觉海诸法门海诸波罗蜜海菩萨万
T45n1888_p0769c13U行诸功德海。文殊普贤毗卢遮那三法皆悉
T45n1888_p0769c14U圆满。一一尘中十方诸佛及一切众生同住
T45n1888_p0769c15U无碍海。法如是故非是权乘神通所作。一切
T45n1888_p0769c16U大小皆无边方。参映重重重重无碍。如经广
T45n1888_p0769c17U明
T45n1888_p0769c18U第二明十二缘生为是本有为是本无者。此
T45n1888_p0769c19U中有二义。一妄。二真。一如世情妄见。随三世
T45n1888_p0769c20U古今为心计其万事实有。又计生死等以为
T45n1888_p0769c21U无常。此乃如世情心想所计。言无常并是妄
T45n1888_p0769c22U心妄想裁接无有穷尽。言常无常并是虚妄
T45n1888_p0769c23U无有定法。皆不可依也。言真如理智常不变
T45n1888_p0769c24U易亦是虚妄。是故净名经云。无以生灭心行
T45n1888_p0769c25U说实相法。以此十二有支是一切众生自心
T45n1888_p0769c26U自诳情计变生。今言十二有支常。以是虚妄。
T45n1888_p0769c27U若言无常法。又以灭而取证。或厌而往生者。
T45n1888_p0769c28U皆且得变化生死。非真解脱。是故常与无常
T45n1888_p0769c29U同第一义智。不可以情知也。经云。不了第一
T45n1888_p0770a01U义。故号曰无明。又世谛即第一义谛云何。十
T45n1888_p0770a02U二有支定说为常及与无常。又如正会第一
T45n1888_p0770a03U义谛时。不见身心及境界若生若灭常与无
T45n1888_p0770a04U常。是故十二有支无决定性。不可说言常与
T45n1888_p0770a05U无常。同第一胜义谛故
T45n1888_p0770a06U第三明诸佛解脱智慧。为是本有为是修生
T45n1888_p0770a07U者。此一段须知四谤。言法本有增益谤。言法
T45n1888_p0770a08U本无损减谤。亦有亦无戏论谤。非有非无相
T45n1888_p0770a09U违谤。若言诸佛解脱智慧本有增益谤。若言
T45n1888_p0770a10U本无要假修生损减谤。此之一段非情意思
T45n1888_p0770a11U量言所及也。情亡神会想尽智圆。何以情论
T45n1888_p0770a12U于有无。谈其无功之智也。言其本有即体性
T45n1888_p0770a13U如同虚空。本来无迹。言其本无因修而得者。
T45n1888_p0770a14U亡情虑而始会一乘。若以灭识亡情亦非是。
T45n1888_p0770a15U当一切众生以情想恒存者。常迷不知存。修
T45n1888_p0770a16U即却败。放逸即全乖。若言本有修生皆为过
T45n1888_p0770a17U失。何以然者。言本有一切众生元来是佛。何
T45n1888_p0770a18U因苦乐流转不停。若言修生还成败坏。有为
T45n1888_p0770a19U之法皆是无常故。须除此二障方可相应。乃
T45n1888_p0770a20U故颂曰。诸法不自生。亦不从他生。不共不无
T45n1888_p0770a21U因。是故说无生。此乃禅定观行方便。以为了
T45n1888_p0770a22U缘迷解自明。不可以情虑计度。云修生本有。
T45n1888_p0770a23U此果体无以斟酌知。无以思量得。当以止观
T45n1888_p0770a24U力功熟方乃证知。急亦不成。缓亦不得。但知
T45n1888_p0770a25U不休。必不虚弃。如乳有酪。皆须待缘。缘缘
T45n1888_p0770a26U之中无作者。故其酪成已亦无来处。亦非本
T45n1888_p0770a27U有。如来智慧以戒定慧众善方便而以照之。
T45n1888_p0770a28U而缘缘之中无作者。无成坏故。然于一切智
T45n1888_p0770a29U一切种智。于中而得朗然。于诸法中无能作
T45n1888_p0770b01U所作者。故亦非本有。亦非本无。以第一义中
T45n1888_p0770b02U无本无末。无始无终。无成无坏。无三世古今。
T45n1888_p0770b03U亦不可作本有及以修生。成就世间断常诸
T45n1888_p0770b04U见及诸诤论。应如是知。如经中颂云。一切法
T45n1888_p0770b05U不生。无有常见。一切法不灭。无有断见。若
T45n1888_p0770b06U能如是解诸佛常现前。以无断常故。即是成
T45n1888_p0770b07U佛义也。是故不可作修生本有卜度之妄想
T45n1888_p0770b08U也。重栽妄想不可相应。当须于一切法无心。
T45n1888_p0770b09U道自现也。无心道现正智方明。正智现前方
T45n1888_p0770b10U觉心境诸缘自皆无性。心境无性智日同空。
T45n1888_p0770b11U境何。能立智空境寂识浪无生。所有现行都
T45n1888_p0770b12U无能所。如空谷响。应物成音。空谷无心智。
T45n1888_p0770b13U亦如是应物。分别都无所生。于此是他同于
T45n1888_p0770b14U幻住。所有心境皆如。不见一法有生住异灭
T45n1888_p0770b15U成坏等相。名法界缘起自在无生门。如善财
T45n1888_p0770b16U至德生童子有德童女所。得空幻智幻生幻
T45n1888_p0770b17U住法门。一切处受生皆同幻住
T45n1888_p0770b18U第四明十二缘生与佛智慧谁为先后者。如
T45n1888_p0770b19U世情识妄业所见者。即十二缘生生死在前。
T45n1888_p0770b20U若以道现智明。古今元来不变。无动转故。已
T45n1888_p0770b21U是无量劫中所作善恶业果报德。道现智明
T45n1888_p0770b22U悉能见之。如弥勒楼阁中善财入已弥勒三
T45n1888_p0770b23U世古今业行悉于中现者是也。以自净智业
T45n1888_p0770b24U圆明。十方诸佛及一切众生。三世古今业行
T45n1888_p0770b25U无不普现。以无明总尽一切智成。自合如是。
T45n1888_p0770b26U但净自心不可希望。如世间初心。但且息心
T45n1888_p0770b27U净念者。亦得少分外边生死境界所现。故求
T45n1888_p0770b28U大道者不取也。不可以萤光滞于大智之明。
T45n1888_p0770b29U此是摄乱息心所见也。亦有邪鬼入身。亦见
T45n1888_p0770c01U少分皆不可取也。善决择之。如十地菩萨得
T45n1888_p0770c02U百万阿僧o三昧。世无不明。坐大宝莲华之
T45n1888_p0770c03U上。量等百万三千大千世界。授如来职。其身
T45n1888_p0770c04U充满大莲华之上。此大莲华四边次有十三
T45n1888_p0770c05U千大千世界微尘数莲华。以为眷属。诸菩萨
T45n1888_p0770c06U皆坐其上。尚犹于普贤行犹为障碍。欲见普
T45n1888_p0770c07U贤菩萨不能得见。当舍五障方见普贤。略释
T45n1888_p0770c08U中已明。善财欲入大悲位。但见摩耶夫人处
T45n1888_p0770c09U宝眼天。具明五障之数。何况世间息念少分
T45n1888_p0770c10U净心。怕怖生死畏惧攀缘之心而少分可见。
T45n1888_p0770c11U亦为障道。未作须作。已作须过。勿滞其中。一
T45n1888_p0770c12U依善财童子所有十住十行五位行样不错
T45n1888_p0770c13U也。如是根本大智之海。不可更求前后之见。
T45n1888_p0770c14U皆从迷十二缘生之法。于心境上意识魔王
T45n1888_p0770c15U妄变。自惑其心。至无始沉沦。由迷不觉存前
T45n1888_p0770c16U存后。见古见今。第一义中都无此也。一切处
T45n1888_p0770c17U文殊师利同声说偈云。一念普观。无量劫无
T45n1888_p0770c18U去无来亦无住。如是了知三世事。超诸方便
T45n1888_p0770c19U成十力。又以大智体中同三世事。以过去世
T45n1888_p0770c20U入现在未来世。以未来世入现在过去世。以
T45n1888_p0770c21U现在世入未来过去世。以根本智无三世性。
T45n1888_p0770c22U妄执三世。智现自圆无古无今。一世通为十
T45n1888_p0770c23U世。以三世中一世上三世为九世。通平等世
T45n1888_p0770c24U为十世。如圆珠上求方。环轮上求始末。虚空
T45n1888_p0770c25U中求大小中边。前际后际终不可得。应如是
T45n1888_p0770c26U知如是见。即于大小前后诸见无所惑乱也。
T45n1888_p0770c27U如是见尽。三世都忘名初发心时便成正觉。
T45n1888_p0770c28U然后成普贤之行矣
T45n1888_p0770c29U第五明十二缘生及佛智慧有始有终者。如
T45n1888_p0771a01U有人于少时间梦见无量劫。忽然睡觉。所有
T45n1888_p0771a02U梦中时量劫数并不可得。亦如是见无明及
T45n1888_p0771a03U佛智慧亦不可得。为无明等十二有支及佛
T45n1888_p0771a04U智慧皆虚妄也。经云。无无明亦无无明尽。乃
T45n1888_p0771a05U至无老死亦无老死尽。为真妄总同一虚空
T45n1888_p0771a06U性故。不可于空中求其生灭等相。不见无明
T45n1888_p0771a07U灭。不见智慧生。以无生灭故。一切法亦如
T45n1888_p0771a08U是。无生无灭。无始无终也
T45n1888_p0771a09U第六明十二缘生是一心所变云何受三界苦
T45n1888_p0771a10U乐不同者。金刚藏菩萨云。于第一义谛不了。
T45n1888_p0771a11U故名曰无明。所作事是行。行依止初心是识。
T45n1888_p0771a12U识共生四取蕴为名色。无明行识名色为四。
T45n1888_p0771a13U名色增长六处。六根是也。根境识三事和合
T45n1888_p0771a14U是触。触生受。于受染着是爱。爱增长是取。以
T45n1888_p0771a15U从此爱取中。不顺贪嗔忿恨各随执业深浅
T45n1888_p0771a16U轻重种种不同。因此恶道人天诸业各各差
T45n1888_p0771a17U别。修行者大须观察净治识种。以现智门。而
T45n1888_p0771a18U于心境即得自在。余意下当更明
T45n1888_p0771a19U第七明解脱法中何法有依何法无依者。声
T45n1888_p0771a20U闻独觉皆厌生死。依寂灭涅净土。菩萨厌
T45n1888_p0771a21U生死所依净土。般若中菩萨破有归空。成空
T45n1888_p0771a22U智慧。应生净土。留惑润生。教化众生。如涅
T45n1888_p0771a23U中。依一切众生有自性清净。亦具普贤行。俱
T45n1888_p0771a24U是三乘中诸教菩萨等法门。国土皆有大小
T45n1888_p0771a25U广狭所依分量可得。皆有所依故。为众生根
T45n1888_p0771a26U品量度未圆。所有修行心量各依自分所得。
T45n1888_p0771a27U唯一乘佛果。毗卢遮那文殊普贤理智大悲
T45n1888_p0771a28U圆满。皆遍至六道众生及三乘菩萨二乘声
T45n1888_p0771a29U闻缘觉一切所依皆恒遍故。十方充满犹如
T45n1888_p0771b01U虚空。皆无所依。非大小限量度狭所依住也。
T45n1888_p0771b02U亦非情想计度所穷任。无功无作大智之所
T45n1888_p0771b03U印也。以达十二缘生法中迷解。智现故。无厌
T45n1888_p0771b04U除心。无自他境。不出不没。智印十方。无去无
T45n1888_p0771b05U来。恒对现色身普遍一切众生前。无去无来
T45n1888_p0771b06U故。亦无神通变化之心。以无所作之智法尔
T45n1888_p0771b07U能随物应感现其身。宜应所化也。如空谷响
T45n1888_p0771b08U普应。诸声皆无所依。一切众生及诸贤圣皆
T45n1888_p0771b09U无所依。但以自情妄见也。但智明迷解。道自
T45n1888_p0771b10U如是。非是情所作得也。故名不可思议。更有
T45n1888_p0771b11U余意。后当更明
T45n1888_p0771b12U第八明诸佛解脱皆无体相本无处所所有功
T45n1888_p0771b13U德身土庄严为是有常为是无常者。如来报
T45n1888_p0771b14U身及国土三界净土菩萨所知见故。乃至十
T45n1888_p0771b15U地菩萨受职位。但见如来出世。三昧涅解
T45n1888_p0771b16U脱身土功德微妙境界犹不能见。成佛果德
T45n1888_p0771b17U已后恒行普贤行。常处世间。十方六道无休
T45n1888_p0771b18U息行。亦不能见也。如十地道满。欲见普贤行。
T45n1888_p0771b19U以十地中三昧力三度倍倍入无量三昧。毕
T45n1888_p0771b20U竟不见普贤身及所有境界。况如来果后恒
T45n1888_p0771b21U行普贤行。十方国土悉遍于中功德如何见
T45n1888_p0771b22U也。如华严经世界成就品。如许杂类世界如
T45n1888_p0771b23U来行普贤行之遍处。如华严。即是文殊师利
T45n1888_p0771b24U化入人间觉城东大塔庙处。转说此经。号普
T45n1888_p0771b25U照法界修多罗经。于大海中有无量百千亿
T45n1888_p0771b26U诸龙。而来其所闻此法已深厌龙趣。正于佛
T45n1888_p0771b27U道咸舍龙身。生天人中。一万诸龙发大菩提
T45n1888_p0771b28U心得不退转。有无量无数众生。于三乘各得
T45n1888_p0771b29U调伏。移城人间。文殊师利童子在庄严幢娑
T45n1888_p0771c01U罗林中大塔庙处。无量大众从城而出来诣
T45n1888_p0771c02U其所。略举优婆塞优婆夷童子童女。各言五
T45n1888_p0771c03U百入法之众。以是义故但以文殊师利转教
T45n1888_p0771c04U人间。若如来报身及国土。诸天十地菩萨及
T45n1888_p0771c05U净土诸菩萨所不能见。何况二乘及凡夫得
T45n1888_p0771c06U见。此出过眼耳鼻舌身情识之境界。不可云
T45n1888_p0771c07U常无常生灭。比量如来身及国土妙相。不可
T45n1888_p0771c08U以形质挂碍所分剂知。一一毛孔皆无有边
T45n1888_p0771c09U际。所得一切功德身。不可以世间情所卜度
T45n1888_p0771c10U言。常及无常皆无决定之体。不属生灭性故
T45n1888_p0771c11U不可以妄知
T45n1888_p0771c12U第九明一切诸佛皆以大愿度众生令尽。若
T45n1888_p0771c13U一众生不尽者。我不取正觉。如今现有无量
T45n1888_p0771c14U众生在。以有无量诸佛已成现成佛者。岂不
T45n1888_p0771c15U违其本愿力也。如十方世界。不见一佛已成
T45n1888_p0771c16U现成佛者。常行普贤行。处十方世界度脱众
T45n1888_p0771c17U生。无古无今。不出不没。但以众生宜应所见
T45n1888_p0771c18U成佛及以涅。无作菩提何得。何证。何成。何
T45n1888_p0771c19U坏。但以普贤行物常然。恒利众生而无利者。
T45n1888_p0771c20U但以无作之智性自遍周应现。解迷本无成
T45n1888_p0771c21U坏也。正迷解时不见迷。已不见智慧。如善财
T45n1888_p0771c22U入慈氏之门。入已还合。以诸法中实无一法
T45n1888_p0771c23U有成坏故。若于诸法中见有佛成佛者。是无
T45n1888_p0771c24U常义。如涅经。自具明文。勿生疑滞
T45n1888_p0771c25U第十明十二有支是大生死之源如何超度使
T45n1888_p0771c26U令迷解同佛大智大悲成大法门一切智海佛
T45n1888_p0771c27U功德海者。如华严经第二会。普光明殿中说
T45n1888_p0771c28U十信门。如来足下轮中十度放光。其光从如
T45n1888_p0771c29U来眉间毫相中出。照耀十方世界已来入佛
T45n1888_p0772a01U足下轮中。以明佛果光。以佛果光用成信位。
T45n1888_p0772a02U其光名一切菩萨智焰照耀十方藏。其状犹
T45n1888_p0772a03U如宝色灯云。以此光明从足轮中出。初照三
T45n1888_p0772a04U千大千世界。令修行者随光心作光明想。遍
T45n1888_p0772a05U照三千大千世界。作此想。成已其光明照于
T45n1888_p0772a06U东方十三千大千世界。四维上下亦复如是。
T45n1888_p0772a07U次第一周一一方所想成。十方过此。是初观
T45n1888_p0772a08U第二次第。乃至第十倍倍增广。量度想念皆
T45n1888_p0772a09U尽虚空。令其自心亦尽虚空。心同处空。其心
T45n1888_p0772a10U自定朗然安乐。方从定还起。十方观四维上
T45n1888_p0772a11U下周遍推求自心。内外都无所得。方始了知
T45n1888_p0772a12U空慧现前。名忆念一切诸佛智慧光明普见
T45n1888_p0772a13U法门。在此位中定乱俱忘名初发心住。以此
T45n1888_p0772a14U空慧观察世间一切众生及以国土。皆如幻
T45n1888_p0772a15U化无有体相。同佛空慧解脱法门。入佛知见
T45n1888_p0772a16U已。以此名念佛门。以无念正慧相应故入十
T45n1888_p0772a17U方境界念佛门。空慧自性普周遍故及一切
T45n1888_p0772a18U佛成正觉。转法轮。三世劫在一时。无时分延
T45n1888_p0772a19U促之相可安立故。如经广明。入此十种广大
T45n1888_p0772a20U如虚空量念佛门。方入海门国。第二治地住
T45n1888_p0772a21U法门。方广达十二缘生海成普眼经及成十
T45n1888_p0772a22U波罗蜜行海佛功德海入清净无染大悲莲华
T45n1888_p0772a23U无垢大智普光明海。如经云。善财童子问言。
T45n1888_p0772a24U欲入一切无上智海。而未知菩萨行。云何能
T45n1888_p0772a25U舍世俗家生如来家。如是十问具如经说。海
T45n1888_p0772a26U云比丘十种赞慰劝发之后方云。我住此海
T45n1888_p0772a27U门国十有二年。常以大海为其境界。所谓思
T45n1888_p0772a28U惟大海广大无量。思惟大海甚深难测。总劝
T45n1888_p0772a29U十种。观察十二缘生生死大海。便见大海之
T45n1888_p0772b01U下有大莲华。忽然出现。以观心圆净生死无
T45n1888_p0772b02U染业。成十无尽宝庄严。十王供养恭敬。明十
T45n1888_p0772b03U智波罗蜜功德。不出生死之海。于生死大海
T45n1888_p0772b04U之中利乐众生。无染自在。以王表之。阿修罗
T45n1888_p0772b05U王云百万者。檀波罗蜜中行满也。手执持其
T45n1888_p0772b06U茎。明不离根本智处生死而不没。以阿修罗
T45n1888_p0772b07U王表之。已下思之。表法如是。余可准知。设有
T45n1888_p0772b08U其事亦为表法众也。莲华有佛。出现说普眼
T45n1888_p0772b09U经者。观达十二缘生根本普光明智。起差别
T45n1888_p0772b10U智。普现一切名色。色声香味触法虚空等。随
T45n1888_p0772b11U一切众生欲皆说为经。众生无尽心想无尽。
T45n1888_p0772b12U对彼根欲以世间万事应所宜说之为教。有
T45n1888_p0772b13U何尽耶。经云。以大海量墨须弥聚笔。书写此
T45n1888_p0772b14U普眼经法一品中一门一门中一法一法中一
T45n1888_p0772b15U义一义中一句。不得少分。何况能尽知。我于
T45n1888_p0772b16U此佛所千二百岁受持如是普眼法门。以十
T45n1888_p0772b17U陀罗尼门为诸人天龙神等。广宣流布。以十
T45n1888_p0772b18U二缘中一缘之上有百烦恼。十二缘中以为
T45n1888_p0772b19U法门。故云千二百岁。但是一切贤圣所说不
T45n1888_p0772b20U离四谛。一切世间不离苦集。一切解脱不离
T45n1888_p0772b21U灭道。一切苦集不离无明。乃至一切诸缘行
T45n1888_p0772b22U等十方随事各各不同。如华严四圣谛品。是
T45n1888_p0772b23U诸修行者一一依十信十住十行十回向十地
T45n1888_p0772b24U及普贤等觉位自明。若不遍学不遍知。住一
T45n1888_p0772b25U法中莫知进路。一乘之教即以普光明根本
T45n1888_p0772b26U智。以为信解胜进之门。以智无三世古今之
T45n1888_p0772b27U体还以不移刹那际成大菩提。依智成教不
T45n1888_p0772b28U立古今。智圆三世多劫不离一念。以智无延
T45n1888_p0772b29U促无有去来。智体同空。本无广狭。不可以分
T45n1888_p0772c01U剂知。不可以增损见。虽有胜进功高时节不
T45n1888_p0772c02U移毫分。三乘之教以立三僧o劫佛果在十
T45n1888_p0772c03U地之终。圣智依根立教。如是乐之者。即作勿
T45n1888_p0772c04U疑圣旨。致有沉吟。恐作空过。以十信之住
T45n1888_p0772c05U六品经文还于普光明根本智殿中说还以十
T45n1888_p0772c06U个智佛以为十信云觉首目首。通文殊师利。
T45n1888_p0772c07U以为所信之行首也。金色世界及一切处金
T45n1888_p0772c08U色世界及下九个世界总通为十。是所信之
T45n1888_p0772c09U法十个世界皆名为色。所谓金色世界妙色
T45n1888_p0772c10U世界等以十信之心是生灭心生信解故还。
T45n1888_p0772c11U如渐卦鸿渐于干磐等类是也。略且如是。不
T45n1888_p0772c12U可具言十二缘生十住中第二住亦观成普眼
T45n1888_p0772c13U经也六地菩萨亦观十二缘生生起因缘成无
T45n1888_p0772c14U障碍智慧光明。令后学者观之。论主颂曰
T45n1888_p0772c15U　凡夫无智慧　　执着生于我
T45n1888_p0772c16U　常求于有无　　不能正思惟
T45n1888_p0772c17U　妄行于邪道　　罪行及福行
T45n1888_p0772c18U　乃至不动行　　常于诸行中
T45n1888_p0772c19U　植心之种子　　生诸有漏业
T45n1888_p0772c20U　成于后有身　　生死恒流转
T45n1888_p0772c21U　诸业以为田　　识心为种子
T45n1888_p0772c22U　无明以为覆　　爱水以为润
T45n1888_p0772c23U　我慢为溉灌　　诸见生名色
T45n1888_p0772c24U　名色既增长　　五根由是生
T45n1888_p0772c25U　诸根对名色　　识种随受触
T45n1888_p0772c26U　触受既增长　　爱取生诸有
T45n1888_p0772c27U　有生五蕴身　　生已有衰变
T45n1888_p0772c28U　老坏皆归死　　死时生热恼
T45n1888_p0772c29U　忧愁众苦集　　以此常流转
T45n1888_p0773a01U　生于六趣身　　此中无一物
T45n1888_p0773a02U　虚妄故如是　　能以禅悦心
T45n1888_p0773a03U　心念无虚妄　　方能起空慧
T45n1888_p0773a04U　普照于十方　　是中无一物
T45n1888_p0773a05U　能于无物中　　方现如来智
T45n1888_p0773a06U　既得智光已　　复照诸众生
T45n1888_p0773a07U　常于十方刹　　具足普贤行
T45n1888_p0773a08U　以化众生故　　而于佛果门
T45n1888_p0773a09U　安立信住地　　十行十回向
T45n1888_p0773a10U　十地等觉位　　使令修行者
T45n1888_p0773a11U　修行不失错　　十信是生灭
T45n1888_p0773a12U　十地入佛位　　以此佛位中
T45n1888_p0773a13U　饶益众生故　　解脱智无染
T45n1888_p0773a14U　名之为十行　　以此解脱行
T45n1888_p0773a15U　回入生死中　　周遍十方界
T45n1888_p0773a16U　广利诸群生　　名之为回向
T45n1888_p0773a17U　常于生死中　　长养大慈悲
T45n1888_p0773a18U　名之为十地　　仍于生死海
T45n1888_p0773a19U　乐着解脱心　　涅三昧乐
T45n1888_p0773a20U　以除五种障　　安立等觉位
T45n1888_p0773a21U　成就普贤道　　如于十住中
T45n1888_p0773a22U　初住第二住　　乃至第三住
T45n1888_p0773a23U　而于佛果海　　观察十二缘
T45n1888_p0773a24U　多求出世心　　三比丘表之
T45n1888_p0773a25U　四住五住中　　便以解脱心
T45n1888_p0773a26U　返照世间境　　及以十二缘
T45n1888_p0773a27U　一切众尘劳　　无不恒清净
T45n1888_p0773a28U　身心无内外　　十方悉无碍
T45n1888_p0773a29U　一切皆禅林　　与诸如来等
T45n1888_p0773b01U　(以明返照世间是解脱。以弥伽解脱二俗士表之。有国名住林。十二年行方至以表。十二缘生观达一终)
T45n1888_p0773b02U　第六住位中　　出世及世间
T45n1888_p0773b03U　如是二解脱　　皆悉总圆满
T45n1888_p0773b04U　寂灭大神通　　无功神慧满
T45n1888_p0773b05U　(以海幢比丘表之。离出入息无复思觉。神用无方皆悉自在也)
T45n1888_p0773b06U　第七方便住　　广度诸众生
T45n1888_p0773b07U　长养大悲行(以满愿优婆夷表之)　　第八无功智
T45n1888_p0773b08U　毗目瞿沙仙　　能随邪见流
T45n1888_p0773b09U　以同诸佛众　　令入清净智
T45n1888_p0773b10U　住处与前同　　俱名为海岸
T45n1888_p0773b11U　以表智悲同　　第九婆罗门
T45n1888_p0773b12U　号名为胜热　　明九波罗蜜
T45n1888_p0773b13U　能同邪见林　　五热及刀山
T45n1888_p0773b14U　从空而投火　　摧伏诸苦行
T45n1888_p0773b15U　悉令入正见　　第十灌顶住
T45n1888_p0773b16U　于智波罗蜜　　以明十住满
T45n1888_p0773b17U　以智行慈悲　　师子幢王女
T45n1888_p0773b18U　如此十住中　　以十波罗蜜
T45n1888_p0773b19U　和会智慈行　　各各皆不同
T45n1888_p0773b20U　胜进故如是　　乃至十行中
T45n1888_p0773b21U　十向十地中　　及以等觉位
T45n1888_p0773b22U　一一诸位中　　波罗蜜行别
T45n1888_p0773b23U　互参各不同　　不离初发心
T45n1888_p0773b24U右已上法门皆如来普光明智为体。差别智
T45n1888_p0773b25U为用。使令智慧充满。以为法界。大乘经云。十
T45n1888_p0773b26U二有支皆依一心而立。随事贪欲与心共生。
T45n1888_p0773b27U心是行(名色是生)。于行迷惑生识。行识共生名色。
T45n1888_p0773b28U名色增长六处。三分合为触(名色识三六根为分)。触共生
T45n1888_p0773b29U是受。受无厌生爱。爱摄不舍是取。彼诸有支
T45n1888_p0773c01U生是有。有所起名生。生熟为老。老坏为死(以下
T45n1888_p0773c02U经云。十二有支皆有种业。如经自具明也)。于十二有支为三苦。一无明
T45n1888_p0773c03U及行六根是行苦。触受是苦苦。余是坏苦(爱取
T45n1888_p0773c04U有生老死是也)。以无明灭三苦总灭。即得三空三昧。空
T45n1888_p0773c05U三昧无相三昧无愿三昧。于一心境无有愿
T45n1888_p0773c06U求。唯以大悲为首。教化一切众生故。二乘观
T45n1888_p0773c07U十二有支。空烦恼。总灭智慧。大慈大悲亦灭。
T45n1888_p0773c08U菩萨观之。诸缘由性空。无生无灭。无受命者。
T45n1888_p0773c09U教化众生不灭诸行。乃至十空三昧现前。常
T45n1888_p0773c10U恒不舍一切众生。广如经说。十二缘生法虽
T45n1888_p0773c11U一法一切贤圣皆于中作观。各各获利不同。
T45n1888_p0773c12U十波罗蜜一法。五位菩萨胜进各各名目德
T45n1888_p0773c13U用不同。不可一向准之
T45n1888_p0773c14U解迷显智成悲十明论(终)