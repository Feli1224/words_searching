【经文资讯】大正新修大藏经 第四十五册 No. 1877《华严游心法界记》
【版本记录】CBETA 电子佛典 V1.9 (Big5) 普及版，完成日期：2001/06/28
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1877 华严游心法界记
# CBETA Chinese Electronic Tripitaka V1.9 (Big5) Normalized Version, Release Date: 2001/06/28
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1877_p0641b01U
T45n1877_p0641b02U　　No. 1877
T45n1877_p0641b03U创镌华严游心法界记序
T45n1877_p0641b04U
T45n1877_p0641b05U天下之言性也则故而已矣。而性亦非一也。
T45n1877_p0641b06U盖世间之性贤与不肖也。贤无事。而不肖凿
T45n1877_p0641b07U也。出世之性三衍。定性局。不定通。而进者
T45n1877_p0641b08U性如。尽者性藏已。若夫出出世之性谓七大
T45n1877_p0641b09U焉。三千焉。帝网焉。即不思议运之称以名于
T45n1877_p0641b10U法界也。然以法界为自性者其惟别教一乘
T45n1877_p0641b11U乎。兹之教盖娑竭之所降。非海不受。岂不称
T45n1877_p0641b12U之别也。麟猊之所游非白牛不俱。其谓之一
T45n1877_p0641b13U宜矣。所谓别教一乘者普贤是也。普贤者心
T45n1877_p0641b14U色而已矣。夫海由水滴深。山从累土高。智积
T45n1877_p0641b15U材而博。心统性而厚。是故心以法界为性矣。
T45n1877_p0641b16U於乎法界不可须臾离也。李唐魏国西寺
T45n1877_p0641b17U贤首大师所撰游心法界记乃弥勒观之脊
T45n1877_p0641b18U梁。普贤道之辔轸也。苟或秉路反己。昼茅宵
T45n1877_p0641b19U欲不至其得乎。如夫内城不解而为他所
T45n1877_p0641b20U保者则弗与焉。其身不正而媚乎浮图者耻
T45n1877_p0641b21U也。岂不思诸。匹夫之修德者是君。和顺畜中
T45n1877_p0641b22U而英华发外。虽圣或不修则不肖矣。普贤恶
T45n1877_p0641b23U有他哉。亦人之类已。南迈童子从游金猊而
T45n1877_p0641b24U觅师于百十。此进普贤行之硕迹也。迹为则
T45n1877_p0641b25U象为鉴。法界记之所由起也。记者以先信焉。
T45n1877_p0641b26U夫商丘开之。信伪犹能泳水得珠。矧其真矣。
T45n1877_p0641b27U悫矣乎。何谓信。不疑是已。心一而止分别。一
T45n1877_p0641b28U以贯之。真矣。忠矣。横六合而莫逆也。若夫投
T45n1877_p0641b29U于五热岂思作意邪。故有云。信理亡是非。信
T45n1877_p0641c01U性亡安危。亡也者唯也。唯而向事者信也。真
T45n1877_p0641c02U矣。悫矣。奚不为哉。云何是信。曰信乎心之法
T45n1877_p0641c03U界。信乎游心法界。群生心有何界邪。曰目短
T45n1877_p0641c04U于自见。故镜照物。智短于自知。故心观界。其
T45n1877_p0641c05U苟观之奚不游心于法界欤。夫一拳之辔纲
T45n1877_p0641c06U以御八尺龙马。九层之开闭受制于寸关。故
T45n1877_p0641c07U曰。五寸之矩以尽天下之方。能譬哉。心奚不
T45n1877_p0641c08U游于法界哉。人之游山焉野焉自尔矣。然不
T45n1877_p0641c09U行不游。行乎其行。闻焉必进。熏焉必动。游之
T45n1877_p0641c10U能证入焉者亦自尔矣。假使目视鼻向无信
T45n1877_p0641c11U其亦如聋哑耳。法界乎广矣大矣。聋哑聪辨
T45n1877_p0641c12U孰不法界者。乾坤其无罅哉。呜呼亦大矣。其
T45n1877_p0641c13U苟或坏则虽法界弗与矣。亦未由见道今也
T45n1877_p0641c14U东方国运隆盛人文丕彰。荡荡大和真风
T45n1877_p0641c15U竞起。则十宗奋动。四轮咸发。盖探靳虬藏者
T45n1877_p0641c16U信手而得焉。皇矣　圣道之昭也伯令之旷
T45n1877_p0641c17U也。人事备富技器不乏。惟我天平延喜之事
T45n1877_p0641c18U则古矣。自是以来未有若是盛也。昔者吾先
T45n1877_p0641c19U师白天老人游南都东大寺。得游心法界记
T45n1877_p0641c20U一部以欲示大方弗果。亡几师逝矣噫逝矣。
T45n1877_p0641c21U吾其何为。夫不为乃已。为之何所不为。于是
T45n1877_p0641c22U小子飞锡而西也千里翩翩然来东大寺。乃
T45n1877_p0641c23U遂得其真本而之以垂不朽也。此记寥寥
T45n1877_p0641c24U乎未出人间尚矣。今而公于世。此非吾　圣
T45n1877_p0641c25U德昭旷之所致欤。伏豫　明德其有为乎。何
T45n1877_p0641c26U所不为。且也金刚场因果无二菩萨者乃苦
T45n1877_p0641c27U界直入报土开引之证也。如小子山于其浩
T45n1877_p0641c28U浩恩波未能涓v报之也。是以继白老人之
T45n1877_p0641c29U志愿梓以布诸海内
T45n1877_p0642a01U享保戊申仲夏日
T45n1877_p0642a02U　武阳沙门白苹雅山谨题于京师之寓舍
T45n1877_p0642a03U
T45n1877_p0642a04U华严游心法界记序
T45n1877_p0642a05U猗欤盛哉吾本邦也。自往富乎圣典。反胜于
T45n1877_p0642a06U震旦高丽之徼或可倍蓰矣。至今俨然而存。
T45n1877_p0642a07U世编犹谓中国失礼求之四夷。况圣教乎。兹
T45n1877_p0642a08U有莲宗之宾。叩余遂云。久褚是书。为我师之
T45n1877_p0642a09U遗志将寿之于梓。其可可也欤。予闻太欢且
T45n1877_p0642a10U奖。因为作序云。夫游心法界记者何也。其文
T45n1877_p0642a11U源出华严。而记实贤首祖师之谈也。旧经偈
T45n1877_p0642a12U曰游心法界如虚空是人乃知佛境界。盖谓
T45n1877_p0642a13U游心者能观之智行也。法界者所观之谛理
T45n1877_p0642a14U也。如虚空者直是不俟三转而诵。虚即假也。
T45n1877_p0642a15U空即空也。如虚如空即中也。非虚非空义在
T45n1877_p0642a16U厥中。夫此文者是大节也。天台止观尝揭斯
T45n1877_p0642a17U文作三谛观。而不啻此文独大节义。抑且如
T45n1877_p0642a18U真言三藏曰。彼华严中而文而句咸具显略
T45n1877_p0642a19U深秘二门之义。诚哉。是判岂可辄得测度耶。
T45n1877_p0642a20U斯偈既言。是人乃佛境界。则明匪只果海F
T45n1877_p0642a21U融而已。万惑繁冗。是知佛境界剑林刃山西
T45n1877_p0642a22U来之祖意介尔有心。三千宛焉。创心起观之
T45n1877_p0642a23U扃也。秘要入理之枢也。微尘刹刹靡不诸圣
T45n1877_p0642a24U人出于世之处。良以难与劣慧而语。几止而
T45n1877_p0642a25U已矣。顷有腐儒。着断简云。东海不出圣人。西
T45n1877_p0642a26U海不出圣人者。于呼胡为愚之壅哉。最小见
T45n1877_p0642a27U矣。徒认一介孔丘以为圣人。[穴/浸]僭区区支那
T45n1877_p0642a28U而想中国。独获牝兽传称灵祥。以思瑞应兮。
T45n1877_p0642a29U夫吾法中乍麟角独觉仅小圣者。尚无其
T45n1877_p0642b01U德及千万分之一焉耳。噫所谓真之蛙见矣。
T45n1877_p0642b02U盖与夫坐井观天曰天小者亦不甚逖。不足
T45n1877_p0642b03U复言。予自今念震丹虽阔于我正法未东渐
T45n1877_p0642b04U之前适有曰圣人而出者。而后不复出。岂不
T45n1877_p0642b05U闻乎。东汉天子自梦金人则西方有圣人出
T45n1877_p0642b06U昭昭然而着矣。街童巷妇而不可欺。何况东
T45n1877_p0642b07U海我日域者神圣之国也。上下神o皆尽神
T45n1877_p0642b08U孙。蔑有不为神之民者。然则凡诸托生于中
T45n1877_p0642b09U者所有蠢动皆戴于神之天共鸠乎神之地。
T45n1877_p0642b10U实为神之民者则其猥曰东海不出圣人者。
T45n1877_p0642b11U上诬罔乎神讥刺于祖巨讽于国之奸贼者其
T45n1877_p0642b12U愆莫逾于斯也哉。而所以其幸国家未诛戮
T45n1877_p0642b13U彼或弛而免于充军者。政之宽仁故欤。或由
T45n1877_p0642b14U草贼欤。斗筲之辈不足算耳。固是千钧之弩
T45n1877_p0642b15U不为鼷而发机之谓与。宜矣。大率自古讽国
T45n1877_p0642b16U敌于朝廷之属罕无人之不罪者神能罚之。
T45n1877_p0642b17U神之俾免者或天必丧焉。天之为怜者或理
T45n1877_p0642b18U自亡矣。更无否者。矧乎彼谤正法之人奚待
T45n1877_p0642b19U阎王新辟于底根之邦乎。自己既造阿鼻之
T45n1877_p0642b20U业。天授生身坼而陷。莫如之何。予便为渠追
T45n1877_p0642b21U荐且惩后者。退而顾之是书其文虽从金口
T45n1877_p0642b22U而宣其义亲自祖手发晖。而复文义虽既来
T45n1877_p0642b23U自支竺流之见闻独在我邦。永沾其益则验
T45n1877_p0642b24U知。夫神圣之所护今尚俨存不可疑猜焉。此
T45n1877_p0642b25U皆沐我国家之阜恩者也。猗欤。盛哉。我本邦
T45n1877_p0642b26U也
T45n1877_p0642b27U　时
T45n1877_p0642b28U享保岁旅戊申蕤宾谷旦
T45n1877_p0642b29U大日本洛京华严寺住持沙门僧[泳-永+(虍-七+(一/八/八/目))]凤潭畔睇
T45n1877_p0642c01U敬书于游心观之壁
T45n1877_p0642c02U
T45n1877_p0642c03U
T45n1877_p0642c04U华严游心法界记
T45n1877_p0642c05U
T45n1877_p0642c06U　　　　京兆西崇福寺释法藏撰
T45n1877_p0642c07U夫约理题诠。诠如理而非异。据门陈教。教即
T45n1877_p0642c08U门而不殊。故能骤五位以分镳。趣一乘而并
T45n1877_p0642c09U鹜。是知随机摄教辟诸经于心端。顺理圆通
T45n1877_p0642c10U总万途于智海。海吞众渎味竟无差。心流五
T45n1877_p0642c11U乘意终无异。今以粗陈纲要总以五门。随自
T45n1877_p0642c12U所宣引之如左。言五门者。一法是我非门。二
T45n1877_p0642c13U缘生无性门。三事理混融门。四言尽理显门。
T45n1877_p0642c14U五法界无碍门
T45n1877_p0642c15U第一法是我非门者。即愚法小乘三科法也。
T45n1877_p0642c16U如四阿含等经及毗昙成实俱舍婆沙等论明
T45n1877_p0642c17U也
T45n1877_p0642c18U第二缘生无性门者。即大乘初教。即前诸法
T45n1877_p0642c19U缘生无性也。如诸部波若等经及中百等论
T45n1877_p0642c20U明也
T45n1877_p0642c21U第三事理混融门者。即大乘终教。空有双陈
T45n1877_p0642c22U无障碍也。如胜N诸法无行涅密严等经
T45n1877_p0642c23U及起信法界无差别等论明也
T45n1877_p0642c24U第四言尽理显门者。即大乘顿教。离相离性
T45n1877_p0642c25U也。如楞伽维摩思益等经明也
T45n1877_p0642c26U第五法界无碍门者。即别教一乘。奋兴法界
T45n1877_p0642c27U主伴绞络逆顺无羁也。如华严等经明也。问。
T45n1877_p0642c28U如是次第据何圣教。答。按法华等经有如是
T45n1877_p0642c29U次第。故经云。昔于波罗奈转四谛法轮。又云。
T45n1877_p0643a01U今复转最妙无上大法轮。又云。未曾闻如是
T45n1877_p0643a02U深妙之上法等。楞伽经云。乃至此为佛子说
T45n1877_p0643a03U等。华严经云。乃至说无尽佛法等。如是次第
T45n1877_p0643a04U不等。皆为机机各不同施门故异。随人定教。
T45n1877_p0643a05U教逐人分。以教裁人。人依教转。人教相藉。次
T45n1877_p0643a06U位有殊。会意而言唯归一路。此云何知。按
T45n1877_p0643a07U华严经云。张大教网[一/旦]生死海。济天人龙置
T45n1877_p0643a08U涅岸等是也。当如经取意。不可执教为定
T45n1877_p0643a09U以道心源随语生解用裁其法。此即皆非应
T45n1877_p0643a10U理。与教相违背道归冥解益远矣。此云何知。
T45n1877_p0643a11U按法华经云。以佛教门出三界苦等。问。如上
T45n1877_p0643a12U以义定教教即然耶。答。此但且举大例作如
T45n1877_p0643a13U是断。若门门具论经经之中皆具此五。是云
T45n1877_p0643a14U何知。按大品等经云。欲得声闻果者当学般
T45n1877_p0643a15U若波罗蜜。乃至欲得菩萨道者当学般若波
T45n1877_p0643a16U罗蜜。又密迹力士经云。转四谛法轮时无量
T45n1877_p0643a17U众生得阿罗汉果。乃至无量菩萨得成佛等。
T45n1877_p0643a18U宝积经亦然。可准知之。问。据上教门不一机
T45n1877_p0643a19U复有殊。深浅既自两分。故知方便亦异。仰陈
T45n1877_p0643a20U其状并述所由。致使习者不诣邪途证者勿
T45n1877_p0643a21U乖于理。答。大圣无私。等太阳而鉴物。至人无
T45n1877_p0643a22U念若天鼓而雷音。随机所现短长。是故有斯
T45n1877_p0643a23U差别。但自宜闻有异致令法教不同。随宜入
T45n1877_p0643a24U者为良药。不相应者为毒药等。又维摩经云。
T45n1877_p0643a25U应病与药。令得服行等。问。有机教相应者未
T45n1877_p0643a26U知。随上诸门等以何方便而得入耶。答。言随
T45n1877_p0643a27U门入者方便无穷随宜不定。由机故尔。非为
T45n1877_p0643a28U法然。唯以类通一不差失。如次应知。第一入
T45n1877_p0643a29U三科法门方便者。即蕴界处法也。蕴者积集
T45n1877_p0643b01U也。即五蕴法。界者差别等也。即十八界法。处
T45n1877_p0643b02U内者外六处也。即十二处法也。言三者是数。
T45n1877_p0643b03U科者是类。法者是自性轨持。门者是通智游
T45n1877_p0643b04U入。是故总名为三科法门也。就此门中开
T45n1877_p0643b05U为二观。一者总相观。二者别相观。初者三科
T45n1877_p0643b06U虽异唯色与心故名总相。即审谛观察唯法
T45n1877_p0643b07U而无我人。故名为观也。此云何知。按涅经
T45n1877_p0643b08U云。若色此父四阴应非。乃至和合是父者
T45n1877_p0643b09U无有是处等。又维摩经云。起唯法起。灭唯法
T45n1877_p0643b10U灭等。即以总收别。唯总而非别。故名为总相
T45n1877_p0643b11U观也。此约利根入法方便也。二别相观者。即
T45n1877_p0643b12U于上总相之中分别而观故名别相观。言分
T45n1877_p0643b13U别者色中分为十一。谓内五根外六尘。虽复
T45n1877_p0643b14U内外有殊克体总名为色。故云色法有十一。
T45n1877_p0643b15U心法有七者。初从眼耳终至末那。始终虽差
T45n1877_p0643b16U并同心称故云心法即七也。色心合举故有
T45n1877_p0643b17U十八。各别不同故云别相。即于此三处观察
T45n1877_p0643b18U人我能所俱离故名为观也。十二入等可准
T45n1877_p0643b19U知之。此云何知。按涅经云。着我众生为界
T45n1877_p0643b20U分别观等。又云。六入不尔一向无人等。今即
T45n1877_p0643b21U以分别总唯别而非总故名别相观也。同异
T45n1877_p0643b22U等准之。问。既云观法即以人无我者云何观
T45n1877_p0643b23U察人无耶。答。且如今之色等法。眼等识得时
T45n1877_p0643b24U实无分别。不是不得。虽得而无分别。此即是
T45n1877_p0643b25U法。眼等识亲证如色等无异。及其意识不了
T45n1877_p0643b26U谓实我人。妄缘分别谓实人我。于一事中有
T45n1877_p0643b27U真妄齐致。何者意识分别不称法也。言真妄
T45n1877_p0643b28U者即眼等识亲证是真。意识妄缘为妄。真妄
T45n1877_p0643b29U既玄。差别不等。是故证法人无也。此云何知。
T45n1877_p0643c01U按维摩经云。但除其病而不除法。又云。起唯
T45n1877_p0643c02U法起灭唯法灭等。色法既真实。心法亦即如
T45n1877_p0643c03U色无差。能了识知尘。是即游行无碍也。此即
T45n1877_p0643c04U入初门之胜便契真理之妙因。略述大意如
T45n1877_p0643c05U斯。广辨如余章说。有相应者当审思之。一一
T45n1877_p0643c06U指陈以事征一百八义具在斯焉
T45n1877_p0643c07U第二入诸法皆空相无不尽之方便者。于中
T45n1877_p0643c08U复分为二观。一者无生观。二者无相观。言无
T45n1877_p0643c09U生观者。即法无自性相由故生。生非实有是
T45n1877_p0643c10U即为空。空无毫末故曰无生。以性自不生故。
T45n1877_p0643c11U此云何知。按大品等经云。一切法皆空无有
T45n1877_p0643c12U毫末相。空无有分别。同若如虚空一等。又三
T45n1877_p0643c13U论云因缘所生法我说即是空等是也。二无
T45n1877_p0643c14U相观者。相即无相也。何以故。此法离相故。此
T45n1877_p0643c15U云何知。按维摩经云。法离于相无所缘故等。
T45n1877_p0643c16U又般若经云。无法相亦无非法相等。言观者
T45n1877_p0643c17U观智。是法离诸情计故名为观也。问。一切法
T45n1877_p0643c18U即既空无相。云何成观耶。答。只以法即空无
T45n1877_p0643c19U相是故得成为观。何者能观是慧。所观是无
T45n1877_p0643c20U相。今慧照彼无相之境故名为观也。若也不
T45n1877_p0643c21U见诸相。即无是即还成倒执。何成观类耶。问。
T45n1877_p0643c22U作如是观者治何病耶。答。治上执法等病。何
T45n1877_p0643c23U者法实非有妄见为有。由妄见有故乃谓真
T45n1877_p0643c24U如涅可证。即谓生死有为可舍。为斯见故
T45n1877_p0643c25U是即为病。今体诸法即空无相有见不生。故
T45n1877_p0643c26U成治也。此云何知。案中边论云。无能取所取
T45n1877_p0643c27U有而有能取所取无。是二不二为空相也。是
T45n1877_p0643c28U故观法无生相无不尽也。略陈其状准以思
T45n1877_p0643c29U之。更有异门。依前可解
T45n1877_p0644a01U第三入事理两门圆融一际方便者。复有二
T45n1877_p0644a02U门。一者心真如门。二者心生灭门。言心真如
T45n1877_p0644a03U者。是理即真谛也。心生灭者。是事即俗谛也。
T45n1877_p0644a04U此即明空有无二自在圆融隐显俱同竟无障
T45n1877_p0644a05U碍。言无二者缘起之法似有即空。空即不空
T45n1877_p0644a06U复还成有。二而无二。一际不殊。两见斯亡。空
T45n1877_p0644a07U有无替。何以故。真妄交映令该彻故。何者空
T45n1877_p0644a08U是不灭有之空。即空而常有。有是不异空之
T45n1877_p0644a09U有。即有而常空。有而常空故有即不有。离有
T45n1877_p0644a10U边有。空而常有故空即不空。离无边空。空有
T45n1877_p0644a11U圆融一无二。故双离俱边空有一体互形夺
T45n1877_p0644a12U故两双离边。此云何知。按维摩经云。深入缘
T45n1877_p0644a13U起断诸邪见有无二边不复余习等。又华严
T45n1877_p0644a14U经云。因缘故法生。因缘故法灭。若能如是解
T45n1877_p0644a15U斯人疾成佛等。依此义故得有止观双行悲
T45n1877_p0644a16U智相导。何者以有即空而不有故是止境也。
T45n1877_p0644a17U以空即有而不空故为观境也。空有全收而
T45n1877_p0644a18U不碍二。故止观二法融也。空有二而不二故
T45n1877_p0644a19U是止观二法离也。即以能观之心契彼境故
T45n1877_p0644a20U是止观融也。言悲智相导者。观有即空而不
T45n1877_p0644a21U失有。故悲导智而不住空。观空即有而不失
T45n1877_p0644a22U空。故智导悲而不滞有。以不住空之大智故
T45n1877_p0644a23U恒随有以摄生。即大悲也。以不滞有之大悲
T45n1877_p0644a24U故常处空而证灭。即大智也。灭即是不灭之
T45n1877_p0644a25U灭。灭而非灭。不碍存也。生即是无生之生。生
T45n1877_p0644a26U而不生。不待坏也。以生非生故生相纷然而
T45n1877_p0644a27U不有。色即空也。以灭非灭故空相湛然而不
T45n1877_p0644a28U空。空即色也。空相湛然而不空。故即生死涅
T45n1877_p0644a29U而不异。生相纷然而不有。故即涅生死
T45n1877_p0644b01U而不殊。何以故。空有圆融一不一故。亦可分
T45n1877_p0644b02U为四句。以有即空故不住生死。以空即有故
T45n1877_p0644b03U不住涅。空有一块而不碍两存。故亦住生
T45n1877_p0644b04U死亦住涅。其犹水波高下动转是波湿性
T45n1877_p0644b05U平等是水。波无异水之波。即波以明水。水无
T45n1877_p0644b06U异波之水。即水以明波。心犹水波。波水一而
T45n1877_p0644b07U不碍殊。水波殊而不碍一。不碍一故处水而
T45n1877_p0644b08U即住波。不碍殊故住波而即居水。何以故。水
T45n1877_p0644b09U之与波别而不别故。此云何知。按维摩经云。
T45n1877_p0644b10U众生即涅相不复更灭。亦得说言涅即
T45n1877_p0644b11U众生相故不复更生也。又云。非凡夫行非贤
T45n1877_p0644b12U圣行。是菩萨行等。是此意也。解云。凡夫着有
T45n1877_p0644b13U贤圣住无。今既有无无二而二故。是故双离
T45n1877_p0644b14U两生顿绝百非。见心无寄故名观也。问。作是
T45n1877_p0644b15U观者治何等病耶。答。治上空有两见之病。何
T45n1877_p0644b16U者空有无二谓之为二。是故舍有而趣于空
T45n1877_p0644b17U遂情等恶取空见。舍空趣有反上同然。由彼
T45n1877_p0644b18U倒执而兴此门。准以思之可类通耳
T45n1877_p0644b19U第四入言语道断心行处灭方便者。即于上
T45n1877_p0644b20U空有两门离诸言论心行之境。唯有真如及
T45n1877_p0644b21U真如智独存。何以故。圆融全夺离诸相故。随
T45n1877_p0644b22U一切动念即皆如故。竟无能所为彼此故。独
T45n1877_p0644b23U夺显示染不拘故。此云何知。按法华经云。诸
T45n1877_p0644b24U法寂灭相不可以言宣等。又云。诸法从本来
T45n1877_p0644b25U常自寂灭相等。维摩经云。言语道断心行处
T45n1877_p0644b26U灭等。问。若云空有圆融语观咸绝者既离言
T45n1877_p0644b27U观。云何证入耶。答。非是无语不言。但以语即
T45n1877_p0644b28U如故不异于真是以无言。观行亦尔。准上可
T45n1877_p0644b29U知。此云何知。按维摩经中三十二菩萨各说
T45n1877_p0644c01U二而不二。各入不二法门。次至维摩。维摩默
T45n1877_p0644c02U答。寂无言说名入不二法门。文殊叹曰。善哉
T45n1877_p0644c03U善哉当知无有言说名字名入不二法门等。
T45n1877_p0644c04U解云。何故显默不二者。心法本自不二更不
T45n1877_p0644c05U待言而方不二也。又但默然无言即是说入
T45n1877_p0644c06U不二法门。何者以诸菩萨解得无言是真不
T45n1877_p0644c07U二以语说观行即是法故。亦即思益经中圣
T45n1877_p0644c08U默然是此意也。问。空有无二遂令大士无言
T45n1877_p0644c09U性相F融。致使观心无措者信如其说。今修
T45n1877_p0644c10U学者未审。以何等方便而得入耶。答。即于空
T45n1877_p0644c11U有之上消息取之。何者以空全夺有有空而
T45n1877_p0644c12U无有。有见荡尽也。以有全夺空空有而无空。
T45n1877_p0644c13U空执都亡也。空有即入全体交彻。一相无二
T45n1877_p0644c14U双见俱离也。即以交彻无碍而不坏两相双
T45n1877_p0644c15U存。非见咸泯也。得是方便而入法者是即契
T45n1877_p0644c16U圆珠于掌内诸见不拘。证性海于心端逍然
T45n1877_p0644c17U物外。超情离念迥越拟议顿塞百非。语观双
T45n1877_p0644c18U绝。故既妄心永灭诸见云披唯证相应。岂关
T45n1877_p0644c19U言论。有相应者当自思之。故论云。如人饮冷
T45n1877_p0644c20U水。唯证者自知等。楞伽经云。真实自悟处觉
T45n1877_p0644c21U想所觉离。结意在言外。勿执言思。理不出言。
T45n1877_p0644c22U莫捐言解。审谛研窍后渐分明。行坐卧中无
T45n1877_p0644c23U令暂替。久作不已当自显然。深可信矣。此云
T45n1877_p0644c24U何知。按法华经云。譬如有人渴乏须水于彼
T45n1877_p0644c25U高原穿凿求之。由见干土知水尚远。施功不
T45n1877_p0644c26U已转见湿土遂渐至泥。其心决定知水毕近
T45n1877_p0644c27U等。又十地经云。如人梦渡河水因勇猛中而
T45n1877_p0644c28U得觉等。若也用功间断才作还休求悟终自
T45n1877_p0644c29U难明。望解虚盈岁月。何者无始习业厚重难
T45n1877_p0645a01U穿。虽有觉心随见随灭。若不翘勤恳切无以
T45n1877_p0645a02U彰于行心。随日过以为怀徒自疲于筋力。是
T45n1877_p0645a03U故行者存意思之也。此云何知。按华严经云。
T45n1877_p0645a04U譬如人攒火未热数休息火势随止灭。懈怠
T45n1877_p0645a05U者亦然等。问。作是观者治何等病。答。治诸法
T45n1877_p0645a06U观行之病。何者凡所动念皆是妄也。此云何
T45n1877_p0645a07U知。按维摩经云。法离一切观行等。智论云。动
T45n1877_p0645a08U即魔网。不动是法印等。如上诸义并是入法
T45n1877_p0645a09U界之妙轨。忘诸见之良规。俱陈入理之方并
T45n1877_p0645a10U述蠲z之法。若据其自位尽究竟无余。论其
T45n1877_p0645a11U一切归即权实有异也。此云何知。按法华经
T45n1877_p0645a12U云。开方便门示真实相等。解云。开方便门者
T45n1877_p0645a13U即前权教也。示真实相者即后所入一也。又
T45n1877_p0645a14U释。以上教义但以除非显理为功。长养机缘
T45n1877_p0645a15U为德。是故名为方便也。法华经云。于余深法
T45n1877_p0645a16U中示教利喜等。问。云前之四说皆是方便。后
T45n1877_p0645a17U法界无碍门即为究竟说者此云何知。答。此
T45n1877_p0645a18U据圣教非寄愚情也。故华严经贤首品偈云。
T45n1877_p0645a19U一切世界群生类鲜有欲求声闻道。求缘觉
T45n1877_p0645a20U者转复少。求大乘者甚希有。求大乘者由为
T45n1877_p0645a21U易。能信此法甚为难等是也。九地初偈云。若
T45n1877_p0645a22U众生下劣其心厌没者示以声闻道令出于众
T45n1877_p0645a23U苦。若复有众生诸根少明利乐于因缘法为
T45n1877_p0645a24U说辟支佛。若人根明利有大慈悲心饶益于
T45n1877_p0645a25U众生为说菩萨道。若有无上心决定乐大事
T45n1877_p0645a26U为示于佛身说无尽佛法。今按此文故知前
T45n1877_p0645a27U之三教是开方便门后之一说为示真实相。
T45n1877_p0645a28U定无疑也。何者以贤首品中明信终菩萨化
T45n1877_p0645a29U用自在与十地不殊。为欲简教有权实两教
T45n1877_p0645b01U故作是说也。又九地菩萨为说法师。先知教
T45n1877_p0645b02U之权实不等机有利钝不同。是故于九地之
T45n1877_p0645b03U初先明教有差别也问。若后之一说独为究
T45n1877_p0645b04U竟前前诸说皆是方便者。何故法华经中不
T45n1877_p0645b05U言止息故说三而但言说二耶。答。大乘自有
T45n1877_p0645b06U二种。一者实教。二者权教。若以开权异实许
T45n1877_p0645b07U二入灭即三乘名殊。小不向大皆为究竟。不
T45n1877_p0645b08U言止息。今就泯权归实实教大乘即真不待
T45n1877_p0645b09U回故。所以但言息处说二。不言说三也。此云
T45n1877_p0645b10U何知。按法华经云。菩萨乘者即佛乘也等。此
T45n1877_p0645b11U就泯权说也。若言大乘无权实者。何故华严
T45n1877_p0645b12U经云无量亿那由他劫修习道品善根行六波
T45n1877_p0645b13U罗蜜。不闻此经虽闻不信此等由为假名菩
T45n1877_p0645b14U萨等。今按此文故知权实分耳。又解。若权教
T45n1877_p0645b15U大乘即是实教一乘者。既于无量亿那由他劫
T45n1877_p0645b16U行菩萨道。不闻此经是何人也。既云行菩萨
T45n1877_p0645b17U道不可名曰小乘。权教即是实教一乘如何
T45n1877_p0645b18U现行不信。既不闻不信一大乘经。谓殊分。岂
T45n1877_p0645b19U愚智之能裁圣自无施有异。纵无经文可证
T45n1877_p0645b20U据义悬别不同。守株之类可恐。陈己非于圣
T45n1877_p0645b21U说。权教定非实教弃情随法信焉。更有文义
T45n1877_p0645b22U不同。广如余经论说。今欲入法界无碍者要
T45n1877_p0645b23U先发得彻到信心。何者以信为初基。众行之
T45n1877_p0645b24U本。一切诸行皆藉信生。是故最初举信为始
T45n1877_p0645b25U也。此云何知。按华严经云。信为道元。功德母
T45n1877_p0645b26U增长一切诸善法。乃至信为宝藏第一法。为
T45n1877_p0645b27U清净手。受众行等也。是故欲入法界无碍要
T45n1877_p0645b28U须发此彻到信心。若不发得如是之信心无
T45n1877_p0645b29U以入于法界无碍也。何以故。器不堪受无碍
T45n1877_p0645c01U法故。若得此心现前能堪受无碍法也。此云
T45n1877_p0645c02U何知。按涅经纯陀请辞云。吾有调牛良田
T45n1877_p0645c03U除去株杭。唯希如来甘露法雨雨我身田令
T45n1877_p0645c04U生法牙。解云。此是纯陀已发彻到信心希佛
T45n1877_p0645c05U为说大般涅也。言有调牛者。纯陀自述发
T45n1877_p0645c06U信心已得身口等七处调柔也。良田者。即此
T45n1877_p0645c07U彻到之信唯在于法。更无名利等念也。唯希
T45n1877_p0645c08U如来甘露法雨者。信心坚实堪受法也。雨我
T45n1877_p0645c09U身田令生法牙者。一闻不退。菩萨万行皆解
T45n1877_p0645c10U行也。又华严经云。皆由直心精进力故等。若
T45n1877_p0645c11U能发得如上心者即见烦恼能除无行不成
T45n1877_p0645c12U也。何以故。是坚信力能破诸见成大事故。此
T45n1877_p0645c13U云何知。按华严经云。信力坚固不可坏等。又
T45n1877_p0645c14U言。譬如水精珠能清诸浊水等。即其事也。问。
T45n1877_p0645c15U今令发此信心未委。云何是信而言发耶。答。
T45n1877_p0645c16U令以事求。是即可见。何者且如于一众僧所
T45n1877_p0645c17U发至信心是时得僧。日时既至发于信者求
T45n1877_p0645c18U索饭食是时信者一切皆无。又复量有所求
T45n1877_p0645c19U之乐时中极促不得久屡。当尔时间具有六
T45n1877_p0645c20U种难事。言六者何。一日时催促难。二迥无资
T45n1877_p0645c21U产难。三外求不得难。四信心不动难。五能舍
T45n1877_p0645c22U身命难。六欢喜庆悦难。第一日时催促难者。
T45n1877_p0645c23U日至时到心无异相。唯求供养百味无厌。第
T45n1877_p0645c24U二迥无资产难者。是时信者随身资产一切
T45n1877_p0645c25U皆无唯求妙馔种种供养。无有少念犹豫之
T45n1877_p0645c26U心也。第三外求不得难者。自己迥无又外求
T45n1877_p0645c27U不得。于如是际勇猛无疲。第四信心不动难
T45n1877_p0645c28U者。虽遇逼恼心定如初。纵有众苦集身念无
T45n1877_p0645c29U改易也。第五能舍身命难者。既求不得。又内
T45n1877_p0646a01U尽资缘。唯在于身脔割供养。第六欢喜庆悦
T45n1877_p0646a02U难者。舍此身命心竟无身由自难言。何期三
T45n1877_p0646a03U宝甚为易遇。舍此身命如恒河沙由未称我
T45n1877_p0646a04U一念供养之心。云何今日忽遇宝聚发此坚
T45n1877_p0646a05U信一向无回。如堕高岩中无有息。如童子舍
T45n1877_p0646a06U命亦是此意也。若能如是佛说此人皆堪受
T45n1877_p0646a07U法界究竟三昧。何以故。于法苦行不怯怖故。
T45n1877_p0646a08U如说能行教相应故。此云何知。按华严经云。
T45n1877_p0646a09U此经不入一切众生之手。唯除菩萨即其事
T45n1877_p0646a10U也。解云。手者信手也。不入者若无此信不能
T45n1877_p0646a11U解置法界无碍之法。是故华严不入手也。何
T45n1877_p0646a12U以故。信心虚伪不应教故。于是人所而不要
T45n1877_p0646a13U故。唯除菩萨者。以菩萨心口相应毕竟无谬。
T45n1877_p0646a14U于菩萨行勇猛能为堪可进修诸余行等。华
T45n1877_p0646a15U严妙典玄挈手中。何以故。法界无碍此人要
T45n1877_p0646a16U故。若无如是信者虽有众解悉皆颠倒。何以
T45n1877_p0646a17U故。无信之解不应行故。颠倒之解即非解故。
T45n1877_p0646a18U此云何知。按华严经云。譬如水所漂惧溺而
T45n1877_p0646a19U渴死。不能如说行多闻亦如是。又云。譬如贫
T45n1877_p0646a20U穷人日夜数他宝自无半钱分。多闻亦如是
T45n1877_p0646a21U等。即其事也。若能具上坚信现前方可入于
T45n1877_p0646a22U法界三昧。何者以机感所宜性相应也。此云
T45n1877_p0646a23U何知。按法华经云。乃至深信坚固。如是之人
T45n1877_p0646a24U乃可为说。又云。常修慈心不惜身命乃可为
T45n1877_p0646a25U说等。是故行者将欲求入法界无碍者。先自
T45n1877_p0646a26U捡知信虚实不可妄说即以为真。岂可在他
T45n1877_p0646a27U能为苦事自己取乐而不饶他。此乃为人上
T45n1877_p0646a28U不能成。何得妄言生信。然今法灯渐灭邪见
T45n1877_p0646a29U繁兴。唯浊害以为怀。乃曰大乘令尔听学。唯
T45n1877_p0646b01U高于口而竟不润于心。用陵蔑以为功。将是
T45n1877_p0646b02U非为确理。此但苟求名利指斥贤良。乃言。但
T45n1877_p0646b03U自识心何假妄修诸行。幸愿有心君子勿执
T45n1877_p0646b04U见而怀。当自废坏羚羊缘崖之涉小径翘企
T45n1877_p0646b05U自励若履冰而蹈火。请察斯言。仰据圣教业
T45n1877_p0646b06U果不失诸佛同云。如影随形。岂为乌有。要心
T45n1877_p0646b07U真实万行拟宜也
T45n1877_p0646b08U言华严三昧者。解云。华者菩萨万行也。何者
T45n1877_p0646b09U以华有生实之用。行有感果之能。虽复内外
T45n1877_p0646b10U两殊生感力有相似。今即以法托事故名华
T45n1877_p0646b11U也。严者行成果满契合相应。垢障永消证理
T45n1877_p0646b12U圆洁。随用赞德故称曰严也。三昧者理智无
T45n1877_p0646b13U二交彻F融。彼此俱亡能所斯绝。故云三昧
T45n1877_p0646b14U也。亦可华即严。以理智无碍故。华严即三昧
T45n1877_p0646b15U以行融离见故。亦可华即严。以一行顿修一
T45n1877_p0646b16U切行故。华严即三昧。一行即多而不碍一多
T45n1877_p0646b17U故。亦可华严即三昧。以定乱双融故。亦可三
T45n1877_p0646b18U昧即华严。以理智如如故。如是自在无有障
T45n1877_p0646b19U碍。或定或乱。或即或入。或智或理。或因或
T45n1877_p0646b20U果。或一或异。性海实德法尔圆明。应如理思
T45n1877_p0646b21U绝于见也。此云何知。按华严经云。一切自在
T45n1877_p0646b22U难思议华严三昧势力故如是如是。广如经
T45n1877_p0646b23U辨。此解行为言名为华严三昧。如其据果亦
T45n1877_p0646b24U名海印三昧。此即同时前后为名。顿现互融
T45n1877_p0646b25U为目。犹如大海现四兵像像类各差顿现前
T45n1877_p0646b26U后。然即像形非一水竟不殊。像即水而湛然
T45n1877_p0646b27U水即像而繁杂。历然前后。终始难源。宛尔繁
T45n1877_p0646b28U兴寂然无相。齐头顿现。隐显难知。互入无羁。
T45n1877_p0646b29UF融绝虑。此云何知。按华严经云。如是不思
T45n1877_p0646c01U议思议不可得。深入不思议。思非思寂灭等。
T45n1877_p0646c02U广如经辨。又海者即诸像重重无尽际限难
T45n1877_p0646c03U源。穷一竟无有穷。随一宛然齐现。是故云海
T45n1877_p0646c04U也。印者众像非前后。同时品类万差。即入无
T45n1877_p0646c05U碍一多两现。彼此无违。相状不同。异而非异。
T45n1877_p0646c06U故云印也。定者类多差别唯一不殊。万像竞
T45n1877_p0646c07U兴廓然无作。故名为定也。亦可海即印。四像
T45n1877_p0646c08U宛然故。海印即三昧。作即不作故。亦可为四
T45n1877_p0646c09U句。一唯海而非印。不坏像而即水故。二唯印
T45n1877_p0646c10U而非海。不隐水而即像故。三亦海亦印。以像
T45n1877_p0646c11U海圆融一而异故。四非海非印。以海像F融
T45n1877_p0646c12U互形夺故。亦可海即印。自在无碍故。乃至亦
T45n1877_p0646c13U即亦不即非即非不即。无二性故。准思之。如
T45n1877_p0646c14U是之义后文当显。准彼知此。按此义边故名
T45n1877_p0646c15U法界无碍也。将欲入此三昧方便非一。总而
T45n1877_p0646c16U言之不过二门。一者解。二者行。就前门中复
T45n1877_p0646c17U有二门。一者缘起相由门。二者理性融通门。
T45n1877_p0646c18U所以有此二门者以诸有法无自性故。无自性
T45n1877_p0646c19U者空有圆融成幻有也。是故于此开作二门。
T45n1877_p0646c20U就初门中复有二说。一者开说。二者合说。初
T45n1877_p0646c21U者一切诸法有力无力也。言有力无力者且如
T45n1877_p0646c22U缘起之法。若无此彼不成。何者以彼有力能
T45n1877_p0646c23U成此也。既彼能成此。以能成他故。是有力此
T45n1877_p0646c24U不自有故依他。是无力以彼有力故能摄此。
T45n1877_p0646c25U以此无力故能入彼。是故一切皆在彼中隐。
T45n1877_p0646c26U复彼有一切。一切不即彼。何以故。此但是力
T45n1877_p0646c27U用互无非空有互夺故。是故一成即一切成。
T45n1877_p0646c28U一坏即一切坏。故下文云。以一佛土满十方。
T45n1877_p0646c29U十方入一亦无余。世界本相亦不坏。无比功
T45n1877_p0647a01U德故能尔等。又云。一一微尘中各示那由他
T45n1877_p0647a02U无数亿诸佛于中而说法等云云。广如经辨。
T45n1877_p0647a03U良以方力无力故然。是故得一即得一切者
T45n1877_p0647a04U由此门也。如是自在法尔。如斯亦非神力变
T45n1877_p0647a05U化故尔。此云何知。按华严经云。法自尔故。又
T45n1877_p0647a06U云。一中解无量。无量中解一。展转生非实。智
T45n1877_p0647a07U者无所畏等。即其事也
T45n1877_p0647a08U第二合说者。彼有力能摄此时即是此有力
T45n1877_p0647a09U能摄彼时。何者以彼有力由无力故成。无力
T45n1877_p0647a10U由有力故立。是故有无别有全以无为有。无
T45n1877_p0647a11U无别无全以有为无。以有为无故是故有即
T45n1877_p0647a12U无。以无为有故是故无即有。无即有故无无。
T45n1877_p0647a13U有即无故无有。有有故全无。无无故全有。今
T45n1877_p0647a14U即以全有之无为有。全无之有为无。如是圆
T45n1877_p0647a15U融一际而不碍。有力无力两存举一即一切
T45n1877_p0647a16U咸收不妨。重重无尽。何以故。互相交彻一多
T45n1877_p0647a17U成故。其犹因陀罗网皆以宝成。由宝明彻影
T45n1877_p0647a18U递相现。于一珠中现余影尽。随一即尔。更无
T45n1877_p0647a19U去来也。今且向西南边取一颗珠验之。即此
T45n1877_p0647a20U一珠能顿现一切珠之影。此一珠既尔。余一
T45n1877_p0647a21U一亦然。既一一珠皆一时顿现一切珠影。即
T45n1877_p0647a22U此西南边珠复现一切珠中一切珠影。此珠
T45n1877_p0647a23U既尔。余一一亦然。如是重重无有边际。即此
T45n1877_p0647a24U重重无边际之影皆在此一珠中炳然递现。
T45n1877_p0647a25U余皆准此。若入一珠中即入十方重重一切
T45n1877_p0647a26U珠中也。何以故。此一珠中有十方重重一切
T45n1877_p0647a27U珠。故十方重重一切珠中有此一珠故。是故
T45n1877_p0647a28U入一珠时即入重重一切珠也。一切亦然。反
T45n1877_p0647a29U此思之即于一珠中得入重重一切珠。而竟
T45n1877_p0647b01U不出此一珠。于重重一切珠中入一珠。而竟
T45n1877_p0647b02U不离此重重一切珠也。问。既言于一珠中得
T45n1877_p0647b03U入重重一切珠而竟不出此一珠者。云何得
T45n1877_p0647b04U入重重一切珠耶。答。只由不出此一珠。是故
T45n1877_p0647b05U得入重重一切珠。若出此一珠即不得入重
T45n1877_p0647b06U重一切珠也。何以故。此一珠之外无重重一
T45n1877_p0647b07U切珠故。若出此一珠即不得入重重一切珠
T45n1877_p0647b08U也。问。若离此一珠内无重重一切珠者。此网
T45n1877_p0647b09U即但一珠所成。如何言结多珠成耶。答。只由
T45n1877_p0647b10U唯独一珠方始结多为网。何以故。由此一珠
T45n1877_p0647b11U是多珠故。若去一珠网全无故。问。若如是者
T45n1877_p0647b12U此网即唯一珠所成。不得言结多为网也。答
T45n1877_p0647b13U言结多成者。即是结一珠即多珠之一珠也。
T45n1877_p0647b14U何以故。以一珠即一切珠之一故。若无此一
T45n1877_p0647b15U一切无故。是故此网唯一珠成也。一切准此。
T45n1877_p0647b16U问。此但据义相摄。就彼义边说云一珠即是
T45n1877_p0647b17U一切珠。可实一珠是一切珠耶。答。今所说者
T45n1877_p0647b18U但在一珠中说一切珠。不离此一珠中说一
T45n1877_p0647b19U切珠也。若不信一珠即是一切珠者。但以墨
T45n1877_p0647b20U点点西南边一颗珠着时即点着十方重重一
T45n1877_p0647b21U切珠也。何以故。一切珠上皆有点故。若言十
T45n1877_p0647b22U方重重一切珠不即是西南边一颗珠著者。
T45n1877_p0647b23U岂可一时遍点十方重重一切珠耶。纵令遍
T45n1877_p0647b24U点即应前后有点云何一时一切珠上皆有点
T45n1877_p0647b25U耶。是故一切珠即是一珠者定无疑也。西南
T45n1877_p0647b26U一珠既尔。十方重重一切珠亦然也。既珠重
T45n1877_p0647b27U重无际点一皆周。主伴始终一成咸毕如斯。
T45n1877_p0647b28U如喻例法思之。法不即然。非喻为喻也。据一
T45n1877_p0647b29U分相似故以为言。喻但影周质不即入也。此
T45n1877_p0647c01U云何知。按华严经云。以非喻为喻。即其事也。
T45n1877_p0647c02U如上之义可审思之
T45n1877_p0647c03U第二理性融通者。复有二门。一者空不空门。
T45n1877_p0647c04U二者是不是门。初空不空者彼有力能成此
T45n1877_p0647c05U为不空。以与他为体故。此亦然也。此无力依
T45n1877_p0647c06U于彼为空。以此非自有由彼有故。彼亦然也。
T45n1877_p0647c07U两法互由二而不二故名空不空也。是故全
T45n1877_p0647c08U空而即有有即彻空有。全有而即空空即彻
T45n1877_p0647c09U有空。彻有空故一切在有而即空。彻空有故
T45n1877_p0647c10U一切在空而即有。何以故。真非分限故。是以
T45n1877_p0647c11U事随理而圆通。理随事而差别。此云何知。按
T45n1877_p0647c12U涅等经云。佛性随流成其别味等。又维摩
T45n1877_p0647c13U经云。法同法性入诸法故等
T45n1877_p0647c14U第二是不是门者。以一切有皆是一有也。何
T45n1877_p0647c15U以故。由有即空故。既有即空空无别异。是故
T45n1877_p0647c16U一有即是一切有。故云是也。一切是一不碍
T45n1877_p0647c17U彼此历然。故云不是也。何以故。以有即是空。
T45n1877_p0647c18U一切即以一有成故。如是无碍准思取解。此
T45n1877_p0647c19U云何知。按华严经云。知一即多多即一等。如
T45n1877_p0647c20U是诸一非一。具足同时即入F融圆成一块。
T45n1877_p0647c21U或隐或显。乍有乍无。合即圆融显现。离乃炳
T45n1877_p0647c22U然不杂。形夺孤立等山岳之陵太空。力用双
T45n1877_p0647c23U融若沧波之生溟渤。生伴交映终始难源。随
T45n1877_p0647c24U智为端头不可得。此云何知。按华严经云。
T45n1877_p0647c25U任放辨才说不待次。言辞不断等。已说解分
T45n1877_p0647c26U竟
T45n1877_p0647c27U自下第二别明行者。即于上解中审谛取之。
T45n1877_p0647c28U何者且如一中有一切时。即是一切中有一
T45n1877_p0647c29U时。即一与一切即入一时。何以故。以诸有法
T45n1877_p0648a01U性自尔故。藏心随染回转成故。如是交参掩
T45n1877_p0648a02U映。即异即同一时致令解心绝奇觉念亡措。
T45n1877_p0648a03U乞之顿观相无施功用泯。追寻乞计繁兴万
T45n1877_p0648a04U像统十世而难终。鼓跃涛波该一念而无卷。
T45n1877_p0648a05U潜百千于毫末促十方于微尘。展一即一切
T45n1877_p0648a06U而难源。卷一切即一叵测。是故舍那朗圆光
T45n1877_p0648a07U于性德若太阳之晔九天。普贤运悲海于缘
T45n1877_p0648a08U生等重云之[一/旦]千岳。所以地分三处天辟四
T45n1877_p0648a09U门。聚则如宿鹤投江。散则似惊鸾堕海。论其
T45n1877_p0648a10U解也如彼。语其行也如斯。应准思之。勿拘其
T45n1877_p0648a11U教。言不及义诚有斯文。观不逢源信如其说。
T45n1877_p0648a12U是故行者存意思之。问。如上所言教义文。即
T45n1877_p0648a13U解行俱陈。云何就解为言而得不言其行耶。
T45n1877_p0648a14U答。行法离见亡言。言见俱为方便随言见而
T45n1877_p0648a15U入证。入证言即无言。不了无见非真。妄执将
T45n1877_p0648a16U正行是故妄解不称行心也。此云何知。按楞
T45n1877_p0648a17U伽经云。言说别施行真实离文字。乃至愚者
T45n1877_p0648a18U广分别等。问。既言行法离见亡言。言见莫之
T45n1877_p0648a19U能入。今既知行亡言离见。此见岂非见耶。答。
T45n1877_p0648a20U若知此见是解。此解即为解。若即以此见为
T45n1877_p0648a21U行非但不是行。亦复不是解也。何以故。妄见
T45n1877_p0648a22U之解即非解故。此云何知。按维摩经云。无以
T45n1877_p0648a23U生灭心行说实相法等。问。行若尔者岂可除
T45n1877_p0648a24U名离相等兔角之空无绝虑亡言若入寂之灰
T45n1877_p0648a25U断。此乃还成倒执。既行人有常断之愆。为真
T45n1877_p0648a26U反立邪宗令圣智有无因之咎。何得今云语
T45n1877_p0648a27U观咸非修行者欤。泯相灰心岂即为真者矣。
T45n1877_p0648a28U意在防过过乃弥彰。恐滞情源情随见起。如
T45n1877_p0648a29U何上说所作咸非。若云离彼解心未知何者
T45n1877_p0648b01U为行。请陈其状令物见闻。答。云行离念亡言
T45n1877_p0648b02U者。与法相应绝情见也。何以故。无念之见性
T45n1877_p0648b03U融通故。理智交彻见无见故。任放自在念不
T45n1877_p0648b04U动故。此云何知。如说不动是法印动则魔罗
T45n1877_p0648b05U网。解云。若动见此之见看彼即彼此俱不见。
T45n1877_p0648b06U而言见彼此者即是妄缘非是正见也。故名
T45n1877_p0648b07U魔罗网也。不动见此之见即见彼者即彼此俱
T45n1877_p0648b08U见。故名为法印也。问。既如是者云何可见耶。
T45n1877_p0648b09U答。只于上门中方便取之。何者又如说云一
T45n1877_p0648b10U中解无量。无量中解一等。解云。以一中解无
T45n1877_p0648b11U量时即是无量中解一时。何以故。一法法尔
T45n1877_p0648b12U具一切故。是故不动此见即见彼也。若此唯
T45n1877_p0648b13U有无有彼者即不见此也。由见不称法故名魔
T45n1877_p0648b14U网也。今见一时即见一切。故名为一。以称法
T45n1877_p0648b15U见故名为法印也。依上道理此即应知。即入
T45n1877_p0648b16U重重准思可尔。是故若动即入魔网也。故华
T45n1877_p0648b17U严经云。如有良医自知无常以诸妙药用涂
T45n1877_p0648b18U其身。命终之后由药力故尸不干燥亦不散
T45n1877_p0648b19U坏。还复如常行于医法。解云。医人者即行心
T45n1877_p0648b20U也。自知无常者诸见尽也。以诸妙药用涂其
T45n1877_p0648b21U身者。行契妙理悲愿修也。言命终之后尸不
T45n1877_p0648b22U干燥者。法流水中离功行也。不散坏者。虽离
T45n1877_p0648b23U功行不凝住也。还复如常行医法者。炽然为
T45n1877_p0648b24U作诸有法也。虽复为作而竟无心医法不失。
T45n1877_p0648b25U华严三昧亦复如是。虽离诸见能于诸法实
T45n1877_p0648b26U德化用竟无妨也。何以故。得心自在如心尔
T45n1877_p0648b27U故。称法修行作无作故。问。若如是者今据何
T45n1877_p0648b28U事而得然耶。答。但约理事即尔。亦不远指真
T45n1877_p0648b29U常。何者以诸理法即如来藏实德用也。问。现
T45n1877_p0648c01U理非真。是众生之妄境。云何此法即是而不
T45n1877_p0648c02U远指真常耶。答。今克要而言此一事中有真
T45n1877_p0648c03U妄两异。如一众生眼耳鼻舌诸相。是无明用
T45n1877_p0648c04U以顺泳生死不成熟故。无性即空是真如体。
T45n1877_p0648c05U以湛然常住不迁变故。如庄严具。形相是博
T45n1877_p0648c06U士所成。即博士功用相虚而金体自窍。而性
T45n1877_p0648c07U凝然。虽复金体自窍而性凝然不失相状纷
T45n1877_p0648c08U杂。相状纷杂而不碍凝然者。谓金与相状一
T45n1877_p0648c09U体而差别也。菩萨声闻是真如用。何者以反
T45n1877_p0648c10U流出缠所成熟也。余如前说。准可知之。此云
T45n1877_p0648c11U何如。摄论云。生死涅依无别。又云。无染即
T45n1877_p0648c12U无净等。今明斯义方为妄境故。然妄境若不
T45n1877_p0648c13U现前无以施教纲。何以故。缘未相应如虚空
T45n1877_p0648c14U故。问。缘起未如虚空。不言因缘缘起集成未
T45n1877_p0648c15U审何先何后耶。答。缘起集成竟无前后。同时
T45n1877_p0648c16U炳现终始难源。圆即一际无倾缺。即诸峰
T45n1877_p0648c17U竞攀重重顿现前后无违。念念递彰新旧恒
T45n1877_p0648c18U别。不妨同时异。无碍别时同。为一即一切而
T45n1877_p0648c19U不多。作多即一而不一。却则纷然满目。取即
T45n1877_p0648c20U圆寂无踪。但可证而不可知。只可行而不可
T45n1877_p0648c21U见。即所以文殊立指南之则。普贤树摩顶之
T45n1877_p0648c22U仪。弥勒置弹指之能。摩耶示见正之德。此即
T45n1877_p0648c23U名表随门证异明妄彻于真源。并托事以彰
T45n1877_p0648c24U人。故显真该于妄末。今但粗陈其说梗概而
T45n1877_p0648c25U论。唯妙觉之游衢岂妄心之履径也。问。既云
T45n1877_p0648c26U因缘故有未委力用如何。答。言因缘起者要
T45n1877_p0648c27U具力无力也。因既亲生。缘名假发。且就流转
T45n1877_p0648c28U为言即无明业种为因。是即力也。净心隐体
T45n1877_p0648c29U为缘。即无力也。何以故。以流转即顺无明而
T45n1877_p0649a01U违净心故。既以违净心而成染法故知无明
T45n1877_p0649a02U为有力也。故不增不减经云。法界身流转五
T45n1877_p0649a03U道名曰众生等。若就出缠为语反前知之。维
T45n1877_p0649a04U摩经云。众生即涅相不复更灭等。言有力
T45n1877_p0649a05U无力者事一而名异也。何者以无明有力即
T45n1877_p0649a06U以净心无力为有力。既以无力为有力。是故
T45n1877_p0649a07U净心即无明也。净心有力亦尔。反以思之。文
T45n1877_p0649a08U同前例。问。若有力即无力云何为有力。无
T45n1877_p0649a09U力即有力云何为无力耶。答。只由有力即无
T45n1877_p0649a10U力故名为有力。无力即有力故得为无力。若
T45n1877_p0649a11U有力不以无力无有力者即一切各有自性。
T45n1877_p0649a12U即无有力无力也。今既有力即无力。是故一
T45n1877_p0649a13U切即一而不碍一切历然。一即一切而不碍
T45n1877_p0649a14U一相堪然。如是道理极难申述。当思之耳。问
T45n1877_p0649a15U果起要藉因缘。因缘互从无定。现今世间诸
T45n1877_p0649a16U法未审亲自何生耶。答。既云果法起必从缘。
T45n1877_p0649a17U缘法体无自性。既责果从何立实从缘力即
T45n1877_p0649a18U是无生也。何以故。以力无力即无性故。既有
T45n1877_p0649a19U力尚自从他。何有能生于果。是故果立亲自
T45n1877_p0649a20U无生也。无性亦准以思之。问。若据此说即因
T45n1877_p0649a21U果无别云何乃有因果异耶。答。力无力者为
T45n1877_p0649a22U缘。无性空理为因。即由此因缘不二约法方
T45n1877_p0649a23U成为果果无别果。即因成为果。因无别因。即
T45n1877_p0649a24U果立为因。因成即果故。果即不果。果立为
T45n1877_p0649a25U因。故因即不因。因即不因而果立。果即不果
T45n1877_p0649a26U而因成。其犹世[((?/(匚@失))*殳)/米][米*追][米*追]无别[米*追]。即聚[((?/(匚@失))*殳)/米]为
T45n1877_p0649a27U[米*追][((?/(匚@失))*殳)/木]无别[((?/(匚@失))*殳)/木]。即散[米*追]为[((?/(匚@失))*殳)/米]。应准思之。问。若
T45n1877_p0649a28U如是者果即是因。因即是果。云何乃言因能
T45n1877_p0649a29U生果耶。答。只以因即是果果即是因。是故此
T45n1877_p0649b01U因方能生果。何以故。因果一际而别不同。故
T45n1877_p0649b02U据论此事。但可审思取入。非语能宣。若也亲
T45n1877_p0649b03U证无言即因果历然而不失。若不穷源尽见
T45n1877_p0649b04U还归常断之谈也。问。若如是者但是性起。云
T45n1877_p0649b05U何得有缘起门耶。答。即上力无力相由名为
T45n1877_p0649b06U缘起。何以故。由彼此相夺果方生故。即彼此
T45n1877_p0649b07U相由而无自性。无性为果而生。生即不生名
T45n1877_p0649b08U为性起。何以故。即果自体而是性故。其犹壁
T45n1877_p0649b09U上画树乍看谓言从壁上生。克体全总是壁。
T45n1877_p0649b10U应准思之。问。若自体全性是即无生。云何今
T45n1877_p0649b11U说果法生耶。答。以力即无力生即是无生。即
T45n1877_p0649b12U无力即有力无生即是生。何者以有力无力
T45n1877_p0649b13U无二性也。是故由斯道理皆为灭见之方。不
T45n1877_p0649b14U可执此不行。解方终不差病。事须用功无怠
T45n1877_p0649b15U久习方成。怀勿以解为修而即将为正行也。
T45n1877_p0649b16U此但增于见爱。终无归本之期。暂疲倦于波
T45n1877_p0649b17U澜竟无获珠之日。何以故。唐捐岁月无功勋
T45n1877_p0649b18U故。此云何知。按法华经云。如王髻中明珠不
T45n1877_p0649b19U以与人有功勋者而赐之等。解云。王者所谓
T45n1877_p0649b20U心王。髻中明珠者。即明此行心最尊胜。即华
T45n1877_p0649b21U严三昧也。不与人者。无实功行不证法也。唯
T45n1877_p0649b22U有功勋而赐之者。有实功行能破诸见得此
T45n1877_p0649b23U三昧也。是故行者要实修行不可虚言妄为
T45n1877_p0649b24U真证。如斯妙理宜审思之。更有异门。如余章
T45n1877_p0649b25U说。问。既见如上道理为但只见而已。即为是
T45n1877_p0649b26U行邪。为亦须布施持戒等修诸行耶。答。若如
T45n1877_p0649b27U是见已布施即为大布施。持戒等亦然。何以
T45n1877_p0649b28U故。由称布施等法故。既知称法。是故勤修布
T45n1877_p0649b29U施持戒等也。故论云。然知法性无有悭贪。是
T45n1877_p0649c01U故修行檀波罗蜜等。今就事显。是即可知。何
T45n1877_p0649c02U者且如布施一物与一人时。于中即有五种
T45n1877_p0649c03U具足。一自身具足。二他身具足。三财物具足。
T45n1877_p0649c04U四时善具足。五处所具足。自身具足即身身
T45n1877_p0649c05U无尽。他身财物亦然。时善具足即世世难穷。
T45n1877_p0649c06U处所亦尔。如是一身布施一物。于一时处中
T45n1877_p0649c07U即一切前后时劫中一切方处中。以无尽财
T45n1877_p0649c08U物布施满足无尽众生。如是等事非所思量。
T45n1877_p0649c09U皆于一念而顿成就。如如非实。实是妄缘。何
T45n1877_p0649c10U者以一法既一时即具一切法也。其由一钱
T45n1877_p0649c11U具十钱等。此云何知。按华严经云。毗目多罗
T45n1877_p0649c12U仙人执善财手。令善财入供养门中供养佛。
T45n1877_p0649c13U多劫多身等。即其事也。是故得知。如是等法
T45n1877_p0649c14U皆是顺门也。既顺门如是。违门亦然。此云何
T45n1877_p0649c15U知。按华严经云。一障一切障。一断一切断等。
T45n1877_p0649c16U问。如上所说就法可然。是得今时凡情即见
T45n1877_p0649c17U耶。答。今时凡情不得即见。何以故。由具烦恼
T45n1877_p0649c18U障智眼故。问。若如是者云何上言得如是见
T45n1877_p0649c19U已布施持戒皆名大耶。答。言得如是见者。但
T45n1877_p0649c20U信解等见非证入见也。即彼信解等心明彻
T45n1877_p0649c21U得见彼法。如眼现见。故名为见也。依因此见
T45n1877_p0649c22U得成证见。依此信见受身如见。是故菩萨身
T45n1877_p0649c23U得自在等。何以故。以见为身故。其犹众生
T45n1877_p0649c24U烦恼具而受于身。是故此身而因见得。既知
T45n1877_p0649c25U如是存意思之。如上所明广如经说。今更重
T45n1877_p0649c26U明真空妙有之义总有二重。一者粗。二者细。
T45n1877_p0649c27U所言粗者。即谓诸法从缘皆无自性。无自性
T45n1877_p0649c28U故是即名空。以有即空空不异有。是故此空
T45n1877_p0649c29U名真空也。由无自性有方得成。以不异无性
T45n1877_p0650a01U而成有故。是故此有名为妙有。虽复空有圆
T45n1877_p0650a02U融得成真空妙有而由是破病之说未是其论
T45n1877_p0650a03U真空妙有也。何者以空有故名空。以有空故
T45n1877_p0650a04U名有也。若有不有空是即不名有。若空不空
T45n1877_p0650a05U有是即不名空。何以故。以空不自空。以有不
T45n1877_p0650a06U自有故。此即但是遮言非是直说真空妙有
T45n1877_p0650a07U也。何以得知。以空由有故名真空。若不由有
T45n1877_p0650a08U而说空者是即断灭非真空也。以有由空故
T45n1877_p0650a09U名妙有。若不由空而说有者是即常见非妙
T45n1877_p0650a10U有也。此即但遮彼异见之失。非是直显空有。
T45n1877_p0650a11U纵令迥超四句绝离百非。而由是破病之谈
T45n1877_p0650a12U未是显真之谈也。此之空有无二融通即当
T45n1877_p0650a13U终教绝方便说也。此云何知。按法鼓经云。一
T45n1877_p0650a14U切空经是有余说。唯有此经是无余说。即其
T45n1877_p0650a15U事也
T45n1877_p0650a16U第二细者。即前空有俱空为趣入之方便也。
T45n1877_p0650a17U既空有俱空方是入之巧方便者。是知彼法即
T45n1877_p0650a18U不有也。此云不空不有。非是此法无故言不
T45n1877_p0650a19U空不有。以是空有故言不空不有也。夫言有
T45n1877_p0650a20U者为遮情过故。令此不为有情过之言。是故
T45n1877_p0650a21U不空不有亦得空不空故是空。以有此空法
T45n1877_p0650a22U故。何得言空者情计未尽不见空也。故般若
T45n1877_p0650a23U云。空不空不可得者是此义也。亦可有不有
T45n1877_p0650a24U故是有。以有此有法何得言有。今若欲作彼
T45n1877_p0650a25U空有之见解而言是空有者即非空非有也。
T45n1877_p0650a26U以是自解故。如人取物更着异物是即非物。
T45n1877_p0650a27U此即是普贤文殊等机所见。即冥契不二无
T45n1877_p0650a28U有念动。即是究竟行圆更不得遮。但逐法显
T45n1877_p0650a29U耳。是故创于二七日唯为大菩萨说者意存
T45n1877_p0650b01U于此也。华严经云。所谓如说能行如行能说
T45n1877_p0650b02U等。此即空有一体两相不亡。何者即彼空不
T45n1877_p0650b03U空之空有不有之有是也。问。若言此真空妙
T45n1877_p0650b04U有是直显不待遮故名直显空有者。云何乃
T45n1877_p0650b05U言空不空有不有也。答。此是显言不是遮说。
T45n1877_p0650b06U何者直明此空不空。有不亦有尔。取意思之。
T45n1877_p0650b07U问。若言此空即是显法不是遮情者。如前所
T45n1877_p0650b08U说空亦即是显法。云何乃言是遮非显。何者
T45n1877_p0650b09U前所说空亦即是不空之空。何以故。若有此
T45n1877_p0650b10U空即非空故。前既已说何言非。后复重论如
T45n1877_p0650b11U何即是耶。答。后非前说。何者后直显实。不是
T45n1877_p0650b12U空故明空。前即以空故明空。不是不空故明
T45n1877_p0650b13U空也。有亦尔。准思知之。此即与前全别不同。
T45n1877_p0650b14U勿滥为其类也。又约所取亦别不同。如空故
T45n1877_p0650b15U空即智慧之所得。如不空故空。即是慧智之
T45n1877_p0650b16U所证。慧智即为行契证。智慧即为解决择。解
T45n1877_p0650b17U即入行之前缘。慧智即究竟之真证。是故两
T45n1877_p0650b18U说不可同互而语哉也。问。若如言尔者未知
T45n1877_p0650b19U顿终二教更何所言耶。答。顿终二教法在圆
T45n1877_p0650b20U中。何者以彼空有无二圆融交彻是即为终。
T45n1877_p0650b21U即融通相夺两相尽边是即为顿。一多处此即
T45n1877_p0650b22U为圆。三法融教诠故别。是故华严寄彼二教
T45n1877_p0650b23U辨也。又此诸法缘起相由即云彼中有此此
T45n1877_p0650b24U中有彼。是即但得其门不关其大缘起义也。
T45n1877_p0650b25U何者以大缘起法而定一异不可得相由而成
T45n1877_p0650b26U融通无碍故。且如一中有一切时。即是一切
T45n1877_p0650b27U中有一时。今欲定其门说。故知但得其门不
T45n1877_p0650b28U得其法也。既不得彼法而言一切中有一一
T45n1877_p0650b29U中有一切者。此但是妄接非称大缘起法也。
T45n1877_p0650c01U如人见水向东i流于上有泡。言泡中有水。
T45n1877_p0650c02U而计泡于手中即言手泡内有水者。此是妄
T45n1877_p0650c03U心中有非称水有也。以泡离水即无何得有
T45n1877_p0650c04U泡。而言泡中有水此是缘起已坏。不可言有
T45n1877_p0650c05U也。夫言一者必具一切方是一也。若不具一
T45n1877_p0650c06U切即不是一。一切亦尔。此大缘起法法尔具
T45n1877_p0650c07U足。必须心中证。彼知不可说得向人者方见
T45n1877_p0650c08U缘起之气分也。若作可说得解是即不见也。
T45n1877_p0650c09U终日言由妄为言也。必须绝解修是即顺
T45n1877_p0650c10U为正见。若也解心为得是即一世虚行。深信
T45n1877_p0650c11U之耳。余如别说。既知是已常须系念相续勿
T45n1877_p0650c12U令恶见闻之。乃至证见如常见世间物等者。
T45n1877_p0650c13U方名入大缘起法界也。若不得如是念者须
T45n1877_p0650c14U向静处系念现前。不可口言即为入也。若口
T45n1877_p0650c15U有而心无者即如狂人耳。可准思之
T45n1877_p0650c16U华严游心法界记(终)