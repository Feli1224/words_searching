【经文资讯】大正新修大藏经 第四十五册 No. 1858《肇论》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1858 肇论
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1858_p0150a19U
T45n1858_p0150a20U
T45n1858_p0150a21U　　No. 1858
T45n1858_p0150a22U肇论序
T45n1858_p0150a23U
T45n1858_p0150a24U　　　　小招提寺沙门　慧达　作
T45n1858_p0150a25U慧达率愚。通序长安释僧肇法师所作宗本
T45n1858_p0150a26U物不迁等四论。但末代弘经。允属四依菩萨。
T45n1858_p0150a27U爰传兹土。抑亦其例。至如弥天大德童寿桑
T45n1858_p0150a28U门。并创始命宗图辩格致。播扬宣述。所事玄
T45n1858_p0150a29U虚。唯斯拟圣默之所祖。自降乎已还。历代古
T45n1858_p0150b01U今。凡著名僧传。及传所不载者。释僧睿等三
T45n1858_p0150b02U千余僧。清信檀越谢灵运等八百许人。至能
T45n1858_p0150b03U辩正方言节文阶级。善核名教精搜义理。揖
T45n1858_p0150b04U此群贤语之所统。有美若人。超语兼默。标本
T45n1858_p0150b05U则句句深达佛心。明末则言言备通众教。谅
T45n1858_p0150b06U是大乘懿典。方等博书。自古自今著文着笔。
T45n1858_p0150b07U详汰名贤所作诸论。或六七宗。爰延十二。并
T45n1858_p0150b08U判其臧否。辩其差当。唯此宪章无弊斯咎。良
T45n1858_p0150b09U由襟情泛若。不知何系。譬彼渊海数越九
T45n1858_p0150b10U流。挺拔清虚。萧然物外。知公者希。归公采
T45n1858_p0150b11U什。如曰不知。则公贵矣。达猥生天幸。逢此正
T45n1858_p0150b12U音。忻跃弗已。飨宴无疲。每至披寻。不胜手
T45n1858_p0150b13U舞。誓愿生生尽命弘述。达于肇之遗文。其犹
T45n1858_p0150b14U若是。况中百门观。爰洎方等深经。而不至增
T45n1858_p0150b15U乎。世谚咸云。肇之所作故是诚实真谛。地
T45n1858_p0150b16U论通宗。庄老所资猛浪之说。此实巨蛊之言。
T45n1858_p0150b17U欺诬亡没。街巷陋音。未之足拾。夫神道不
T45n1858_p0150b18U形。心敏难绘。既文拘而义远。故众端之所诡。
T45n1858_p0150b19U肇之卜意岂徒然哉。良有以也。如复徇狎其
T45n1858_p0150b20U言。愿生生不面。至获忍心。还度斯下。达留连
T45n1858_p0150b21U讲肆二十余年。颇逢重席。末睹斯论。聊寄
T45n1858_p0150b22U一序。托悟在中。同我贤余请俟来哲。夫大分
T45n1858_p0150b23U深义。厥号本无。故建言宗旨。标乎实相。开空
T45n1858_p0150b24U法道。莫逾真俗。所以次释二谛显佛教门。但
T45n1858_p0150b25U圆正之因。无上般若。至极之果。唯有涅。故
T45n1858_p0150b26U末启重玄。明众圣之所宅。虽以性空拟本。无
T45n1858_p0150b27U本可称。语本绝言。非心行处。然则不迁当
T45n1858_p0150b28U俗。俗则不生。不真为真。真但名说。若能放旷
T45n1858_p0150b29U荡然。崇兹一道。清耳虚襟。无言二谛。斯则净
T45n1858_p0150c01U照之功着。故般若无知。无名之德兴。而涅
T45n1858_p0150c02U不称。余谓此说周圆。罄佛渊海。浩博无涯。
T45n1858_p0150c03U穷法体相。虽复言约而义丰。文华而理诣。语
T45n1858_p0150c04U势连环。意实孤诞。敢是绝妙好辞。莫不竭兹
T45n1858_p0150c05U洪论。所以童寿叹言。解空第一。肇公其人。斯
T45n1858_p0150c06U言有由矣。彰在翰牍。但宗本萧然。莫能致
T45n1858_p0150c07U诘。不迁等四论。事开接引。问答析微。所以称
T45n1858_p0150c08U论
T45n1858_p0150c09U
T45n1858_p0150c10U
T45n1858_p0150c11U肇论
T45n1858_p0150c12U
T45n1858_p0150c13U　　　　后秦长安　释僧肇　作
T45n1858_p0150c14U　　宗本义
T45n1858_p0150c15U本无。实相。法性。性空。缘会。一义耳。何则。一
T45n1858_p0150c16U切诸法。缘会而生。缘会而生。则未生无有。缘
T45n1858_p0150c17U离则灭。如其真有。有则无灭。以此而推。故知
T45n1858_p0150c18U虽今现有。有而性常自空。性常自空。故谓之
T45n1858_p0150c19U性空。性空故。故曰法性。法性如是。故曰实
T45n1858_p0150c20U相。实相自无。非推之使无。故名本无。言不
T45n1858_p0150c21U有不无者。不如有见常见之有。邪见断见之
T45n1858_p0150c22U无耳。若以有为有。则以无为无。夫不存无以
T45n1858_p0150c23U观法者。可谓识法实相矣。虽观有而无所取
T45n1858_p0150c24U相。然则法相为无相之相。圣人之心。为住无
T45n1858_p0150c25U所住矣。三乘等观性空而得道也。性空者。谓
T45n1858_p0150c26U诸法实相也。见法实相。故云正观。若其异者。
T45n1858_p0150c27U便为邪观。设二乘不见此理。则颠倒也。是
T45n1858_p0150c28U以三乘观法无异。但心有大小为差耳。沤和
T45n1858_p0150c29U般若者。大慧之称也。诸法实相。谓之般若。能
T45n1858_p0151a01U不形证。沤和功也。适化众生。谓之沤和。不
T45n1858_p0151a02U染尘累。般若力也。然则般若之门观空。沤和
T45n1858_p0151a03U之门涉有。涉有未始迷虚。故常处有而不染。
T45n1858_p0151a04U不厌有而观空。故观空而不证。是谓一念之
T45n1858_p0151a05U力。权慧具矣。一念之力。权慧具矣。好思。历
T45n1858_p0151a06U然可解。泥洹尽谛者。直结尽而已。则生死永
T45n1858_p0151a07U灭。故谓尽耳。无复别有一尽处耳
T45n1858_p0151a08U　　物不迁论第一
T45n1858_p0151a09U夫生死交谢。寒暑迭迁。有物流动。人之常情。
T45n1858_p0151a10U余则谓之不然。何者。放光云。法无去来。无动
T45n1858_p0151a11U转者。寻夫不动之作。岂释动以求静。必求静
T45n1858_p0151a12U于诸动。必求静于诸动。故虽动而常静。不
T45n1858_p0151a13U释动以求静。故虽静而不离动。然则动静未
T45n1858_p0151a14U始异。而惑者不同。缘使真言滞于竞辩。宗途
T45n1858_p0151a15U屈于好异。所以静躁之极。未易言也。何者。夫
T45n1858_p0151a16U谈真则逆俗。顺俗则违真。违真故迷性而莫
T45n1858_p0151a17U返。逆俗故言淡而无味。缘使中人未分于存
T45n1858_p0151a18U亡。下士抚掌而弗顾。近而不可知者。其唯
T45n1858_p0151a19U物性乎。然不能自已。聊复寄心于动静之际。
T45n1858_p0151a20U岂曰必然。试论之曰。道行云。语法本无所从
T45n1858_p0151a21U来。去亦无所至。中观云。观方知彼去。去者不
T45n1858_p0151a22U至方。斯皆即动而求静以知物不迁。明矣。夫
T45n1858_p0151a23U人之所谓动者。以昔物不至今。故曰动而非
T45n1858_p0151a24U静。我之所谓静者。亦以昔物不至今。故曰静
T45n1858_p0151a25U而非动。动而非静。以其不来。静而非动。以其
T45n1858_p0151a26U不去。然则所造未尝异。所见未尝同。逆之所
T45n1858_p0151a27U谓塞。顺之所谓通。苟得其道。复何滞哉。伤夫
T45n1858_p0151a28U人情之惑也久矣。目对真而莫觉。既知往物
T45n1858_p0151a29U而不来。而谓今物而可往。往物既不来。今物
T45n1858_p0151b01U何所往。何则。求向物于向。于向未尝无。责向
T45n1858_p0151b02U物于今。于今未尝有。于今未尝有。以明物不
T45n1858_p0151b03U来。于向未尝无。故知物不去。覆而求今。今亦
T45n1858_p0151b04U不往。是谓昔物自在昔。不从今以至昔。今物
T45n1858_p0151b05U自在今。不从昔以至今。故仲尼曰。回也见
T45n1858_p0151b06U新交臂非故。如此。则物不相往来。明矣。既无
T45n1858_p0151b07U往返之微朕。有何物而可动乎。然则旋岚偃
T45n1858_p0151b08U岳而常静。江河兢注而不流。野马飘鼓而不
T45n1858_p0151b09U动。日月历天而不周。复何怪哉。噫。圣人有言
T45n1858_p0151b10U曰。人命逝速。速于川流。是以声闻悟非常以
T45n1858_p0151b11U成道。缘觉觉缘离以即真。苟万动而非化。岂
T45n1858_p0151b12U寻化以阶道。覆寻圣言。微隐难测。若动而静。
T45n1858_p0151b13U似去而留。可以神会。难以事求。是以言去
T45n1858_p0151b14U不必去。闲人之常想。称住不必住。释人之所
T45n1858_p0151b15U谓往耳。岂曰去而可遣。住而可留也。故成具
T45n1858_p0151b16U云。菩萨处计常之中。而演非常之教。摩诃衍
T45n1858_p0151b17U论云。诸法不动。无去来处。斯皆导达群方。两
T45n1858_p0151b18U言一会。岂曰文殊。而乖其致哉。是以言常而
T45n1858_p0151b19U不住。称去而不迁。不迁。故虽往而常静。不
T45n1858_p0151b20U住。故虽静而常往。虽静而常往。故往而弗迁。
T45n1858_p0151b21U虽往而常静。故静而弗留矣。然则庄生之所
T45n1858_p0151b22U以藏山。仲尼之所以临川。斯皆感往者之难
T45n1858_p0151b23U留。岂曰排今而可往。是以观圣人心者。不同
T45n1858_p0151b24U人之所见得也。何者。人则谓少壮同体。百龄
T45n1858_p0151b25U一质。徒知年往。不觉形随。是以梵志出家。白
T45n1858_p0151b26U首而归。邻人见之曰。昔人尚存乎。梵志曰。吾
T45n1858_p0151b27U犹昔人。非昔人也。邻人皆愕然。非其言也。所
T45n1858_p0151b28U谓有力者负之而趋。昧者不觉。其斯之谓欤。
T45n1858_p0151b29U是以如来因群情之所滞。则方言以辩惑。乘
T45n1858_p0151c01U莫二之真心。吐不一之殊教。乖而不可异者。
T45n1858_p0151c02U其唯圣言乎。故谈真有不迁之称。导俗有流
T45n1858_p0151c03U动之说。虽复千途异唱。会归同致矣。而征
T45n1858_p0151c04U文者闻不迁。则谓昔物不至今。聆流动者。而
T45n1858_p0151c05U谓今物可至昔。既曰古今。而欲迁之者。何
T45n1858_p0151c06U也是以言往不必往。古今常存。以其不动。
T45n1858_p0151c07U称去不必去。谓不从今至古。以其不来。不来。
T45n1858_p0151c08U故不驰骋于古今。不动。故各性住于一世。然
T45n1858_p0151c09U则群籍殊文。百家异说。苟得其会。岂殊文之
T45n1858_p0151c10U能惑哉。是以人之所谓住。我则言其去。人之
T45n1858_p0151c11U所谓去。我则言其住。然则去住虽殊。其致一
T45n1858_p0151c12U也。故经云。正言似反。谁当信者。斯言有由
T45n1858_p0151c13U矣。何者。人则求古于今。谓其不住。吾则求今
T45n1858_p0151c14U于古。知其不去。今若至古。古应有今。古若至
T45n1858_p0151c15U今。今应有古。今而无古。以知不来。古而无
T45n1858_p0151c16U今。以知不去。若古不至今。今亦不至古。事各
T45n1858_p0151c17U性住于一世。有何物而可去来。然则四象风
T45n1858_p0151c18U驰。璇玑电卷。得意毫微。虽速而不转。是以如
T45n1858_p0151c19U来。功流万世而常存。道通百劫而弥固。成山
T45n1858_p0151c20U假就于始篑。修途托至于初步。果以功业不
T45n1858_p0151c21U可朽故也。功业不可朽。故虽在昔而不化。不
T45n1858_p0151c22U化故不迁。不迁故则湛然明矣。故经云。三灾
T45n1858_p0151c23U弥纶。而行业湛然。信其言也。何者。果不俱
T45n1858_p0151c24U因。因因而果。因因而果。因不昔灭。果不俱
T45n1858_p0151c25U因。因不来今。不灭不来。则不迁之致明矣。复
T45n1858_p0151c26U何惑于去留。踟蹰于动静之间哉。然则乾坤
T45n1858_p0151c27U倒覆。无谓不静。洪流滔天。无谓其动。苟能契
T45n1858_p0151c28U神于即物。斯不远而可知矣
T45n1858_p0151c29U物不迁论(终)
T45n1858_p0152a01U　　不真空论第二
T45n1858_p0152a02U夫至虚无生者。盖是般若玄鉴之妙趣。有物
T45n1858_p0152a03U之宗极者也。自非圣明特达。何能契神于有
T45n1858_p0152a04U无之间哉。是以至人通神心于无穷。穷所不
T45n1858_p0152a05U能滞。极耳目于视听。声色所不能制者。岂不
T45n1858_p0152a06U以其即万物之自虚。故物不能累其神明者
T45n1858_p0152a07U也。是以圣人乘真心而理顺。则无滞而不通。
T45n1858_p0152a08U审一气以观化。故所遇而顺适。无滞而不通。
T45n1858_p0152a09U故能混杂致[凉-小+日]。所遇而顺适。故则触物而一。
T45n1858_p0152a10U如此。则万象虽殊。而不能自异。不能自异。故
T45n1858_p0152a11U知象非真象。象非真象故。则虽象而非象。然
T45n1858_p0152a12U则物我同根。是非一气。潜微幽隐。殆非群
T45n1858_p0152a13U情之所尽。故顷尔谈论。至于虚宗。每有不同。
T45n1858_p0152a14U夫以不同而适同。有何物而可同哉。故众论
T45n1858_p0152a15U竞作。而性莫同焉。何则。心无者。无心于万
T45n1858_p0152a16U物。万物未尝无。此得在于神静。失在于物虚。
T45n1858_p0152a17U即色者。明色不自色。故虽色而非色也。夫言
T45n1858_p0152a18U色者。但当色即色。岂待色色而后为色哉。此
T45n1858_p0152a19U直语色不自色。未领色之非色也。本无者。情
T45n1858_p0152a20U尚于无。多触言以宾无。故非有。有即无。非
T45n1858_p0152a21U无。无亦无。寻夫立文之本旨者。直以非有。非
T45n1858_p0152a22U真有。非无。非真无耳。何必非有无此有。非无
T45n1858_p0152a23U无彼无。此直好无之谈。岂谓顺通事实。即
T45n1858_p0152a24U物之情哉。以夫物物于物。则所物而可物。以
T45n1858_p0152a25U物物非物。故虽物而非物。是以物不即名而
T45n1858_p0152a26U就实。名不即物而履真。然则真谛独静于名
T45n1858_p0152a27U教之外。岂曰文言之能辨哉。然不能杜默。聊
T45n1858_p0152a28U复厝言以拟之。试论之曰。摩诃衍论云。诸法
T45n1858_p0152a29U亦非有相。亦非无相。中论云。诸法不有不
T45n1858_p0152b01U无者。第一真谛也。寻夫不有不无者。岂谓
T45n1858_p0152b02U涤除万物。杜塞视听。寂寥虚豁。然后为真谛
T45n1858_p0152b03U者乎。诚以即物顺通。故物莫之逆。即伪即真。
T45n1858_p0152b04U故性莫之易。性莫之易。故虽无而有。物莫之
T45n1858_p0152b05U逆。故虽有而无。虽有而无。所谓非有。虽无而
T45n1858_p0152b06U有。所谓非无。如此。则非无物也。物非真物。
T45n1858_p0152b07U物非真物。故于何而可物。故经云。色之性空。
T45n1858_p0152b08U非色败空。以明夫圣人之于物也。即万物之
T45n1858_p0152b09U自虚。岂待宰割以求通哉。是以寝疾有不
T45n1858_p0152b10U真之谈。超日有即虚之称。然则三藏殊文。统
T45n1858_p0152b11U之者一也。故放光云。第一真谛。无成无得。世
T45n1858_p0152b12U俗谛故。便有成有得。夫有得即是无得之伪
T45n1858_p0152b13U号。无得即是有得之真名。真名故。虽真而非
T45n1858_p0152b14U有。伪号故。虽伪而非无。是以言真未尝有。言
T45n1858_p0152b15U伪未尝无。二言未始一。二理未始殊。故经云。
T45n1858_p0152b16U真谛俗谛谓有异耶。答曰无异也。此经直辩
T45n1858_p0152b17U真谛以明非有。俗谛以明非无。岂以谛二而
T45n1858_p0152b18U二于物哉。然则万物果有其所以不有。有其
T45n1858_p0152b19U所以不无。有其所以不有。故虽有而非有。有
T45n1858_p0152b20U其所以不无。故虽无而非无。虽无而非无。无
T45n1858_p0152b21U者不绝虚。虽有而非有。有者非真有。若有
T45n1858_p0152b22U不即真。无不夷迹。然则有无称异。其致一也。
T45n1858_p0152b23U故童子叹曰。说法不有亦不无。以因缘故诸
T45n1858_p0152b24U法生。璎珞经云。转法轮者。亦非有转。亦非无
T45n1858_p0152b25U转。是谓转无所转。此乃众经之微言也。何者。
T45n1858_p0152b26U谓物无耶。则邪见非惑。谓物有耶。则常见
T45n1858_p0152b27U为得。以物非无。故邪见为惑。以物非有。故常
T45n1858_p0152b28U见不得。然则非有非无者。信真谛之谈也。故
T45n1858_p0152b29U道行云。心亦不有亦不无。中观云。物从因缘
T45n1858_p0152c01U故不有。缘起故不无。寻理即其然矣。所以然
T45n1858_p0152c02U者。夫有若真有。有自常有。岂待缘而后有哉。
T45n1858_p0152c03U譬彼真无。无自常无。岂待缘而后无也。若
T45n1858_p0152c04U有不自有。待缘而后有者。故知有非真有。有
T45n1858_p0152c05U非真有。虽有不可谓之有矣。不无者。夫无则
T45n1858_p0152c06U湛然不动。可谓之无。万物若无。则不应起。起
T45n1858_p0152c07U则非无。以明缘起故不无也。故摩诃衍论
T45n1858_p0152c08U云。一切诸法。一切因缘故应有。一切诸法。一
T45n1858_p0152c09U切因缘故不应有。一切无法。一切因缘故应
T45n1858_p0152c10U有。一切有法。一切因缘故不应有。寻此有无
T45n1858_p0152c11U之言。岂直反论而已哉。若应有。即是有。不应
T45n1858_p0152c12U言无。若应无。即是无。不应言有。言有。是为
T45n1858_p0152c13U假有以明非无。借无以辨非有。此事一称
T45n1858_p0152c14U二。其文有似不同。苟领其所同。则无异而不
T45n1858_p0152c15U同。然则万法果有其所以不有。不可得而有。
T45n1858_p0152c16U有其所以不无。不可得而无。何则。欲言其有。
T45n1858_p0152c17U有非真生。欲言其无。事象既形。象形不即无。
T45n1858_p0152c18U非真非实有。然则不真空义。显于兹矣。故放
T45n1858_p0152c19U光云。诸法假号不真。譬如幻化人。非无幻化
T45n1858_p0152c20U人。幻化人。非真人也。夫以名求物。物无当名
T45n1858_p0152c21U之实。以物求名。名无得物之功。物无当名之
T45n1858_p0152c22U实。非物也。名无得物之功。非名也。是以名不
T45n1858_p0152c23U当实。实不当名。名实无当。万物安在。故中观
T45n1858_p0152c24U云。物无彼此。而人以此为此。以彼为彼。彼亦
T45n1858_p0152c25U以此为彼。以彼为此。此彼莫定乎一名。而惑
T45n1858_p0152c26U者怀必然之志。然则彼此初非有。惑者初非
T45n1858_p0152c27U无。既悟彼此之非有。有何物而可有哉。故
T45n1858_p0152c28U知万物非真。假号久矣。是以成具立强名之
T45n1858_p0152c29U文。园林托指马之况。如此。则深远之言。于何
T45n1858_p0153a01U而不在。是以圣人乘千化而不变。履万惑而
T45n1858_p0153a02U常通者。以其即万物之自虚。不假虚而虚物
T45n1858_p0153a03U也。故经云。甚奇世尊。不动真际为诸法立处。
T45n1858_p0153a04U非离真而立处。立处即真也。然则道远乎哉。
T45n1858_p0153a05U触事而真。圣远乎哉。体之即神
T45n1858_p0153a06U不真空论(终)
T45n1858_p0153a07U　　般若无知论第三
T45n1858_p0153a08U夫般若虚玄者。盖是三乘之宗极也。诚真一
T45n1858_p0153a09U之无差。然异端之论。纷然久矣。有天竺沙
T45n1858_p0153a10U门鸠摩罗什者。少践大方。研机斯趣。独拔于
T45n1858_p0153a11U言象之表。妙契于希夷之境。齐异学于迦夷。
T45n1858_p0153a12U扬[凉-小+日]风于东扇。将爰烛殊方而匿籴凉土者。
T45n1858_p0153a13U所以道不虚应。应必有由矣。弘始三年。岁次
T45n1858_p0153a14U星纪。秦乘入国之谋。举师以来之意也。北天
T45n1858_p0153a15U之运。数其然也。大秦天王者。道契百王之端。
T45n1858_p0153a16U德洽千载之下。游刃万机。弘道终日。信季俗
T45n1858_p0153a17U苍生之所天。释迦遗法之所仗也。时乃集义
T45n1858_p0153a18U学沙门五百余人于逍遥观。躬执秦文。与什
T45n1858_p0153a19U公参定方等。其所开拓者。岂谓当时之益。乃
T45n1858_p0153a20U累劫之津梁矣。余以短乏。曾厕嘉会。以为上
T45n1858_p0153a21U闻异要。始于时也。然则圣智幽微。深隐难测。
T45n1858_p0153a22U无相无名。乃非言象之所得。为试罔象其怀。
T45n1858_p0153a23U寄之狂言耳。岂曰圣心而可辨哉。试论之曰。
T45n1858_p0153a24U放光云。般若无所有相。无生灭相。道行云。般
T45n1858_p0153a25U若无所知。无所见。此辨智照之用。而曰无相
T45n1858_p0153a26U无知者何耶。果有无相之知。不知之照明矣。
T45n1858_p0153a27U何者。夫有所知。则有所不知。以圣心无知。故
T45n1858_p0153a28U无所不知。不知之知。乃曰一切知。故经云。圣
T45n1858_p0153a29U心无所知。无所不知。信矣。是以圣人虚其心
T45n1858_p0153b01U而实其照。终日知而未尝知也。故能默耀韬
T45n1858_p0153b02U光。虚心玄鉴。闭智塞聪。而独觉冥冥者矣。然
T45n1858_p0153b03U则智有穷幽之鉴。而无知焉。神有应会之用。
T45n1858_p0153b04U而无虑焉。神无虑。故能独王于世表。智无
T45n1858_p0153b05U知。故能玄照于事外。智虽事外。未始无事。神
T45n1858_p0153b06U虽世表。终日域中。所以俯仰顺化。应接无穷。
T45n1858_p0153b07U无幽不察。而无照功。斯则无知之所知。圣神
T45n1858_p0153b08U之所会也。然其为物也。实而不有。虚而不无。
T45n1858_p0153b09U存而不可论者。其唯圣智乎。何者。欲言其有。
T45n1858_p0153b10U无状无名。欲言其无。圣以之灵。圣以之灵。故
T45n1858_p0153b11U虚不失照。无状无名。故照不失虚。照不失虚。
T45n1858_p0153b12U故混而不渝。虚不失照。故动以接粗。是以圣
T45n1858_p0153b13U智之用。未始暂废。求之形相。未暂可得。故宝
T45n1858_p0153b14U积曰。以无心意而现行。放光云。不动等觉而
T45n1858_p0153b15U建立诸法。所以圣迹万端。其致一而已矣。是
T45n1858_p0153b16U以般若可虚而照。真谛可亡而知。万动可即
T45n1858_p0153b17U而静。圣应可无而为。斯则不知而自知。不为
T45n1858_p0153b18U而自为矣。复何知哉。复何为哉
T45n1858_p0153b19U难曰。夫圣人真心独朗。物物斯照。应接无
T45n1858_p0153b20U方。动与事会。物物斯照。故知无所遗。动与事
T45n1858_p0153b21U会。故会不失机。会不失机故。必有会于可会。
T45n1858_p0153b22U知无所遗故。必有知于可知。必有知于可知。
T45n1858_p0153b23U故圣不虚知。必有会于可会。故圣不虚会。既
T45n1858_p0153b24U知既会。而曰无知无会者。何耶。若夫忘知遗
T45n1858_p0153b25U会者。则是圣人无私于知会。以成其私耳。斯
T45n1858_p0153b26U可谓不自有其知。安得无知哉。答曰。夫圣人
T45n1858_p0153b27U功高二仪而不仁。明逾日月而弥昏。岂曰木
T45n1858_p0153b28U石瞽其怀。其于无知而已哉。诚以异于人者
T45n1858_p0153b29U神明。故不可以事相求之耳。子意欲令圣人
T45n1858_p0153c01U不自有其知。而圣人未尝不有知。无乃乖于
T45n1858_p0153c02U圣心。失于文旨者乎。何者。经云。真般若者。
T45n1858_p0153c03U清净如虚空。无知无见。无作无缘。斯则知自
T45n1858_p0153c04U无知矣。岂待返照。然后无知哉。若有知性
T45n1858_p0153c05U空而称净者。则不辨于惑智。三毒四倒亦皆
T45n1858_p0153c06U清净。有何独尊于般若。若以所知美般若。所
T45n1858_p0153c07U知非般若。所知自常净。故般若未尝净。亦无
T45n1858_p0153c08U缘致净叹于般若。然经云般若清净者。将无
T45n1858_p0153c09U以般若体性真净。本无惑取之知。本无惑取
T45n1858_p0153c10U之知。不可以知名哉。岂唯无知名无知。知自
T45n1858_p0153c11U无知矣。是以圣人以无知之般若。照彼无相
T45n1858_p0153c12U之真谛。真谛无兔马之遗。般若无不穷之鉴。
T45n1858_p0153c13U所以会而不差。当而无是。寂怕。无知。而无不
T45n1858_p0153c14U知者矣
T45n1858_p0153c15U难曰。夫物无以自通。故立名以通物。物虽非
T45n1858_p0153c16U名。果有可名之物当于此名矣。是以即名求
T45n1858_p0153c17U物。物不能隐。而论云圣心无知。又云无所不
T45n1858_p0153c18U知。意谓无知未尝知。知未尝无知。斯则名
T45n1858_p0153c19U教之所通。立言之本意也。然论者欲一于圣
T45n1858_p0153c20U心。异于文旨。寻文求实。未见其当。何者。若
T45n1858_p0153c21U知得于圣心。无知无所辨。若无知得于圣心。
T45n1858_p0153c22U知亦无所辨。若二都无得。无所复论哉。答
T45n1858_p0153c23U曰。经云。般若义者。无名无说。非有非无。非
T45n1858_p0153c24U实非虚。虚不失照。照不失虚。斯则无名之法。
T45n1858_p0153c25U故非言所能言也。言虽不能言。然非言无以
T45n1858_p0153c26U传。是以圣人终日言而未尝言也。今试为子
T45n1858_p0153c27U狂言辨之夫圣心者。微妙无相。不可为有。用
T45n1858_p0153c28U之弥勤。不可为无。不可为无。故圣智存焉。不
T45n1858_p0153c29U可为有。故名教绝焉。是以言知不为知。欲以
T45n1858_p0154a01U通其鉴。不知非不知。欲以辨其相。辨相不为
T45n1858_p0154a02U无。通鉴不为有。非有。故知而无知。非无。故
T45n1858_p0154a03U无知而知。是以知即无知。无知即知。无以言
T45n1858_p0154a04U异。而异于圣心也
T45n1858_p0154a05U难曰。夫真谛深玄。非智不测。圣智之能。在兹
T45n1858_p0154a06U而显。故经云。不得般若。不见真谛。真谛则般
T45n1858_p0154a07U若之缘也。以缘求智。智则知矣。答曰。以缘求
T45n1858_p0154a08U智。智非知也。何者。放光云。不缘色生识。是
T45n1858_p0154a09U名不见色。又云。五阴清净故。般若清净。般若
T45n1858_p0154a10U即能知也。五阴即所知也。所知即缘也。夫知
T45n1858_p0154a11U与所知。相与而有。相与而无。相与而无。故物
T45n1858_p0154a12U莫之有。相与而有。故物莫之无。物莫之无故。
T45n1858_p0154a13U为缘之所起。物莫之有故。则缘所不能生。缘
T45n1858_p0154a14U所不能生。故照缘而非知。为缘之所起。故
T45n1858_p0154a15U知缘相因而生。是以知与无知。生于所知
T45n1858_p0154a16U矣何者。夫智以知所知。取相故名知。真谛自
T45n1858_p0154a17U无相。真智何由知。所以然者。夫所知非所知。
T45n1858_p0154a18U所知生于知。所知既生知。知亦生所知。所知
T45n1858_p0154a19U既相生。相生即缘法。缘法故非真。非真。故非
T45n1858_p0154a20U真谛也。故中观云。物从因缘有。故不真。不从
T45n1858_p0154a21U因缘有。故即真。今真谛曰真。真则非缘。真
T45n1858_p0154a22U非缘。故无物从缘而生也。故经云。不见有法
T45n1858_p0154a23U无缘而生。是以真智观真谛。未尝取所知。智
T45n1858_p0154a24U不取所知。此智何由知。然智非无知。但真谛
T45n1858_p0154a25U非所知。故真智亦非知。而子欲以缘求智。故
T45n1858_p0154a26U以智为知。缘自非缘。于何而求知
T45n1858_p0154a27U难曰。论云不取者。为无知故不取。为知然后
T45n1858_p0154a28U不取耶。若无知故不取。圣人则冥若夜游。不
T45n1858_p0154a29U辨缁素之异耶。若知然后不取。知则异于不
T45n1858_p0154b01U取矣。答曰。非无知故不取。又非知然后不取。
T45n1858_p0154b02U知即不取。故能不取而知
T45n1858_p0154b03U难曰。论云不取者。诚以圣心不物于物。故无
T45n1858_p0154b04U惑取也。无取则无是。无是则无当。谁当圣心。
T45n1858_p0154b05U而云圣心无所不知耶。答曰。然。无是无当者。
T45n1858_p0154b06U夫无当则物无不当。无是则物无不是。物无
T45n1858_p0154b07U不是。故是而无是。物无不当。故当而无当。故
T45n1858_p0154b08U经云。尽见诸法而无所见
T45n1858_p0154b09U难曰。圣心非不能是。诚以无是可是。虽无是
T45n1858_p0154b10U可是。故当是于无是矣。是以经云。真谛无相
T45n1858_p0154b11U故般若无知者。诚以般若无有有相之知。若
T45n1858_p0154b12U以无相为无相。有何累于真谛耶。答曰。圣人
T45n1858_p0154b13U无无相也。何者。若以无相为无相。无相即为
T45n1858_p0154b14U相。舍有而之无。譬犹逃峰而赴[坚-臣+(虍-七+(一/谷))]。俱不免于
T45n1858_p0154b15U患矣。是以至人处有而不有。居无而不无。虽
T45n1858_p0154b16U不取于有无。然亦不舍于有无。所以和光尘
T45n1858_p0154b17U劳。周旋五趣。寂然而往。怕尔而来。恬淡无
T45n1858_p0154b18U为。而无不为
T45n1858_p0154b19U难曰。圣心虽无知。然其应会之道不差。是以
T45n1858_p0154b20U可应者应之。不可应者存之。然则圣心有时
T45n1858_p0154b21U而生。有时而灭。可得然乎。答曰。生灭者。生
T45n1858_p0154b22U灭心也。圣人无心。生灭焉起。然非无心。但是
T45n1858_p0154b23U无心心耳。又非不应。但是不应应耳。是以圣
T45n1858_p0154b24U人应会之道。则信若四时之质。直以虚无为
T45n1858_p0154b25U体。斯不可得而生。不可得而灭也
T45n1858_p0154b26U难曰。圣智之无。惑智之无。俱无生灭。何以异
T45n1858_p0154b27U之。答曰。圣智之无者。无知。惑智之无者。知
T45n1858_p0154b28U无。其无虽同。所以无者异也。何者。夫圣心虚
T45n1858_p0154b29U静。无知可无。可曰无知。非谓知无。惑智有
T45n1858_p0154c01U知。故有知可无。可谓知无。非曰无知也。无
T45n1858_p0154c02U知。即般若之无也。知无。即真谛之无也。是以
T45n1858_p0154c03U般若之与真谛。言用即同而异。言寂即异而
T45n1858_p0154c04U同。同故无心于彼此。异故不失于照功。是以
T45n1858_p0154c05U辨同者同于异。辨异者异于同。斯则不可得
T45n1858_p0154c06U而异。不可得而同也。何者。内有独鉴之明。外
T45n1858_p0154c07U有万法之实。万法虽实。然非照不得。内外相
T45n1858_p0154c08U与以成其照功。此则圣所不能同。用也。内虽
T45n1858_p0154c09U照而无知。外虽实而无相。内外寂然。相与俱
T45n1858_p0154c10U无。此则圣所不能异。寂也。是以经云诸法不
T45n1858_p0154c11U异者。岂曰续凫截鹤。夷岳盈[坚-臣+(虍-七+(一/谷))]。然后无异哉。
T45n1858_p0154c12U诚以不异于异。故虽异而不异也。故经云。甚
T45n1858_p0154c13U奇世尊。于无异法中而说诸法异。又云。般若
T45n1858_p0154c14U与诸法。亦不一相。亦不异相。信矣
T45n1858_p0154c15U难曰。论云。言用则异。言寂则同。未详般若之
T45n1858_p0154c16U内。则有用寂之异乎。答曰。用即寂。寂即用。
T45n1858_p0154c17U用寂体一。同出而异名。更无无用之寂。而主
T45n1858_p0154c18U于用也。是以智弥昧。照逾明。神弥静。应逾
T45n1858_p0154c19U动。岂曰明昧动静之异哉。故成具云。不为
T45n1858_p0154c20U而过为。宝积曰。无心无识。无不觉知。斯则穷
T45n1858_p0154c21U神尽智。极象外之谈也。即之明文。圣心可知
T45n1858_p0154c22U矣
T45n1858_p0154c23U般若无知论(终)
T45n1858_p0154c24U　　刘遗民书问附
T45n1858_p0154c25U遗民和南顷餐徽闻。有怀遥伫。岁未寒严。体
T45n1858_p0154c26U中如何。音寄壅隔。增用抱蕴。弟子沈z草
T45n1858_p0154c27U泽。常有弊瘵耳。因慧明道人北游。裁通其情。
T45n1858_p0154c28U古人不以形疏致淡。悟涉则亲。是以虽复江
T45n1858_p0154c29U山悠邈。不面当年。至于企怀风味。镜心象迹。
T45n1858_p0155a01U伫悦之勤。良以深矣。缅然无因。瞻霞永叹。顺
T45n1858_p0155a02U时爱敬。冀因行李。数有承问。伏愿彼大众康
T45n1858_p0155a03U和。外国法师休纳。上人以悟发之器。而遘
T45n1858_p0155a04U兹渊对。想开究之功。足以尽过半之思。故以
T45n1858_p0155a05U每惟乖阔。愤愧何深。此山僧清常。道戒弥励。
T45n1858_p0155a06U禅隐之余。则惟研惟讲。恂恂穆穆。故可乐矣。
T45n1858_p0155a07U弟子既以遂宿心。而睹兹上轨。感寄之诚。日
T45n1858_p0155a08U月铭至。远法师顷恒履宜。思业精诣。乾乾宵
T45n1858_p0155a09U夕。自非道用潜流。理为神御。孰以过顺之年。
T45n1858_p0155a10U湛气若兹之勤。所以凭慰既深。仰谢逾绝。去
T45n1858_p0155a11U年夏末。始见生上人示无知论。才运清俊。旨
T45n1858_p0155a12U中沈允。推涉圣文。婉而有归。披味殷勤。不能
T45n1858_p0155a13U释手。直可谓浴心方等之渊。而悟怀绝冥之
T45n1858_p0155a14U肆者矣。若令此辨遂通。则般若众流。殆不言
T45n1858_p0155a15U而会。可不欣乎。可不欣乎。夫理微者辞险。
T45n1858_p0155a16U唱独者应希。苟非绝言象之表者。将以存象
T45n1858_p0155a17U而致乖乎。意谓答以缘求智之章。婉转穷尽。
T45n1858_p0155a18U极为精巧。无所间然矣。但暗者难以顿晓。犹
T45n1858_p0155a19U有余疑一两。今辄题之如别。想从容之暇。复
T45n1858_p0155a20U能粗为释之。论序云。般若之体。非有非无。虚
T45n1858_p0155a21U不失照。照不失虚。故曰不动等觉而建立诸
T45n1858_p0155a22U法。下章云。异乎人者神明。故不可以事相求
T45n1858_p0155a23U之耳。又云。用即寂。寂即用。神弥静。应逾动。
T45n1858_p0155a24U夫圣心冥寂。理极同无。不疾而疾。不徐而徐。
T45n1858_p0155a25U是以知不废寂。寂不废知。未始不寂。未始不
T45n1858_p0155a26U知。故其运物成功化世之道。虽处有名之中。
T45n1858_p0155a27U而远与无名同。斯理之玄。固常所弥昧者矣。
T45n1858_p0155a28U但今谈者。所疑于高论之旨。欲求圣心之异。
T45n1858_p0155a29U为谓穷灵极数。妙尽冥符耶。为将心体自然。
T45n1858_p0155b01U灵怕独感耶。若穷灵极数。妙尽冥符。则寂
T45n1858_p0155b02U照之名。故是定慧之体耳。若心体自然。灵怕
T45n1858_p0155b03U独感。则群数之应。固以几乎息矣。夫心数既
T45n1858_p0155b04U玄。而孤运其照。神[凉-小+日]化表。而慧明独存。当有
T45n1858_p0155b05U深证。可试为辨之。疑者。当以抚会应机睹变
T45n1858_p0155b06U之知。不可谓之不有矣。而论旨云本无惑取
T45n1858_p0155b07U之知。而未释所以不取之理。谓宜先定圣心
T45n1858_p0155b08U所以应会之道。为当唯照无相耶。为当咸睹
T45n1858_p0155b09U其变耶。若睹其变。则异乎无相。若唯照无相。
T45n1858_p0155b10U则无会可抚。既无会可抚。而有抚会之功。意
T45n1858_p0155b11U有未悟。幸复诲之。论云。无当。则物无不当。
T45n1858_p0155b12U无是。则物无不是。物无不是。故是而无是。物
T45n1858_p0155b13U无不当。故当而无当。夫无当而物无不当。乃
T45n1858_p0155b14U所以为至当。无是而物无不是。乃所以为真
T45n1858_p0155b15U是。岂有真是而非是。至当而非当。而云当而
T45n1858_p0155b16U无当。是而无是耶。若谓至当非常当。真是非
T45n1858_p0155b17U常是。此盖悟惑之言本异耳。固论旨所以不
T45n1858_p0155b18U明也。愿复重喻以祛其惑矣。论至日。即与远
T45n1858_p0155b19U法师详省之。法师亦好相领得意。但标位似
T45n1858_p0155b20U各有本。或当不必理尽同矣。顷兼以班诸有
T45n1858_p0155b21U怀。屡有击其节者。而恨不得与斯人同时也
T45n1858_p0155b22U　　答刘遗民书
T45n1858_p0155b23U不面在昔。伫想用劳。慧明道人至。得去年十
T45n1858_p0155b24U二月疏。并问。披寻返覆。欣若暂对。凉风届
T45n1858_p0155b25U节。顷常如何。贪道劳疾多不住耳。信南返不
T45n1858_p0155b26U悉。八月十五日。释僧肇疏答。服像虽殊。妙期
T45n1858_p0155b27U不二。江山虽缅。理契则邻。所以望途致想。虚
T45n1858_p0155b28U襟有寄。君既遂嘉遁之志。标越俗之美。独恬
T45n1858_p0155b29U事外。欢足方寸。每一言集。何尝不远。喻林下
T45n1858_p0155c01U之雅咏。高致悠然。清散未期。厚自保爱。每因
T45n1858_p0155c02U行李。数有承问。愿彼山僧无恙。道俗通佳。承
T45n1858_p0155c03U远法师之胜常。以为欣慰。虽未清承。然服膺
T45n1858_p0155c04U高轨。企伫之勤。为日久矣。公以过顺之年。湛
T45n1858_p0155c05U气弥厉。养徒幽岩。抱一冲谷。遐迩仰咏。何美
T45n1858_p0155c06U如之。每亦翘想一隅。悬庇霄岸。无由写敬。致
T45n1858_p0155c07U慨良深。君清对终日。快有悟心之欢也。即此
T45n1858_p0155c08U大众寻常。什法师如宜。秦王道性自然。天
T45n1858_p0155c09U机迈俗。城堑三宝。弘道是务。由使异典胜僧。
T45n1858_p0155c10U方远而至。灵鹫之风。萃于兹土。领公远举。乃
T45n1858_p0155c11U千载之津梁也。于西域还。得方等新经二百
T45n1858_p0155c12U余部。请大乘禅师一人。三藏法师一人。毗婆
T45n1858_p0155c13U沙法师二人。什法师于大石寺出新至诸经。
T45n1858_p0155c14U法藏渊旷。日有异闻。禅师于瓦官寺教习禅
T45n1858_p0155c15U道。门徒数百。夙夜匪懈。邕邕萧萧。致可欣
T45n1858_p0155c16U乐。三藏法师于中寺出律藏。本末精悉若睹
T45n1858_p0155c17U初制。毗婆沙法师于石羊寺出舍利弗阿毗
T45n1858_p0155c18U昙胡本。虽未及译。时问中事。发言新奇。贫道
T45n1858_p0155c19U一生。猥参嘉运。遇兹盛化。自恨不睹释迦
T45n1858_p0155c20U只桓之集。余复何恨。而慨不得与清胜君子
T45n1858_p0155c21U同斯法集耳。生上人顷在此。同止数年。至于
T45n1858_p0155c22U言话之际。常相称咏。中途还南。君得与相见。
T45n1858_p0155c23U未更近问。惘悒何言。威道人至。得君念佛三
T45n1858_p0155c24U昧咏。并得远法师三昧咏及序。此作兴寄既
T45n1858_p0155c25U高。辞致清婉。能文之士。率称其美。可谓游涉
T45n1858_p0155c26U圣门。扣玄关之唱也。君与法师当数有文集。
T45n1858_p0155c27U因来何少。什法师以午年。出维摩经。贫道
T45n1858_p0155c28U时预听次。参承之暇。辄复条记成言。以为
T45n1858_p0155c29U注解。辞虽不文。然义承有本。今因信持一本
T45n1858_p0156a01U往南。君闲详。试可取看。来问婉切。难为郢
T45n1858_p0156a02U人。贫道思不关微。兼拙于笔语。且至趣无言。
T45n1858_p0156a03U言必乖趣。云云不已。竟何所辨。聊以狂言。示
T45n1858_p0156a04U来旨耳。疏云。称圣心冥寂。理极同无。虽处
T45n1858_p0156a05U有名之中。而远与无名同。斯理之玄。固常
T45n1858_p0156a06U弥昧者。以此为怀。自可忘言内得。取定方寸。
T45n1858_p0156a07U复何足以人情之所异。而求圣心之异乎。疏
T45n1858_p0156a08U曰。谈者谓穷灵极数。妙尽冥符。别寂照之名。
T45n1858_p0156a09U故是定慧之体耳。若心体自然。灵怕独感。则
T45n1858_p0156a10U群数之应。固以几乎息矣。意谓妙尽冥符。不
T45n1858_p0156a11U可以定慧为名。灵怕独感。不可称群数以
T45n1858_p0156a12U息。两言虽殊。妙用常一。迹我而乘。在圣不殊
T45n1858_p0156a13U也。何者。夫圣人玄心默照。理极同无。既曰
T45n1858_p0156a14U为同。同无不极。何有同无之极。而有定慧之
T45n1858_p0156a15U名。定慧之名。非同外之称也。若称生同内。
T45n1858_p0156a16U有称非同。若称生同外。称非我也。又圣心虚
T45n1858_p0156a17U微。妙绝常境。感无不应。会无不通。冥机潜
T45n1858_p0156a18U运。其用不勤。群数之应。亦何为而息耶。且夫
T45n1858_p0156a19U心之有也。以其有有。有不自有。故圣心不有
T45n1858_p0156a20U有。不有有。故有无有。有无有故。则无无。无
T45n1858_p0156a21U无故。圣人不有不无。不有不无。其神乃虚。
T45n1858_p0156a22U何者。夫有也无也。心之影响也。言也象也。影
T45n1858_p0156a23U响之所攀缘也。有无既废。则心无影响。影响
T45n1858_p0156a24U既沦。则言象莫测。言象莫测。则道绝群方。道
T45n1858_p0156a25U绝群方。故能穷灵极数。穷灵极数。乃曰妙尽。
T45n1858_p0156a26U妙尽之道。本乎无寄。夫无寄在乎冥寂。冥
T45n1858_p0156a27U绝故虚以通之。妙尽存乎极数。极数故数
T45n1858_p0156a28U以应之数以应之。故动与事会。虚以通之。
T45n1858_p0156a29U故道超名外。道超名外。因谓之无。动与事会。
T45n1858_p0156b01U因谓之有。因谓之有者。应夫真有。强谓之然
T45n1858_p0156b02U耳。彼何然哉。故经云。圣智无知而无所不知。
T45n1858_p0156b03U无为而无所不为。此无言无相寂灭之道。岂
T45n1858_p0156b04U曰有而为有。无而为无。动而乖静。静而废用
T45n1858_p0156b05U耶。而今谈者。多即言以定旨。寻大方而征隅。
T45n1858_p0156b06U怀前识以标玄。存所存之必当。是以闻圣有
T45n1858_p0156b07U知。谓之有心。闻圣无知。谓等大虚。有无之
T45n1858_p0156b08U境。边见所存。岂是处中莫二之道乎。何者万
T45n1858_p0156b09U物虽殊。然性本常一。不可而物。然非不物。可
T45n1858_p0156b10U物于物。则名相异陈不物于物。则物而即真。
T45n1858_p0156b11U是以圣人不物于物。不非物于物。不物于物。
T45n1858_p0156b12U物非有也。不非物于物。物非无也。非有所
T45n1858_p0156b13U以不取。非无所以不舍。不舍故妙存即真。不
T45n1858_p0156b14U取故名相靡因。名相靡因。非有知也。妙存即
T45n1858_p0156b15U真。非无知也。故经云般若于诸法。无取无
T45n1858_p0156b16U舍。无知无不知。此攀缘之外。绝心之域。而欲
T45n1858_p0156b17U以有无诘者。不亦远乎。请诘夫陈有无者。夫
T45n1858_p0156b18U智之生也。极于相内。法本无相。圣智何知。世
T45n1858_p0156b19U称无知者。谓等木石太虚无情之流。灵鉴幽
T45n1858_p0156b20U烛。形于未兆。道无隐机。宁曰无知。且无知
T45n1858_p0156b21U生于无知。无无知也。无有知也。无有知也。谓
T45n1858_p0156b22U之非有。无无知也。谓之非无。所以虚不失照。
T45n1858_p0156b23U照不失虚。怕然永寂。靡执靡拘。孰能动之
T45n1858_p0156b24U令有。静之使无耶。故经云。真般若者。非有
T45n1858_p0156b25U非无。无起无灭。不可说示于人。何则。言其非
T45n1858_p0156b26U有者。言其非是有。非谓是非有。言其非无者。
T45n1858_p0156b27U言其非是无。非谓是非无。非有非非有。非无
T45n1858_p0156b28U非非无。是以须菩提终日说般若。而云无所
T45n1858_p0156b29U说。此绝言之道。知何以传。庶参玄君子。有以
T45n1858_p0156c01U会之耳。又云。宜先定圣心所以应会之道。为
T45n1858_p0156c02U当唯照无相耶。为当咸睹其变耶。谈者似谓
T45n1858_p0156c03U无相与变。其旨不一。睹变则异乎无相。照无
T45n1858_p0156c04U相则失于抚会。然则即真之义。或有滞也。经
T45n1858_p0156c05U云。色不异空。空不异色。色即是空。空即是
T45n1858_p0156c06U色。若如来旨。观色空时。应一心见色。一心
T45n1858_p0156c07U见空。若一心见色。则唯色非空。若一心见
T45n1858_p0156c08U空。则唯空非色。然则空色两陈。莫定其本也。
T45n1858_p0156c09U是以经云非色者。诚以非色于色。不非色于
T45n1858_p0156c10U非色。若非色于非色。太虚则非色。非色何所
T45n1858_p0156c11U明。若以非色于色。即非色不异色。非色不异
T45n1858_p0156c12U色。色即为非色。故知变即无相。无相即变。群
T45n1858_p0156c13U情不同。故教迹有异耳。考之玄籍。本之圣意。
T45n1858_p0156c14U岂复真伪殊心。空有异照耶。是以照无相。不
T45n1858_p0156c15U失抚会之功。睹变动。不乖无相之旨。造有不
T45n1858_p0156c16U异无。造无不异有。未尝不有。未尝不无。故
T45n1858_p0156c17U曰不动等觉而建立诸法。以此而推。寂用何
T45n1858_p0156c18U妨。如之何谓睹变之知。异无相之照乎。恐谈
T45n1858_p0156c19U者脱谓空有两心。静躁殊用。故言睹变之知。
T45n1858_p0156c20U不可谓之不有耳。若能舍已心于封内。寻玄
T45n1858_p0156c21U机于事外。齐万有于一虚。晓至虚之非无者。
T45n1858_p0156c22U当言至人终日应会。与物推移。乘运抚化。未
T45n1858_p0156c23U始为有也。圣心若此。何有可取。而曰未释
T45n1858_p0156c24U不取之理。又云。无是乃所以为真是。无当乃
T45n1858_p0156c25U所以为至当。亦可如来言耳。若能无心于为
T45n1858_p0156c26U是。而是于无是。无心于为当。而当于无当者。
T45n1858_p0156c27U则终日是。不乖于无是。终日当。不乖于无当。
T45n1858_p0156c28U但恐有是于无是。有当于无当。所以为患耳。
T45n1858_p0156c29U何者。若真是可是。至当可当。则名相以形。美
T45n1858_p0157a01U恶是生。生生奔竞。孰与止之。是以圣人空洞
T45n1858_p0157a02U其怀。无识无知。然居动用之域。而止无为
T45n1858_p0157a03U之境。处有名之内。而宅绝言之乡。寂寥虚旷。
T45n1858_p0157a04U莫可以形名得。若斯而已矣。乃曰真是可
T45n1858_p0157a05U是。至当可当。未喻雅旨也。恐是当之生。物谓
T45n1858_p0157a06U之然。彼自不然。何足以然耳。夫言迹之兴。
T45n1858_p0157a07U异途之所由生也。而言有所不言。迹有所不
T45n1858_p0157a08U迹。是以善言言者。求言所不能言。善迹迹者。
T45n1858_p0157a09U寻迹所不能迹。至理虚玄。拟心已差。况乃有
T45n1858_p0157a10U言。恐所示转远。庶通心君子。有以相期于文
T45n1858_p0157a11U外耳
T45n1858_p0157a12U　　涅无名论第四
T45n1858_p0157a13U表上秦主姚兴
T45n1858_p0157a14U僧肇言。肇闻天得一以清。地得一以宁。君王
T45n1858_p0157a15U得一以治天下。伏惟陛下。睿哲钦明。道与
T45n1858_p0157a16U神会。妙契环中。理无不统。游刃万机。弘道终
T45n1858_p0157a17U日。威被苍生。垂文作则。所以域中有四大。而
T45n1858_p0157a18U王居一焉。涅之道。盖是三乘之所归。方等
T45n1858_p0157a19U之渊府。渺漭希夷。绝视听之域。幽致虚玄。殆
T45n1858_p0157a20U非群情之所测。肇以人微。猥蒙国恩。得闲居
T45n1858_p0157a21U学肆。在什公门下十有余载。虽众经殊致。胜
T45n1858_p0157a22U趣非一。然涅一义。常以听习为先但肇才
T45n1858_p0157a23U识短。虽屡蒙诲喻。犹怀疑漠漠。为竭愚不
T45n1858_p0157a24U已。亦如似有解。然未经高胜先唱。不敢自
T45n1858_p0157a25U决。不幸什公去世。咨参无所。以为永慨。而陛
T45n1858_p0157a26U下圣德不孤。独与什公神契。目击道存。快尽
T45n1858_p0157a27U其中方寸。故能振彼玄风。以启末俗。一日遇
T45n1858_p0157a28U蒙答安城候姚嵩书。问无为宗极。何者。夫众
T45n1858_p0157a29U生所以久流转生死者。皆由着欲故也。若欲
T45n1858_p0157b01U止于心。即无复于生死。既无生死。潜神玄默。
T45n1858_p0157b02U与虚空合其德。是名涅矣。既曰涅。复何
T45n1858_p0157b03U容有名于其间哉。斯乃穷微言之美。极象外
T45n1858_p0157b04U之谈者也。自非道参文殊。德慈侔氏。孰能
T45n1858_p0157b05U宣扬玄道。为法城堑。使夫大教卷而复舒。
T45n1858_p0157b06U幽旨沦而更显。寻玩殷勤。不能暂舍。欣悟交
T45n1858_p0157b07U怀。手舞弗暇。岂直当时之胜轨。方乃累劫之
T45n1858_p0157b08U津梁矣。然圣旨渊玄。理微言约。可以匠彼先
T45n1858_p0157b09U进。拯拔高士。惧言题之流。或未尽上意。庶拟
T45n1858_p0157b10U孔易十翼之作。岂贪丰文。图以弘显幽旨。辄
T45n1858_p0157b11U作涅无名论。论有九折十演。博采众经。
T45n1858_p0157b12U托证成喻。以仰述陛下无名之致。岂曰关诣
T45n1858_p0157b13U神心。穷究远当。聊以拟议玄门。班喻学徒耳。
T45n1858_p0157b14U论末章云。诸家通第一义谛。皆云廓然空寂。
T45n1858_p0157b15U无有圣人。吾常以为太甚径庭不近人情。若
T45n1858_p0157b16U无圣人。知无者谁。实如明诏。实如明诏。夫道
T45n1858_p0157b17U恍惚窈冥。其中有精。若无圣人。谁与道游。顷
T45n1858_p0157b18U诸学徒。莫不踌躇道门。怏怏此旨。怀疑终
T45n1858_p0157b19U日。莫之能正。幸遭高判。宗徒[巾*画]然。扣关之
T45n1858_p0157b20U俦。蔚登玄室。真可谓法轮再转于阎浮。道光
T45n1858_p0157b21U重映于千载者矣。今演论之作旨。曲辨涅
T45n1858_p0157b22U无名之体寂。彼廓然排方外之谈。条牒如
T45n1858_p0157b23U左。谨以仰呈。若少参圣旨。愿敕存记。如其有
T45n1858_p0157b24U差。伏承指授。僧肇言。泥曰。泥洹。涅。此三
T45n1858_p0157b25U名前后异出。盖是楚夏不同耳。云涅。音正
T45n1858_p0157b26U也
T45n1858_p0157b27U　　九折十演者
T45n1858_p0157b28U　　开宗第一
T45n1858_p0157b29U无名曰。经称有余涅无余涅者。秦言无
T45n1858_p0157c01U为。亦名灭度。无为者。取乎虚无寂寞。妙绝于
T45n1858_p0157c02U有为。灭度者。言其大患永灭。超度四流。斯盖
T45n1858_p0157c03U是镜像之所归。绝称之幽宅也。而曰有余
T45n1858_p0157c04U无余者。良是出处之异号。应物之假名耳。余
T45n1858_p0157c05U尝试言之。夫涅之为道也。寂寥虚。不可
T45n1858_p0157c06U以形名得。微妙无相。不可以有心知。超群有
T45n1858_p0157c07U以幽升。量太虚而永久。随之弗得其踪。迎之
T45n1858_p0157c08U罔眺其首。六趣不能摄其生。力负无以化其
T45n1858_p0157c09U体。潢漭惚恍。若存若往。五目不睹其容。二
T45n1858_p0157c10U听不闻其响。冥冥窈。谁见谁晓。弥纶靡所
T45n1858_p0157c11U不在。而独曳于有无之表。然则言之者失其
T45n1858_p0157c12U真。知之者反其愚。有之者乖其性。无之者
T45n1858_p0157c13U伤其躯。所以释迦掩室于摩竭。净名杜口于
T45n1858_p0157c14U毗耶。须菩提唱无说以显道。释梵约听而雨
T45n1858_p0157c15U华。斯皆理为神御。故口以之而默。岂曰无
T45n1858_p0157c16U辩。辩所不能言也。经云。真解脱者。离于言
T45n1858_p0157c17U数。寂灭永安。无始无终。不晦不明。不寒不
T45n1858_p0157c18U暑。湛若虚空。无名无说。论曰。涅非有。亦
T45n1858_p0157c19U复非无。言语道断。心行处灭。寻夫经论之
T45n1858_p0157c20U作。岂虚构哉。果有其所以不有。故不可得而
T45n1858_p0157c21U有。有其所以不无。故不可得而无耳。何者。本
T45n1858_p0157c22U之有境。则五阴永灭。推之无乡。而幽灵不竭。
T45n1858_p0157c23U幽灵不竭。则抱一湛然。五阴永灭。则万累都
T45n1858_p0157c24U捐。万累都捐。故与道通洞。抱一湛然。故神而
T45n1858_p0157c25U无功。神而无功。故至功常存。与道通洞。故
T45n1858_p0157c26U冲而不改。冲而不改。故不可为有。至功常存。
T45n1858_p0157c27U故不可为无。然则有无绝于内。称谓沦于外。
T45n1858_p0157c28U视听之所不暨。四空之所昏昧。恬焉而夷。
T45n1858_p0157c29U怕焉而泰。九流于是乎交归。众圣于是乎冥
T45n1858_p0158a01U会。斯乃希夷之境。太玄之乡。而欲以有无题
T45n1858_p0158a02U榜。标其方域。而语其神道者。不亦邈哉
T45n1858_p0158a03U　　核体第二
T45n1858_p0158a04U有名曰。夫名号不虚生。称谓不自起。经称有
T45n1858_p0158a05U余涅无余涅者。盖是返本之真名。神道
T45n1858_p0158a06U之妙称者也。请试陈之。有余者。谓如来大觉
T45n1858_p0158a07U始兴。法身初建。澡八解之清流。憩七觉之茂
T45n1858_p0158a08U林。积万善于旷劫。荡无始之遗尘。三明镜于
T45n1858_p0158a09U内。神光照于外。结僧那于始心。终大悲以
T45n1858_p0158a10U赴难。仰攀玄根。俯提弱丧。超迈三域。独蹈大
T45n1858_p0158a11U方。启八正之平路。坦众庶之夷途。骋六通之
T45n1858_p0158a12U神骥。乘五衍之安车。至能出生入死。与物推
T45n1858_p0158a13U移。道无不洽。德无不施。穷化母之始物。极
T45n1858_p0158a14U玄枢之妙用。廓虚宇于无疆。耀萨云于幽烛。
T45n1858_p0158a15U将绝朕于九止。永沦太虚。而有余缘不尽。余
T45n1858_p0158a16U迹不泯。业报犹魂。圣智尚存。此有余涅也。
T45n1858_p0158a17U经曰陶治尘滓。如炼真金。万累都尽。而灵
T45n1858_p0158a18U觉独存。无余者。谓至人教缘都讫。灵照永灭。
T45n1858_p0158a19U廓尔无朕。故曰无余。何则。夫大患莫若于有
T45n1858_p0158a20U身。故灭身以归无。劳勤莫先于有智。故绝智
T45n1858_p0158a21U以沦虚。然则智以形倦。形以智劳。轮转修途。
T45n1858_p0158a22U疲而弗已。经曰。智为杂毒。形为桎梏。渊默以
T45n1858_p0158a23U之而辽。患难以之而起。所以至人灰身灭智。
T45n1858_p0158a24U捐形绝虑。内无机照之勤。外息大患之本。超
T45n1858_p0158a25U然与群有永分。浑尔与太虚同体。寂焉无闻。
T45n1858_p0158a26U怕尔无兆。冥冥长往。莫知所之。其犹灯尽
T45n1858_p0158a27U火灭。膏明俱竭。此无余涅也。经云。五阴永
T45n1858_p0158a28U尽。譬如灯灭。然则有余可以有称。无余可以
T45n1858_p0158a29U无名。无名立。则宗虚者欣尚于冲默。有称生。
T45n1858_p0158b01U则怀德者弥仰于圣功。斯乃诰典之所垂文。
T45n1858_p0158b02U先圣之所轨辙。而曰有无绝于内。称谓沦于
T45n1858_p0158b03U外。视听之所不暨。四空之所昏昧。使夫怀德
T45n1858_p0158b04U者自绝。宗虚者靡托。无异杜耳目于胎壳。掩
T45n1858_p0158b05U玄象于云霄外。而责宫商之异。辩玄素之殊
T45n1858_p0158b06U者也。子徒知远推至人于有无之表。高韵绝
T45n1858_p0158b07U唱于形名之外。而论旨竟莫知所归。幽途故
T45n1858_p0158b08U自蕴而未显。静思幽寻。寄怀无所。岂所谓朗
T45n1858_p0158b09U大明于冥室。奏玄响于无闻者哉
T45n1858_p0158b10U　　位体第三
T45n1858_p0158b11U无名曰。有余无余者。盖是涅之外称。应物
T45n1858_p0158b12U之假名耳。而存称谓者封名。志器象者耽
T45n1858_p0158b13U形。名也极于题目。形也尽于方圆。方圆有所
T45n1858_p0158b14U不写。题目有所不传。焉可以名于无名。而形
T45n1858_p0158b15U于无形者哉。难序云。有余无余者。信是权寂
T45n1858_p0158b16U致教之本意。亦是如来隐显之诚迹也。但未
T45n1858_p0158b17U是玄寂绝言之幽致。又非至人环中之妙术
T45n1858_p0158b18U耳。子独不闻正观之说欤。维摩诘言。我观如
T45n1858_p0158b19U来无始无终。六入已过。三界已出。不在方。不
T45n1858_p0158b20U离方。非有为。非无为。不可以识识。不可以智
T45n1858_p0158b21U知。无言无说。心行处灭。以此观者。乃名正
T45n1858_p0158b22U观。以他观者。非见佛也。放光云。佛如虚空。
T45n1858_p0158b23U无去无来。应缘而现。无有方所。然则圣人之
T45n1858_p0158b24U在天下也。寂莫虚无。无执无竞。导而弗先。感
T45n1858_p0158b25U而后应。譬犹幽谷之响。明镜之像。对之弗知
T45n1858_p0158b26U其所以来。随之因识其所以往。恍焉而有。总
T45n1858_p0158b27U焉而亡。动而逾寂。隐而弥彰。出幽入冥。变化
T45n1858_p0158b28U无常。其为称也。因应而作。显迹为生。息迹为
T45n1858_p0158b29U灭。生名有余。灭名无余。然则有无之称。本乎
T45n1858_p0158c01U无名。无名之道。于何不名。是以至人居方而
T45n1858_p0158c02U方。止圆而圆。在天而天。处人而人。原夫能天
T45n1858_p0158c03U能人者。岂天人之所能哉。果以非天非人。故
T45n1858_p0158c04U能天能人耳。其为治也。故应而不为。因而
T45n1858_p0158c05U不施。因而不施。故施莫之广。应而不为。故为
T45n1858_p0158c06U莫之大。为莫之大。故乃返于小成。施莫之广。
T45n1858_p0158c07U故乃归乎无名。经曰。菩提之道。不可图度。高
T45n1858_p0158c08U而无上。广不可极。渊而无下。深不可测。大包
T45n1858_p0158c09U天地。细入无间。故谓之道。然则涅之道。
T45n1858_p0158c10U不可以有无得之。明矣。而惑者睹神变因谓
T45n1858_p0158c11U之有。见灭度便谓之无。有无之境。妄想之域。
T45n1858_p0158c12U岂足以标榜玄道。而语圣心者乎。意谓至人
T45n1858_p0158c13U寂怕无兆。隐显同源。存不为有。亡不为无。
T45n1858_p0158c14U何则。佛言。吾无生不生。虽生不生。无形不
T45n1858_p0158c15U形。虽形不形。以知存不为有。经云。菩萨入
T45n1858_p0158c16U无尽三昧。尽见过去灭度诸佛。又云。入于
T45n1858_p0158c17U涅而不般涅。以知亡不为无。亡不为
T45n1858_p0158c18U无。虽无而有。存不为有。虽有而无。虽有而
T45n1858_p0158c19U无。故所谓非有。虽无而有。故所谓非无。然则
T45n1858_p0158c20U涅之道。果出有无之域。绝言象之径。断
T45n1858_p0158c21U矣。子乃云。圣人患于有身。故灭身以归无。劳
T45n1858_p0158c22U勤莫先于有智。故绝智以沦虚。无乃乖乎神
T45n1858_p0158c23U极。伤于玄旨者也。经曰。法身无象。应物而
T45n1858_p0158c24U形。般若无知。对缘而照。万机顿赴而不挠其
T45n1858_p0158c25U神。千难殊对而不干其虑。动若行云。止犹谷
T45n1858_p0158c26U神。岂有心于彼此。情系于动静者乎。既无心
T45n1858_p0158c27U于动静。亦无象于去来。去来不以象。故无器
T45n1858_p0158c28U而不形。动静不以心。故无感而不应。然则
T45n1858_p0158c29U心生于有心。象出于有象。象非我出。故金石
T45n1858_p0159a01U流而不鳌Ｐ姆俏疑。故日用而不动。纭纭
T45n1858_p0159a02U自彼。于我何为。所以智周万物而不劳。形
T45n1858_p0159a03U充八极而无患。益不可盈。损不可亏。宁复z
T45n1858_p0159a04U疠中逵。寿极双树。灵竭天棺。体尽焚燎者哉。
T45n1858_p0159a05U而惑者居见闻之境。寻殊应之迹。秉执规矩
T45n1858_p0159a06U而拟大方。欲以智劳至人。形患大圣。谓舍
T45n1858_p0159a07U有入无。因以名之。岂谓采微言于听表。拔
T45n1858_p0159a08U玄根于虚壤者哉
T45n1858_p0159a09U　　征出第四
T45n1858_p0159a10U有名曰。夫浑元剖判。万有参分。有既有矣
T45n1858_p0159a11U不得不无。无自不无。必因于有。所以高下相
T45n1858_p0159a12U倾。有无相生。此乃自然之数。数极于是。以
T45n1858_p0159a13U此而观。化母所育。理无幽显。恢诡怪。无
T45n1858_p0159a14U非有也。有化而无。无非无也。然则有无之境。
T45n1858_p0159a15U理无不统。经曰。有无二法。摄一切法。又称三
T45n1858_p0159a16U无为者。虚空。数缘尽。非数缘尽。数缘尽者。
T45n1858_p0159a17U即涅也。而论云。有无之表。别有妙道。妙于
T45n1858_p0159a18U有无。谓之涅。请核妙道之本。果若有也。虽
T45n1858_p0159a19U妙非无。虽妙非无。即入有境。果若无也。无即
T45n1858_p0159a20U无差。无而无差。即入无境。总而括之。即而
T45n1858_p0159a21U究之。无有异有而非无。无有异无而非有者。
T45n1858_p0159a22U明矣。而曰有无之外别有妙道。非有非无谓
T45n1858_p0159a23U之涅。吾闻其语。未即于心也
T45n1858_p0159a24U　　超境第五
T45n1858_p0159a25U无名曰。有无之数。诚以法无不该。理无不统。
T45n1858_p0159a26U然其所统。俗谛而已。经曰。真谛何耶。涅
T45n1858_p0159a27U道是。俗谛何耶。有无法是。何则。有者有于
T45n1858_p0159a28U无。无者无于有。有无所以称有。无有所以称
T45n1858_p0159a29U无。然则有生于无。无生于有。离有无无。离无
T45n1858_p0159b01U无有。有无相生。其犹高下相倾。有高必有下。
T45n1858_p0159b02U有下必有高矣。然则有无虽殊。俱未免于有
T45n1858_p0159b03U也。此乃言象之所以形。是非之所以生。岂
T45n1858_p0159b04U是以统夫幽极。拟夫神道者乎。是以论称出
T45n1858_p0159b05U有无者。良以有无之数。止乎六境之内。六
T45n1858_p0159b06U境之内。非涅之宅。故借出以祛之。庶
T45n1858_p0159b07U道之流。仿佛幽途。托情绝域。得意忘言。体
T45n1858_p0159b08U其非有非无。岂曰有无之外。别有一有而可
T45n1858_p0159b09U称哉。经曰三无为者。盖是群生纷绕。生乎
T45n1858_p0159b10U笃患。笃患之尤。莫先于有。绝有之称。莫先于
T45n1858_p0159b11U无。故借无以明其非有。明其非有。非谓无也
T45n1858_p0159b12U　　搜玄第六
T45n1858_p0159b13U有名曰。论自云涅既不出有无。又不在有
T45n1858_p0159b14U无。不在有无。则不可于有无得之矣。不出
T45n1858_p0159b15U有无。则不可离有无求之矣。求之无所。便应
T45n1858_p0159b16U都无。然复不无其道。其道不无。则幽途可寻。
T45n1858_p0159b17U所以千圣同辙。未尝虚返者也。其道既存。
T45n1858_p0159b18U而曰不出不在。必有异旨。可得闻乎
T45n1858_p0159b19U　　妙存第七
T45n1858_p0159b20U无名曰。夫言由名起。名以相生。相因可相。无
T45n1858_p0159b21U相无名。无名无说。无说无闻。经曰。涅非
T45n1858_p0159b22U法。非非法。无闻无说。非心所知。吾何敢言
T45n1858_p0159b23U之。而子欲闻之耶。虽然。善吉有言。众人若
T45n1858_p0159b24U能以无心而受。无听而听者。吾当以无言言
T45n1858_p0159b25U之。庶述其言。亦可以言。净名曰。不离烦恼而
T45n1858_p0159b26U得涅。天女曰。不出魔界而入佛界。然则玄
T45n1858_p0159b27U道在于妙悟。妙悟在于即真。即真即有无
T45n1858_p0159b28U齐观。齐观即彼已莫二。所以天地与我同根。
T45n1858_p0159b29U万物与我一体。同我则非复有无。异我则乖
T45n1858_p0159c01U于会通。所以不出不在。而道存乎其间矣。何
T45n1858_p0159c02U则。夫至人虚心冥照。理无不统。怀六合于
T45n1858_p0159c03U胸中。而灵鉴有余。镜万有于方寸。而其神
T45n1858_p0159c04U常虚。至能拔玄根于未始。即群动以静心。恬
T45n1858_p0159c05U淡渊默。妙契自然。所以处有不有。居无不无。
T45n1858_p0159c06U居无不无。故不无于无。处有不有。故不有
T45n1858_p0159c07U于有。故能不出有无。而不在有无者也。然则
T45n1858_p0159c08U法无有无之相。圣无有无之知。圣无有无之
T45n1858_p0159c09U知。则无心于内。法无有无之相。则无数于
T45n1858_p0159c10U外。于外无数。于内无心。彼此寂灭。物我冥
T45n1858_p0159c11U一。怕尔无朕。乃曰涅。涅若此。图度绝
T45n1858_p0159c12U矣。岂容可责之于有无之内。又可征之有无
T45n1858_p0159c13U之外耶
T45n1858_p0159c14U　　难差第八
T45n1858_p0159c15U有名曰。涅既绝图度之域。则超六境之外。
T45n1858_p0159c16U不出不在。而玄道独存。斯则穷理尽性。究竟
T45n1858_p0159c17U之道。妙一无差。理其然矣。而放光云。三乘
T45n1858_p0159c18U之道。皆因无为而有差别。佛言。我昔为菩
T45n1858_p0159c19U萨时。名曰儒童。于然灯佛所。已入涅。儒童
T45n1858_p0159c20U菩萨。时于七住初获无生忍。进修三位。若涅
T45n1858_p0159c21U一也。则不应有三。如其有三。则非究竟。究
T45n1858_p0159c22U竟之道。而有升降之殊。众经异说。何以取
T45n1858_p0159c23U中耶
T45n1858_p0159c24U　　辩差第九
T45n1858_p0159c25U无名曰。然究竟之道。理无差也。法华经云。第
T45n1858_p0159c26U一大道无有两正。吾以方便为怠慢者。于一
T45n1858_p0159c27U乘道分别说三。三车出火宅。即其事也。以俱
T45n1858_p0159c28U出生死。故同称无为。所乘不一。故有三名。统
T45n1858_p0159c29U其会归。一而已矣。而难云。三乘之道。皆因无
T45n1858_p0160a01U为而有差别。此以人三。三于无为。非无为
T45n1858_p0160a02U有三也。故放光云。涅有差别耶。答曰无差
T45n1858_p0160a03U别。但如来结习都尽。声闻结习不尽耳。请以
T45n1858_p0160a04U近喻。以况远旨。如人斩木。去尺无尺。去寸无
T45n1858_p0160a05U寸。修短在于尺寸。不在无也。夫以群生万端。
T45n1858_p0160a06U识根不一。智鉴有浅深。德行有厚薄。所以俱
T45n1858_p0160a07U之彼岸。而升降不同。彼岸岂异。异自我耳。
T45n1858_p0160a08U然则众经殊辩。其致不乖
T45n1858_p0160a09U　　责异第十
T45n1858_p0160a10U有名曰。俱出火宅。则无患一也。同出生死。则
T45n1858_p0160a11U无为一也。而云彼岸无异。异自我耳。彼岸。
T45n1858_p0160a12U则无为岸也。我则体无为者也。请问我与无
T45n1858_p0160a13U为。为一为异。若我即无为。无为亦即我。不得
T45n1858_p0160a14U言无为无异。异自我也。若我异无为。我则非
T45n1858_p0160a15U无为。无为自无为。我自常有为。冥会之致。又
T45n1858_p0160a16U滞而不通。然则我与无为。一亦无三。异亦无
T45n1858_p0160a17U三。三乘之名。何由而生也
T45n1858_p0160a18U　　会异第十一
T45n1858_p0160a19U无名曰。夫止此而此。适彼而彼。所以同于得
T45n1858_p0160a20U者得亦得之。同于失者失亦失之。我适无
T45n1858_p0160a21U为。我即无为。无为虽一。何乖不一耶。譬犹三
T45n1858_p0160a22U鸟出网。同适无患之域。无患虽同。而鸟鸟各
T45n1858_p0160a23U异。不可以鸟鸟各异。谓无患亦异。又不可
T45n1858_p0160a24U以无患既一。而一于众鸟也。然则鸟即无患。
T45n1858_p0160a25U无患即鸟。无患岂异。异自鸟耳。如是三乘众
T45n1858_p0160a26U生。俱越妄想之樊。同适无为之境。无为虽同。
T45n1858_p0160a27U而乘乘各异。不可以乘乘各异。谓无为亦异。
T45n1858_p0160a28U又不可以无为既一。而一于三乘也。然则我
T45n1858_p0160a29U即无为。无为即我。无为岂异。异自我耳。所以
T45n1858_p0160b01U无患虽同。而升虚有远近。无为虽一。而幽
T45n1858_p0160b02U鉴有浅深。无为即乘也。乘即无为也。此非
T45n1858_p0160b03U我异无为。以未尽无为。故有三耳
T45n1858_p0160b04U　　诘渐第十二
T45n1858_p0160b05U有名曰。万累滋彰。本于妄想。妄想既祛。则万
T45n1858_p0160b06U累都息。二乘得尽智。菩萨得无生智。是时妄
T45n1858_p0160b07U想都尽。结缚永除。结缚既除。则心无为。心既
T45n1858_p0160b08U无为。理无余翳。经曰。是诸圣智不相违背。
T45n1858_p0160b09U不出不在。其实俱空。又曰。无为大道。平等
T45n1858_p0160b10U不二。既曰无二。则不容心异。不体则已。体
T45n1858_p0160b11U应穷微。而曰体而未尽。是所未悟也
T45n1858_p0160b12U　　明渐第十三
T45n1858_p0160b13U无名曰。无为无二。则已然矣。结是重惑。可谓
T45n1858_p0160b14U顿尽。亦所未喻。经曰。三箭中的。三兽渡河。
T45n1858_p0160b15U中渡无异。而有浅深之殊者。为力不同故也。
T45n1858_p0160b16U三乘众生。俱济缘起之津。同鉴四谛之的。绝
T45n1858_p0160b17U伪即真。同升无为。然则所乘不一者。亦以
T45n1858_p0160b18U智力不同故也。夫群有虽众。然其量有涯。正
T45n1858_p0160b19U使智犹身子。辩若满愿。穷才极虑。莫窥其畔。
T45n1858_p0160b20U况乎虚无之数。重玄之域。其道无涯。欲之顿
T45n1858_p0160b21U尽耶。书不云乎。为学者日益。为道者日损。为
T45n1858_p0160b22U道者为于无为者也。为于无为而曰日损。此
T45n1858_p0160b23U岂顿得之谓。要损之又损之。以至于无损耳。
T45n1858_p0160b24U经喻萤日。智用可知矣
T45n1858_p0160b25U　　讥动第十四
T45n1858_p0160b26U有名曰。经称法身已上。入无为境。心不可以
T45n1858_p0160b27U智知。形不可以象测。体绝阴入。心智寂灭。而
T45n1858_p0160b28U复云进修三位。积德弥广。夫进修本于好尚。
T45n1858_p0160b29U积德生于涉求。好尚则取舍情现。涉求则损
T45n1858_p0160c01U益交陈。既以取舍为心。损益为体。而曰体绝
T45n1858_p0160c02U阴入。心智寂灭。此文乖致殊。而会之一人。无
T45n1858_p0160c03U异指南为北。以晓迷夫
T45n1858_p0160c04U　　动寂第十五
T45n1858_p0160c05U无名曰。经称圣人无为而无所不为。无为。故
T45n1858_p0160c06U虽动而常寂。无所不为。故虽寂而常动。虽寂
T45n1858_p0160c07U而常动。故物莫能一。虽动而常寂。故物莫能
T45n1858_p0160c08U二。物莫能二。故逾动逾寂。物莫能一。故逾
T45n1858_p0160c09U寂逾动。所以为即无为。无为即为。动寂虽
T45n1858_p0160c10U殊。而莫之可异也。道行曰。心亦不有亦不无。
T45n1858_p0160c11U不有者。不若有心之有。不无者。不若无心之
T45n1858_p0160c12U无。何者。有心则众庶是也。无心则太虚是也。
T45n1858_p0160c13U众庶止于妄想。太虚绝于灵照。岂可止于妄
T45n1858_p0160c14U想。绝于灵照。标其神道。而语圣心者乎。是以
T45n1858_p0160c15U圣心不有。不可谓之无。圣心不无。不可谓之
T45n1858_p0160c16U有。不有。故心想都灭。不无。故理无不契。理
T45n1858_p0160c17U无不契。故万德斯弘。心想都灭。故功成非我。
T45n1858_p0160c18U所以应化无方。未尝有为。寂然不动。未尝不
T45n1858_p0160c19U为。经曰。心无所行。无所不行。信矣。儒僮曰。
T45n1858_p0160c20U昔我于无数劫。国财身命。施人无数。以妄想
T45n1858_p0160c21U心施。非为施也。今以无生心。五华施佛。始名
T45n1858_p0160c22U施耳。又空行菩萨。入空解脱门。方言今是行
T45n1858_p0160c23U时。非为证时。然则心弥虚。行弥广。终日行。
T45n1858_p0160c24U不乖于无行者也。是以贤劫称无舍之檀。成
T45n1858_p0160c25U具美不为之为。禅典唱无缘之慈。思益演不
T45n1858_p0160c26U知之知。圣旨虚玄。殊文同辩。岂可以有为便
T45n1858_p0160c27U有为。无为便无为哉。菩萨住尽不尽平等法
T45n1858_p0160c28U门。不尽有为。不住无为。即其事也。而以南北
T45n1858_p0160c29U为喻。殊非领会之唱
T45n1858_p0161a01U　　穷源第十六
T45n1858_p0161a02U有名曰。非众生无以御三乘。非三乘无以成
T45n1858_p0161a03U涅。然必先有众生。后有涅。是则涅有
T45n1858_p0161a04U始。有始必有终。而经云。涅无始无终。湛若
T45n1858_p0161a05U虚空。则涅先有。非复学而后成者也
T45n1858_p0161a06U　　通古第十七
T45n1858_p0161a07U无名曰。夫至人空洞无象。而万物无非我
T45n1858_p0161a08U造。会万物以成已者。其唯圣人乎。何则。非理
T45n1858_p0161a09U不圣。非圣不理。理而为圣者。圣不异理也。
T45n1858_p0161a10U故天帝曰。般若当于何求。善吉曰。般若不可
T45n1858_p0161a11U于色中求。亦不离色中求。又曰。见缘起为见
T45n1858_p0161a12U法。见法为见佛。斯则物我不异之效也。所
T45n1858_p0161a13U以至人戢玄机于未兆。藏冥运于即化。总六
T45n1858_p0161a14U合以镜心。一去来以成体。古今通。始终同。穷
T45n1858_p0161a15U本极末。莫之与二。浩然大均。乃曰涅。经
T45n1858_p0161a16U曰。不离诸法而得涅。又曰。诸法无边故。菩
T45n1858_p0161a17U提无边。以知涅之道。存乎妙契。妙契之致。
T45n1858_p0161a18U本乎冥一。然则物不异我。我不异物。物我玄
T45n1858_p0161a19U会。归乎无极。进之弗先。退之弗后。岂容终始
T45n1858_p0161a20U于其间哉。天女曰。耆年解脱亦如何久
T45n1858_p0161a21U　　考得第十八
T45n1858_p0161a22U有名曰。经云众生之性。极于五阴之内。又云。
T45n1858_p0161a23U得涅者五阴都尽。譬犹灯灭。然则众生之
T45n1858_p0161a24U性。顿尽于五阴之内。涅之道。独建于三有
T45n1858_p0161a25U之外。貌然殊域。非复众生得涅也。果若有
T45n1858_p0161a26U得。则众生之性不止于五阴。必若止于五
T45n1858_p0161a27U阴。则五阴不都尽。五阴若都尽。谁复得涅
T45n1858_p0161a28U耶
T45n1858_p0161a29U　　玄得第十九
T45n1858_p0161b01U无名曰。夫真由离起。伪因着生。着故有得。离
T45n1858_p0161b02U故无名。是以则真者同真。法伪者同伪。子
T45n1858_p0161b03U以有得为得。故求于有得耳。吾以无得为得。
T45n1858_p0161b04U故得在于无得也。且谈论之作。必先定其本。
T45n1858_p0161b05U既论涅。不可离涅而语涅也。若即涅
T45n1858_p0161b06U以兴言。谁独非涅。而欲得之耶。何者。夫
T45n1858_p0161b07U涅之道。妙尽常数。融治二仪。荡涤万有。均
T45n1858_p0161b08U天人。同一异。内视不已见。返听不我闻。未
T45n1858_p0161b09U尝有得。未尝无得。经曰。涅非众生。亦不异
T45n1858_p0161b10U众生。维摩诘言。若弥勤得灭度者。一切众
T45n1858_p0161b11U生亦当灭度。所以者何。一切众生。本性常灭。
T45n1858_p0161b12U不复更灭。此名灭度。在于无灭者也。然则
T45n1858_p0161b13U众生非众生。谁为得之者。涅非涅。谁
T45n1858_p0161b14U为可得者。放光云。菩提从有得耶。答曰不也。
T45n1858_p0161b15U从无得耶。答曰不也。从有无得耶。答曰不也。
T45n1858_p0161b16U离有无得耶。答曰不也。然则都无得耶。答曰
T45n1858_p0161b17U不也。是义云何。答曰无所得故为得也。是
T45n1858_p0161b18U故得无所得也。无所得谓之得者。谁独不然
T45n1858_p0161b19U耶。然则玄道在于绝域。故不得以得之。妙
T45n1858_p0161b20U智存乎物外。故不知以知之。大象隐于无形。
T45n1858_p0161b21U故不见以见之。大音匿于希声。故不闻以闻
T45n1858_p0161b22U之。故能囊括终古。导达群方。亭毒苍生。疏
T45n1858_p0161b23U而不漏。汪哉洋哉。何莫由之哉。故梵志曰。吾
T45n1858_p0161b24U闻佛道。厥义弘深。汪洋无涯。靡不成就。靡不
T45n1858_p0161b25U度生。然则三乘之路开。真伪之途辩。贤圣之
T45n1858_p0161b26U道存。无名之致显矣
T45n1858_p0161b27U涅无名论(终)
T45n1858_p0161b28U肇论(终)