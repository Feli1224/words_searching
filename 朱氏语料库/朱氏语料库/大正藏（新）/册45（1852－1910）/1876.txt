【经文资讯】大正新修大藏经 第四十五册 No. 1876《修华严奥旨妄尽还源观》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1876 修华严奥旨妄尽还源观
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1876_p0637a01U
T45n1876_p0637a02U　　No. 1876
T45n1876_p0637a03U修华严奥旨妄尽还源观
T45n1876_p0637a04U
T45n1876_p0637a05U　　　　唐大荐福寺翻经沙门法藏述
T45n1876_p0637a06U夫满教难思。窥一尘而顿现。圆宗叵测睹纤
T45n1876_p0637a07U毫以齐彰。然用就体分非无差别之势。事依
T45n1876_p0637a08U理显。自有一际之形。其犹病起药兴。妄生智
T45n1876_p0637a09U立。病妄则药妄。举空拳以止啼。心通则法
T45n1876_p0637a10U通。引虚空而示遍。既觉既悟。何滞何通。百非
T45n1876_p0637a11U息其攀缘。四句绝其增减。故得药病双泯。静
T45n1876_p0637a12U乱俱融消。能所以入玄宗。泯性相而归法界。
T45n1876_p0637a13U窃见玄纲浩瀚妙旨希微。览之者讵究其源。
T45n1876_p0637a14U寻之者罕穷其际。是以真空滞于心首。恒为
T45n1876_p0637a15U缘虑之场。实际居于目前。翻为名相之境。今
T45n1876_p0637a16U者统收玄奥。囊括大宗。出经卷于尘中。转
T45n1876_p0637a17U法轮于毛处。明者德隆于即日。昧者望绝于
T45n1876_p0637a18U多生。会旨者山岳易移。乖宗者锱铢难入。辄
T45n1876_p0637a19U以旋披往诰。[糸*丐]觌旧章。备三藏之玄文。凭五
T45n1876_p0637a20U乘之妙旨。繁辞必削。缺义复全。虽则创集无
T45n1876_p0637a21U疑。况乃先规有据。穷兹性海会彼行林。别举
T45n1876_p0637a22U六门通为一观。参而不杂一际皎然。冀返迷
T45n1876_p0637a23U方情同晓日。佩道君子俯而详焉。今略明此
T45n1876_p0637a24U观。总分六门。先列名。后广辨一显一体。谓自
T45n1876_p0637a25U性清净圆明体二起二用。一者海印森罗常
T45n1876_p0637a26U住用。二者法界圆明自在用。三示三遍。一者
T45n1876_p0637a27U一尘普周法界遍。二者一尘出生无尽遍。三
T45n1876_p0637a28U者一尘含容空有偏。四行四德。一者随缘妙
T45n1876_p0637a29U用无方德。二者威仪住持有则德。三者柔和
T45n1876_p0637b01U质直摄生德。四者普代众生受苦德。五入五
T45n1876_p0637b02U止。一者照法清虚离缘止。二者观人寂怕绝
T45n1876_p0637b03U欲止。三者性起繁兴法尔止。四者定光显现
T45n1876_p0637b04U无念止。五者事理玄通非相止。六起六观。一
T45n1876_p0637b05U者摄境归心真空观。二者从心现境。妙有观。
T45n1876_p0637b06U三者心境秘密圆融观。四者智身影现众缘
T45n1876_p0637b07U观。五者多身入一境像观。六者主伴互现帝
T45n1876_p0637b08U网观
T45n1876_p0637b09U一显一体者。谓自性清净圆明体。然此即是
T45n1876_p0637b10U如来藏中法性之体。从本已来性自满足。处
T45n1876_p0637b11U染不垢。修治不净。故云自性清净。性体遍
T45n1876_p0637b12U照无幽不烛故曰圆明。又随流加染而不垢。
T45n1876_p0637b13U返流除染而不净。亦可在圣体而不增。处凡
T45n1876_p0637b14U身而不减。虽有隐显之殊。而无差别之异。烦
T45n1876_p0637b15U恼覆之则隐。智慧了之则显。非生因之所生。
T45n1876_p0637b16U唯了因之所了。起信论云。真如自体。有大智
T45n1876_p0637b17U慧光明义故。遍照法界义故。真实识知义故。
T45n1876_p0637b18U自性清净心义故。广说如彼。故曰自性清净
T45n1876_p0637b19U圆明体也
T45n1876_p0637b20U自下依体起二用者。谓依前净体起于二用。
T45n1876_p0637b21U一者海印森罗常住用。言海印者。真如本觉
T45n1876_p0637b22U也。妄尽心澄。万象齐现。犹如大海因风起浪。
T45n1876_p0637b23U若风止息海水澄清无象不现。起信论云。无
T45n1876_p0637b24U量功德藏法性真如海。所以名为海印三昧
T45n1876_p0637b25U也。经云。森罗及万象。一法之所印。言一法者
T45n1876_p0637b26U所谓一心也。是心即摄一切世间出世间法。
T45n1876_p0637b27U即是一法界大总相法门体。唯依妄念而有
T45n1876_p0637b28U差别。若离妄念唯一真如。故言海印三昧也。
T45n1876_p0637b29U华严经云。或现童男童女形天龙及以阿修
T45n1876_p0637c01U罗乃至摩[目*侯]罗伽等。随其所乐悉令见。众生
T45n1876_p0637c02U形相各不同。行业音声亦无量。如是一切皆
T45n1876_p0637c03U能现海印三昧威神力。依此义故。名海印三
T45n1876_p0637c04U昧也。二者法界圆明自在用。是华严三昧也。
T45n1876_p0637c05U谓广修万行称理成德。普周法界而证菩提。
T45n1876_p0637c06U言华严者。华有结实之用。行有感果之能。
T45n1876_p0637c07U令则托事表彰。所以举华为喻。严者。行成
T45n1876_p0637c08U果满契理称真。性相两亡。能所俱绝。显焕炳
T45n1876_p0637c09U着。故名严也。良以非真流之行无以契真。何
T45n1876_p0637c10U有饰真之行。不从真起此则真该妄末。行无
T45n1876_p0637c11U不修。妄彻真源相无不寂。故曰法界圆明自
T45n1876_p0637c12U在用也。华严经云。严净不可思议刹。供养一
T45n1876_p0637c13U切诸如来。放大光明无有边。度脱众生亦无
T45n1876_p0637c14U限。施戒忍进及禅定智慧方便神通等。如是
T45n1876_p0637c15U一切皆自在。以佛华严三昧力。依此义故。名
T45n1876_p0637c16U华严三昧也
T45n1876_p0637c17U三示三遍者。谓依前二用。一一用中普周法
T45n1876_p0637c18U界。故云遍也。言三遍者。一者一尘普周法界
T45n1876_p0637c19U遍。谓尘无自性揽真成立。真既无边尘亦随
T45n1876_p0637c20U尔。经云。华藏世界所有尘。一一尘中见法界。
T45n1876_p0637c21U宝光现佛如云集。此是如来刹自在。准此义
T45n1876_p0637c22U故。当知一尘普周法界也。二者一尘出生无
T45n1876_p0637c23U尽遍。谓尘无自体起必依真。真如既具恒沙
T45n1876_p0637c24U众德。依真起用亦复万差。起信论云。真如者。
T45n1876_p0637c25U自体有常乐我净义故。清凉不变自在义故。
T45n1876_p0637c26U具足如是过恒沙功德。乃至无有所少义。故
T45n1876_p0637c27U经云。如此华藏世界海中。无问若山若河乃
T45n1876_p0637c28U至树林尘毛等处。一一无不皆是称真如法界
T45n1876_p0637c29U具无边德。依此义故。当知一尘即理即事。即
T45n1876_p0638a01U人即法。即彼即此。即依即正。即染即净。即
T45n1876_p0638a02U因即果。即同即异。即一即多。即广即狭。即情
T45n1876_p0638a03U即非情。既三身即十身。何以故。理事无碍。事
T45n1876_p0638a04U事无碍。法如是故十身互作自在用故。唯普
T45n1876_p0638a05U眼之境界也。如上事相之中。一一更互相容
T45n1876_p0638a06U相摄。各具重重无尽境界也。经云。一切法门
T45n1876_p0638a07U无尽海。同会一法道场中。如是法性佛所说。
T45n1876_p0638a08U智眼能明此方便。问据其所说则一尘之上。
T45n1876_p0638a09U理无不显。事无不融。文无不释。义无不通。今
T45n1876_p0638a10U时修学之徒。云何晓悟达于尘处。顿决群疑。
T45n1876_p0638a11U且于一尘之上。何者是染。云何名净。何者为
T45n1876_p0638a12U真。何者称俗。何者名生死。何者名涅。云何
T45n1876_p0638a13U名烦恼。云何名菩提。云何名小乘法。云何名
T45n1876_p0638a14U大乘法。请垂开决闻所未闻。答大智圆明睹
T45n1876_p0638a15U纤毫。而周性海真源朗现。处一尘而耀全身。
T45n1876_p0638a16U万法起必同时一际理无前后。何以故。由此
T45n1876_p0638a17U一尘虚相能翳于真即是染也。由此尘相空
T45n1876_p0638a18U无所有。即是净也。由此尘性本体同如。即是
T45n1876_p0638a19U真也。由此尘相缘生幻有。即是俗也。由于尘
T45n1876_p0638a20U相念念迁变。即是生死。由观尘相生灭相尽
T45n1876_p0638a21U空无有实。即是涅。由尘相大小皆是妄心
T45n1876_p0638a22U分别。即是烦恼。由尘相体本空寂缘虑自尽。
T45n1876_p0638a23U即是菩提。由尘相体无遍计。即是小乘法也。
T45n1876_p0638a24U由尘性。无生无灭依他似有。即是大乘法也。
T45n1876_p0638a25U如是略说。若具言之。假使一切众生怀疑各
T45n1876_p0638a26U异一时同问如来。如来唯以一尘字而为解
T45n1876_p0638a27U释。宜深思之。经云。一切法门无尽海。一言演
T45n1876_p0638a28U说尽无余。依此义故。名一尘出生无尽遍。三
T45n1876_p0638a29U者一尘含容空有遍。谓尘无自性即空也。幻
T45n1876_p0638a30U相宛然即有也。良由幻色无体必不异空。真
T45n1876_p0638b01U空具德彻于有表。观色即空成大智而不住
T45n1876_p0638b02U生死。观空即色成大悲而不住涅。以色空
T45n1876_p0638b03U无二。悲智不殊。方为真实也。宝性论云。道
T45n1876_p0638b04U前菩萨。于此真空妙有犹有三疑。一者疑空
T45n1876_p0638b05U灭色取断灭空。二者疑空异色取色外空。三
T45n1876_p0638b06U者疑空是物取空为有。今此释云。色是幻色
T45n1876_p0638b07U必不碍空。空是真空必不碍色。若碍于色即
T45n1876_p0638b08U是断空。若碍于空即是实色。如一尘既具如
T45n1876_p0638b09U上真空妙有。当知一一尘等亦尔。若证此理
T45n1876_p0638b10U即得尘含十方无亏。大小念包九世延促同
T45n1876_p0638b11U时。故得殊胜微言。纤毫彰于圆教奇特。圣
T45n1876_p0638b12U众轻埃现于全躯。迥超言虑之端。透出筌[罩-卓+弟]
T45n1876_p0638b13U之表。经云。如有大经卷。量等三千界。在于一
T45n1876_p0638b14U尘内。一切尘亦然。有一聪慧人。净眼普明见。
T45n1876_p0638b15U破尘出经卷。广饶益众生等。若据理而言。
T45n1876_p0638b16U即尘众生妄计经卷。即大智圆明。智体既其
T45n1876_p0638b17U无边。故曰量等三千界。依此义故。名一尘含
T45n1876_p0638b18U容空有遍也
T45n1876_p0638b19U自下依此能遍之境而行四德。谓依前一尘
T45n1876_p0638b20U能遍之境。而修四种行德。一者随缘妙用无
T45n1876_p0638b21U方德。谓依真起用。广利群生。众生根器不等
T45n1876_p0638b22U受解万差。乐欲不同应机授法。应病与药令
T45n1876_p0638b23U得服行。维摩经中具明斯义。又以大悲故。名
T45n1876_p0638b24U曰随缘。以大智故。名为妙用。又大坏假名而
T45n1876_p0638b25U常度众生。故曰随缘了知众生性空。实无度
T45n1876_p0638b26U者名为妙用。又理即事故名随缘。事即理故
T45n1876_p0638b27U名妙用。又真不违俗故随缘。俗不违真故妙
T45n1876_p0638b28U用。又依本起末故随缘。摄末归本故妙用。良
T45n1876_p0638b29U以法无分齐。起必同时。真理不碍万差。显应
T45n1876_p0638b30U无非一际。用则波。腾鼎沸。全真体以运行体。
T45n1876_p0638c01U则镜净水澄举随缘而会寂。若曦光之流彩。
T45n1876_p0638c02U无心而朗十方。如明镜之端形。不动而呈万
T45n1876_p0638c03U像。故曰随缘妙用无方德也。二者威仪住持
T45n1876_p0638c04U有则德。谓行住坐卧四威仪也。大乘八万。小
T45n1876_p0638c05U乘三千。为住持之楷模。整六和之紊绪。出三
T45n1876_p0638c06U界之梯蹬。越苦海之迅航。拯物导迷莫斯为
T45n1876_p0638c07U最。但以金容匿彩正教陵夷。传授浇讹师于
T45n1876_p0638c08U己见。致使教无纲纪。滥挹淳流得失齐举妄
T45n1876_p0638c09U参真净。故令初学触事成非不依经律。混乱
T45n1876_p0638c10U凡情自陷陷他甚可悲矣。故瑜伽论云。非大
T45n1876_p0638c11U沈非小浮。常住于正念。根本眷属净修梵行。
T45n1876_p0638c12U华严经云。戒是无上菩提本。应当具足持净
T45n1876_p0638c13U戒。梵网经云。微尘菩萨众由是成正觉。起信
T45n1876_p0638c14U论云。以知法性体无毁禁。是故随顺法性行
T45n1876_p0638c15U尸波罗蜜。所谓不杀不盗不淫不妄语。远
T45n1876_p0638c16U离贪嗔。欺诈谄曲邪见。亦应远离愦闹少欲
T45n1876_p0638c17U知足。乃至小罪心生大怖不得轻。于如来所
T45n1876_p0638c18U制禁戒常护讥嫌。不令众生妄起过罪。用此
T45n1876_p0638c19U威仪住持。以化众生也。问准上文所说。真如
T45n1876_p0638c20U一相。佛体无二。具足一切功德者。何故要须
T45n1876_p0638c21U威仪等戒行耶。答譬如大摩尼宝。体性明净
T45n1876_p0638c22U久被尘累。而有粗秽之垢。若人唯念宝性。不
T45n1876_p0638c23U以种种磨治。终不得净真如之法体性空净。
T45n1876_p0638c24U久被无明烦恼垢染。若人唯念真如。不以持
T45n1876_p0638c25U戒定慧种种熏修。终无净时。准此义故理须
T45n1876_p0638c26U持戒也。问出家五众。超然出俗可具威仪。在
T45n1876_p0638c27U家之流。身缠俗网宁无愆犯。答出家之辈自
T45n1876_p0638c28U有严科。在家之俦通持五戒。夫三归五戒者。
T45n1876_p0638c29U盖是出苦海之津梁。趣涅之根本。作毗尼
T45n1876_p0638c30U之渐次。为七众之崇基。万善藉此而生。佛
T45n1876_p0639a01U法之平地。经云。尸罗不清净三昧不现前当
T45n1876_p0639a02U知。戒为定体。慧为定用。三学圆备即证菩提。
T45n1876_p0639a03U四分律云。第一持戒不毁犯。比丘威仪自端
T45n1876_p0639a04U严。怨家之人不能近。若不如法即被诃。依此
T45n1876_p0639a05U义理故。云威仪住持有则德。三者。柔和质直
T45n1876_p0639a06U摄生德。谓大智照真名为质直。大悲救物故
T45n1876_p0639a07U曰柔和。又质直者。约本性不迁。柔和者。约随
T45n1876_p0639a08U流不滞。柔则伏灭烦恼。和则顺理修行。用兹
T45n1876_p0639a09U调和之法。以摄众生也。又质直者。体无妄
T45n1876_p0639a10U伪言行相符。蕴德居怀不拘名利。轻金若块。
T45n1876_p0639a11U重教逾珍。但为正业调生。速愿自他圆满。故
T45n1876_p0639a12U曰柔和质直摄生德也。四者普代众生受苦
T45n1876_p0639a13U德。谓修诸行法不为自身。但欲广利群生冤
T45n1876_p0639a14U亲平等。普令断恶备修万行速证菩提。又菩
T45n1876_p0639a15U萨大悲大愿以身为质(音致)。于三恶趣。救赎一切
T45n1876_p0639a16U受苦众生要令得乐。尽未来际心无退屈。不
T45n1876_p0639a17U于众生希望毛发报恩之心。华严经云。广大
T45n1876_p0639a18U悲云遍一切。舍身无量等刹尘。以昔劫海修
T45n1876_p0639a19U行力。今此世界无诸垢。谓众生妄执念念迁
T45n1876_p0639a20U流名之为苦。菩萨教令了蕴空寂自性本无。
T45n1876_p0639a21U故云离苦。问众生无边苦业无边。云何菩萨
T45n1876_p0639a22U而能普代众生受苦。答菩萨代众生受苦者。
T45n1876_p0639a23U由大悲方便力故。但以众生妄执不了业体。
T45n1876_p0639a24U从妄而生无由出苦。菩萨教令修止观两门。
T45n1876_p0639a25U心无暂替因果丧亡。苦业无由得生。但令不
T45n1876_p0639a26U入三涂。名为普代众生受苦德也。杂集论
T45n1876_p0639a27U云。于不坚坚觉深住于颠倒。离烦恼所恼。得
T45n1876_p0639a28U最上菩提。已上明四种行德竟
T45n1876_p0639a29U自下摄用归体入五止门。五止门者。谓依前
T45n1876_p0639b01U能行四德之行。当相即空相尽心澄而修止
T45n1876_p0639b02U也。所言入者。性相俱泯体周法界。入无入相
T45n1876_p0639b03U名为入也。华严经云。如来深境界其量等虚
T45n1876_p0639b04U空。一切众生入而实无所入。又准入佛境界。
T45n1876_p0639b05U经云。入诸无相定见诸法寂静。常入平等故
T45n1876_p0639b06U敬礼无所观。此乃一切众生本来无不在如
T45n1876_p0639b07U来境界之中。更无可入也。如人迷故谓东为
T45n1876_p0639b08U西。乃至悟己西即是东。更无别东而可入也。
T45n1876_p0639b09U众生迷故。谓妄可舍。谓真可入。乃至悟已妄
T45n1876_p0639b10U即是真。更无别真而可入也。此义亦尔。不入
T45n1876_p0639b11U而入。故云入也。何以故。入与不入本来平等。
T45n1876_p0639b12U同一法界也。起信论云。若有众生能观无念
T45n1876_p0639b13U者。是名入真如门也。言五止者。一者照法清
T45n1876_p0639b14U虚离缘止。谓真谛之法本性空寂。俗谛之法
T45n1876_p0639b15U似有即空。真俗清虚萧然无寄。能缘智寂所
T45n1876_p0639b16U缘境空。心境不拘体融虚廓。正证之时因缘
T45n1876_p0639b17U俱离。维摩经云。法不属因不在缘故。依此义
T45n1876_p0639b18U理故。云照法清虚离缘止也。二者观人寂怕
T45n1876_p0639b19U绝欲止。谓五蕴无主名曰寂怕。空寂无求名
T45n1876_p0639b20U为绝欲。故云观人寂怕绝欲止也。三者性起
T45n1876_p0639b21U繁兴法尔止。谓依体起用名为性起。起应万
T45n1876_p0639b22U差故曰繁兴。古今常然名为法尔。谓真如之
T45n1876_p0639b23U法。法尔随缘万法俱兴法尔归性。故曰性起
T45n1876_p0639b24U繁兴法尔止。经云。从无住本立一切法。即其
T45n1876_p0639b25U义也。四者定光显现无念止。言定光者。谓一
T45n1876_p0639b26U乘教中白净宝网。万字轮王之宝珠。谓此
T45n1876_p0639b27U宝珠体性。明彻十方齐照。无思成事。念者皆
T45n1876_p0639b28U从虽现奇功。心无念虑。华严经云。譬如转轮
T45n1876_p0639b29U王成就胜七宝。来处不可得。业性亦如是。若
T45n1876_p0639c01U有众生。入此大止妙观门中。无思无虑任运
T45n1876_p0639c02U成事。如彼宝珠远近齐照。分明显现廓彻虚
T45n1876_p0639c03U空。不为二乘外道尘雾烟云之所障蔽。故曰
T45n1876_p0639c04U定光显现无念止也。五者理事玄通非相止。
T45n1876_p0639c05U谓幻相之事。无性之理。互隐互显。故曰玄通。
T45n1876_p0639c06U又理由修显故。事彻于理。行从理起。理彻
T45n1876_p0639c07U于事。互存互夺。故曰玄通。玄通者。谓大智独
T45n1876_p0639c08U存体周法界。大悲救物万行纷然。悲智双融
T45n1876_p0639c09U性相俱泯。故曰理事玄通非相止也。上来明
T45n1876_p0639c10U五止竟
T45n1876_p0639c11U自下依止起观。问准上义理。依之修行。足
T45n1876_p0639c12U为圆满。云何更要入止观两门耶。答起信云。
T45n1876_p0639c13U若修止者。对治凡夫住着世间。能舍二乘怯
T45n1876_p0639c14U弱之见。若修观者。对治二乘不起大悲狭劣
T45n1876_p0639c15U之过。远离凡夫不修善根。以此义故。止观两
T45n1876_p0639c16U门。共相成助不相舍离。若不修止观。无由
T45n1876_p0639c17U得入菩提之路。华严云。譬如金翅鸟以左右
T45n1876_p0639c18U两翅鼓扬海水。令其两辟观诸龙众。命将尽
T45n1876_p0639c19U者而搏取之。如来出世亦复如是。以大止妙
T45n1876_p0639c20U观而为两翅。鼓扬众生大爱海水。令其两辟
T45n1876_p0639c21U观诸众生。根成熟者而度脱之。依此义故。要
T45n1876_p0639c22U修止观也。问止观两门既为宗要。凡夫初学
T45n1876_p0639c23U未解安心。请示迷徒令归正路。答依起信论
T45n1876_p0639c24U云。若修止者。住于静处端坐正意。不依气
T45n1876_p0639c25U息。不依形色。不依于空。不依地水火风。乃
T45n1876_p0639c26U至不依见闻觉知。一切诸想随念皆除。亦遣
T45n1876_p0639c27U除想。以一切法本来无想。念念不生。念念不
T45n1876_p0639c28U灭。亦不随心外念境界。然后以心除心。心若
T45n1876_p0639c29U驰散即当摄来令归正念。常勤正念唯心识
T45n1876_p0640a01U观一切魔境自然远离。凡夫初学邪正未分。
T45n1876_p0640a02U魔网入心欺诳行者。又无师匠咨问莫凭。依
T45n1876_p0640a03U四魔功将为正道。日月经久邪见既深。设遇
T45n1876_p0640a04U良缘终成难改。沉沦苦海出离无由。深自察
T45n1876_p0640a05U之无令暂替。此义如起信论中说也。六起六
T45n1876_p0640a06U观者。依前五门即观之止。而起即止之观。何
T45n1876_p0640a07U以故。理事无碍法如是故。定慧双融离分齐
T45n1876_p0640a08U故。一多相即绝前后故。大用自在无障碍故。
T45n1876_p0640a09U言六观者。一者摄境归心真空观。谓三界所
T45n1876_p0640a10U有法唯是一心造。心外更无一法可得。故曰
T45n1876_p0640a11U归心。谓一切分别但由自心。曾无心外境。能
T45n1876_p0640a12U与心为缘。何以故。由心不起外境本空。论云。
T45n1876_p0640a13U由依唯识故。境本无体故。真空义成。以尘无
T45n1876_p0640a14U有故。本识即不生。又经云。未达境唯心起种
T45n1876_p0640a15U种分别。达境唯心已分别即不生。知诸法唯
T45n1876_p0640a16U心便舍外尘相。由此息分别悟平等真空。如
T45n1876_p0640a17U世有医王。以妙药救病。诸佛亦如是。为物说
T45n1876_p0640a18U唯心。以此方知。由心现境由境现心。心不至
T45n1876_p0640a19U境境不入心。当作此观智慧甚深。故曰摄境
T45n1876_p0640a20U归心真空观也。二者从心现境妙有观。即事
T45n1876_p0640a21U不滞于理随事成差。谓前门中摄相归体。今
T45n1876_p0640a22U此门中。依体起用。具修万行。庄严报土。又前
T45n1876_p0640a23U门中。摄相归体显出法身。今此门中依体起
T45n1876_p0640a24U用修成报身。故曰从心现境妙有观也。三者
T45n1876_p0640a25U心境秘密圆融观。言心者。谓无碍心。诸佛证
T45n1876_p0640a26U之以成法身。境者。谓无碍境。诸佛证之以成
T45n1876_p0640a27U净土。谓如来报身。及所依净土圆融无碍。或
T45n1876_p0640a28U身现刹土。如经云。一毛孔中无量刹。各有四
T45n1876_p0640a29U洲四大海。须弥铁围亦复然。悉现其中无迫
T45n1876_p0640b01U隘。或刹现佛身。如经云。华藏世界所有尘。一
T45n1876_p0640b02U一尘中佛皆入。普为众生起神变毗卢遮那
T45n1876_p0640b03U法。如是就此门中。分为四句。如玄谈疏中说。
T45n1876_p0640b04U如是依正混融无有分齐。谓前两观各述一
T45n1876_p0640b05U边。今此双融会通心境。故曰心境秘密圆融
T45n1876_p0640b06U观也。四者。智身影现众缘观。谓智体唯一能
T45n1876_p0640b07U鉴众缘。缘相本空。智体照寂。诸缘相尽如如
T45n1876_p0640b08U独存。谓有为之法无不俱舍真性。犹如日轮
T45n1876_p0640b09U照现迥处虚空。有目之流无不睹见。生盲之
T45n1876_p0640b10U辈亦蒙润益。令知时节寒热之期。草木无情
T45n1876_p0640b11U悉皆滋长。如来智日亦复如是。故曰智身影
T45n1876_p0640b12U现众缘观也。五者。多身入一镜像观。即事事
T45n1876_p0640b13U无碍法界也。谓毗卢遮那十身。互用无有障
T45n1876_p0640b14U碍也。经云。或以自身。作众生身。国土身。业
T45n1876_p0640b15U报身。声闻身。缘觉身。菩萨身。如来身。智身。
T45n1876_p0640b16U法身。虚空身。如是十身随举一身摄余九身。
T45n1876_p0640b17U故曰多身入一镜像观。如一身有十身互作。
T45n1876_p0640b18U一一毛孔。一一身分。一一支节中。皆有十身
T45n1876_p0640b19U互作。或以眼处作耳处佛事。或以耳处作眼
T45n1876_p0640b20U处佛事。鼻舌身意亦复如是。何以故。证此大
T45n1876_p0640b21U止妙观法力加持。得如是故。经云。或以多身
T45n1876_p0640b22U作一身。或以一身作多身。或以一身入多身。
T45n1876_p0640b23U或以多身入一身。非一身没多身生。非多身
T45n1876_p0640b24U没一身生。皆由深定力故得有如是。或以异
T45n1876_p0640b25U境入定同境起。或以同境入定异境起。或以
T45n1876_p0640b26U一身入定多身起。或以多身入定一身起。故
T45n1876_p0640b27U曰多身入一镜像观也。六者。主伴互现帝网
T45n1876_p0640b28U观。谓以自为主。望他为伴。或以一法为主一
T45n1876_p0640b29U切法为伴。或以一身为主一切身为伴。随举
T45n1876_p0640c01U一法即主伴齐收。重重无尽。此表法性重重
T45n1876_p0640c02U影现。一切事中皆悉无尽。亦是悲智重重无
T45n1876_p0640c03U尽也。如善财童子。从只桓林中渐次南行。至
T45n1876_p0640c04U毗卢遮那庄严大楼阁前。暂时敛念。白弥勒
T45n1876_p0640c05U菩萨言。唯愿大圣。开楼阁门令我得入。弥勒
T45n1876_p0640c06U弹指其门即开。善财入已还闭如故。见楼阁
T45n1876_p0640c07U中有百千楼阁。一一楼阁前各有弥勒菩萨。
T45n1876_p0640c08U一一弥勒菩萨前。各有善财童子。一一善财
T45n1876_p0640c09U童子皆悉合掌在弥勒前。以表法界重重。犹
T45n1876_p0640c10U如帝网无尽也。此明善财童子依此华严法
T45n1876_p0640c11U界之理修行位极顿证法界也。此举一楼阁为
T45n1876_p0640c12U主。一切楼阁为伴也。故云主伴互现帝网观。
T45n1876_p0640c13U亦是事事无碍观也。此上所述六重观门。举
T45n1876_p0640c14U一为主余五为伴。无有前后始终俱齐。随入
T45n1876_p0640c15U一门即全收法界。此理喻如圆珠穿为六孔。
T45n1876_p0640c16U随入一孔之中。即全收珠尽。此亦如是。开
T45n1876_p0640c17U为六门。随入一门即全收法界圆满教理。法
T45n1876_p0640c18U自尔故。善财一生皆全证故。卷舒无碍隐显
T45n1876_p0640c19U同时。一际绝其始终。出入亡于表里。初心正
T45n1876_p0640c20U觉。摄多生于刹那。十信道圆。一念该于佛地。
T45n1876_p0640c21U致使地前菩萨触事生疑。五百声闻玄鉴绝
T45n1876_p0640c22U分。融通无碍一多交参。圆证相应名为佛地。
T45n1876_p0640c23U然此观门名目无定。若据一体为名。即是海
T45n1876_p0640c24U印炳现三昧门。若约二用而论。即名华严妙
T45n1876_p0640c25U行三昧门。若据三遍为言。即是尘含十方三
T45n1876_p0640c26U昧门。若准四德为名。即名四摄摄生三昧门。
T45n1876_p0640c27U若约五止而言。即为寂用无碍三昧门。若取
T45n1876_p0640c28U六观为名。即是佛果无碍三昧门。如是等义
T45n1876_p0640c29U随德立名。据教说。为六观。随入一门众德咸
T45n1876_p0641a01U具。无生既显幻有非亡。摄法界而一尘收。举
T45n1876_p0641a02U一身而十身现。如斯等义。非情所图。识尽见
T45n1876_p0641a03U除思之可见。余虽不敏素玩兹经。聊伸偶木
T45n1876_p0641a04U之文。式集弥天之义。颂曰
T45n1876_p0641a05U　备寻诸教本　　集兹华严观
T45n1876_p0641a06U　文约义无缺　　智者当勤学
T45n1876_p0641a07U修华严奥旨妄尽还源观
T45n1876_p0641a08U纪重校
T45n1876_p0641a09U　　　　宋晋水沙门净源述
T45n1876_p0641a10U昔孤山智圆法师尝称。杜顺尊者。抉华严深
T45n1876_p0641a11U旨。而撰斯文。盖准唐中书舍人高郢序北塔
T45n1876_p0641a12U铭耳。净源向读唐丞相裴休述妙觉塔记。记
T45n1876_p0641a13U且谓。华严疏主仰贤首还源玩味亡尽Ｈ翩
T45n1876_p0641a14U龙之戏珠也。乃知斯观实贤首国师所着断
T45n1876_p0641a15U矣。抑又观中。具引三节之文。皆国师之语章
T45n1876_p0641a16U章焉。熙宁元年冬十一月。特抱诸郡观本再
T45n1876_p0641a17U请钱唐通义大师。子宁重校其辞。宁公学深
T45n1876_p0641a18U知古。力考诸文。朝而思夕而玩。因与源曰。贤
T45n1876_p0641a19U首所集具引之语救而得之矣。请试陈其一
T45n1876_p0641a20U二焉。观不云乎。用就体分。非无差别之势。
T45n1876_p0641a21U事依理显。自有一际之形。兹乃义海百门之
T45n1876_p0641a22U一也。又曰。拯物导迷莫斯为最。岂非般若心
T45n1876_p0641a23U经疏序欤。又谓就此门中分为四句。此亦晋
T45n1876_p0641a24U疏玄谈。又已明矣。源应之曰。夫有条不紊。
T45n1876_p0641a25U表其网之在纲。探乎深辞。贵其通于舆义。然
T45n1876_p0641a26U则君子僧博览祖训。负卓卓之识。岂独畴昔
T45n1876_p0641a27U有之乎。源爱通义师传慈恩祖教。讲儒者五
T45n1876_p0641a28U经。而考文责实。章灼同异意。犹吾心也。于是
T45n1876_p0641a29U乎题之卷末。云耳
T45n1876_p0641a30U纪重校(竟)