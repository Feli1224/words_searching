【经文资讯】大正新修大藏经 第四十五册 No. 1886《原人论》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1886 原人论
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1886_p0707c19U
T45n1886_p0707c20U
T45n1886_p0707c21U　　No. 1886
T45n1886_p0707c22U原人论序
T45n1886_p0707c23U
T45n1886_p0707c24U　　　　终南山草堂寺沙门宗密述
T45n1886_p0707c25U万灵蠢蠢皆有其本。万物芸芸各归其根。未
T45n1886_p0707c26U有无根本而有枝末者也。况三才中之最灵
T45n1886_p0707c27U而无本源乎。且知人者智。自知者明。今我禀
T45n1886_p0707c28U得人身而不自知所从来。曷能知他世所趣
T45n1886_p0707c29U乎。曷能知天下古今之人事乎。故数十年中
T45n1886_p0708a01U学无常师。博考内外以原自身。原之不已果
T45n1886_p0708a02U得其本。然今习儒道者。q知近则乃祖乃父
T45n1886_p0708a03U传体相续受得此身。远则混沌一气剖为阴
T45n1886_p0708a04U阳之二。二生天地人三。三生万物。万物与人
T45n1886_p0708a05U皆气为本。习佛法者。但云。近则前生造业随
T45n1886_p0708a06U业受报得此人身。远则业又从惑展转乃至
T45n1886_p0708a07U阿赖耶识为身根本。皆谓已穷而实未也。然
T45n1886_p0708a08U孔老释迦皆是至圣。随时应物设教殊涂。内
T45n1886_p0708a09U外相资共利群庶。策勤万行。明因果始终。推
T45n1886_p0708a10U究万法。彰生起本末。虽皆圣意而有实有权。
T45n1886_p0708a11U二教唯权。佛兼权实。策万行惩恶劝善同归
T45n1886_p0708a12U于治。则三教皆可遵行。推万法穷理尽性至
T45n1886_p0708a13U于本源。则佛教方为决了。然当今学士各执
T45n1886_p0708a14U一宗。就师佛者。仍迷实义。故于天地人物不
T45n1886_p0708a15U能原之至源。余今还依内外教理推穷万法。
T45n1886_p0708a16U初从浅至深。于习权教者。斥滞令通而极其
T45n1886_p0708a17U本。后依了教。显示展转生起之义。会偏令圆
T45n1886_p0708a18U而至于末(末即天地人物)文有四篇。名原人也
T45n1886_p0708a19U原人论序(终)
T45n1886_p0708a20U
T45n1886_p0708a21U
T45n1886_p0708a22U原人论
T45n1886_p0708a23U
T45n1886_p0708a24U　　　　终南山草堂寺沙门宗密述
T45n1886_p0708a25U　　斥迷执第一(习儒道者)
T45n1886_p0708a26U儒道二教说。人畜等类。皆是虚无大道生成
T45n1886_p0708a27U养育。谓道法自然生于元气。元气生天地。天
T45n1886_p0708a28U地生万物。故愚智贵贱贫富苦乐。皆禀于天。
T45n1886_p0708a29U由于时命。故死后却归天地。复其虚无。然外
T45n1886_p0708b01U教宗旨。但在乎依身立行。不在究竟身之元
T45n1886_p0708b02U由。所说万物不论象外。虽指大道为本而不
T45n1886_p0708b03U备明顺逆起灭染净因缘。故习者不知是权。
T45n1886_p0708b04U执之为了。今略举而诘之。所言万物皆从虚
T45n1886_p0708b05U无大道而生者。大道即是生死贤愚之本。吉
T45n1886_p0708b06U凶祸福之基。基本既其常存。则祸乱凶愚不
T45n1886_p0708b07U可除也。福庆贤善不可益也。何用老庄之教
T45n1886_p0708b08U耶。又道育虎狼胎桀纣。夭颜冉祸夷齐。何名
T45n1886_p0708b09U尊乎。又言万物皆是自然生化非因缘者。则
T45n1886_p0708b10U一切无因缘处。悉应生化。谓石应生草。草或
T45n1886_p0708b11U生人。人生畜等。又应生无前后。起无早晚。神
T45n1886_p0708b12U仙不藉丹药。太平不藉贤良。仁义不藉教习。
T45n1886_p0708b13U老庄周孔何用立教为轨则乎。又言皆从元
T45n1886_p0708b14U气而生成者。则H生之神未曾习虑。岂得婴
T45n1886_p0708b15U孩便能爱恶骄恣焉。若言H有自然便能随
T45n1886_p0708b16U念爱恶等者。则五德六艺悉能随念而解。何
T45n1886_p0708b17U待因缘学习而成。又若生是禀气而H有。死
T45n1886_p0708b18U是气散而H无。则谁为鬼神乎。且世有鉴
T45n1886_p0708b19U达前生追忆往事。则知生前相续。非禀气而
T45n1886_p0708b20UH有。又验鬼神灵知不断。则知死后非气散
T45n1886_p0708b21U而H无。故祭祀求祷。典藉有文。况死而苏
T45n1886_p0708b22U者说幽途事。或死后感动妻子仇报怨恩。今
T45n1886_p0708b23U古皆有耶。外难曰。若人死为鬼。则古来之鬼
T45n1886_p0708b24U填塞巷路。合有见者。如何不尔。答曰。人死六
T45n1886_p0708b25U道。不必皆为鬼。鬼死复为人等。岂古来积鬼
T45n1886_p0708b26U常存耶。且天地之气本无知也。人禀无知之
T45n1886_p0708b27U气。安得H起而有知乎。草木亦皆禀气。何
T45n1886_p0708b28U不知乎。又言贫富贵贱贤愚善恶吉凶祸福
T45n1886_p0708b29U皆由天命者。则天之赋命奚有贫多富少贱
T45n1886_p0708c01U多贵少。乃至祸多福少。苟多少之分在天。
T45n1886_p0708c02U天何不平乎。况有无行而贵守行而贱。无德
T45n1886_p0708c03U而富有德而贫。逆吉义凶仁夭暴寿。乃至有
T45n1886_p0708c04U道者丧无道者兴。既皆由天。天乃兴不道而
T45n1886_p0708c05U丧道。何有福善益谦之赏。祸淫害盈之罚焉。
T45n1886_p0708c06U又既祸乱反逆皆由天命。则圣人设教。责人
T45n1886_p0708c07U不责天。罪物不罪命。是不当也。然则诗刺乱
T45n1886_p0708c08U政。书赞王道。礼称安上。乐号移风。岂是奉上
T45n1886_p0708c09U天之意。顺造化之心乎。是知专此教者。未能
T45n1886_p0708c10U原人
T45n1886_p0708c11U　　斥偏浅第二(习佛不了义教者)
T45n1886_p0708c12U佛教自浅之深。略有五等。一人天教。二小乘
T45n1886_p0708c13U教。三大乘法相教。四大乘破相教(上四在此篇中)。五
T45n1886_p0708c14U一乘显性教(此一在第三篇中)
T45n1886_p0708c15U一佛为初心人且说三世业报善恶因果。谓
T45n1886_p0708c16U造上品十恶死堕地狱。中品饿鬼。下品畜生。
T45n1886_p0708c17U故佛且类世五常之教(天竺世教仪式虽殊。惩恶劝善无别。亦不离仁义等五
T45n1886_p0708c18U常。而有德行可修例。如此国敛手而举吐番散手而垂。皆为礼也)。令持五戒(不杀是仁。不盗是义。
T45n1886_p0708c19U不邪淫是礼。不妄语是信。不饮啖酒肉。神气清洁益于智也)。得免三途生人道
T45n1886_p0708c20U中。修上品十善及施戒等生六欲天。修四禅
T45n1886_p0708c21U八定生色界无色界天(题中不标天鬼地狱者。界地不同。见闻不及。凡俗尚不
T45n1886_p0708c22U知末。况肯穷本。故对俗教且标原人。今叙佛经理。宜具列)。故名人天教也(然业有三种。
T45n1886_p0708c23U一恶。二善。三不动报有三时。谓现报。生报。后报)。据此教中。业为身本。今
T45n1886_p0708c24U诘之曰。既由造业受五道身。未审谁人造业
T45n1886_p0708c25U谁人受报。若此眼耳手足能造业者。初死之
T45n1886_p0708c26U人眼耳手足宛然。何不见闻造作若言心作。
T45n1886_p0708c27U何者是心。若言肉心。肉心有质系于身内。
T45n1886_p0708c28U如何速入眼耳辨外是非。是非不知。因何取
T45n1886_p0709a01U舍。且心与眼耳手足俱为质阂。岂得内外相
T45n1886_p0709a02U通运动应接同造业缘。若言但是喜怒爱恶
T45n1886_p0709a03U发动身口令造业者。喜怒等情。乍起乍灭。自
T45n1886_p0709a04U无其体。将何为主而作业耶。设言不应。如此
T45n1886_p0709a05U别别推寻。都是我此身心能造业者。此身已
T45n1886_p0709a06U死谁受苦乐之报。若言死后更有身者。岂有
T45n1886_p0709a07U今日身心造罪修福。令他后世身心受苦受
T45n1886_p0709a08U乐。据此则修福者屈甚。造罪者幸甚。如何神
T45n1886_p0709a09U理如此无道。故知但习此教者。虽信业缘不
T45n1886_p0709a10U达身本
T45n1886_p0709a11U二小乘教者。说形骸之色。思虑之心。从无始
T45n1886_p0709a12U来因缘力故。念念生灭相续无穷。如水涓涓。
T45n1886_p0709a13U如灯焰焰。身心假合似一似常。凡愚不觉执
T45n1886_p0709a14U之为我。宝此我故即起贪(贪名利以荣我)嗔(嗔违情境恐侵害我)痴
T45n1886_p0709a15U(非理计校)等三毒。三毒击意发动身口造一切业。
T45n1886_p0709a16U业成难逃。故受五道苦乐等身(别业所感)。三界胜劣
T45n1886_p0709a17U等处(共业所感)。于所受身还执为我。还起贪等造业
T45n1886_p0709a18U受报。身则生老病死。死而复生。界则成住坏
T45n1886_p0709a19U空。空而复成(从空劫初成世界者。颂曰。空界大风起。傍广数无量。厚十六洛叉。金刚不能坏。
T45n1886_p0709a20U此名持界风。光音金藏云。布及三千界。雨如车轴下。风遏不听流。深十一洛叉。始作金刚界。次第金藏云。注雨
T45n1886_p0709a21U满其内。先成梵王界。乃至夜摩天。风鼓清水成。须弥七金等。滓浊为山地。四洲及泥犁。碱海外轮围。方名器界
T45n1886_p0709a22U立。时经一增减乃至二禅福。尽下生人间。初食地饼林藤。后粳米不销。大小便利。男女形别。分田立主求臣佐。
T45n1886_p0709a23U种种差别。经十九增减。兼前总二十增减。名为成劫。议曰。空界劫中。是道教指云虚无之道。然道体寂照灵通。
T45n1886_p0709a24U不是虚无。老氏或迷之或权设。务绝人欲。故指空界为道。空界中大风。即彼混沌一气。故彼云道生一也。金藏
T45n1886_p0709a25U云者。气形之始。即太极也。雨下不流。阴气凝也。阴阳相合方能生成矣。梵王界乃至须弥者。彼之天也。滓浊
T45n1886_p0709a26U者地。即一生二矣。二禅福尽下生。即人也。即二生三。三才备矣。地饼已下乃至种种。即三生万物。此当三皇已
T45n1886_p0709a27U前穴居野食。未有火化等。但以其时无文字记载故。后人传闻不明。展转错谬。诸家著作种种异说。佛教又缘通明
T45n1886_p0709b01U三千世界。不局大唐。故内外教文不全同也。住者住劫。亦经二十增减。坏者坏劫。亦二十增减。前十九增减坏有
T45n1886_p0709b02U情。后一增减坏器界。能坏是火水风等三灾。空者空劫。亦二十增减中。空无世界及诸有情也)。劫劫
T45n1886_p0709b03U生生轮回不绝。无终无始如汲井轮(道教只知今此世界未成
T45n1886_p0709b04U时一度空劫。云虚无混沌一气等。名为元始。不知空界已前早经千千万万遍成住坏空终而复始。故知佛教法中
T45n1886_p0709b05U小乘浅浅之教。已超外典深深之说)。都由不了此身本不是我。不是
T45n1886_p0709b06U我者。谓此身本因色心和合为相。今推寻分
T45n1886_p0709b07U析。色有地水火风之四大。心有受(能领纳好恶之事)想
T45n1886_p0709b08U(能取像者)行(能造作者念念迁流)识(能了别者)之四蕴。若皆是我。即
T45n1886_p0709b09U成八我。况地大中复有众多。谓三百六十段
T45n1886_p0709b10U骨。一一各别。皮毛筋肉肝心脾肾。各不相
T45n1886_p0709b11U是。诸心数等亦各不同。见不是闻。喜不是怒。
T45n1886_p0709b12U展转乃至八万四千尘劳。既有此众多之物。
T45n1886_p0709b13U不知定取何者为我。若皆是我。我即百千。一
T45n1886_p0709b14U身之中多主纷乱。离此之外复无别法。翻覆
T45n1886_p0709b15U推我皆不可得。便悟此身但是众缘似和合
T45n1886_p0709b16U相元无我人。为谁贪嗔。为谁杀盗施戒(知苦谛也)。
T45n1886_p0709b17U遂不滞心于三界有漏善恶(断集谛也)。但修无我观
T45n1886_p0709b18U智(道谛)。以断贪等止息诸业。证得我空真如(灭谛)。乃
T45n1886_p0709b19U至得阿罗汉果。灰身灭智方断诸苦。据此宗
T45n1886_p0709b20U中。以色心二法及贪嗔痴。为根身器界之本
T45n1886_p0709b21U也。过去未来更无别法为本。今诘之曰。夫经
T45n1886_p0709b22U生累世为身本者。自体须无间断。今五识阙
T45n1886_p0709b23U缘不起(根境等为缘)。意识有时不行(闷绝睡眠灭尽定无想定无想天)。无
T45n1886_p0709b24U色界天无此四大。如何持得此身。世世不绝。
T45n1886_p0709b25U是知专此教者。亦未原身
T45n1886_p0709b26U三大乘法相教者。说一切有情无始已来。法
T45n1886_p0709b27U尔有八种识。于中第八阿赖耶识。是其根本。
T45n1886_p0709b28U顿变根身器界种子。转生七识。皆能变现自
T45n1886_p0709c01U分所缘。都无实法。如何变耶。谓我法分别熏
T45n1886_p0709c02U习力故。诸识生时变似我法。第六七识无明
T45n1886_p0709c03U覆故。缘此执为实我实法。如患(重病心讣异色人物也)梦
T45n1886_p0709c04U(梦想所见可知)者。患梦力故。心似种种外境相现。梦
T45n1886_p0709c05U时执为实有外物。寤来方知唯梦所变。我身
T45n1886_p0709c06U亦尔。唯识所变。迷故执有我及诸境。由此起
T45n1886_p0709c07U惑造业。生死无穷(广如前说)。悟解此理。方知我身
T45n1886_p0709c08U唯识所变。识为身本(不了之义如后所破)
T45n1886_p0709c09U四大乘破相教者。破前大小乘法相之执。密
T45n1886_p0709c10U显后真性空寂之理(破相之谈。不唯诸部般若。遍在大乘经。前之三教依次先后。此
T45n1886_p0709c11U教随执即破。无定时节。故龙树立二种般若。一共。二不共。共者。二乘同闻信解。破二乘法执故。不共者。唯菩萨
T45n1886_p0709c12U解。密显佛性故。故天竺戒贤智光二论师。各立三时教。指此空教。或云。在唯识法相之前。或云在后。今意取后)。
T45n1886_p0709c13U将欲破之。先诘之曰。所变之境既妄。能变之
T45n1886_p0709c14U识岂真。若言一有一无者(此下却将彼喻破之)。则梦想与
T45n1886_p0709c15U所见物应异。异则梦不是物。物不是梦。寐
T45n1886_p0709c16U来梦灭。其物应在。又物若非梦。应是真物。梦
T45n1886_p0709c17U若非物。以何为相。故知梦时则梦想梦物。似
T45n1886_p0709c18U能见所见之殊。据理则同一虚妄。都无所有。
T45n1886_p0709c19U诸识亦尔。以皆假托众缘无自性故。故中观
T45n1886_p0709c20U论云。未曾有一法不从因缘生。是故一切法
T45n1886_p0709c21U无不是空者。又云。因缘所生法。我说即是空。
T45n1886_p0709c22U起信论云。一切诸法唯依妄念而有差别。若
T45n1886_p0709c23U离心念。即无一切境界之相。经云。凡所有相
T45n1886_p0709c24U皆是虚妄。离一切相即名诸佛(如此等文遍大乘藏)。是知
T45n1886_p0709c25U心境皆空。方是大乘实理。若约此原身。身元
T45n1886_p0709c26U是空。空即是本。今复诘此教曰若心境皆无。
T45n1886_p0709c27U知无者谁。又若都无实法。依何现诸虚妄。且
T45n1886_p0709c28U现见世间虚妄之物。未有不依实法而能起
T45n1886_p0709c29U者。如无湿性不变之水。何有虚妄假相之波。
T45n1886_p0710a01U若无净明不变之境。何有种种虚假之影。又
T45n1886_p0710a02U前说梦想梦境同虚妄者。诚如所言。然此虚
T45n1886_p0710a03U妄之梦。必依睡眠之人。今既心境皆空。未
T45n1886_p0710a04U审依何妄现。故知此教但破执情。亦未明显
T45n1886_p0710a05U真灵之性。故法鼓经云。一切空经是有余说
T45n1886_p0710a06U(有余者余义未了也)。大品经云。空是大乘之初门。上之四
T45n1886_p0710a07U教展转相望。前浅后深。若且习之自知未了。
T45n1886_p0710a08U名之为浅。若执为了。即名为偏。故就习人。云
T45n1886_p0710a09U偏浅也
T45n1886_p0710a10U　　直显真源第三(佛了义实教)
T45n1886_p0710a11U五一乘显性教者。说一切有情皆有本觉真
T45n1886_p0710a12U心。无始以来常住清净。昭昭不昧了了常
T45n1886_p0710a13U知。亦名佛性。亦名如来藏。从无始际。妄相
T45n1886_p0710a14U翳之不自觉知。但认凡质故。耽着结业受生
T45n1886_p0710a15U死苦。大觉愍之。说一切皆空。又开示灵觉真
T45n1886_p0710a16U心清净全同诸佛。故华严经云。佛子。无一众
T45n1886_p0710a17U生而不具有如来智慧。但以妄想执着而不
T45n1886_p0710a18U证得。若离妄想。一切智自然智无碍智。即得
T45n1886_p0710a19U现前。便举一尘含大千经卷之喻。尘况众生。
T45n1886_p0710a20U经况佛智。次后又云。尔时如来普观法界一
T45n1886_p0710a21U切众生。而作是言。奇哉奇哉。此诸众生。云何
T45n1886_p0710a22U具有如来智慧迷惑不见。我当教以圣道。令
T45n1886_p0710a23U其永离妄想。自于身中得见如来广大智慧
T45n1886_p0710a24U与佛无异评曰我等多劫未遇真宗。不解返
T45n1886_p0710a25U自原身。但执虚妄之相。甘认凡下。或畜或人。
T45n1886_p0710a26U今约至教原之。方觉本来是佛。故须行依佛
T45n1886_p0710a27U行心契佛心。返本还源断除凡习。损之又损。
T45n1886_p0710a28U以至无为自然。应用恒沙。名之曰佛。当知迷
T45n1886_p0710a29U悟同一真心。大哉妙门原人至此(然佛说前五教。或渐或顿。若
T45n1886_p0710b01U有中下之机。则从浅至深。渐渐诱接。先说初教。令离恶住善。次说二三。令离染住净。后说四五。破相显性。会
T45n1886_p0710b02U权归实。依实教修乃至成佛。若上上根智则从本至末。谓初便依第五顿指一真心体。心体既显。自觉一切皆是虚
T45n1886_p0710b03U妄。令来空寂。但以迷故托真而起。须以悟真之智断恶修善修善息妄归真。妄尽真圆。是名法身佛)
T45n1886_p0710b04U　　会通本末第四(会前所斥同归一源皆为正义)
T45n1886_p0710b05U真性虽为身本。生起盖有因由。不可无端忽
T45n1886_p0710b06U成身相。但缘前宗未了。所以节节斥之。今将
T45n1886_p0710b07U本末会通。乃至儒道亦是(初唯第五性教所说。从后段已去。节级方同诸
T45n1886_p0710b08U教。各如注说)。谓初唯一真灵性。不生不灭。不增不减。
T45n1886_p0710b09U不变不易。众生无始迷睡不自觉知。由隐覆
T45n1886_p0710b10U故名如来藏。依如来藏故有生灭心相(自此方是第四
T45n1886_p0710b11U教亦同破此已生灭诸相)。所谓不生灭真心与生灭妄想和合。
T45n1886_p0710b12U非一非异。名为阿赖耶识。此识有觉不觉二
T45n1886_p0710b13U义(此下方是第三法相教中亦同所说)。依不觉故。最初动念。名为
T45n1886_p0710b14U业相。又不觉此念本无故。转成能见之识及
T45n1886_p0710b15U所见境界相现。又不觉此境从自心妄现。执
T45n1886_p0710b16U为定有。名为法执(此下方是第二小乘教中亦同所说)。执此等故。遂
T45n1886_p0710b17U见自他之殊。便成我执。执我相故。贪爱顺情
T45n1886_p0710b18U诸境。欲以润我。嗔嫌违情诸境。恐相损恼愚
T45n1886_p0710b19U痴之情展转增长(此下方是第一人天教中亦同所说)。故杀盗等心
T45n1886_p0710b20U神乘此恶业。生于地狱鬼畜等中。复有怖
T45n1886_p0710b21U此苦者。或性善者。行施戒等心神乘此善业。
T45n1886_p0710b22U运于中阴入母胎中(此下方是儒道二教亦同所说)。禀气受质(会彼
T45n1886_p0710b23U所说以气为本)。气则顿具四大渐成诸根。心则顿具四
T45n1886_p0710b24U蕴渐成诸识。十月满足生来名人。即我等今
T45n1886_p0710b25U者。身心是也。故知身心各有其本。二类和合
T45n1886_p0710b26U方成一人。天修罗等大同于此。然虽因引业
T45n1886_p0710b27U受得此身。复由满业故贵贱贫富寿夭病健
T45n1886_p0710b28U盛衰苦乐。谓前生敬慢为因。今感贵贱之果。
T45n1886_p0710c01U乃至仁寿杀夭施富悭贫。种种别报不可具
T45n1886_p0710c02U述。是以此身或有无恶自祸。无善自福。不仁
T45n1886_p0710c03U而寿。不杀而夭等者。皆是前生满业已定。故
T45n1886_p0710c04U今世不同所作自然如然外学者不知前世。
T45n1886_p0710c05U但据目睹唯执自然(会彼所说自然为本)。复有前生少者修
T45n1886_p0710c06U善。老而造恶。或少恶老善。故今世少小富贵
T45n1886_p0710c07U而乐老大贫贱而苦。或少贫苦老富贵等。故
T45n1886_p0710c08U外学者不知唯执否泰由于时运(会彼所说皆由天命)。然
T45n1886_p0710c09U所禀之气。展转推本。即混一之元气也。所起
T45n1886_p0710c10U之心。展转穷源。即真一之灵心也。究实言之
T45n1886_p0710c11U心外的无别法。元气亦从心之所变。属前转
T45n1886_p0710c12U识所现之境。是阿赖耶相分所摄。从初一念
T45n1886_p0710c13U业相分为心境之二。心既从细至粗。展转妄
T45n1886_p0710c14U计乃至造业(如前叙列)。境亦从微至着。展转变起乃
T45n1886_p0710c15U至天地(即彼始自太易五重运转乃至太极。太极生两仪。彼说自然太道。如此说真性。其实但是一念能
T45n1886_p0710c16U变见分。彼云。元气如此一念初动。其实但是境界之相)。业既成熟即从父母禀
T45n1886_p0710c17U受二气。与业识和合成就人身。据此则心识
T45n1886_p0710c18U所变之境。乃成二分。一分即与心识和合成
T45n1886_p0710c19U人。一分不与心识和合。即成天地山河国
T45n1886_p0710c20U邑。三才中唯人灵者。由与心神合也。佛说内
T45n1886_p0710c21U四大与外四大不同。正是此也。哀哉。寡学异
T45n1886_p0710c22U执纷然。寄语道流。欲成佛者。必须洞明粗细
T45n1886_p0710c23U本末。方能弃末归本返照心源。粗尽细除灵
T45n1886_p0710c24U性显现。无法不达。名法报身。应现无穷。名
T45n1886_p0710c25U化身佛
T45n1886_p0710c26U原人论(终)