【经文资讯】大正新修大藏经 第四十五册 No. 1882《三圣圆融观门》
【版本记录】CBETA 电子佛典 V1.9 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1882 三圣圆融观门
# CBETA Chinese Electronic Tripitaka V1.9 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1882_p0671a01U
T45n1882_p0671a02U　　No. 1882
T45n1882_p0671a03U三圣圆融观门
T45n1882_p0671a04U
T45n1882_p0671a05U　　　　沙门澄观述
T45n1882_p0671a06U夫上圣观人设教。言不虚陈。按指发挥。触事
T45n1882_p0671a07U皆通。因有妙德。叩示以二圣表法之二义。
T45n1882_p0671a08U遂着三圣圆融观。一毛之智观难以度成。粗
T45n1882_p0671a09U依教理。略示纲要。惟冀远识虚己而求之焉。
T45n1882_p0671a10U三圣者。本师毗卢遮那如来。普贤文殊二大
T45n1882_p0671a11U菩萨是也。大觉应世辅翼尘沙。而华严经中。
T45n1882_p0671a12U独标二圣为上首者。托以表法。不徒然也。今
T45n1882_p0671a13U略显二门。一相对明表。二相融显圆。且初门
T45n1882_p0671a14U中。三圣之内二圣为因。如来为果。果起言想。
T45n1882_p0671a15U且说二因。若悟二因之玄微。则知果海之深
T45n1882_p0671a16U妙。然二圣法门略为三对。一以能信所信相
T45n1882_p0671a17U对。谓普贤表所信之法界。即在缠如来藏。故
T45n1882_p0671a18U理趣般若云。一切众生皆如来藏。普贤菩萨
T45n1882_p0671a19U自体遍故。初会即入如来藏身三昧者。意在
T45n1882_p0671a20U此也。文殊表能信之心。佛名经云。一切诸佛
T45n1882_p0671a21U皆因文殊而发心者。表依信发故。善财始见
T45n1882_p0671a22U发大心者。当信位故。经云。文殊菩萨出生一
T45n1882_p0671a23U切菩萨。无休息故。然信但有信而未能见。及
T45n1882_p0671a24U所信所证无二理故。无初普贤。信可始生。理
T45n1882_p0671a25U唯极见故。文殊居初普贤居后。二以解行相
T45n1882_p0671a26U对。普贤表所起万行。上下诸经皆言普贤行
T45n1882_p0671a27U故。文殊表能起之解。通解事理穷方便故。慈
T45n1882_p0671a28U氏云。汝先得见诸善知识。闻菩萨行。入解脱
T45n1882_p0671a29U门。皆是文殊威神力故。又云。文殊常为一切
T45n1882_p0671b01U菩萨师故。又云。文殊师利心念力故。三以理
T45n1882_p0671b02U智相对。普贤表所证法界。即出缠如来藏。善
T45n1882_p0671b03U财童子入其身故。又云。得究竟三世平等身
T45n1882_p0671b04U故。一毛广大即无边者。称法性故。普贤身相
T45n1882_p0671b05U如虚空故。又见普贤即得智波罗蜜者。明依
T45n1882_p0671b06U于理而发智故。文殊表能证大智。本所事佛
T45n1882_p0671b07U名不动智故。慈氏云。文殊师利常为无量百
T45n1882_p0671b08U千亿那由他诸佛母故。文殊于诸经中。所说
T45n1882_p0671b09U法门多显般若旨故。又云。从文殊师利智慧
T45n1882_p0671b10U大海所出生故。见后文殊。方见普贤。显其有
T45n1882_p0671b11U智方证理故。是以古德铭后文殊。为智照无
T45n1882_p0671b12U二相。不视身相者。表极智甚深心境两已
T45n1882_p0671b13U信解双绝故。又理开体用。智分权实故。以文
T45n1882_p0671b14U殊二智。证普贤体用。此之一门。古德亲问三
T45n1882_p0671b15U藏。言有经说。未传此方。又此一门亦表定慧。
T45n1882_p0671b16U理本寂故。智即慧故。亦表体用。普贤理寂以
T45n1882_p0671b17U为心体。文殊智照为大用故。第二相融显圆
T45n1882_p0671b18U者。亦二。先明二圣法门各自圆融。谓文殊必
T45n1882_p0671b19U因于信。方能成解。有解无信。增邪见故。有信
T45n1882_p0671b20U无解。长无明故。信解真正。方了本原。成其极
T45n1882_p0671b21U智。极智反照。不异初心故。初发心时。便成正
T45n1882_p0671b22U觉。又前方便之智不离智体故。后文殊名智
T45n1882_p0671b23U照无二相。照信不殊于智故。从无身相而展
T45n1882_p0671b24U右手。是以文殊三事融通隐隐。次普贤三事
T45n1882_p0671b25U自相融者。理若无行。理终不显。依体起行。行
T45n1882_p0671b26U必称体。由行证理。理无行外之理。由理显行。
T45n1882_p0671b27U无理外之行故。随所证理。无不具一证一切
T45n1882_p0671b28U证故。见普贤一毛所得法门过前不可说倍。
T45n1882_p0671b29U又是即体之用故。毛孔法门缘起无尽。由是
T45n1882_p0671c01U普贤三事涉入重重。二者二圣法门互相融
T45n1882_p0671c02U者。谓要因于信方知法界。信不信理。信即为
T45n1882_p0671c03U邪。故能所不二。不信自心有如来藏。非菩萨
T45n1882_p0671c04U故。次要藉于解。方能起行称解。起行行不异
T45n1882_p0671c05U解。则解行不二。次以智是理用。体理成智。还
T45n1882_p0671c06U照于理。智与理冥。方曰真智。则理智无二。
T45n1882_p0671c07U故经云。无有如外智能证于如。亦无智外如
T45n1882_p0671c08U为智所入。又法界寂照名正。寂而常照名观。
T45n1882_p0671c09U观穷数极妙符乎寂。即定慧不二。又即体之
T45n1882_p0671c10U用曰智。即用之体曰理。即体用无二。是以文
T45n1882_p0671c11U殊三事融通隐隐。即是普贤三事涉入重重。
T45n1882_p0671c12U此二不异。名普贤帝网之行。故普贤行品反
T45n1882_p0671c13U上下诸经广显理事圆融。为普贤行。非独事
T45n1882_p0671c14U行。名普贤行。既二圣相融而不名文殊行者。
T45n1882_p0671c15U摄智属理。唯一心法界故。举一全收。二圣法
T45n1882_p0671c16U门既相融者。则普贤因满。离相绝言。没因果
T45n1882_p0671c17U海。是名毗卢遮那。光明遍照唯证相应故。法
T45n1882_p0671c18U界品中。普贤之后便偈赞佛德者。显果相也。
T45n1882_p0671c19U品初如来自入三昧。现相无言。表所证绝言。
T45n1882_p0671c20U而普贤开显放光令悟。表能证绝言。而文殊
T45n1882_p0671c21U开显者。即斯意也。若合三圣法门。以为经目
T45n1882_p0671c22U者。普贤是大所证理体。无不包故。文殊是方
T45n1882_p0671c23U广理上之智为业用故。又通是普贤理含体
T45n1882_p0671c24U用。通为所证故。文殊普贤二俱华严万行披
T45n1882_p0671c25U敷信智解行皆是因。华用严本寂体故。舍那
T45n1882_p0671c26U即佛通圆诸因证上体用。故说即为经。因言
T45n1882_p0671c27U显故。既包题目无遗。则摄大经义尽。亦一代
T45n1882_p0671c28U时教。不离于此理智等。然上理智等。并不离
T45n1882_p0671c29U心。心佛众生无差别故。若于心能了。则念念
T45n1882_p0672a01U因圆。念念果满。出现品云。菩萨应知。自心念
T45n1882_p0672a02U念常有佛成正觉故。而即一之异。不碍外观。
T45n1882_p0672a03U勿滞言说。若与此观相应则触目对境。常见
T45n1882_p0672a04U三圣及十方诸菩萨。一即一切故。心境无二
T45n1882_p0672a05U故。依此修行一生不克。三圣必圆矣
T45n1882_p0672a06U三圣圆融观门(毕)
T45n1882_p0672a07U
T45n1882_p0672a08U　贞享二年乙丑仲秋念一q于南都邸舍抄
T45n1882_p0672a09U　之