【经文资讯】大正新修大藏经 第四十五册 No. 1884《注华严法界观门》
【版本记录】CBETA 电子佛典 V1.9 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 45, No. 1884 注华严法界观门
# CBETA Chinese Electronic Tripitaka V1.9 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T45n1884_p0683b01U　　No. 1884
T45n1884_p0683b02U注华严法界观门序
T45n1884_p0683b03U
T45n1884_p0683b04U　　　　唐绵州刺史裴休述
T45n1884_p0683b05U法界者。一切众生身心之本体也。从本已来。
T45n1884_p0683b06U灵明廓彻。广大虚寂。唯一真之境而已。无有
T45n1884_p0683b07U形貌而森罗大千。无有边际而含容万有昭
T45n1884_p0683b08U昭于心目之间。而相不可睹。晃晃于色尘之
T45n1884_p0683b09U内。而理不可分。非彻法之慧目离念之明智。
T45n1884_p0683b10U不能见自心如此之灵通也。甚矣众生之迷
T45n1884_p0683b11U也。身反在于心中。若大海之一沤尔。而不自
T45n1884_p0683b12U知。有广大之威神。而不能用。觳觫而自投于
T45n1884_p0683b13U笼槛。而不自悲也。故世尊初成正觉。叹曰。奇
T45n1884_p0683b14U哉。我今普见一切众生。具有如来智慧德相。
T45n1884_p0683b15U但以妄想执着。而不证得。于是称法界性。说
T45n1884_p0683b16U华严经。令一切众生。自于身中得见如来广
T45n1884_p0683b17U大智慧。而证法界也。故此经极诸佛神妙智
T45n1884_p0683b18U用。彻诸法性相理事。尽修行心数门户。真可
T45n1884_p0683b19U谓穷理尽性者也。然此经虽行于世。而罕能
T45n1884_p0683b20U通之。有杜顺和尚。叹曰。大哉法界之经也。自
T45n1884_p0683b21U非登地。何能披其文。见其法哉。吾设其门以
T45n1884_p0683b22U示之。于是着法界观。而门有三重。一曰真空
T45n1884_p0683b23U门。简情妄以显理。二曰理事无碍门。融理事
T45n1884_p0683b24U以显用。三曰周遍含容门。摄事事以显玄。使
T45n1884_p0683b25U其融万象之色相。全一真之明性。然后可以
T45n1884_p0683b26U入华严之法界矣。然此观虽行于世。而罕能
T45n1884_p0683b27U入之。有圭山禅师。叹曰。妙哉法界之门也。自
T45n1884_p0683b28U非知枢钥之浅深。识阃阒之广。又何能扣
T45n1884_p0683b29U其门而入之哉。于是直以精义注于观文之
T45n1884_p0683c01U下。使人寻注而见门。得门而入观。由观以通
T45n1884_p0683c02U经。因经以证性。朗然如秉炬火而照重关
T45n1884_p0683c03U矣。或问曰。法界真性。超情离见。动念则隔。
T45n1884_p0683c04U疆言则乖。世尊欲令众生悟自身之法体。何
T45n1884_p0683c05U必广说而为华严。答曰。吾闻诸圭山云。法界
T45n1884_p0683c06U万象之真体。万行之本源。万德之果海。故如
T45n1884_p0683c07U来演万行之因华以严本性。而显示诸佛证
T45n1884_p0683c08U法性之万德也。故九会之经。品品有无量义。
T45n1884_p0683c09U或刹尘数因地行愿。或恒沙数果位德用。行
T45n1884_p0683c10U布差别。无碍圆融。故佛身一毛端。则遍一切
T45n1884_p0683c11U而含一切也。世界尔。众生尔。尘尘尔。念念
T45n1884_p0683c12U尔。法法尔。无一法定有自体而独立者。证此
T45n1884_p0683c13U本法。故能凡圣融摄。自在无碍。纳须弥于
T45n1884_p0683c14U芥中。掷大千于方外。皆吾心之常分尔。非假
T45n1884_p0683c15U于他术也。由是观之。则吾辈从来执身心我
T45n1884_p0683c16U人。及诸法定相。岂非甚迷甚倒哉。然则华严。
T45n1884_p0683c17U称法界而极谈。犹未为广也。问曰。华严理深
T45n1884_p0683c18U而事广。文博而义玄。非法身大士不能证入。
T45n1884_p0683c19U今数纸观文。岂能尽显之哉。若观门以文略
T45n1884_p0683c20U义广为得。则大经以文繁义局为失矣。答曰。
T45n1884_p0683c21U吾闻诸圭山云。夫欲睹宗庙之邃美。望京邑
T45n1884_p0683c22U之巨丽。必披图经而登高台。然后可尽得也。
T45n1884_p0683c23U不登高而披图。则不可谓真见。不披图而登
T45n1884_p0683c24U高。则g然无所辨。故法界具三大。该万有。
T45n1884_p0683c25U性相德用。备在心。不在经也。明因果。列行
T45n1884_p0683c26U位。显法演义。劝乐生信。备在经。不在观也。
T45n1884_p0683c27U观者。通经法也。文者。入观之门也。注者。
T45n1884_p0684a01U门之枢钥也。故欲证法界之性德莫若经。
T45n1884_p0684a02U通经之法义莫若观。入观之重玄必由门。
T45n1884_p0684a03U辟三重之秘门必由枢钥。夫如其则经不得
T45n1884_p0684a04U不广。门不得不束矣。然则其门何以为三重。
T45n1884_p0684a05U答曰。吾闻诸圭山云。凡夫见色为实色。见空
T45n1884_p0684a06U为断空。内为筋骸所梏。外为山河所眩。故困
T45n1884_p0684a07U踣于迷涂。局促于辕下。而不能自脱也。于是
T45n1884_p0684a08U菩萨开真空门以示之。使其见色非实色。举
T45n1884_p0684a09U体是真空。见空非断空。举体是幻色。则能
T45n1884_p0684a10U廓情尘而空色无碍。泯智解而心境俱冥矣
T45n1884_p0684a11U菩萨曰。于理则见矣。于事犹未也。于事开理
T45n1884_p0684a12U事无碍门以示之。使观不可分之理。皆圆摄
T45n1884_p0684a13U于一尘。本分限之事。亦通遍于法界。然后理
T45n1884_p0684a14U事圆融无所挂碍矣。菩萨曰。以理望事则可
T45n1884_p0684a15U矣。以事望事则未也。于是开周遍含容门以
T45n1884_p0684a16U示之。使观全事之理。随事而一一可见。全理
T45n1884_p0684a17U之事。随理而一一可融。然后一多无碍。大小
T45n1884_p0684a18U相含。则能施为隐显神用不测矣。问曰。观文
T45n1884_p0684a19U有数家之疏。尚未能显其法。今略注于文下。
T45n1884_p0684a20U使学者何以开心目哉。答曰。吾闻诸圭山云。
T45n1884_p0684a21U观者见法之智眼。门者通智眼。令见法之门。
T45n1884_p0684a22U初心者悟性之智虽明。不得其门则不能见
T45n1884_p0684a23U法。此文即入法之门矣。但应以智眼于门中
T45n1884_p0684a24U观照妙境。若别张义目而广释之。是于门中
T45n1884_p0684a25U复设门也。又此门中重重法界。事理无边。虽
T45n1884_p0684a26U百纸不能尽其义。徒以繁文广说。芜没真法
T45n1884_p0684a27U而惑后人尔。且首标修字者。欲使学人冥此
T45n1884_p0684a28U境于自心。心慧既明。自见无尽之义。不在备
T45n1884_p0684a29U通教典碎列科段也。然不指而示之。则学者
T45n1884_p0684b01U亦无由及其门。故直于本文关要之下。随本
T45n1884_p0684b02U义注之。至其门已。则使其自入之也。故其
T45n1884_p0684b03U注简而备。不备则不能引学者至其门。不简
T45n1884_p0684b04U则不能使学者专妙观。夫观者。以心目求之
T45n1884_p0684b05U之谓也。岂可以文义而至哉。问曰。略指其
T45n1884_p0684b06U门诚当矣。吾恐学者终不能自入也。答曰。吾
T45n1884_p0684b07U闻诸圭山云。夫求道者必资于慧目。慧目不
T45n1884_p0684b08U能自开。必求师以抉其膜也。若情膜未抉。
T45n1884_p0684b09U虽有其门。亦焉能入之哉。纵广何益。问曰。
T45n1884_p0684b10U既遇明师。何假略注。答曰。法界难睹。须依观
T45n1884_p0684b11U以修之。观文难通。须略注为枢钥之用也。惑
T45n1884_p0684b12U者稽首赞曰。入法界之术尽于此矣
T45n1884_p0684b13U
T45n1884_p0684b14U
T45n1884_p0684b15U注华严法界观门
T45n1884_p0684b16U
T45n1884_p0684b17U　　　　圭峰兰若沙门宗密注
T45n1884_p0684b18U修　止观熏习造诣
T45n1884_p0684b19U大方广佛华严　所依经也。大方广是所证
T45n1884_p0684b20U法。佛华严是能证人。大者体也。诸佛众生之
T45n1884_p0684b21U心体。方广即体之相用。佛者果也。华严因也。
T45n1884_p0684b22U华喻万行。严即大智。大智为主。运于万行。
T45n1884_p0684b23U严大方广。成佛果也。略无经字。意不在文
T45n1884_p0684b24U法界　清凉新经疏云。统唯一真法界。谓总
T45n1884_p0684b25U该万有。即是一心。然心融万有。便成四种法
T45n1884_p0684b26U界。一事法界。界是分义。一一差别。有分齐
T45n1884_p0684b27U故。二理法界。界是性义。无尽事法。同一性
T45n1884_p0684b28U故。三理事无碍法界具性分义。性分无碍故。
T45n1884_p0684b29U四事事无碍法界。一切分齐事法。一一如性
T45n1884_p0684c01U融通。重重无尽故
T45n1884_p0684c02U观　情尽见除。冥于三法界也
T45n1884_p0684c03U门　此八九纸文约此成观故
T45n1884_p0684c04U略有三重　除事法界也。事不独立故。法界
T45n1884_p0684c05U宗中无孤单法故。若独观之。即事情计之
T45n1884_p0684c06U境。非观智之境故。若分析义门。即有其四。今
T45n1884_p0684c07U以对能观之智。故唯三重。此三但是一道竖
T45n1884_p0684c08U穷。展转玄妙。非初法界外别有第二第三。既
T45n1884_p0684c09U不旁横。故云三重。不云三段
T45n1884_p0684c10U京终南山释杜顺集　姓杜。名法顺。唐初时
T45n1884_p0684c11U行化。神异极多。传中有证。验知是文殊菩萨
T45n1884_p0684c12U应现身也。是华严新旧二疏初之祖师。俨尊
T45n1884_p0684c13U者为二祖。康藏国师为三祖。此是创制。理应
T45n1884_p0684c14U云作。今云集者。以祖师约自智。见华严中一
T45n1884_p0684c15U切诸佛。一切众生。若身心。若国土。一一是
T45n1884_p0684c16U此法界体用。如是义境。无量无边。遂于此无
T45n1884_p0684c17U量境界。集其义类。束为三重。直书于纸。生
T45n1884_p0684c18U人观智。不同制述文字。故但云集。此则集义。
T45n1884_p0684c19U非集文也
T45n1884_p0684c20U真空第一　理法界也。原其实体。但是本心。
T45n1884_p0684c21U今以简非虚妄念虑。故云真。简非形碍色相。
T45n1884_p0684c22U故云空也
T45n1884_p0684c23U理事无碍第二　即此名之法界
T45n1884_p0684c24U周遍含容第三　事事无碍法界
T45n1884_p0684c25U　　真空观
T45n1884_p0684c26U第一真空观法于中略开四句十门一会色归
T45n1884_p0684c27U空观二明空即色观三空色无碍观四泯绝无
T45n1884_p0684c28U寄观
T45n1884_p0684c29U就初门中为四　前三简情。后一显理。前三
T45n1884_p0685a01U中一简断空。文中结释云。是真非断故。二简
T45n1884_p0685a02U实色。文中结释云。无体之空非青黄故。言实
T45n1884_p0685a03U色者。约妄情计为确然实有自体。故不以形
T45n1884_p0685a04U显二色。分假实也。约情计于形显俱为实故。
T45n1884_p0685a05U然此文中以显色例形色也。三双简文中直
T45n1884_p0685a06U云会色归空。空中必无色。故据义则句句皆
T45n1884_p0685a07U简情计断空实色。据文则初二句影略互彰。
T45n1884_p0685a08U第三方双简也。宝性论亦简空乱意菩萨计
T45n1884_p0685a09U三种空。恐烦观智。不必和会。和会亦不全同
T45n1884_p0685a10U也　一色不即空以即空故　标也
T45n1884_p0685a11U何以故　征也。次下释也。最后结也。余皆
T45n1884_p0685a12U仿此
T45n1884_p0685a13U色不即是断空故不是空也　释上句也。断
T45n1884_p0685a14U空者。虚豁断灭。非真实心。无知无用。不能
T45n1884_p0685a15U现于万法。此有二种。谓离色明空。及断灭空。
T45n1884_p0685a16U离色空者。空在色外。如墙处不空墙外是空。
T45n1884_p0685a17U断灭空者。灭色明空。如穿井除土出空。要须
T45n1884_p0685a18U灭色也。今简异此。故云不是断空也。故中
T45n1884_p0685a19U论云。先有而后无。是则为断灭。然外道小乘
T45n1884_p0685a20U皆有断灭。外道断灭归于太虚。二乘断灭归
T45n1884_p0685a21U于涅。故肇论云。大患莫若于有身。故灭身
T45n1884_p0685a22U以归无。劳勤莫若于有智。故绝智以沦虚。又
T45n1884_p0685a23U云。形为桎梏。智为杂毒。楞伽云。若心体灭。
T45n1884_p0685a24U不异外道断灭戏论
T45n1884_p0685a25U以色举体是真空也　故云以即空故　释下
T45n1884_p0685a26U句也。以色等本是真如一心。与生灭和合。名
T45n1884_p0685a27U阿梨耶识等。而为能变。变起根身器界。即
T45n1884_p0685a28U是此中所名色等诸法。故今推之。都无其
T45n1884_p0685a29U体。归于真心之空。不合归于断灭之空。以
T45n1884_p0685b01U本非断空之所变故。所言归者。下有其文
T45n1884_p0685b02U良由即是真空故非断空也　结成所释
T45n1884_p0685b03U是故言由是空(真也)故不是空(断也)也　结所标也
T45n1884_p0685b04U上结下句。下结上句
T45n1884_p0685b05U二色不即空以即空故何以故以青黄之相非
T45n1884_p0685b06U是真空之理故云不即空　释上句也。以闻
T45n1884_p0685b07U经说色空。不知色性空。便执色相以为真空。
T45n1884_p0685b08U故须简也。此简凡夫及初心菩萨。不简小乘。
T45n1884_p0685b09U小乘不计色为即空故
T45n1884_p0685b10U然青黄无体。莫不皆空(空无也)故云即空　真也
T45n1884_p0685b11U释下句。然前云色举体是真空。此云青黄无
T45n1884_p0685b12U体莫不皆空者。虽云青黄。即兼长短等。必依
T45n1884_p0685b13U质碍有青黄等故。空有三义以破于色。一无
T45n1884_p0685b14U边际义。谓空若有边。则有色法在空界外。空
T45n1884_p0685b15U既无有际畔。则占尽十方边量。无有其外。更
T45n1884_p0685b16U于何处而有色等法耶。二无坏义。诸惑者
T45n1884_p0685b17U云。空虽无外。何妨色等q在空界之中。故
T45n1884_p0685b18U以无坏义破之。谓若有物入于空中。则随此
T45n1884_p0685b19U物大小分量。穿破于空以容其物。如橛入地
T45n1884_p0685b20U中。钉锥之类入于木中。皆随橛等大小分量
T45n1884_p0685b21U穿于地等。若地等不破。则不容橛等而入。救
T45n1884_p0685b22U曰。如水不可穿破。而容物入水中。何妨虚空
T45n1884_p0685b23U亦尔。破曰。水虽不破。然物入时。随物大小分
T45n1884_p0685b24U量。排之以容其物。以水性至柔。不妨流动移
T45n1884_p0685b25U转故。虚空岂同此水。被排之动转耶。三无
T45n1884_p0685b26U杂义。谓惑者又云。空界无外。空体无坏。不妨
T45n1884_p0685b27U万物皆在空中。以空是虚通无挂碍故。能含
T45n1884_p0685b28U容故。破曰。若物在空中。空又不坏不转。其物
T45n1884_p0685b29U与空应相混杂。如一团坚密之物。方亭一尺。
T45n1884_p0685c01U此方尺分量之空。既不坏不转。元在本方一
T45n1884_p0685c02U尺分量之处。则与此方尺之物。岂非杂耶。若
T45n1884_p0685c03U言不杂。则须一去一存。若言俱存又不杂
T45n1884_p0685c04U者。则一尺之分。各占五寸之地。如此转不相
T45n1884_p0685c05U应也。若言俱存俱遍一尺之分。理亦不然。何
T45n1884_p0685c06U者。以空与色有二相违。不应全体同遍当处。
T45n1884_p0685c07U何者二违。一空是无物。色是有物。二空是虚
T45n1884_p0685c08U通。色是质碍。不可方尺分中。言全是无物。复
T45n1884_p0685c09U言全是有物。又不可言全是虚通。复言全是
T45n1884_p0685c10U质碍。岂有此理耶。故上云青黄之相。非是真
T45n1884_p0685c11U空之理。此云青黄莫不皆空也。是知虚空既
T45n1884_p0685c12U无边无坏无杂。则空中必定无有色。故云即
T45n1884_p0685c13U空也
T45n1884_p0685c14U良以青黄无体之空非即青黄故云不即空也
T45n1884_p0685c15U　举其无体之空。结非色相。明空非有。岂
T45n1884_p0685c16U得明耶
T45n1884_p0685c17U三色不即空以即空故何以故以空中无色
T45n1884_p0685c18U故不即空会色无体故即是空(释也)良由会色
T45n1884_p0685c19U归空空中必无色　决定而断也。般若心经
T45n1884_p0685c20U云。是故空中无色。无受想行识。十二处。十八
T45n1884_p0685c21U界。十二因缘。四谛等。佛顶云。云何是中。更
T45n1884_p0685c22U容他物
T45n1884_p0685c23U是故由色空(无也)故色非空(真也)也　上皆当句
T45n1884_p0685c24U上三门以法简情讫　总结三门
T45n1884_p0685c25U四色即是空何以故凡是色法必不异真空以
T45n1884_p0685c26U诸色法必无性故　从缘有故。依他无性。即
T45n1884_p0685c27U圆成故
T45n1884_p0685c28U是故色即是空　既非灭色存色。不即不离。
T45n1884_p0685c29U故即真空。空非色相。无遍计矣。依他缘起无
T45n1884_p0686a01U性。无性真理即是圆成。古人云。色去不留
T45n1884_p0686a02U空。空非有边住
T45n1884_p0686a03U如色空既尔一切法亦然思之　色是法相之
T45n1884_p0686a04U首。五蕴之初。故诸经凡欲说空义。皆约色说。
T45n1884_p0686a05U如大般若列八十余科名数。皆将色例也。举
T45n1884_p0686a06U要而示。则六道众生。及十方诸佛菩萨二乘
T45n1884_p0686a07U人等。五蕴十二处十八界也。此宗染净无
T45n1884_p0686a08U二相故。应云受想行识不即是断空等。其青
T45n1884_p0686a09U黄等文。即云领纳等相。非是真空之理等。乃
T45n1884_p0686a10U至诸佛。即云神通光明等相非是真空之理
T45n1884_p0686a11U等。即不可以身相见如来也
T45n1884_p0686a12U第二明空即色观者于中亦有四门　简情显
T45n1884_p0686a13U解。标征释结等。一一如前。四门但文势相
T45n1884_p0686a14U翻。以成后文空色无碍。泯绝无寄。当般若心
T45n1884_p0686a15U经空即是色等文也。唯第三句。非敌对相翻。
T45n1884_p0686a16U义亦不异。一一反上以成中道更无别义也
T45n1884_p0686a17U一空不即色以空即色故何以故断空不即是
T45n1884_p0686a18U色故云非色　释上句也
T45n1884_p0686a19U真空必不异色故云空即色　释下句也
T45n1884_p0686a20U要由真空即色　结下句也
T45n1884_p0686a21U故令断空不即色也　结上句也
T45n1884_p0686a22U二空不即色以空即色故何以故以空理非青
T45n1884_p0686a23U黄故云不即色　释上句也
T45n1884_p0686a24U然不异青黄故言空即色　释下句也
T45n1884_p0686a25U要由不异青黄。故不即青黄　结释
T45n1884_p0686a26U故云。即色不即色也　结标
T45n1884_p0686a27U三空不即色以空即色故何以故空是所依非
T45n1884_p0686a28U能依故不即色　释上句也。对上空中无色。
T45n1884_p0686a29U无色方是色之所依故。如镜中之明无影也
T45n1884_p0686b01U必与能依作所依故即是色也　释下句也。
T45n1884_p0686b02U无色故能与色为依。如镜中之明。无影像故。
T45n1884_p0686b03U方能与影像作所依也。故不即是影。此不敌
T45n1884_p0686b04U对反上文者。以空中无色。有理有文。色中无
T45n1884_p0686b05U空。文理俱绝。故但约能所依持而简也。有理
T45n1884_p0686b06U者。摩尼珠中。必无黑等色。有文者。如上所
T45n1884_p0686b07U引。经云。是故空中无色。无受想等也。理绝
T45n1884_p0686b08U者。珠所现色。色处必有明珠也。文绝者。诸圣
T45n1884_p0686b09U教中。悉不见有色中无空之文也
T45n1884_p0686b10U良由是所依故不即色是所依故即是色(结释)
T45n1884_p0686b11U是故由不即色。故即色也　以义结标
T45n1884_p0686b12U上三门亦以法简情讫
T45n1884_p0686b13U四空即是色何以故凡是真空必不异色以是
T45n1884_p0686b14U法无我理　即真空体也。谓二空所显之真
T45n1884_p0686b15U如也
T45n1884_p0686b16U非断灭故　真如不守自性也。上皆释竟
T45n1884_p0686b17U是故空即是色　结也
T45n1884_p0686b18U如空色既尔一切法皆然思之　真空既不异
T45n1884_p0686b19U色。亦不异一切法也。如前所例
T45n1884_p0686b20U第三。空色无碍观　虽有空色二字。本意唯
T45n1884_p0686b21U归于空。以色是虚名虚相。无纤毫之体。故修
T45n1884_p0686b22U此观者。意在此故也。文中举色为首云空
T45n1884_p0686b23U现。举空为首不言色现。还云空不隐也。是故
T45n1884_p0686b24U但名真空观。不言真空妄色观
T45n1884_p0686b25U谓色举体不异空全是尽色之空故则色尽
T45n1884_p0686b26U而空现空举体不异色全是尽空之色故则
T45n1884_p0686b27U空即色而空不隐也　色空之文。各有二句。
T45n1884_p0686b28U皆先标无碍所以。下出无碍之相。谓若色是
T45n1884_p0686b29U实色。即碍于空。空是断空。即碍于色。今既色
T45n1884_p0686c01U是幻色。故不碍空。空是真空。故不碍色也。有
T45n1884_p0686c02U本云。色不尽而空现。亦通。然不如无
T45n1884_p0686c03U是故菩萨看色无不见空观空莫非见色无
T45n1884_p0686c04U障无碍为一味法思之可见
T45n1884_p0686c05U第四泯绝无寄观　文二。初释此观。后总辨
T45n1884_p0686c06U四门。初中二。初正泯绝。后征释所以。初中文
T45n1884_p0686c07U云不可等者。既本文自释。今不注亦得。后
T45n1884_p0686c08U文势展转不同。今亦略别配释于文下
T45n1884_p0686c09U谓此所观真空不可言即色　空若即色者。
T45n1884_p0686c10U圣应同凡见妄色。凡应同圣见真空又应无
T45n1884_p0686c11U二谛
T45n1884_p0686c12U不即色　若不即者。见色外空。无由成于圣
T45n1884_p0686c13U智。又应凡圣永别。圣不从凡得故。上二句。
T45n1884_p0686c14U拂前第二观也
T45n1884_p0686c15U亦不可言即空　色若即空者。凡迷见色。应
T45n1884_p0686c16U同圣智见空。又亦失于二谛
T45n1884_p0686c17U不即空　若不即空者。凡夫见色应不迷。
T45n1884_p0686c18U又凡夫所见色。长隔真空。应永不成圣。上
T45n1884_p0686c19U二句拂前初观也
T45n1884_p0686c20U一切法皆不可　拂上结例。上云如色空既
T45n1884_p0686c21U尔。一切法亦然。是也
T45n1884_p0686c22U不可亦不可　见彼等皆不可。亦同分别
T45n1884_p0686c23U此语亦不受　受即是念
T45n1884_p0686c24U迥绝无寄　般若现前
T45n1884_p0686c25U非言所及　言语道断
T45n1884_p0686c26U非解所到　心行处灭故不可智知故
T45n1884_p0686c27U是谓行境　有二境。一是行之境。今心与
T45n1884_p0686c28U境冥。冥心遗智。方诣兹境。明唯行能到。非
T45n1884_p0686c29U解境故。二者如是冥合。即是真行。行即是境。
T45n1884_p0687a01U行分齐故
T45n1884_p0687a02U何以故以生心动念即乖法体失正念故　第
T45n1884_p0687a03U二征而释也。真空理性。本自如然。但以迷之。
T45n1884_p0687a04U动念执相。故须推破简情显理。今情忘智泯。
T45n1884_p0687a05U但是本真。何存新生之解数。若有解数。即
T45n1884_p0687a06U为动念。动念生心。故失正念。正念者。无
T45n1884_p0687a07U念而知。若总无知何名正念。此下总辨四
T45n1884_p0687a08U门
T45n1884_p0687a09U又于前四句中初二句八门皆简情　各前三
T45n1884_p0687a10U句
T45n1884_p0687a11U显解　各当末句
T45n1884_p0687a12U第三句一门解终趣行第四句一门正成行体
T45n1884_p0687a13U　已上正分解行也。此下反显相须。如目足
T45n1884_p0687a14U更资也。又初句会色归空。无增益谤。二明空
T45n1884_p0687a15U即色。无损减谤。三空色无碍。不是双非。无
T45n1884_p0687a16U戏论谤。四泯绝无寄。不是亦空亦色。无相违
T45n1884_p0687a17U谤。四谤既无。百非斯绝。已当八部般若。无相
T45n1884_p0687a18U大乘之极致也。况后二观展转深玄。又初句
T45n1884_p0687a19U当色即是空。次句当空即是色。第三当色不
T45n1884_p0687a20U异空空不异色。第四即当不生不灭。乃至无
T45n1884_p0687a21U智亦无得也。又乍观文相。似当初句空观观
T45n1884_p0687a22U真谛。次句假观观俗谛。三四二句中道观观
T45n1884_p0687a23U第一义谛。三即双照明中四即双遮明中。细
T45n1884_p0687a24U详观文所宗。即不然也。以虽有空色等言。但
T45n1884_p0687a25U为成于真空观也。名题昭然若此。即空假真
T45n1884_p0687a26U俗三观三谛已备。次理事无碍。复是何观。
T45n1884_p0687a27U故知不然。次下反显行解相资云
T45n1884_p0687a28U若不洞明前解无以蹑成此行　由前成此
T45n1884_p0687a29U若不解此行法绝于前解无以成其正解　绝
T45n1884_p0687b01U解为真解也。由此成前
T45n1884_p0687b02U若守解不舍无以入兹正行　舍解成行
T45n1884_p0687b03U是故行由解成行起解绝
T45n1884_p0687b04U　　理事无碍观
T45n1884_p0687b05U理事无碍(所观)观(能观)第二　前虽说色。是简情计
T45n1884_p0687b06U以成真空。空色无碍泯绝无寄。方为真如之
T45n1884_p0687b07U理。未显真如妙用。故唯是真空观门。未为理
T45n1884_p0687b08U事无碍。今诸事与理炳然双融。故得此观名
T45n1884_p0687b09U也。文三。谓一标二释三结劝也
T45n1884_p0687b10U但理事　对对理在上者。是所依本故
T45n1884_p0687b11UF　F冶也。谓初锁义
T45n1884_p0687b12U融　融和也。谓相成义。以理F事。事与理
T45n1884_p0687b13U而融和也。即初二门。二门互融。故互遍也
T45n1884_p0687b14U存(九十)亡(七八)逆(五六)顺(三四)通有十门　标也具此等十。
T45n1884_p0687b15U方名理事无碍。观之于心即名能观。观事当
T45n1884_p0687b16U俗。观理当真。令观无碍。成中道第一义观。自
T45n1884_p0687b17U然悲智相导。成无住行。已当大乘同教之极
T45n1884_p0687b18U致。故下第三观是别教一乘迥异诸教。上释
T45n1884_p0687b19U所标讫。次下别释十门者。有五对。一相遍。
T45n1884_p0687b20U二相成。三相害。四相即。五相非。初对中四。
T45n1884_p0687b21U一正释。二叹深。三喻指。四问答。初中文
T45n1884_p0687b22U二也
T45n1884_p0687b23U一理遍于事门
T45n1884_p0687b24U谓能遍之理性无分限　性空真理。一相无
T45n1884_p0687b25U相故
T45n1884_p0687b26U所遍之事分位差别　染净心境。互为缘起。
T45n1884_p0687b27U起灭时分。此彼相貌。不可具陈
T45n1884_p0687b28U一一事中理皆全遍　不全即是可分
T45n1884_p0687b29U非是分遍　经云。法性遍在一切处。一切众
T45n1884_p0687c01U生及国土。三世悉在无有余。亦无形相而可
T45n1884_p0687c02U得。二句即全遍。末句即不可分也
T45n1884_p0687c03U何以故彼真理不可分故　释全遍所以也
T45n1884_p0687c04U是故一一纤尘皆摄无边真理无不圆足
T45n1884_p0687c05U二事遍于理门
T45n1884_p0687c06U谓能遍之事是有分限所遍之理要无分限此
T45n1884_p0687c07U有分之事于无分之理全同非分同　以全同
T45n1884_p0687c08U名遍
T45n1884_p0687c09U何以故以事无体还如理故　非如浮云遍空
T45n1884_p0687c10U是故一尘不坏而遍法界也。如一尘一切法
T45n1884_p0687c11U亦然思之　上正释二门竟。此下结以叹深
T45n1884_p0687c12U此全遍门超情离见　一尘既无涯分。何有
T45n1884_p0687c13U法之当情。即不可以识识也。真理全在尘中。
T45n1884_p0687c14U何五眼而可睹。即不可以智知也。有本云难
T45n1884_p0687c15U见。似明容有可见之分。然不及离字
T45n1884_p0687c16U非世喻能况　经云。三界有无一切法。不能
T45n1884_p0687c17U与此为譬喻。此因结叹。便简后喻。亦不得以
T45n1884_p0687c18U世俗情所见矣。世人焉见全一大海在一波
T45n1884_p0687c19U中耶。上释结叹竟。此下喻指文三。一喻大小
T45n1884_p0687c20U无碍。二喻一异无碍。三喻诸法各各全遍。此
T45n1884_p0687c21U但以海波指理事之位。以分义相非全喻法
T45n1884_p0687c22U如全一大海在一波中而海非小　海无二故
T45n1884_p0687c23U俱碱湿故
T45n1884_p0687c24U如一小波匝于大海　即同海故
T45n1884_p0687c25U而波非大　不坏相故此以喻上理事相遍
T45n1884_p0687c26U竟
T45n1884_p0687c27U同时全遍于诸波而海非异俱时各匝于大海
T45n1884_p0687c28U而波非一　非一异者。下自问答明示
T45n1884_p0687c29U又大海全遍一波时不妨举体全遍诸波一波
T45n1884_p0688a01U全匝大海时诸波亦各全匝互不相碍思之
T45n1884_p0688a02U　思之者。将此合于理事也。但以大海字为真
T45n1884_p0688a03U理字。以波字为事字读之。即见义分齐也。
T45n1884_p0688a04U故下文不合之。上释第三喻指竟。此下第
T45n1884_p0688a05U四问答细释也。有两重问答。一对喻中初两
T45n1884_p0688a06U节所喻为问答。二对后一节所喻为问答。初
T45n1884_p0688a07U云
T45n1884_p0688a08U问理既全遍一尘何故非小　以遍难小
T45n1884_p0688a09U既不同尘而小何得说为全体遍一尘　以小
T45n1884_p0688a10U难遍。上皆约理望事难也
T45n1884_p0688a11U一尘全匝于理性何故非大　以遍难大
T45n1884_p0688a12U若不同理而广大何得全遍于理性　以大
T45n1884_p0688a13U难遍。上皆约事望理难也
T45n1884_p0688a14U既成矛盾　矛[金*窜]也。即枪戈之类。盾干也。
T45n1884_p0688a15U排也。昔人双卖。二事各叹其胜。叹盾云。矛刺
T45n1884_p0688a16U不入。叹矛即云。能穿十重之盾。智者语云。我
T45n1884_p0688a17U买汝矛还刺汝盾。入与不入。即无辞矣
T45n1884_p0688a18U义极相违　问以大小。意兼一。异答以一异。
T45n1884_p0688a19U兼之大小
T45n1884_p0688a20U答曰理事相望各非一异故令全收而不坏本
T45n1884_p0688a21U位先理望事有其四句　初二句正明遍尘
T45n1884_p0688a22U非小之相
T45n1884_p0688a23U一真理与事非异故　因也
T45n1884_p0688a24U真理全体在一事中　宗也。上全遍下非小
T45n1884_p0688a25U二真理与事非一故。真理体性恒无边际
T45n1884_p0688a26U　上定义宗。下正答难
T45n1884_p0688a27U三以非一即非异故　因也
T45n1884_p0688a28U无边理性。全在一尘　宗也
T45n1884_p0688a29U四以非异即非一故一尘理性无有分限　宗
T45n1884_p0688b01U因例上。以非一非异为因。答理全遍尘而非
T45n1884_p0688b02U小之宗矣
T45n1884_p0688b03U次事望理亦有四句一事法与理非异故全匝
T45n1884_p0688b04U于理性
T45n1884_p0688b05U二事法与理非一故不坏于一尘　亦上定宗
T45n1884_p0688b06U下正答也
T45n1884_p0688b07U三以非一即非异故一小尘匝于无边真性
T45n1884_p0688b08U四以非异即非一故一尘匝无边理而尘不大
T45n1884_p0688b09U思之　宗因例上也。以非一非异为因。答尘
T45n1884_p0688b10U全匝理。而不大之宗矣。初问答竟。二对后一
T45n1884_p0688b11U节所喻为问答云
T45n1884_p0688b12U问无边理性全遍一尘时外诸事处为有理性
T45n1884_p0688b13U为无理性　上开两关。下牒之而难
T45n1884_p0688b14U若尘外有理则非全体遍一尘若尘外无理则
T45n1884_p0688b15U非全遍一切事义甚相违　每以理性字为大
T45n1884_p0688b16U海字。以事字为波字读之为问亦得
T45n1884_p0688b17U答以一理性融故　标下约理四句
T45n1884_p0688b18U多事无碍故　标下约事四句。此皆因也
T45n1884_p0688b19U故得全在内而全在外。无障无碍　宗也
T45n1884_p0688b20U各有四句。先就理四句
T45n1884_p0688b21U一以理性全体在一切事中时不碍全体在
T45n1884_p0688b22U一尘处是故在外即在内　前问外诸事处
T45n1884_p0688b23U理性有无。今答云有也。前问有则非全。今答
T45n1884_p0688b24U云全。谓理与多尘非异。故理性全体遍多尘。
T45n1884_p0688b25U亦与一尘非异故。不妨还遍此一尘。且约名
T45n1884_p0688b26U字而言。如一父对十子。一一全为其父也
T45n1884_p0688b27U二全体在一尘中时不碍全体在余事处　前
T45n1884_p0688b28U问有无。今答有。父子反上也
T45n1884_p0688b29U是故在内即在外
T45n1884_p0688c01U三以无二之性各全在一切中故是故亦在内
T45n1884_p0688c02U亦在外　理与内外非异故。同时能遍于内
T45n1884_p0688c03U外
T45n1884_p0688c04U四以无二之性非一切故是故非内非外　理
T45n1884_p0688c05U性虽能遍内外。理性恒非是内外
T45n1884_p0688c06U前三句明与一切法非异此之一句明与一切
T45n1884_p0688c07U法非一良为非一非异故内外无碍　前难外
T45n1884_p0688c08U事有理则不全遍于一尘。若全遍一尘。则不
T45n1884_p0688c09U全遍于外事。今以非一非异。故内外皆全而
T45n1884_p0688c10U无碍也
T45n1884_p0688c11U次就事四句　即前总标多事无碍故也。此
T45n1884_p0688c12U就事者。前问所无。海波喻有。今影出之。若
T45n1884_p0688c13U问者应云。一尘全遍理时。一切事亦全遍否。
T45n1884_p0688c14U若遍则有重重之失。若不遍则多事不如理
T45n1884_p0688c15U也
T45n1884_p0688c16U一一尘全匝于理时不碍一切事法亦全匝是
T45n1884_p0688c17U故在内即在外　一遍不碍多遍也。谓一尘
T45n1884_p0688c18U与理非异。故云云
T45n1884_p0688c19U二一切法各匝理性时不碍一尘亦全匝是故
T45n1884_p0688c20U在外即在内　多遍不碍一遍也。父子反上
T45n1884_p0688c21U三以诸法同时各匝故是故全内亦全外无有
T45n1884_p0688c22U障碍　诸法同时遍也。谓内外与理非异故。
T45n1884_p0688c23U内外同时匝理性也
T45n1884_p0688c24U四以诸事法各不坏故彼此相望非内非外
T45n1884_p0688c25U　一多之相。历然不坏。则性非一多。故居然非
T45n1884_p0688c26U内外也
T45n1884_p0688c27U思之　问前理望事。以理在一为内。在多为
T45n1884_p0688c28U外。今此以何为内外。答亦以一多为内外。但
T45n1884_p0688c29U前先举理此先举事。故分二门尔故但一重
T45n1884_p0689a01U问也。以一多皆即理。故全遍。非有多理。令
T45n1884_p0689a02U事各遍。故第四句云。非内外也
T45n1884_p0689a03U三依理成事门
T45n1884_p0689a04U谓事无别体要因真理而得成立　上宗下
T45n1884_p0689a05U因
T45n1884_p0689a06U以诸缘起　此有二因
T45n1884_p0689a07U皆无自性故　一也
T45n1884_p0689a08U由无性理事方成故　二也。真如随缘故中
T45n1884_p0689a09U论云。以有空义故。一切法得成。大品云。若诸
T45n1884_p0689a10U法不空。即无道无果
T45n1884_p0689a11U如波要因于水能成立故。依如来藏得有诸
T45n1884_p0689a12U法当知亦尔思之　胜N云。依如来藏故有生
T45n1884_p0689a13U死。依如来藏故有涅。楞伽亦说。如来藏造
T45n1884_p0689a14U业受报。起信论云。依如来藏故有生灭心等。
T45n1884_p0689a15U问明品云。法性本无生。示现而有生等
T45n1884_p0689a16U四事能显理门　如影像表镜明。识智表本
T45n1884_p0689a17U性。起信云。因无明能知名义。为说真觉等
T45n1884_p0689a18U谓由事揽理故则事虚而理实以事虚故全事
T45n1884_p0689a19U中之理挺然露现。犹如波相虚令水体露现
T45n1884_p0689a20U当知此中道理亦尔思之　须弥偈云。了知
T45n1884_p0689a21U一切法。自性无所有。如是解法性。即见
T45n1884_p0689a22U卢舍那
T45n1884_p0689a23U五以理夺事门　由前门理显故此夺也
T45n1884_p0689a24U谓事既揽理遂令事相皆尽唯一真理平等显
T45n1884_p0689a25U现　上宗。下因
T45n1884_p0689a26U以离真理外无片事可得故如水夺波波无不
T45n1884_p0689a27U尽此则水存以坏波令尽　出现品云。设一
T45n1884_p0689a28U切众生于念念中悉成正觉。与不成正觉。亦
T45n1884_p0689a29U无有异。如化人化心。化成正觉也
T45n1884_p0689b01U六事能隐理门　由第三成事故即隐理也
T45n1884_p0689b02U谓真理随缘成诸事法然此事法既违(亦云匝)于
T45n1884_p0689b03U理遂令事显理不显也如水成波动显静隐经
T45n1884_p0689b04U云法身流转五道名曰众生故令众生现时法
T45n1884_p0689b05U身不现也　问明品亦云。未曾有一法。得入
T45n1884_p0689b06U于法性
T45n1884_p0689b07U七真理即事门
T45n1884_p0689b08U谓凡是真理必非事外　上宗下因
T45n1884_p0689b09U以是法无我理故事必依理虚无体故　若但
T45n1884_p0689b10U是空。出于事外。则不即事。今以即法为无我
T45n1884_p0689b11U理。离事何有理耶
T45n1884_p0689b12U是故此理举体皆事方为真理如水即波无动
T45n1884_p0689b13U而非湿故即水是波思之
T45n1884_p0689b14U八事法即理门
T45n1884_p0689b15U谓缘起事法必无自性无自性故举体即真故
T45n1884_p0689b16U说众生即如不待灭也　净名云。一切众生
T45n1884_p0689b17U皆如也。又云。一切众生即寂灭相。不复更
T45n1884_p0689b18U灭
T45n1884_p0689b19U如波动相举体即水无异相也　前门法身流
T45n1884_p0689b20U转。名曰众生。此门众生寂灭。即是法身。法身
T45n1884_p0689b21U众生。义一名异
T45n1884_p0689b22U九真理非事门
T45n1884_p0689b23U谓即事之理而非是事以真妄异故实非虚故
T45n1884_p0689b24U所依非能依故　后门义。应一一反此三对。
T45n1884_p0689b25U但文小异尔
T45n1884_p0689b26U如即波之水非波以动湿异故
T45n1884_p0689b27U十事法非理门
T45n1884_p0689b28U谓全理之事事恒非理相性异故　前云。真
T45n1884_p0689b29U妄虚实。今但有一对
T45n1884_p0689c01U能依非所依故是故举体全理而事相宛然。
T45n1884_p0689c02U如全水之波非水以动义非湿故　七八于解
T45n1884_p0689c03U常一。九十于谛常二。此下结劝也。先结束前
T45n1884_p0689c04U义云
T45n1884_p0689c05U此上十义同一缘起　真空四义。一废己同
T45n1884_p0689c06U他。第三门也。二泯他存己。五也。三自他俱
T45n1884_p0689c07U存。九也。四自他俱泯。七也。妙有四义。一隐
T45n1884_p0689c08U他存己。六也。二显他自尽。四也。三即十也。
T45n1884_p0689c09U四即八也。一二是总故不配之。上结束。下别
T45n1884_p0689c10U收十门
T45n1884_p0689c11U约理望事则有成(三也)有坏(五也)有即(七也)有离(九也)事
T45n1884_p0689c12U望于理有显(四也)有隐(六也)有一(八也)有异(十也)
T45n1884_p0689c13U逆　五六九十
T45n1884_p0689c14U顺　三四七八
T45n1884_p0689c15U自在　即成即坏等
T45n1884_p0689c16U无障无碍　成不碍坏等
T45n1884_p0689c17U同时顿起　非前后也。又事无体藉缘。可言
T45n1884_p0689c18U成坏等。不可言隐显等。理性本有。可言隐显
T45n1884_p0689c19U等。不可言成坏等。不会初二者。是总相故。余
T45n1884_p0689c20U之八门。依此成也。又相遍门无别异相。非如
T45n1884_p0689c21U隐现等殊故。此下劝修云
T45n1884_p0689c22U深思令观明现是谓理事圆融无碍观
T45n1884_p0689c23U　　周遍含容观
T45n1884_p0689c24U周遍含容观第三　事事无碍也。文三。一标。
T45n1884_p0689c25U二释。三结劝
T45n1884_p0689c26U事如理融　一一事皆如理故融通也。谓若
T45n1884_p0689c27U唯约事即彼此相碍。若唯约理。即无可相碍。
T45n1884_p0689c28U亦无可遍容。今以事如理融。故有十门无碍
T45n1884_p0689c29U遍(周遍)摄(含容)无碍　理含万德。无可同喻。略如
T45n1884_p0690a01U虚空二义。谓溥遍含容
T45n1884_p0690a02U交参　彼此涉入
T45n1884_p0690a03U自在　同时互为能所
T45n1884_p0690a04U略辨十门　一为法义体用之本。二是周遍。
T45n1884_p0690a05U三是含容。此三备矣。四释二也。五释三也。六
T45n1884_p0690a06U七皆收四五也。八九融摄六七。十收八九也
T45n1884_p0690a07U一理如事门　由此真理全为事故。如事显
T45n1884_p0690a08U现。如事差别。大小一多。变易乃至无量无尽
T45n1884_p0690a09U也。有本标云。理如事现。事如理遍。乍观释
T45n1884_p0690a10U中。多遍现义。细寻成局阙余义相故
T45n1884_p0690a11U谓事法既虚相无不尽　不待泯之
T45n1884_p0690a12U理性真实体无不现　真理即与一切千差万
T45n1884_p0690a13U别之事俱时历然显现。如耳目所对境也。亦
T45n1884_p0690a14U如芥瓶。亦如真金。为佛菩萨比丘及六道众
T45n1884_p0690a15U生形像之时。与诸像一时显现。无分毫之
T45n1884_p0690a16U隐。亦无分毫不像。今理性亦尔。无分毫隐。亦
T45n1884_p0690a17U无分毫不事。不同真空观。及以理夺事门中。
T45n1884_p0690a18U唯是理现也。故次云
T45n1884_p0690a19U此则事无别事即全理为事　上释也。下以
T45n1884_p0690a20U人证云
T45n1884_p0690a21U是故菩萨虽复看事即是观理然说此事为不
T45n1884_p0690a22U即理　不坏事故
T45n1884_p0690a23U二事如理门　一一事。皆如理溥遍广大。如
T45n1884_p0690a24U理彻于三世。如理常住本然
T45n1884_p0690a25U谓诸事法与理非异　先出遍之所由由前门
T45n1884_p0690a26U理如事故即。事不异理。故遍此与前门互相
T45n1884_p0690a27U如为一对。又与后门以非一非异互望。能遍
T45n1884_p0690a28U能含为一对
T45n1884_p0690a29U故事随理而圆遍　总标宗也。下别示遍相
T45n1884_p0690b01U遂令一尘溥遍法界法界全体遍诸法时此一
T45n1884_p0690b02U微尘亦如理性全在一切法中　且指一事为
T45n1884_p0690b03U例释之
T45n1884_p0690b04U如一微尘一切事法亦尔　例诸佛菩萨缘觉
T45n1884_p0690b05U声闻。及六道众生一一皆尔
T45n1884_p0690b06U三事含理事门　文二。一正释此门。二总融
T45n1884_p0690b07U二门
T45n1884_p0690b08U谓诸事法与理非一故存本一事而能广容(标宗)
T45n1884_p0690b09U如一微尘其相不大而能容摄无边法界由
T45n1884_p0690b10U刹等诸法既不离法界是故俱在一尘中现
T45n1884_p0690b11U　指一为例也。由上一事。含于理故。余一切
T45n1884_p0690b12U事。与所含理。体不异故。随所含理皆于一事
T45n1884_p0690b13U中现也。然此亦与理非异。方能含。今但标
T45n1884_p0690b14U非一者。约存本一事为能含法故。又以对前
T45n1884_p0690b15U门故
T45n1884_p0690b16U如一尘一切法亦尔(结例)此理事融通非一非异
T45n1884_p0690b17U故总有四句　为能含边。皆具与理非一非
T45n1884_p0690b18U异义。由非一故。有体为能含。由非异故。有
T45n1884_p0690b19U用方能含也
T45n1884_p0690b20U一一中一　上一中有下一也。上一是能含。
T45n1884_p0690b21U下一是所含。下一是能遍。上一是所遍也。
T45n1884_p0690b22U余三句一一例知
T45n1884_p0690b23U二一切中一三一中一切四一切中一切各有
T45n1884_p0690b24U所由思之　通论四句。皆上为能含。即当所
T45n1884_p0690b25U遍。下为能遍。即当所含。若准下一多相望
T45n1884_p0690b26U不同。即第二句是遍义。第三句是含义。末
T45n1884_p0690b27U句互为含遍。初句皆阙也。但应云摄入。至下
T45n1884_p0690b28U当明
T45n1884_p0690b29U四通局无碍门　释第二门。二门唯通。今不
T45n1884_p0690c01U坏相。有不遍故兼局
T45n1884_p0690c02U谓诸事法与理非一(故局)即非异故(故通)令此事法
T45n1884_p0690c03U不离一处即全遍十方一切尘内由非异即非
T45n1884_p0690c04U一故全遍十方而不动一位即远即近即遍即
T45n1884_p0690c05U住无障无碍
T45n1884_p0690c06U五广无碍门　释第三门
T45n1884_p0690c07U谓事与理非一(故)即非异故(故广)不坏一尘而能
T45n1884_p0690c08U广容十方刹海由非异即非一故广容十方法
T45n1884_p0690c09U界而微尘不大是则一尘之事即广即即大
T45n1884_p0690c10U即小无障无碍
T45n1884_p0690c11U六遍容无碍门　六七二门。皆合前四五。兼
T45n1884_p0690c12U之二三。以广容溥遍不相离故。二四唯遍。三
T45n1884_p0690c13U五唯容。故今合之。同时具二。但以一多反覆
T45n1884_p0690c14U相望。故成六七二门。文中有两对。初明遍即
T45n1884_p0690c15U是容。后明容即是遍。初中云
T45n1884_p0690c16U谓此一尘望于一切由溥遍即是广容　以一
T45n1884_p0690c17U望多。故有遍容义。以有彼多可一一遍故。
T45n1884_p0690c18U可悉容受故。若多望一。即无此义。以所望
T45n1884_p0690c19U唯一。无可言遍言容。但应云摄入。即当后
T45n1884_p0690c20U门
T45n1884_p0690c21U故遍在一切中时即复还摄一切诸法全住自
T45n1884_p0690c22U中　谓一遍多时。还摄所遍之多在我一内。
T45n1884_p0690c23U若以镜灯喻者。如四方四维布八镜。又上下
T45n1884_p0690c24U各安一镜为十。于中安一灯。即十镜互入。
T45n1884_p0690c25U如一镜遍九镜时。即容九在一内也
T45n1884_p0690c26U又由广容即是溥遍故令此一尘还即遍在自
T45n1884_p0690c27U内一切差别法中　但覆上也一容九时。即
T45n1884_p0690c28U能遍九
T45n1884_p0690c29U是故此尘自遍他时即他遍自能容能入同
T45n1884_p0691a01U时遍摄无碍思之
T45n1884_p0691a02U七摄入无碍门
T45n1884_p0691a03U谓彼一切望于一法　反上也。故名义皆殊。
T45n1884_p0691a04U亦有两对
T45n1884_p0691a05U以入他即是摄他　入即前遍。摄即前容。以
T45n1884_p0691a06U多望一无多可遍。故云入也。无多可容。故云
T45n1884_p0691a07U摄也
T45n1884_p0691a08U故一切全入一中之时即令彼一还复在自一
T45n1884_p0691a09U切之内同时无碍思之　多入一时。还摄所
T45n1884_p0691a10U入之一。在我能入多内。如九镜入彼一镜中
T45n1884_p0691a11U时。即摄彼一镜。还在能入九镜之内。同时
T45n1884_p0691a12U交互。故云无碍
T45n1884_p0691a13U又由摄他即是入他　反上能入为能摄也
T45n1884_p0691a14U故一法　此是所摄
T45n1884_p0691a15U全在一切中时　彼多摄之
T45n1884_p0691a16U还令一切　是能入也
T45n1884_p0691a17U恒在一内　一是所入
T45n1884_p0691a18U同时无碍思之　谓九各摄一。在己中时。九
T45n1884_p0691a19U即同入彼一镜内也
T45n1884_p0691a20U八交涉无碍门　六七二门。约一多互望。能
T45n1884_p0691a21U所义别。故有遍容摄入之殊。今此多能摄一
T45n1884_p0691a22U入一。即此一亦能摄多入多。即能即所。即摄
T45n1884_p0691a23U即入。即一即多。一切一时溥收无碍。故云交
T45n1884_p0691a24U涉。谓交相关涉也
T45n1884_p0691a25U谓一法望一切有摄有入通有四句　虽似八
T45n1884_p0691a26U句。二二合故。问既总上二门。何得但云摄
T45n1884_p0691a27U入不言遍容。答前约一多相望义别。故分
T45n1884_p0691a28U二门名殊。今同时互即。故遍即是入。容即是
T45n1884_p0691a29U摄。若更开遍容四句。即文义成重。若句句云
T45n1884_p0691b01U摄容一切。遍入一切等。即文句繁杂。故但云
T45n1884_p0691b02U摄入。即是遍容也。问若一多相即。何得此还
T45n1884_p0691b03U标云一望一切。后门云一切望一。答虽且举
T45n1884_p0691b04U一为首。而亦同时回互。故释中初句一望一
T45n1884_p0691b05U切云摄入。次句一切望一云摄入。三即一望
T45n1884_p0691b06U一。四即一切望一切。文昭然也。二门且相
T45n1884_p0691b07U对。各举一例。其实一一回互自具。故第十
T45n1884_p0691b08U门总之名溥融也。然二门义不重者。至后门
T45n1884_p0691b09U当示
T45n1884_p0691b10U谓一摄　如举东镜为能摄也。同时即为能
T45n1884_p0691b11U入及所摄。是下一入字也。此能入即彼所摄。
T45n1884_p0691b12U此能摄即彼所入。彼谓一切也。故上释云。即
T45n1884_p0691b13U能即所。即摄即入。即一即多矣
T45n1884_p0691b14U一切　如举九镜为所摄也。同时即为所入
T45n1884_p0691b15U及能摄。便是后举一切字。一一例上反之
T45n1884_p0691b16U一入　则上能摄之一。同时便为此能入及
T45n1884_p0691b17U所摄也
T45n1884_p0691b18U一切　即上所摄。同时便为此所入及能摄
T45n1884_p0691b19U也。故以两句为一句。据此句。以一望多。q
T45n1884_p0691b20U合云遍容。不合云摄入。今由此门一一反覆
T45n1884_p0691b21U相即故。回互无碍也
T45n1884_p0691b22U一切摄一　正是上一入一切也
T45n1884_p0691b23U一切入一　正是上一摄一切也。文势一一
T45n1884_p0691b24U反上释之
T45n1884_p0691b25U一摄一一入一　如东镜摄彼西镜入我东镜
T45n1884_p0691b26U中时。即我东镜便入彼西镜中去
T45n1884_p0691b27U一切摄一切一切入一切　圆满常如此句。
T45n1884_p0691b28U但以言不顿彰。故假前三句。三句皆遍也
T45n1884_p0691b29U同时交参无碍　同时具如上释
T45n1884_p0691c01U九相在无碍门　我摄余法在他法中。他又
T45n1884_p0691c02U摄余法在我法中。此彼互在。故云相在也
T45n1884_p0691c03U谓一切望一　以一切在初者。反于第八。其
T45n1884_p0691c04U实亦一望一切。乃至四句
T45n1884_p0691c05U亦有入有摄亦有四句　此与前句不同。前
T45n1884_p0691c06U但此彼同时摄入。今则欲入彼时。必别摄余
T45n1884_p0691c07U法。带之将入彼中。发起重重无尽之势也
T45n1884_p0691c08U摄一入一　上一是所摄。下一是所入。二皆
T45n1884_p0691c09U是所。则显上必别有能摄之法为主。本文恐
T45n1884_p0691c10U句中杂闹难会。故略之也。余三句亦然。且此
T45n1884_p0691c11U句者。应云一能摄一入一。如东镜能摄南镜。
T45n1884_p0691c12U带之将入西镜之中。即东镜为能摄能入。南
T45n1884_p0691c13U为所摄。西为所入也。此即释迦世尊摄文殊
T45n1884_p0691c14U菩萨入普贤中也。直举一切佛为能亦得
T45n1884_p0691c15U摄一切入一　如东镜摄余八镜。带之将入
T45n1884_p0691c16U西镜中时。即东镜为能摄能入。八镜为所摄。
T45n1884_p0691c17U西镜为所入也。则一佛摄一切佛。一切众生。
T45n1884_p0691c18U带之同入一众生中。都以九镜及一切佛。为
T45n1884_p0691c19U能亦得
T45n1884_p0691c20U摄一入一切　如东镜摄南镜。将入八镜中
T45n1884_p0691c21U也。或九镜皆摄东镜。将入九镜中也
T45n1884_p0691c22U摄一切入一切　此中正明诸法互相摄入。
T45n1884_p0691c23U一时圆满重重无尽也。前三句。且趣举其一。
T45n1884_p0691c24U令渐次见其义用。论其诸法交涉相在。即以
T45n1884_p0691c25U同时。今现见镜灯但入一灯当中之时。即镜
T45n1884_p0691c26U镜中一时各有多多之灯。无先后也。即诸佛
T45n1884_p0691c27U菩萨六道众生。不有即己。有则一刹那中。便
T45n1884_p0691c28U彻过去未来现在十方一切凡圣中也
T45n1884_p0691c29U同时交参无碍　前三句都在第四中。名同
T45n1884_p0692a01U时也
T45n1884_p0692a02U十溥融无碍门
T45n1884_p0692a03U谓一切及一溥皆同时更互相望　八九。互
T45n1884_p0692a04U阙一也
T45n1884_p0692a05U一一具前两重四句溥融无碍　溥融八九。
T45n1884_p0692a06U令各各一时顿具。故云一一具前两重四句。
T45n1884_p0692a07U然则亦总融前九。前九展转相由。故不出一
T45n1884_p0692a08U及一切。互相望故。前九又不顿显。故此摄令
T45n1884_p0692a09U同一刹那。既总别同时即重重无尽也
T45n1884_p0692a10U准前思之　且准八九二门思之者。据第八
T45n1884_p0692a11U门。初句云一摄一切。一入一切者。且明我之
T45n1884_p0692a12U自一摄他一切时。此一即复单己入他一切。
T45n1884_p0692a13U未言带所摄一切。复将入他一切。第九门云。
T45n1884_p0692a14U我摄一入一等者。但明所摄所入。又不明一
T45n1884_p0692a15U与一切。一一互望。皆为能摄能入。今若合二
T45n1884_p0692a16U门。令一望多时。即多望一。同时一一各具能
T45n1884_p0692a17U所者。即成两重四句。初以一法为能摄入。一
T45n1884_p0692a18U一对四句。所摄入者。一一法摄一入一。此是
T45n1884_p0692a19U八中第三句。全与九中初句合也。二一法摄
T45n1884_p0692a20U一切入一。此是八中初句上半。第三句下半。
T45n1884_p0692a21U与九中次句合也。三一法摄一入一切。此是
T45n1884_p0692a22U八中第三句上半。初句下半。与九中第三句
T45n1884_p0692a23U合也。四一法摄一切入一切。此是八中初全
T45n1884_p0692a24U句。与九中第四句合也。次以一切法为能摄
T45n1884_p0692a25U入。一一对四句所摄入者。一一切法皆摄一
T45n1884_p0692a26U入一。此是八中次全句。与九中初句合也。二
T45n1884_p0692a27U一切法皆摄一切入一。此是八中末句上半。
T45n1884_p0692a28U次句下半。与九中次句合也。三一切法皆摄
T45n1884_p0692a29U一入一切。此是八中次句上半。末句下半。与
T45n1884_p0692b01U九中第三句合也。四一切法皆摄一切入一
T45n1884_p0692b02U切。此是八中全末句。与九中末句合也。如是
T45n1884_p0692b03U二门交络配属。即重重无尽。主伴互融之门
T45n1884_p0692b04U豁开也。将此十门。遍配一切法义。方成十玄
T45n1884_p0692b05U之义。若但将此十以配于十玄。即文势别也
T45n1884_p0692b06U令圆明显现称行境界无障无碍深思之令现
T45n1884_p0692b07U在前
T45n1884_p0692b08U注华严法界观门(终)