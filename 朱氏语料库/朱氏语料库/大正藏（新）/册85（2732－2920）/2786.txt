【经文资讯】大正新修大藏经 第八十五册 No. 2786《天请问经疏》
【版本记录】CBETA 电子佛典 V1.9 (Big5) 普及版，完成日期：2001/03/31
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 85, No. 2786 天请问经疏
# CBETA Chinese Electronic Tripitaka V1.9 (Big5) Normalized Version, Release Date: 2001/03/31
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T85n2786_p0562c01U
T85n2786_p0562c02U　　No. 2786 [cf. No. 592]
T85n2786_p0562c03U天请问经疏一卷
T85n2786_p0562c04U
T85n2786_p0562c05U(前阙)
T85n2786_p0562c06U经曰。世尊告曰。少欲最安乐。知足大富贵。
T85n2786_p0562c07U持戒恒端严。破戒常丑陋　述曰此答也。即
T85n2786_p0562c08U次第答前少欲最安乐者。答第一问。俭约为
T85n2786_p0562c09U少。耽嗜名欲。世间耽嗜唯少唯广□□愚情
T85n2786_p0562c10U速即破坏。寻生追恋。苦恼切心。佛法反俗贵
T85n2786_p0562c11U尚无为。少欲少求最为安乐。又经云。少欲
T85n2786_p0562c12U之人则无谄曲。以求人意。直尔少欲尚应修
T85n2786_p0562c13U习。何况能生诸功德。有少欲者则有涅。涅
T85n2786_p0562c14U之乐乐中之最。如此最乐因少欲得。因含
T85n2786_p0562c15U果说。故言少欲最安乐也。知足大富贵者答
T85n2786_p0562c16U第二问。世间凡愚虽得富贵　贪求转甚常
T85n2786_p0562c17U怀不足。知足之人无为无事。无可减夺。常自
T85n2786_p0562c18U有余。故大富贵。经云。知足之人。虽卧地上
T85n2786_p0562c19U犹为安乐。不知足者虽处天堂。亦不称意。如
T85n2786_p0562c20U顶生王等即是其事。又云。不知足者虽富而
T85n2786_p0562c21U贫。知足之人虽贫而富。故言知足大富贵也。
T85n2786_p0562c22U持戒恒端严者答第三问。持戒之人尸罗清
T85n2786_p0562c23U净。近得人天可喜妙相。远得三乘端严法身。
T85n2786_p0562c24U故言持戒恒端严也。如优陀羡王有相夫人
T85n2786_p0562c25U持一日戒。其夜命终即生天上得端正身。依
T85n2786_p0562c26U王先契。还下报王。嫌王身臭　却归天上。即
T85n2786_p0562c27U是其事。破戒常丑陋者答第四问。破戒之人
T85n2786_p0562c28U罪业增长。堕三恶道。受避陋身。若生人中。诸
T85n2786_p0562c29U根不具。边地下贱形仪鄙拙人不喜见。经
T85n2786_p0563a01U百千生。故言破戒常丑陋也
T85n2786_p0563a02U经曰。天复请曰。谁为善眷属。谁为恶心怨。云
T85n2786_p0563a03U何极重苦。云何第一乐　述曰。此下第五
T85n2786_p0563a04U请答。此即请也。亦有四问。一问善眷属。二
T85n2786_p0563a05U问恶心怨。三问极重苦。四问第一乐。谁为
T85n2786_p0563a06U善眷属者此第一问。眷谓家眷。属谓亲属。
T85n2786_p0563a07U世间眷属或父不慈。或子不孝。或兄不顺。或
T85n2786_p0563a08U弟不恭。或内外亲不仁不义。情相乖阻状若
T85n2786_p0563a09U怨家。虽名眷属。而非是善。若父慈子孝兄
T85n2786_p0563a10U顺弟恭内外诸亲仁义相向情无乖阻。水乳
T85n2786_p0563a11U和同。如此眷属名之为善。未知法中谁得
T85n2786_p0563a12U名为纯善眷属。云何恶心怨者此第二问。妒
T85n2786_p0563a13U贤嫉胜名为恶心。欲相加害名为怨也。未知
T85n2786_p0563a14U法中谁是行者恶心怨也。云何极重苦者此
T85n2786_p0563a15U第三问。世间杀缚枷锁囚禁怨会爱离病死
T85n2786_p0563a16U所逼名之为苦。未知法中更有苦恼重过此
T85n2786_p0563a17U以不。云何第一乐者此第四问。世间富贵乘
T85n2786_p0563a18U肥衣轻。目观美艳耳听丝竹。田游杀猎淫酒
T85n2786_p0563a19U是耽。放纵欢娱名之为乐。未知法中更有快
T85n2786_p0563a20U乐过此以不
T85n2786_p0563a21U经曰。世尊告曰。福为善眷属。罪为恶心怨。
T85n2786_p0563a22U地狱极重苦。无生第一乐　述曰。此答也。
T85n2786_p0563a23U次第答前四问。福为善眷属者答第一问。福
T85n2786_p0563a24U谓施戒修三德。施有三种。一财施。由无贪
T85n2786_p0563a25U善根成。二无畏施。由无嗔善根成。三法施。
T85n2786_p0563a26U由无痴善根成。戒有三种。一摄他戒。谓身
T85n2786_p0563a27U三。由无贪善根成。二不娆他戒。谓口四。由
T85n2786_p0563a28U无嗔善根成。三饶益戒。谓受持此二福相续
T85n2786_p0563a29U生。由无痴善根成。修有三种。一四静虑。由
T85n2786_p0563b01U无贪善根成。二四无量。由无嗔善根成。三
T85n2786_p0563b02U四无色。由无痴善根成。又六度中前五亦是
T85n2786_p0563b03U福也。如此福德皆以十善业道为性。若施戒
T85n2786_p0563b04U二福。生生之处内感欲界人天胜身。外招十
T85n2786_p0563b05U善清净眷属。所谓命不中夭。大富梵行。所言
T85n2786_p0563b06U诚谛。常以软语。眷属不离。善和诤讼。言必饶
T85n2786_p0563b07U益。不嫉不恚。正见之人以为眷属。若修定
T85n2786_p0563b08U福。感得色无色界殊胜之身。此之三福乃至
T85n2786_p0563b09U远得三乘圣果也。答意云。世善眷属暂会永
T85n2786_p0563b10U离。难聚易散。不保终久。未知法中三福善业
T85n2786_p0563b11U真实牢固。常资行人多有利益。诸眷属中此
T85n2786_p0563b12U为最善也。罪为恶心怨者答第二问。破灭三
T85n2786_p0563b13U宝五逆十恶并名为罪。由此罪故。能令众生
T85n2786_p0563b14U轮坠三涂。长劫受苦。此答意云世间恶心但
T85n2786_p0563b15U害一身。尚名为怨。法中罪业。能害多身。岂非
T85n2786_p0563b16U大怨。故言罪为恶心怨也。地狱极重苦者此
T85n2786_p0563b17U答第三问。梵音云那落迦。旧云泥犁讹也。唐
T85n2786_p0563b18U云不可乐处。然以不可乐处即是地狱。多在
T85n2786_p0563b19U地下故云地狱也。地狱有三热二寒三边。热
T85n2786_p0563b20U地狱有八。一等活。二黑绳。三众合。四叫
T85n2786_p0563b21U唤。五大叫唤。六烧热。七大热烧。八无间。此
T85n2786_p0563b22U八在赡部洲下。重累而住。前二有主治。次
T85n2786_p0563b23U三少主治。后三无主治。然此八为本。一一
T85n2786_p0563b24U各有十六园。一面有四。四面合十六。通本
T85n2786_p0563b25U为十七。八个十七合有一百三十六所。罪人
T85n2786_p0563b26U于中受热恼苦。寒地狱亦八。一O浮陀。由
T85n2786_p0563b27U寒苦所逼肉生细胞。二尼赖浮陀。由寒风
T85n2786_p0563b28U所吹通身成胞。三阿吒。由唇不得动唯舌得
T85n2786_p0563b29U动。故作此声。四阿波波。由舌不得动唯唇得
T85n2786_p0563c01U动。故作此声。五呕喉喉。由唇舌皆不得动振
T85n2786_p0563c02U气故作此声。六郁波罗。此是青莲华。此花叶
T85n2786_p0563c03U细。由肉色细坼似此花开。七波头摩。此是赤
T85n2786_p0563c04U莲华。由肉色大坼似此花开。八芬陀利。此是
T85n2786_p0563c05U白莲华。由彼骨坼似此花开。前二从身相受
T85n2786_p0563c06U名。次三从声相受名。后三从疮相受名。又前
T85n2786_p0563c07U二了叫。次三不了叫。后三不叫。此八在四洲
T85n2786_p0563c08U间。着铁围山底。仰向居心。罪人于中受寒冻
T85n2786_p0563c09U苦。边地狱有三。一山间。二水间。三旷野。受
T85n2786_p0563c10U别业报。寒热杂受。此答意云。虽有人间杀缚
T85n2786_p0563c11U枷锁怨会爱离病死等苦及以畜生饿鬼之
T85n2786_p0563c12U苦。比于地狱百分不及其一。乃至千万那由
T85n2786_p0563c13U他分亦不及其一。故言地狱极重苦也。无生
T85n2786_p0563c14U第一乐者答第四问。涅之体名曰无生。以
T85n2786_p0563c15U无生故。毕竟不灭。圣人证此。寂然涅。常
T85n2786_p0563c16U住安稳。故是极乐。此答意云。世间乐乐极则
T85n2786_p0563c17U苦。岂若涅无苦常乐。故经云。高者必堕。
T85n2786_p0563c18U常者必尽。合者必离。乐者必苦。此偈明生
T85n2786_p0563c19U死妄乐乐极必苦。又云。诸行无常有生灭法。
T85n2786_p0563c20U生灭灭已。寂灭为乐。此偈明涅无苦。毕
T85n2786_p0563c21U竟常乐。故言无生第一乐也
T85n2786_p0563c22U经曰。天复请曰。何者爱非宜。何者宜非爱。何
T85n2786_p0563c23U者极热病。谁是大良医　述曰。此下第六请
T85n2786_p0563c24U答也。此即先请。亦有四问。一问爱非宜。二问
T85n2786_p0563c25U宜非爱。三问极热病。四问大良医。何者爱非
T85n2786_p0563c26U宜何者宜非爱者此第一第二问。且如甘饭
T85n2786_p0563c27U杂毒虽是所爱。而损身害命。不宜食之。又
T85n2786_p0563c28U如良药苦口即非所爱。而利于病。所宜服之。
T85n2786_p0563c29U又如谄辞顺情虽是所爱。而损于行。不宜听
T85n2786_p0564a01U之。忠言逆耳虽非所爱。而利于行。所宜听
T85n2786_p0564a02U之。未知法中何者是情所爱。而于身不宜。何
T85n2786_p0564a03U者于身有宜。而非情所爱也。何者极热病者
T85n2786_p0564a04U此第三问也。迦摩罗病世称热病。遇此病者
T85n2786_p0564a05U必定当死。世医拱手。未知法中颇更有病极
T85n2786_p0564a06U过于此热病以不。谁是大良医者此第四问。
T85n2786_p0564a07U良者善也。医者意也。善识病源。沙闲药性。疗
T85n2786_p0564a08U者必差。称曰良医。良医有四义。一知病。二知
T85n2786_p0564a09U病因。三知病差。四知差已不生。未知法中颇
T85n2786_p0564a10U有良医大过如此良医以不
T85n2786_p0564a11U经曰。世尊告曰。诸欲爱非宜。解说宜非爱。贪
T85n2786_p0564a12U为极热病。佛是大良医　述曰。此答也。次第
T85n2786_p0564a13U答前四问。诸欲爱非宜者答第一问。诸欲谓
T85n2786_p0564a14U可爱色声香味触五欲境也。能生欲心为所
T85n2786_p0564a15U取故名欲也。经云。五欲诳人。如蜜涂刀舐者
T85n2786_p0564a16U伤舌。犹如炙疥初虽少乐。后即大苦。如逆风
T85n2786_p0564a17U执火如其不放必定烧手。如国王贪色遂失
T85n2786_p0564a18U其位。仙人爱声从空坠林。比丘嗅香河神责
T85n2786_p0564a19U骂。沙弥尝味投池作龙。蓝弗染触退失神足。
T85n2786_p0564a20U又此五欲现受三苦。谓觅时生勤劳苦。守时
T85n2786_p0564a21U生怖畏苦。失时生热恼苦。又为非法追求五
T85n2786_p0564a22U欲。复堕地狱饿鬼畜生多时受苦。后生人天
T85n2786_p0564a23U贫穷困苦。爱别离苦。怨增会苦。如此等苦
T85n2786_p0564a24U皆为贪着五欲因缘。故知五欲虽是凡情欲
T85n2786_p0564a25U心所爱。而于行者极非所宜。故言诸欲爱非
T85n2786_p0564a26U宜。解脱宜非爱者答第二问。涅无为体绝
T85n2786_p0564a27U众缚。故名解脱。证解脱者永离生死。常住湛
T85n2786_p0564a28U然。如其解脱资润行者极是所宜。而凡夫愚
T85n2786_p0564a29U情之所不爱。故言解脱宜非爱。故经云。凡夫
T85n2786_p0564b01U宁乐癞野干身。不乐涅。野干犹有眼耳心。
T85n2786_p0564b02U涅无故。贪为极热病者答第三问。贪是贪
T85n2786_p0564b03U使。体通三界。遍障五问。六识俱行。六尘齐
T85n2786_p0564b04U染。生死脚足苦恼根源。世间热病岂能比此。
T85n2786_p0564b05U如智度论说。欲火炽发烧于天祀。岂非贪爱
T85n2786_p0564b06U是极热病耶。现在尚自火烧。来生宁免汤镬。
T85n2786_p0564b07U故言贪为极热病也。佛是大良医者答第四
T85n2786_p0564b08U问。如来五眼。内明六通外朗。竖观三际。横睹
T85n2786_p0564b09U十方。至于身心病源对除药法悉皆洞照无
T85n2786_p0564b10U非目前。故设教逗机皆称根性。随病授药无
T85n2786_p0564b11U不获益。是故佛是极大良医。阿含经说。佛有
T85n2786_p0564b12U四智。一知苦。二知苦因。三知苦灭。四知苦
T85n2786_p0564b13U灭道。故曰良医。又经云。世医所疗治。虽差
T85n2786_p0564b14U还复生。如来所治者必竟不复发。故言佛是
T85n2786_p0564b15U大良医也
T85n2786_p0564b16U经曰。天复请曰。谁能覆世间。世间谁所魅。谁
T85n2786_p0564b17U令舍亲友。谁复障生天　述曰。此下第七请
T85n2786_p0564b18U答。此即先请。亦有四问。一问覆世。二问魅
T85n2786_p0564b19U世。三问舍友。四问障天。谁能覆世间者此第
T85n2786_p0564b20U一问。覆谓障蔽。世间眼目为暗盲覆蔽。不见
T85n2786_p0564b21U色像。未知法中更有何物覆蔽世间。不识道
T85n2786_p0564b22U理。世间谁所魅者此第二问。如世间鬼魅魅
T85n2786_p0564b23U人令痴。或悲或喜。未知法中更有何物能魅
T85n2786_p0564b24U世间。令其迷乱。谁令舍亲友者此第三问。朋
T85n2786_p0564b25U流交密即为亲友。若因财密。财尽则疏。若因
T85n2786_p0564b26U势亲。势歇便阻。如张陈凶终萧朱隙末是也。
T85n2786_p0564b27U未知法中谁令众生舍于亲友。谁复障生天
T85n2786_p0564b28U者此第四问。天之胜报人皆受乐。由谁为障
T85n2786_p0564b29U不得上生
T85n2786_p0564c01U经曰。世尊告曰无智覆世间。世间痴所魅。悭
T85n2786_p0564c02U贪舍亲友。染着障生天　述曰。此答也。次第
T85n2786_p0564c03U答前四问。无智覆世间者答第一问。无苦集
T85n2786_p0564c04U灭道四谛智。或无真俗二谛智。名为无智。无
T85n2786_p0564c05U智即无明使也。由无智故。不知生死苦果集
T85n2786_p0564c06U因。不知解脱道因灭果。不知真谛一相无为。
T85n2786_p0564c07U不知俗谛三世因果。此答意云。世间盲暗但
T85n2786_p0564c08U覆肉眼。无智能覆世间慧眼。故言无智覆世
T85n2786_p0564c09U间也。世间痴所魅者答第二问。痴即无明别
T85n2786_p0564c10U名也。由痴魅故。于无常见常。于无我见我。于
T85n2786_p0564c11U不净见净。于苦见乐。所有行解并皆颠倒。如
T85n2786_p0564c12U此颠倒并由愚痴。故言世间痴所魅也。悭贪
T85n2786_p0564c13U舍亲友者答第三问。悭是吝于己物。贪是欲
T85n2786_p0564c14U于他财。如律中说。有一比丘池边习定。池龙
T85n2786_p0564c15U敬德以身绕之。比丘心恶欲令其去。方便说
T85n2786_p0564c16U偈从索珠云。光耀摩尼宝。璎珞庄严身。若
T85n2786_p0564c17U能施我者。是名为善亲。池龙悭惜说此偈答。
T85n2786_p0564c18U我爱摩尼宝。遇汝比丘身。我终不施汝。任汝
T85n2786_p0564c19U不相亲。佛因此事复说偈云。多贪人所恶。数
T85n2786_p0564c20U乞朋友乖。比丘乞龙珠。一去不复回。故知悭
T85n2786_p0564c21U贪能舍亲友也。又由贪故唯欲他财。由于悭
T85n2786_p0564c22U故不行惠施。所生之处贫穷乏少。无父无母。
T85n2786_p0564c23U无妻无子。无善知识。无亲友人。故言悭贪舍
T85n2786_p0564c24U亲友也。成实论有五悭。一施悭。二家悭。三处
T85n2786_p0564c25U悭。四赞悭。五法悭。此之五悭并舍亲友也。
T85n2786_p0564c26U染着障生天者答第四问。天谓二十八天。皆
T85n2786_p0564c27U须厌下而得上生。若染着下地。不得生上。若
T85n2786_p0564c28U染着人中五欲。纵情放逸不肯厌离。不得上
T85n2786_p0564c29U生六欲天中。如经广说。佛弟难陀厌孙陀罗
T85n2786_p0565a01U欣天上女。方始持戒愿生天。如若染着六天
T85n2786_p0565a02U五欲。不得上生色界天中。若染着色天果报。
T85n2786_p0565a03U不得上生无色天中。故言染着障生天也。又
T85n2786_p0565a04U三乘圣人名为净天。若染着三界二十八天
T85n2786_p0565a05U有漏果报。不得入彼三乘圣道。亦名染着障
T85n2786_p0565a06U生天也
T85n2786_p0565a07U经曰。天复请曰。谁非火所烧。风亦不能碎。谁
T85n2786_p0565a08U非水所烂。能浮持世间。谁能与王贼。勇猛相
T85n2786_p0565a09U抗敌。不为人非人。之所来侵夺　述曰。此下
T85n2786_p0565a10U第八请答也。此即先请。问有两意。一问谁无
T85n2786_p0565a11U七难。二问谁有一能。七难者。一火难。二风
T85n2786_p0565a12U难。三水难。四王难。五贼难。六人难。七鬼
T85n2786_p0565a13U难。火以烧魑难风以飘碎为难。水以溺烂
T85n2786_p0565a14U为难。王以威力为难。贼以劫杀为难。人以侵
T85n2786_p0565a15U害为难。鬼以精魅为难。世间之人多不免此
T85n2786_p0565a16U七种灾难。未知法中谁能免此七种灾难也。
T85n2786_p0565a17U经文可解。一能者能浮持世间也。世间有二。
T85n2786_p0565a18U一器世间。即依报。二众生世间。即正报。如世
T85n2786_p0565a19U水轮能浮持地轮及众生类。未知法中谁能
T85n2786_p0565a20U浮持此二世间。此由水有二用。一能烂物。二
T85n2786_p0565a21U能持地故。问水烂之次即问浮持也
T85n2786_p0565a22U经曰。世尊告曰。福非火所烧。风亦不能碎。
T85n2786_p0565a23U福非水所烂。能浮持世间。福能与王贼。勇猛
T85n2786_p0565a24U相抗敌。不为人非人。之所来侵夺　述曰。此
T85n2786_p0565a25U答也。答前二问。福谓施戒修三种福也。如前
T85n2786_p0565a26U善眷属中释。答无七难意云。凡遭七种灾难。
T85n2786_p0565a27U为造十恶罪因。既修三种福德。宁罹七种灾
T85n2786_p0565a28U难。问。贼行非理容可拒之。人法属王。何得抗
T85n2786_p0565a29U敌。答。如殷纣暴虐周武拒之。虽是王人。有
T85n2786_p0565b01U相抗敌。又王是总语。兼称臣属。衔王命者并
T85n2786_p0565b02U亦名王。如此王臣暴行酷虐。非理同贼。亦得
T85n2786_p0565b03U抗之。且如经说。有王责臣令簿录家财。其臣
T85n2786_p0565b04U遂录已修福物。王嗔责言。已修福物今并见
T85n2786_p0565b05U无。何不录汝家中现物。臣答王言。已修福物
T85n2786_p0565b06U是臣之物。家中现物元属五家。非臣独有。所
T85n2786_p0565b07U以不录。王心开悟。遂亦修福。故知其福非他
T85n2786_p0565b08U能夺。答有一能意云。由三福故。感得人天
T85n2786_p0565b09U殊胜正报。兼感器界屋宇资缘种种依果。故
T85n2786_p0565b10U言福能浮持世间。问。孔老等云。从道以生一。
T85n2786_p0565b11U从一以生二。从二以生三。从三生万物。道谓
T85n2786_p0565b12U虚通。一谓元气。二谓阴阳。三谓天地人。万
T85n2786_p0565b13U物谓离畜草木等。又云。人头圆像天。足方像
T85n2786_p0565b14U地。感天地精灵以成于人。据此而言。即是
T85n2786_p0565b15U外器世界能持众生世间。岂是众生内福能
T85n2786_p0565b16U持水外器世界。答。孔老所说则天地生人释
T85n2786_p0565b17U宗所明则人生天地。谓由众生共相业力外
T85n2786_p0565b18U感器界天地依报。若成若坏如余处广说。故
T85n2786_p0565b19U经云。三界所作皆是一心。又论云。外由内得
T85n2786_p0565b20U成。此则孔老但观外相先后。即谓天地生人。
T85n2786_p0565b21U如来洞知内体因果。故说人生天地。三教深
T85n2786_p0565b22U浅观此可知
T85n2786_p0565b23U经曰。天复请曰。我今犹有疑。佛应为除断。
T85n2786_p0565b24U今世往后世。谁极自欺诳　述曰。此下第九
T85n2786_p0565b25U请答也。此则先请。上半叙问。下半正问。叙问
T85n2786_p0565b26U意云。上蒙广答。已析诸滞。下情多惑尚有余
T85n2786_p0565b27U疑。愿佛慈悲为我除断。正问中云。今世谓现
T85n2786_p0565b28U在。后世谓未来。谓从今生身往后身也。问。有
T85n2786_p0565b29U为无常不来不去。又无主宰。说谁往耶。答。
T85n2786_p0565b30U前灭后生不常不断。因招果续假说往来。譬
T85n2786_p0565c01U如将灯从此至彼。虽念念灭。假说往来也问。
T85n2786_p0565c02U三世轮环果因员备。何故偏请现未。不问过
T85n2786_p0565c03U耶。答。前事已经。无劳更问。后身未受。故须
T85n2786_p0565c04U请之。如诸天礼白骨饿鬼鞭死尸即是。已经
T85n2786_p0565c05U之事多分自知。故不问也。此问意云。世间欺
T85n2786_p0565c06U诳但欲侵损他人。未知法中更有从今向后
T85n2786_p0565c07U而自侵损极欺诳耶
T85n2786_p0565c08U经曰。世尊告曰。若多有珍财。而不能修福。今
T85n2786_p0565c09U世往后世。彼极自欺诳　述曰。此答也。珍谓
T85n2786_p0565c10U金银八珍。财谓钱绢等物。世人愚惑。自谓常
T85n2786_p0565c11U存。不识果因。多积财宝。于悲田所无惠施
T85n2786_p0565c12U心。于敬田中无供养意。忽然命尽无一福资。
T85n2786_p0565c13U轮坠三涂。长时受苦。钱财珍宝他人用之。己
T85n2786_p0565c14U无片善。岂非自负。故云若多有珍财而不能
T85n2786_p0565c15U修福。今世往后世彼极自欺诳。又如经云惜
T85n2786_p0565c16U财不布施。藏积畏人知。舍身空手去。饿鬼中
T85n2786_p0565c17U受饥。又如经云。亲眷皆分离。唯业不相舍。
T85n2786_p0565c18U善恶未来世一切时随逐。此中应引畜三妻
T85n2786_p0565c19U人为喻又应引有三子人为喻。又经云。宁自
T85n2786_p0565c20U割身肉而啖食之。不肯持钱财布施求后世
T85n2786_p0565c21U之福。此人当堕地狱畜生饿鬼等苦
T85n2786_p0565c22U经曰。尔时彼天闻佛世尊说是经已　述曰。
T85n2786_p0565c23U此下第三依教奉行分即是流通有三。一闻
T85n2786_p0565c24U法。二申敬。三隐还。此即闻法也
T85n2786_p0565c25U经曰。欢喜踊跃。叹未曾有。顶礼佛足　述曰。
T85n2786_p0565c26U此申敬也。既闻好法。不觉欣然为申敬德。故
T85n2786_p0565c27U复叹礼
T85n2786_p0565c28U经曰。即于佛前H然不现　述曰。此隐还也。
T85n2786_p0565c29U来为咨疑。已蒙析滞所怀既遂。故隐还宫也。
T85n2786_p0565c30U天请问经疏一卷