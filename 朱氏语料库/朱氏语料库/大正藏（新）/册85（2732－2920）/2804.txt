【经文资讯】大正新修大藏经 第八十五册 No. 2804《唯识三十论要释》
【版本记录】CBETA 电子佛典 V1.9 (Big5) 普及版，完成日期：2001/03/31
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 85, No. 2804 唯识三十论要释
# CBETA Chinese Electronic Tripitaka V1.9 (Big5) Normalized Version, Release Date: 2001/03/31
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T85n2804_p0963a01U
T85n2804_p0963a02U　　No. 2804 [cf. Nos. 1585, 1586]
T85n2804_p0963a03U唯识三十论要释
T85n2804_p0963a04U
T85n2804_p0963a05U同。或执离心无别心所。为遮此等种种异
T85n2804_p0963a06U执。令于唯识深妙理中得如实解故造斯论
T85n2804_p0963a07U言所缘者复有二种。初明造论。后显传译。佛
T85n2804_p0963a08U薄伽梵悲导有情法门虽多。其要有四因缘。
T85n2804_p0963a09U唯识无相真如随对根宜诸经各说。余三理
T85n2804_p0963a10U门已有广论。唯识深旨未有辨明。佛涅
T85n2804_p0963a11U后九百年中。无着菩萨事大慈尊请说瑜伽
T85n2804_p0963a12U中边等论。自造显扬对法等论显唯识理。犹
T85n2804_p0963a13U未圆明。故我世亲明增菩萨遂造二论开阐
T85n2804_p0963a14U一乘。初一部名唯识二十颂。显唯识理度
T85n2804_p0963a15U破外计略申自宗。后一部名唯识三十。以三
T85n2804_p0963a16U十颂显唯识理略破外计广申自宗。未及造
T85n2804_p0963a17U释上生知足。后护法等十大论师妙极内宗
T85n2804_p0963a18U善穷外论。知见弥广利乐弘多。时美其德
T85n2804_p0963a19U遂称菩萨。各造一释宣畅颂文。虽其真宗并
T85n2804_p0963a20U行于世。道蕴西域未布东华。我唐贞观有
T85n2804_p0963a21U大三藏遍觉大师。厥名玄奘。幼小出家志高
T85n2804_p0963a22U世表。师无远近业该内外。中夏法理既遍研
T85n2804_p0963a23U精。他方教迹愿就寻究。遂拂衣东夏杖锡西
T85n2804_p0963a24U天。周游道邦博访经诘。穷先贤之谬见通
T85n2804_p0963a25U古德之未闻。名立义成来归本土。我唐先
T85n2804_p0963a26U帝请为国师。虽大译真经广翻正论。于唯
T85n2804_p0963a27U识深义秘同髻珠。传非其人未即翻授。唯
T85n2804_p0963a28U为慈恩独训斯旨。初于贞观二十二年在慈
T85n2804_p0963a29U恩寺译斯本颂。后显庆末年于坊州玉华宫
T85n2804_p0963b01U寺乃翻释论。初翻之际十释别行。后因咨请
T85n2804_p0963b02U糅成一本。包含名相该罗邪正。今取正义
T85n2804_p0963b03U而释颂文。论所缘竟
T85n2804_p0963b04U言所宗者有总有别。总相分别。唯识为宗。由
T85n2804_p0963b05U依唯识非有非无。无所得理造正论故。若
T85n2804_p0963b06U执有空非住唯识。有所得心是戏论故。若别
T85n2804_p0963b07U说者。谓依唯识教理行果为正所宗。为令有
T85n2804_p0963b08U情依唯识教悟唯识理行唯识行得唯识果而
T85n2804_p0963b09U造论故。教即楞伽诸大乘等。理谓八识三
T85n2804_p0963b10U性等法。行谓无相六度观智。果谓智断菩提
T85n2804_p0963b11U涅。此等宗义至文当辨。显所宗竟
T85n2804_p0963b12U言所归者。准诸经论略有三种。所谓归藏归
T85n2804_p0963b13U乘归时。藏谓二藏。菩萨声闻。此二各三。即
T85n2804_p0963b14U经律论随应相增诠解定惠。乘谓五乘。所谓
T85n2804_p0963b15U无上独觉声闻及人天乘。时谓三时。即初中
T85n2804_p0963b16U后。初唯说有。次唯说空。后时双说非空非有。
T85n2804_p0963b17U此论即归菩萨藏中阿毗达磨。显示菩萨理
T85n2804_p0963b18U行果义诠惠学故。五乘之内归无上乘。显能
T85n2804_p0963b19U所乘无胜上故。三时之内归第三时。显说有
T85n2804_p0963b20U空终圆理故。明所归竟
T85n2804_p0963b21U次释所立。于中有二。初释题目。后释颂文。释
T85n2804_p0963b22U题目者如论释云。此本论名唯识三十。由三
T85n2804_p0963b23U十颂显唯识理乃得圆满非增减故。犹如经
T85n2804_p0963b24U百广百论等约其颂数而立名故。唯遮外境
T85n2804_p0963b25U显其非有。识表内心显其非无。非有非无故
T85n2804_p0963b26U名唯识。诠辨决择故称为论。诠辨唯识性相
T85n2804_p0963b27U之义决择真实邪谬义故。解题目竟
T85n2804_p0963b28U释论文者。然准诸论或具三分。归敬述意。正
T85n2804_p0963b29U陈论体。结说回向。初后有无随作者意。今此
T85n2804_p0963c01U论者唯有正宗。于中大分以为三段。初一
T85n2804_p0963c02U颂半略辨唯识。次有二十三颂半广辨唯识。
T85n2804_p0963c03U后有五颂显修行位。其初略辨论生起云。若
T85n2804_p0963c04U唯有识云何世间及诸圣教说有我法。颂曰
T85n2804_p0963c05U　由假说我法　　有种种相转
T85n2804_p0963c06U　彼依识所变　　此能变唯三
T85n2804_p0963c07U　谓异熟思量　　及了别境识
T85n2804_p0963c08U释曰。颂有六句分为二义。前之三句释难标
T85n2804_p0963c09U宗。后之三句出能变名。前中又二。初之二句
T85n2804_p0963c10U释通外难。其中三句标宗正释。世间圣教说
T85n2804_p0963c11U有我法。但由假立非实有性。我谓主宰。法谓
T85n2804_p0963c12U轨持。此二皆有种种相转。我种种相。谓有
T85n2804_p0963c13U情命者等预流一来等。法种种相。谓实德业
T85n2804_p0963c14U等蕴处界等。转谓随缘施设有异。如是诸
T85n2804_p0963c15U相若由假立依何得成。彼相皆依识所转变
T85n2804_p0963c16U而假施设。识谓了别。此中识者亦摄心所。定
T85n2804_p0963c17U相应故。变谓识体转似二分。相见皆依自证
T85n2804_p0963c18U起故。依斯二分施设我法。彼二离此无所依
T85n2804_p0963c19U故。此我法相虽在内识。而由分别似外境现。
T85n2804_p0963c20U诸有情类无始时来缘此执为实我实法。如
T85n2804_p0963c21U患梦者患梦力故。心似种种外境相现。缘
T85n2804_p0963c22U此执为实有外境。愚夫所执实我实法都无
T85n2804_p0963c23U所有。但随妄情而施设故说之为假。内识
T85n2804_p0963c24U所变似我似法虽有而非实我法性。然彼似
T85n2804_p0963c25U现故说为假。外境随情而施设故非有如识。
T85n2804_p0963c26U内识必依因缘生故非无如境。由此便遮增
T85n2804_p0963c27U减二执。境依内识而假立故唯世俗有。识是
T85n2804_p0963c28U假境所依事故亦胜义有。其下三句出能变
T85n2804_p0963c29U名。即初句标。余二句烈。识所变相虽无量种。
T85n2804_p0964a01U而能变识类别唯三。一谓异熟。即第八识多
T85n2804_p0964a02U异熟性故。二谓思量。即第七识恒审思量故。
T85n2804_p0964a03U三谓了境。即前六识了境相粗故。及言显
T85n2804_p0964a04U六合为一种。此三皆名能变识者。能变有二。
T85n2804_p0964a05U一因能变。谓第八识中等流异熟二因习气。
T85n2804_p0964a06U等流习气由七识中善恶无记熏令生长。异
T85n2804_p0964a07U熟习气由六识中有漏善恶熏令生长。二果
T85n2804_p0964a08U能变。谓前二种习气力故。有八识生现种
T85n2804_p0964a09U种相。等流习气为因缘故。八识体相差别而
T85n2804_p0964a10U生。名等流果。果似因故。异熟习气为增长缘
T85n2804_p0964a11U感第八识。酬引业力恒相续故。立异熟名。感
T85n2804_p0964a12U前六识酬满业者从异熟起。名异熟生。不名
T85n2804_p0964a13U异熟。有间断故。即前异熟及异熟生名异熟
T85n2804_p0964a14U果。果异因故。此中且说我爱执藏持杂染种
T85n2804_p0964a15U能变果识名为异熟。非谓一切。初略辨竟
T85n2804_p0964a16U次下广辨。于中有三。初十四颂半辨三能
T85n2804_p0964a17U变。次有一颂显唯识义。后有八颂释通外难。
T85n2804_p0964a18U辨三能变即分为三。且初能变其相云何。颂
T85n2804_p0964a19U曰
T85n2804_p0964a20U　初阿赖耶识　　异熟一切种
T85n2804_p0964a21U　不可知执受　　处了常与触
T85n2804_p0964a22U　作意受想思　　相应唯舍受
T85n2804_p0964a23U　是无覆无记　　触等亦如是
T85n2804_p0964a24U　恒转如暴流　　阿罗汉位舍
T85n2804_p0964a25U释曰。此两颂半以十义门释初能变　初阿赖
T85n2804_p0964a26U耶识者是自相门。此初能变大小乘教名阿
T85n2804_p0964a27U赖耶。此识具有能藏执藏义故。谓与杂染互
T85n2804_p0964a28U为缘故。有情执为自内我故。此即显示所有
T85n2804_p0964a29U自相。摄持因果为自相故。此识自相分位虽
T85n2804_p0964b01U多。藏初过重。是故偏说　言异熟者是果相
T85n2804_p0964b02U门。此是能引诸界趣生善不善业。异熟果故
T85n2804_p0964b03U说名异熟。离此余法能遍执持胜异熟果不
T85n2804_p0964b04U可得故。此识果相虽多位多种。异熟宽不共
T85n2804_p0964b05U故遍说之　一切种者是因相门。此能执持
T85n2804_p0964b06U诸法种子令不失故名一切种。离此余法能
T85n2804_p0964b07U遍执持诸法种子不可得故。此中何法名为
T85n2804_p0964b08U种子。谓本识中亲生自果功能差别。此与
T85n2804_p0964b09U本识及所生果不一不异。体用因果理应尔
T85n2804_p0964b10U故。种子虽依第八识体。而是此识相分非余。
T85n2804_p0964b11U见分恒取此为境故。诸有漏种与异熟识体
T85n2804_p0964b12U无别故无记性摄。因果俱是善等性故亦名
T85n2804_p0964b13U善等。诸无漏种非异熟识性所摄故。因果俱
T85n2804_p0964b14U是善性摄故唯名善等。由能执持此种子故
T85n2804_p0964b15U名一切种。是为自相。此识因相虽有多种持
T85n2804_p0964b16U种不共。是故偏说　不可知执受处了者所
T85n2804_p0964b17U缘行相门。此中了者。谓异熟识于自所缘有
T85n2804_p0964b18U了别用。了别即是识之行相。识以了别为行
T85n2804_p0964b19U相故。此了别用见分所摄。所言处者。即器世
T85n2804_p0964b20U间。是诸有情所依处故。谓异熟识由共相
T85n2804_p0964b21U种成熟力故。变似色等器世间相。即外大
T85n2804_p0964b22U种及所造色。虽诸有情所变各别。而相相似
T85n2804_p0964b23U处所无异。如众灯明各遍似一。执受有二。谓
T85n2804_p0964b24U诸种子及有根身。诸种子者。谓诸相名分
T85n2804_p0964b25U别习气。即异熟识所持一切有漏法种。此识
T85n2804_p0964b26U性摄故是所缘。无漏法种虽依附此识。而非
T85n2804_p0964b27U此性摄故非此所缘。虽非所缘而不相离。如
T85n2804_p0964b28U真如性不违唯识。有根身者。谓诸色根及根
T85n2804_p0964b29U依处。由异熟识不共相种成熟力故。变似色
T85n2804_p0964c01U根及根依处。即内大种及所造色。有共相种
T85n2804_p0964c02U成熟力故。于他身处亦变似彼。不尔应无受
T85n2804_p0964c03U用他义。此诸种子及有根身俱是所缘。阿赖
T85n2804_p0964c04U耶识因缘力故。自体生时内变为种及有根
T85n2804_p0964c05U身。外变为器。即以所变为自所缘行相杖之
T85n2804_p0964c06U而得起故　不可知者。谓此行相极微细故难
T85n2804_p0964c07U可了知。或此所缘内执受境亦微细故。外器
T85n2804_p0964c08U世间难测故。名不可知　常与触作意受想
T85n2804_p0964c09U思相应者心所相应门。阿赖耶识无始时来
T85n2804_p0964c10U乃至未转。于一切位恒与此五心所相应。以
T85n2804_p0964c11U是遍行心所摄故。其遍行相后当广释。此
T85n2804_p0964c12U触等五与异熟识行相虽异。而时依同所缘
T85n2804_p0964c13U事等故名相应。而别境五不相应者。谓欲
T85n2804_p0964c14U希望所乐事。转此识任运无希望故。胜解印
T85n2804_p0964c15U持决定事。转此识瞢昧无印持故。念唯明记
T85n2804_p0964c16U曾习事。转此识昧劣不能明记。定能令心
T85n2804_p0964c17U专注一境。此识任运刹那别缘。慧唯简择德
T85n2804_p0964c18U等事。转此识微昧不能简择故。此不与别境
T85n2804_p0964c19U相应。此识唯是异熟性故。善染污等皆不
T85n2804_p0964c20U相应。恶作等四无记性者。有间断故定非异
T85n2804_p0964c21U熟　唯舍受者与受相应门。其相应字两处
T85n2804_p0964c22U言故。此识行相极不明了。不能分别违顺境
T85n2804_p0964c23U相。是故唯与舍受相应。又此相应受唯是异
T85n2804_p0964c24U熟。随先引业转不待现缘。任善恶业势力
T85n2804_p0964c25U转故。唯是舍受。苦乐二受是异熟生。非真异
T85n2804_p0964c26U熟。待现缘故。非此相应。又由此识常不转变。
T85n2804_p0964c27U有情恒执为自内我。若与苦乐二受相应便
T85n2804_p0964c28U有转变。宁执为我。故此恒与舍受相应　是
T85n2804_p0964c29U无覆无记者三性分别门。法有四种。谓善不
T85n2804_p0965a01U善有覆无记无覆无记。此识唯是无覆无记
T85n2804_p0965a02U异熟性故。异熟若是善染污者。流转还灭
T85n2804_p0965a03U应不得成。又此识是善染依故。若善染者
T85n2804_p0965a04U互相违故。应不与二俱作所依。又此识是
T85n2804_p0965a05U所熏性故。若善染者如极香嗅应不受熏。无
T85n2804_p0965a06U所熏习故染净因果俱不成立。故此唯是无
T85n2804_p0965a07U覆无记。覆谓染法。障圣道故。又能蔽心令不
T85n2804_p0965a08U净故。此识非染故名无覆。记谓善恶。有爱
T85n2804_p0965a09U非爱果及殊胜自然可记别故。此非善恶故
T85n2804_p0965a10U名无记　触等亦如是者心所例王门。谓触
T85n2804_p0965a11U作意如何赖耶亦是异熟所缘行相俱不可
T85n2804_p0965a12U知。缘三种境五法相应无覆无记。故说触等
T85n2804_p0965a13U亦如是言。随所应说。非谓一切。不尔如识名
T85n2804_p0965a14U一切种。是则触等受熏持种。应一有情有六
T85n2804_p0965a15U种体　恒转如暴流者缘起法喻门。恒谓此
T85n2804_p0965a16U识无始时来一类相续常无间断。是界趣生
T85n2804_p0965a17U施设本故。性坚持种令不失故　转谓此识无
T85n2804_p0965a18U始时来念念生灭前后变异。因灭果生非常
T85n2804_p0965a19U一故。可谓转识熏成种故。恒言遮断。转表非
T85n2804_p0965a20U常。犹如暴流因果法尔。如暴流水非断非常
T85n2804_p0965a21U相续长时有所漂溺。此识亦尔。从无始来生
T85n2804_p0965a22U灭相续非常非断。漂溺有情令不出离。又
T85n2804_p0965a23U如暴流虽风等击起诸波浪而流不断。此识
T85n2804_p0965a24U亦尔。虽遇众缘起眼等识而恒相续。又如暴
T85n2804_p0965a25U流漂水上下鱼草等物随流不舍。此识亦尔。
T85n2804_p0965a26U与内习气外触等法恒相续转。如是法喻意
T85n2804_p0965a27U显此识无始因果非断常义。谓此识性无始
T85n2804_p0965a28U时来刹那刹那果生因灭。果生故非断。因灭
T85n2804_p0965a29U故非常。非断非常是胜起理故。说此识恒转
T85n2804_p0965b01U如流　阿罗汉位舍者转舍位地门。谓诸圣
T85n2804_p0965b02U者断烦恼障究竟尽时。名阿罗汉。尔时此
T85n2804_p0965b03U识烦恼粗重永远离故。说之为舍。此中所说
T85n2804_p0965b04U阿罗汉者通摄三乘无学果位。皆永害烦恼
T85n2804_p0965b05U贼故。应受世间妙供养故。永不复受分段生
T85n2804_p0965b06U故。又不动地已上菩萨一切烦恼永不行故。
T85n2804_p0965b07U法驶流中任运转故。能诸行中起诸行故。刹
T85n2804_p0965b08U那刹那转增益故。此位方名不退菩提。而缘
T85n2804_p0965b09U此识我见爱等不复执藏为自内我。此位亦
T85n2804_p0965b10U得名阿罗汉。由斯永失阿赖耶名。然阿罗
T85n2804_p0965b11U汉断此识中烦恼粗重究竟尽故。不复执藏
T85n2804_p0965b12U为自内我。永失此名。说之为舍。非舍一切第
T85n2804_p0965b13U八识体。勿阿罗汉无识持种。尔时便入无余
T85n2804_p0965b14U涅。然第八识虽诸有情皆悉成就。而随义
T85n2804_p0965b15U别立种种名。谓或名心。由种种法熏习种
T85n2804_p0965b16U子所积集故。或名阿罗汉。执持种子及诸色
T85n2804_p0965b17U根令不舍故。或名所知依。能与染净所知诸
T85n2804_p0965b18U法为依止故。或名种子识。能遍任持世出
T85n2804_p0965b19U世间诸种子故。此等诸名通一切位。或名阿
T85n2804_p0965b20U赖耶。摄藏一切杂染品法令不失故。我见爱
T85n2804_p0965b21U等执藏以为自内我故。此名唯在异生有学。
T85n2804_p0965b22U非无学位不退菩萨有杂染法执藏义故。或
T85n2804_p0965b23U名异熟识。能引生死善不善业异熟果故。此
T85n2804_p0965b24U名唯在异生二乘诸菩萨位。非如来位。由有
T85n2804_p0965b25U异熟无记法故。或名无垢识。最极清净诸
T85n2804_p0965b26U无漏法所依正故。此名唯在如来地有。菩
T85n2804_p0965b27U萨二乘持有漏种可受熏习未得善净第八识
T85n2804_p0965b28U故。阿赖耶名过失重故。最初舍故。此中偏说
T85n2804_p0965b29U异熟识体。菩萨将得菩提时舍。声闻独觉入
T85n2804_p0965c01U无余依涅时舍。无垢识体无有舍时利乐
T85n2804_p0965c02U有情无尽时故。然第八识总有二位。一有漏
T85n2804_p0965c03U位。无记性摄。唯与触等五法相应。但缘前说
T85n2804_p0965c04U执受处境。二无漏位。唯善性摄。与二十一心
T85n2804_p0965c05U所相应。谓遍行别境各五。善十一。与一切
T85n2804_p0965c06U心恒相应故。常乐证知所观境故。于所观
T85n2804_p0965c07U境恒印持故。于曾习境恒明记故。世尊无有
T85n2804_p0965c08U不定心故。于一切法常决择故。极净信等
T85n2804_p0965c09U常相应故。无染污故。无散动故。此亦唯与
T85n2804_p0965c10U舍受相应。任运恒时平等转故。以一切法为
T85n2804_p0965c11U所缘境。镜智遍缘一切法故。如是已说初能
T85n2804_p0965c12U变相。第二能变其相云何。颂曰
T85n2804_p0965c13U　次第二能变　　是识名末那
T85n2804_p0965c14U　依彼转缘彼　　思量为性相
T85n2804_p0965c15U　四烦恼常俱　　谓我痴我见
T85n2804_p0965c16U　并我爱我慢　　及余触等俱
T85n2804_p0965c17U　有覆无记摄　　随所生所系
T85n2804_p0965c18U　阿罗汉灭定　　出世道无有
T85n2804_p0965c19U释曰。此三行颂总分为二。初显次第。后释识
T85n2804_p0965c20U相　次第二能变者显其次第。故论释云。次
T85n2804_p0965c21U初异熟能变识。后应辨思量能变识相。下显
T85n2804_p0965c22U识相十门分别　是识名末那者第一释名。是
T85n2804_p0965c23U识圣教别名末那。恒审思量胜余识故。此
T85n2804_p0965c24U名何异第六意识。此持业释。如藏识名。识
T85n2804_p0965c25U即意故。彼依主释。如眼识名。识异意故。然诸
T85n2804_p0965c26U圣教恐此滥彼故。于第七但立意名。又标
T85n2804_p0965c27U意名为简心识。积集了别劣余识故。或欲显
T85n2804_p0965c28U此与彼意识为近所依故但名意　依彼转者
T85n2804_p0965c29U第二所依。彼谓即前初能变识。圣说此识
T85n2804_p0966a01U依藏识故。则以识种及彼现识为俱有依方
T85n2804_p0966a02U得生故。虽无间断而有转易。必有所依方得
T85n2804_p0966a03U起故。转谓流转。显示此识恒依彼识取所
T85n2804_p0966a04U缘故。此中应明三所依义。恐繁不录。百法疏
T85n2804_p0966a05U明　言缘彼者第三所缘。彼谓即前此所依
T85n2804_p0966a06U识。圣说此识缘藏识故。但缘藏识见分为我。
T85n2804_p0966a07U不缘相分识中种子及相应法执为我所。我
T85n2804_p0966a08U我所执不俱起故。以此识从萨迦耶见任运
T85n2804_p0966a09U一类恒相续生。无容别起我所见故。无一心
T85n2804_p0966a10U中有常等二境别执俱转义故。亦不应说二
T85n2804_p0966a11U执前后。此无始来一类转故。说我我执恒相
T85n2804_p0966a12U应者。谓此执彼是我之我故。于一见义说二
T85n2804_p0966a13U言。未转依位唯缘藏识。若已转依遍缘诸
T85n2804_p0966a14U法。平等性智缘真俗故　思量为性相者第
T85n2804_p0966a15U四自性第五行相。意次思量而为自性。即复
T85n2804_p0966a16U用彼为行相故。由斯兼释所立别名。能审
T85n2804_p0966a17U思量名末那故。未转依位恒审思量所执我
T85n2804_p0966a18U相。已转依位亦审思量无我相故　四烦恼
T85n2804_p0966a19U常俱等者第六四惑相应。此中俱者显相应
T85n2804_p0966a20U义。谓从无始至未转依。此意任运恒缘藏识。
T85n2804_p0966a21U与四根本烦恼相应。谓我痴我见并我爱我
T85n2804_p0966a22U慢我痴者谓无明。愚于我相迷无我故。我见
T85n2804_p0966a23U者谓我执。于非我法妄计我故。我慢者谓踞
T85n2804_p0966a24U傲。恃所执我生高举故。我爱者谓我贪于所
T85n2804_p0966a25U执我生耽着故。并表慢爱有见慢俱。遮余
T85n2804_p0966a26U部执无相应义。此四常起扰浊内心令外转
T85n2804_p0966a27U识恒成杂染。有情由此生死轮回不能出离。
T85n2804_p0966a28U故名烦恼。彼有十种。此何唯四。有我见故余
T85n2804_p0966a29U见不生。无一心中有二慧故。如何此识要有
T85n2804_p0966b01U我见。二取邪见但分别生唯见所断。此俱烦
T85n2804_p0966b02U恼唯是俱生修所断故。我所边见依我见生。
T85n2804_p0966b03U此相应见不依彼故。恒内执有我故要有我
T85n2804_p0966b04U见。由见审决疑无容起。爱着我故嗔不得生。
T85n2804_p0966b05U故此识俱唯四烦恼　及余触等俱者第七触
T85n2804_p0966b06U等相应。此中及者是合集义。所言余者显随
T85n2804_p0966b07U烦恼。谓显末那非但与前四惑相应。及亦与
T85n2804_p0966b08U彼余随烦恼触等俱起故。此意俱心所十八。
T85n2804_p0966b09U谓前四惑。触等五法。八大随惑。并别境慧。
T85n2804_p0966b10U有四烦恼义如前说。言触等者即五遍行定
T85n2804_p0966b11U相应故。八大随惑遍染心故。有覆末那是染
T85n2804_p0966b12U心故。我见虽是别境惠摄。义有差别故开为
T85n2804_p0966b13U二。何缘此意无余心所。谓忿等十行相粗动。
T85n2804_p0966b14U此识审细故非彼俱。无惭无愧虽是不善。此
T85n2804_p0966b15U无记故非彼相应。谓欲希望未遂合事。此识
T85n2804_p0966b16U任运缘遂合境。胜解印持曾未定境。此识
T85n2804_p0966b17U无始恒缘定事。念唯明记曾习事转。此识恒
T85n2804_p0966b18U缘现所变事。定唯系心专注一趣。此识任
T85n2804_p0966b19U运刹那别缘。故此不与四别境俱。善唯是净。
T85n2804_p0966b20U此识染污。故此不与信等相应。恶作追悔先
T85n2804_p0966b21U所造业。此缘现境。睡眠唯依外众缘力。此识
T85n2804_p0966b22U内起。寻伺缘外粗细事转。此唯一类。故四不
T85n2804_p0966b23U定非四惑俱。既无始来任运一类缘内执我
T85n2804_p0966b24U恒无转易。与变异受不相应故。故此唯与
T85n2804_p0966b25U舍受相应。未转依位与前所说心不相应。已
T85n2804_p0966b26U转依位唯二十一心所俱起。如第八识。已转
T85n2804_p0966b27U依位唯舍受俱。任运起故。恒于所缘平等转
T85n2804_p0966b28U故　有覆无记摄者第八三性分别。此意相
T85n2804_p0966b29U应四烦恼等是染污故。障碍圣道隐蔽自心。
T85n2804_p0966c01U说名有覆。非善不善故名无记。如上二界所
T85n2804_p0966c02U有烦恼定力摄持是无记故。此俱染法所依
T85n2804_p0966c03U细故任运转故亦无记摄。若已转依唯是善
T85n2804_p0966c04U性　随所生所系者第九系地。谓末那识随藏
T85n2804_p0966c05U识生。随彼所生彼地所系。若生欲界现行末
T85n2804_p0966c06U那相应心所即欲界系。乃至有顶应知亦然。
T85n2804_p0966c07U任运恒缘自地藏识执为内我非他地故。若
T85n2804_p0966c08U起彼地异熟藏识现在前者名生彼地。染污
T85n2804_p0966c09U末那缘彼执我。即系属彼名彼所系。或谓彼
T85n2804_p0966c10U地诸烦恼等之所系缚名彼所系。若已转依
T85n2804_p0966c11U即非所系　阿罗汉灭定等者第十断伏。阿
T85n2804_p0966c12U罗汉者总显三乘无学果位。此位染意种及
T85n2804_p0966c13U现行俱永断灭故说无有。学位灭定出世道
T85n2804_p0966c14U中俱暂伏灭故说无有。谓染污意无始时来
T85n2804_p0966c15U微细一类任运而转。诸有漏道不能伏灭。三
T85n2804_p0966c16U乘圣道有伏灭义。真无我解违我执故。后得
T85n2804_p0966c17U无漏现在前时。是彼等流亦违此意。真无
T85n2804_p0966c18U我解及后所得俱无漏故名出世道。灭定既
T85n2804_p0966c19U是圣道等流。极寂静故此亦非有。由未永断
T85n2804_p0966c20U此种子故。从灭尽定圣道起已。此复现行
T85n2804_p0966c21U乃至未灭。然此染意相应烦恼是俱生故非
T85n2804_p0966c22U见所断。是染污故非非所断。极微细故所有
T85n2804_p0966c23U种子与有顶地下下烦恼一时顿断。势力等
T85n2804_p0966c24U故。金刚喻定现在前时。顿断此种成阿罗
T85n2804_p0966c25U汉。故无学位永不复起。二乘无学回趣大乘。
T85n2804_p0966c26U从初发心至未成佛。虽实是菩萨亦名阿罗
T85n2804_p0966c27U汉。应义等故不别说之。所说三位无末那
T85n2804_p0966c28U者。依染分说。非无净分。如说四位无阿赖
T85n2804_p0966c29U耶非无第八。此亦应尔。此意差别略有三种。
T85n2804_p0967a01U一补特伽罗我见相应。二法我见相应。三
T85n2804_p0967a02U平等性智相应。初通一切异生相续二乘有
T85n2804_p0967a03U学七地已前一类菩萨有漏心位。彼缘阿赖
T85n2804_p0967a04U耶识起补特伽罗见。次通一切异生声闻独
T85n2804_p0967a05U觉相续一切菩萨法空智果现在前位。彼缘
T85n2804_p0967a06U异熟识起法我见。后通一切如来相续菩萨
T85n2804_p0967a07U见道及修道中法空智果现在前位。彼缘无
T85n2804_p0967a08U垢异熟识等起平等性智。补特伽罗我见起
T85n2804_p0967a09U位。彼法我见亦现行。我执亦依法执而起。如
T85n2804_p0967a10U要迷杌方谓人等故。我法二见用虽有别。而
T85n2804_p0967a11U不相违。同依一惠。如眼识等体虽是一。而
T85n2804_p0967a12U有了别青等多用不相违故。此亦应然。二
T85n2804_p0967a13U乘有学圣道灭定现在前时。顿悟菩萨于修
T85n2804_p0967a14U道位。有学渐悟生空智果现在前时。皆起法
T85n2804_p0967a15U执。我执已伏故。二乘无学及此渐悟法空智
T85n2804_p0967a16U果不现前时。亦唯起法执。我执已断故。八地
T85n2804_p0967a17U已上一切菩萨所有我执皆永不行。或已永
T85n2804_p0967a18U断或永伏故。法空智果不现前时。犹起法
T85n2804_p0967a19U执。不相违故。法执俱意于二乘等虽名不染。
T85n2804_p0967a20U于诸菩萨亦名为染。障彼智故。故此亦名有
T85n2804_p0967a21U覆无记。于二乘等说名无覆。不障彼智故。是
T85n2804_p0967a22U异熟生。从异熟识恒时生故。非异熟果。此名
T85n2804_p0967a23U通故。如增上缘余不摄者皆入此摄。如是已
T85n2804_p0967a24U说第二能变。第三能变其相云何。颂曰
T85n2804_p0967a25U　次第三能变　　差别有六种
T85n2804_p0967a26U　了境为性相　　善不善俱非
T85n2804_p0967a27U释。自下九颂显第三能变。于中总以八门分
T85n2804_p0967a28U别。一显次第。二显名种。三明自性。四辨行
T85n2804_p0967a29U相。五约三性。六解心所。七释诸受。八明起
T85n2804_p0967b01U位。虽有八门摄为三段。初有一颂显前五门。
T85n2804_p0967b02U次有六颂显诸心所。后两颂显现起分位。此
T85n2804_p0967b03U初颂也　次第三能变者此显次第。故论释
T85n2804_p0967b04U云。次中思量能变识。后应辨了境能变识相
T85n2804_p0967b05U　差别有六种者此辨名种。此识差别总有
T85n2804_p0967b06U六种。随六根境种类异故。谓名眼识乃至意
T85n2804_p0967b07U识。随根立名。具五义故。五谓依发属助如
T85n2804_p0967b08U根。虽六识身皆依意转。然随不共立意识
T85n2804_p0967b09U名。如五识身无相滥过。或唯依意故名意识。
T85n2804_p0967b10U辨识得名。心意非例。成名色识乃至法识。随
T85n2804_p0967b11U境立名。顺识义故。谓于六境了别名识。色等
T85n2804_p0967b12U五识唯了色等。法识遍能了一切法。或能
T85n2804_p0967b13U了别法。独得法识名。故六识名无相滥失。此
T85n2804_p0967b14U后随境立六识名。依五色根未自在说。若得
T85n2804_p0967b15U自在诸根互用。一根发识缘一切境。但可随
T85n2804_p0967b16U根无相滥失。然六转识所缘所依粗显极成。
T85n2804_p0967b17U故此不说　了境为性相者双显六识自性行
T85n2804_p0967b18U相。识以了别为自性故。即复用彼为行相
T85n2804_p0967b19U故。由斯兼释所立别名。能了别境名为识故
T85n2804_p0967b20U　善不善俱非者此显三性。能为此世他世
T85n2804_p0967b21U顺益故名为善。人天乐果虽于此世能为顺
T85n2804_p0967b22U益。非于他世。故不名善。能于此世他世违
T85n2804_p0967b23U损故名不善。恶趣苦果虽于此世能为违损。
T85n2804_p0967b24U非于他世。故非不善。于善不善损益事中不
T85n2804_p0967b25U可记别。故名无记。俱非者谓无记。非善不善
T85n2804_p0967b26U故名俱非。此六转识若与信等十一相应。是
T85n2804_p0967b27U善性摄与无渐等十法相应。不善性摄。俱不
T85n2804_p0967b28U相应无记性摄。虽一一识三性不俱。六识
T85n2804_p0967b29U聚中有容俱义。卒尔等流眼等五识或少或
T85n2804_p0967c01U多容俱起故。若五识中三性俱转。意随偏注
T85n2804_p0967c02U与彼性同。无偏注者便无记性。次下第六释
T85n2804_p0967c03U心所相。应论生起云。六识与几心所相应。颂
T85n2804_p0967c04U曰
T85n2804_p0967c05U　此心所遍行　　别境善烦恼
T85n2804_p0967c06U　随烦恼不定　　皆三受容俱
T85n2804_p0967c07U释曰。于心所中总分为二。初有一颂总标六
T85n2804_p0967c08U位。后有五颂广释差别。此总标也。颂言此者
T85n2804_p0967c09U此六转识。言心所者总举六位。遍行等者烈
T85n2804_p0967c10U六位名。显此六识总与六位心所相应。谓遍
T85n2804_p0967c11U行等恒依心起与心相应系属于心故名心
T85n2804_p0967c12U所。如属我物立我所名。心于所缘唯取总相。
T85n2804_p0967c13U心所于彼亦取别相助成心事。得心所名。如
T85n2804_p0967c14U画师资作模填彩。其相应义如前已说。虽
T85n2804_p0967c15U诸心所名义无量。而有六位种类差别。谓
T85n2804_p0967c16U遍行五。别境亦五。善有十一。烦恼有六。随
T85n2804_p0967c17U烦恼有二十。不定有四。如是六位合五十一。
T85n2804_p0967c18U一切心中定可得故。缘别别境而得生故。唯
T85n2804_p0967c19U善心中可得生故。性是根本烦恼摄故。唯是
T85n2804_p0967c20U根本等流性故。于善染等皆不定故。故有如
T85n2804_p0967c21U是六位差别　皆三受相应者此即第七受相
T85n2804_p0967c22U应门。此六转识易脱不定。非但与此心所相
T85n2804_p0967c23U应。亦与三受而得俱起。皆领顺违非二相故。
T85n2804_p0967c24U领顺境相遍悦身心说名乐受。领违境相逼
T85n2804_p0967c25U迫身心说名苦受。领中容境相于身于心非
T85n2804_p0967c26U逼非悦名不苦乐受。如是三受或各分二。五
T85n2804_p0967c27U识相应说名身受。别依身故。意识相应说名
T85n2804_p0967c28U心受。唯依心故。又通有漏无漏二相。苦受亦
T85n2804_p0967c29U由无漏起故。或各分三。谓见所断修所断非
T85n2804_p0968a01U所断。又学无学非二为三。或总分四。谓善不
T85n2804_p0968a02U善有覆无覆二无记受。或总分五。谓苦乐忧
T85n2804_p0968a03U喜舍。三中苦乐各分为二。逼悦身心相各异
T85n2804_p0968a04U故。由无分别有分别故。尤重轻微有差别故。
T85n2804_p0968a05U不苦不乐不分二者。非逼非悦相无异故。无
T85n2804_p0968a06U分别故。平等转故。然此三受五识容俱。顺
T85n2804_p0968a07U违中境容俱受故。意不定与五识同故。于偏
T85n2804_p0968a08U注境起一受故。无偏注者唯起舍故。未自在
T85n2804_p0968a09U位三受容俱。得自在位唯喜乐舍。诸佛已
T85n2804_p0968a10U断苦忧事故。次下广辨六位心所。有五行颂
T85n2804_p0968a11U分为五节。初有一颂显前二相。次有一颂释
T85n2804_p0968a12U善心所。次有半颂释根本惑。次有两颂释随
T85n2804_p0968a13U烦恼。后有半颂显四不定。论中生起初二相
T85n2804_p0968a14U云。且初二位其相云何。颂曰
T85n2804_p0968a15U　初遍行触等　　次别境谓欲
T85n2804_p0968a16U　胜解念定慧　　所缘事不同
T85n2804_p0968a17U释曰。颂初一句显遍行相。六位中初遍行心
T85n2804_p0968a18U所即触作意受想思五。颂中举触等余四故
T85n2804_p0968a19U　触谓三和分别变异令心心所触境为性。
T85n2804_p0968a20U受想思等所依为业。谓根境识更相随顺故
T85n2804_p0968a21U名三和。触依彼生令彼和合故说为依。三
T85n2804_p0968a22U和合位皆有顺生心所功能说名变异。触似
T85n2804_p0968a23U彼起故名分别。和合一切心及心所令同触
T85n2804_p0968a24U境。是触自性。既似顺起心所功能故。以受等
T85n2804_p0968a25U所依为业。此若无者应不和合触一境故
T85n2804_p0968a26U　作意谓能警心为性。于所缘境引心为业。谓
T85n2804_p0968a27U此警觉应起心种引令趣境故名作意。此若
T85n2804_p0968a28U无者心必不应了别境故。虽此亦能引起心
T85n2804_p0968a29U所。心是主故但说引心　受谓领纳顺违俱
T85n2804_p0968b01U非境相为性。起爱为业。能起合离非二欲故。
T85n2804_p0968b02U此若无者心不应起欢戚舍相　想谓于境取
T85n2804_p0968b03U像为性。施设种种名言为业。谓要安立境分
T85n2804_p0968b04U齐相方能随起种种名言。心若无此如何能
T85n2804_p0968b05U取境分齐相　思谓令心造作为性。于善恶
T85n2804_p0968b06U等役心为业。谓能取境正因等相驱役自心
T85n2804_p0968b07U令造善等。此若无者心必不能造善恶故。由
T85n2804_p0968b08U此证知触等五法心起必有。故名遍行。次别
T85n2804_p0968b09U境者。谓欲至慧所缘境事多分不同。于六位
T85n2804_p0968b10U中次初说故　云何为欲。于所乐境希望为
T85n2804_p0968b11U性。勤依为业。所乐境者。谓欲观境。于一切
T85n2804_p0968b12U事欲观察者有希望故方有欲生。若不欲观
T85n2804_p0968b13U随因势力任运缘者全无欲起。由斯故说欲
T85n2804_p0968b14U非遍行。若善法欲能发正勤。由彼助成一切
T85n2804_p0968b15U善事。故论说此勤依为业　云何胜解。于决
T85n2804_p0968b16U定境印持为性。不可引转以为其业。谓邪正
T85n2804_p0968b17U等教理证力于所取境审决印持。由此异缘
T85n2804_p0968b18U不可引转。故犹豫境胜解全无。非审决心亦
T85n2804_p0968b19U无胜解。由斯胜解亦非遍行　云何为念。于
T85n2804_p0968b20U曾习境令心明记不妄为性。定依为业。谓数
T85n2804_p0968b21U忆持曾所受境令不妄失能引定故。于曾未
T85n2804_p0968b22U受体类境中全不起念。设曾受境不能明记。
T85n2804_p0968b23U念亦不生。故念必非遍行所摄　云何为定。
T85n2804_p0968b24U于所观境令心专注不散为性。智依为业。谓
T85n2804_p0968b25U观德失俱非境中。由定令心专注不散。依斯
T85n2804_p0968b26U便有决择智生。心专注言显所欲住即便能
T85n2804_p0968b27U住。非唯一境。不尔见道历观诸谛。前后境别。
T85n2804_p0968b28U应无等持。若不系心专注境位便无定起。故
T85n2804_p0968b29U非遍行　云何为慧。于所观境简择为性。断
T85n2804_p0968c01U疑为业。谓观德失俱非境中。由慧推求得决
T85n2804_p0968c02U定故。于非观察愚昧心中无简择。故非遍行
T85n2804_p0968c03U摄。此别境五。第七八识随位有无如前己说。
T85n2804_p0968c04U第六意识诸位容俱。依转未转皆不遮故。眼
T85n2804_p0968c05U等五识容有此五。虽无增上希望等相。而
T85n2804_p0968c06U有微劣乐境等义。遮等引故说性散动。非遮
T85n2804_p0968c07U等持故容有定。由有智故说眼耳通是眼耳
T85n2804_p0968c08U识相应智性。余三准此有慧无失。未自在
T85n2804_p0968c09U位此五或无。得自在时此五定有。如七八识
T85n2804_p0968c10U已转依位。一切皆与五受相应。论说忧根于
T85n2804_p0968c11U无上法思慕愁戚求欲证故。纯受苦受希求
T85n2804_p0968c12U解脱。意有苦根前已说故。论说贪爱忧苦
T85n2804_p0968c13U相应。此贪爱俱必有欲故。由斯欲等五受相
T85n2804_p0968c14U应。此五复依性界地等诸门分别。如理应思。
T85n2804_p0968c15U已说遍行别境二位。善位心所其相云何。颂
T85n2804_p0968c16U曰
T85n2804_p0968c17U　善谓信惭愧　　无贪等三根
T85n2804_p0968c18U　勤安不放逸　　行舍及不害
T85n2804_p0968c19U释曰。此显第三善位心所。然此颂文有其三
T85n2804_p0968c20U节。初言善者课幻义。次言信等出位自性。
T85n2804_p0968c21U后说及言显别心所。唯善心俱名善心所故。
T85n2804_p0968c22U信惭等定有十一　云何为信。于实德能深
T85n2804_p0968c23U忍乐欲心净为性。对治不信乐善为业。忍
T85n2804_p0968c24U谓胜解。即是信因。乐欲谓欲即是信果。此性
T85n2804_p0968c25U澄清能净心等。以心胜故立心净名。如净水
T85n2804_p0968c26U清珠能清浊水。由斯对治不信心爱乐证修
T85n2804_p0968c27U世出世善。三信差别百法疏明　云何为惭。
T85n2804_p0968c28U依自法力崇重贤善为性。对治无惭止息恶
T85n2804_p0968c29U行为业。谓依自法尊贵增上。崇重贤善羞耻
T85n2804_p0969a01U过恶。对治无惭息诸恶行　云何为愧。依世
T85n2804_p0969a02U间力轻拒暴恶为性。对治无愧止息恶行为
T85n2804_p0969a03U业。谓依世间诃厌增上。轻拒暴恶羞耻过
T85n2804_p0969a04U罪。对治无愧止息恶行。善心起时。随缘何
T85n2804_p0969a05U境皆有崇重善及轻拒恶义。故惭与愧俱遍
T85n2804_p0969a06U善心。无贪等者等无嗔痴。此三名根生善
T85n2804_p0969a07U胜故。三不善根近对治故　云何无贪。于有
T85n2804_p0969a08U有具无着为性。对治贪著作善为业　云何
T85n2804_p0969a09U无嗔。于苦苦具无恚为性。对治嗔恚作善为
T85n2804_p0969a10U业。善心起时。随缘何境皆于有等无着无恚。
T85n2804_p0969a11U观有等立非要缘彼。如前惭愧观善恶立。故
T85n2804_p0969a12U此二种俱遍善心　云何无痴。于诸理事明
T85n2804_p0969a13U解为性。对治愚痴作善为业。以此三种为
T85n2804_p0969a14U善根本。是故皆言作善为业　勤谓精进。于
T85n2804_p0969a15U善恶品修断事中勇悍为性。对治懈怠满善
T85n2804_p0969a16U为业。勇表胜进简诸染法。捍表精淳简净无
T85n2804_p0969a17U记。即显精进唯善性摄。五相差别百法疏
T85n2804_p0969a18U明　安谓轻安。远离粗重调畅身心堪任为
T85n2804_p0969a19U性。对治干蜃依为业。谓此伏除能障定法。
T85n2804_p0969a20U令所依止转安适故。故此轻安唯在定地调
T85n2804_p0969a21U畅身心。余位无故。由定滋养有调畅故。故
T85n2804_p0969a22U唯此一不遍善心。除此余十遍善心起　不
T85n2804_p0969a23U放逸者精进三根。于所断修防修为性。对治
T85n2804_p0969a24U放逸成满一切世出世间善事为业。谓于四
T85n2804_p0969a25U法于修断事皆防修名不放逸。非别有体。无
T85n2804_p0969a26U异相故。于防恶事修善事中。离四功能无别
T85n2804_p0969a27U用故　云何行舍。精进三根令心平等正直
T85n2804_p0969a28U无功用住为性。对治掉举静住为业。谓于四
T85n2804_p0969a29U法令心远离掉举等障静住名舍。平等正直
T85n2804_p0969b01U无功用住。初中后位辨舍差别。由不放逸
T85n2804_p0969b02U先除杂染。舍复令心寂静而住。此无别体如
T85n2804_p0969b03U不放逸。离彼四法无相用故。能令寂静即
T85n2804_p0969b04U四法故。所令寂静即心等故　云何不害。于
T85n2804_p0969b05U诸有情不为损恼无嗔为性。能对治害悲愍
T85n2804_p0969b06U为业。谓即无嗔于有情所不为损恼假名不
T85n2804_p0969b07U害无嗔翻对断物命嗔。不害正违损恼物害。
T85n2804_p0969b08U无嗔与乐不害拔苦。是谓此二粗相差别。理
T85n2804_p0969b09U实无嗔实有自性。不害依彼一分假立。为显
T85n2804_p0969b10U慈悲二相别故。利乐有情彼二胜故。及显
T85n2804_p0969b11U十一义别心所。谓欣厌等善心所法虽义有
T85n2804_p0969b12U别说种种名。而体无异故不别立。欣谓欲
T85n2804_p0969b13U俱无嗔一分。于所欣境不憎恚故。不忿恨
T85n2804_p0969b14U恼嫉等亦然。随应正翻嗔一分故。厌谓慧俱
T85n2804_p0969b15U无贪一分。于所厌境不染着故。不悭x等当
T85n2804_p0969b16U知亦然。随应正翻贪一分故。不覆谄诳无贪
T85n2804_p0969b17U痴一分。随应正翻贪痴一分故。不慢即是惭
T85n2804_p0969b18U一分摄。若崇重彼不慢彼故。不疑即是正直
T85n2804_p0969b19U所摄。以正见者无犹豫故。不散乱体即正
T85n2804_p0969b20U定摄。不妄念者即是正念。悔眠寻伺通染不
T85n2804_p0969b21U染。如触欲等无别翻对。何缘诸染所翻善
T85n2804_p0969b22U中有别翻对有不尔者。相用别者便别立之。
T85n2804_p0969b23U余善不然。不应为例。又诸染法遍六识者。
T85n2804_p0969b24U胜故翻之别立善法。慢等忿等唯意识俱。害
T85n2804_p0969b25U虽亦然。而数现起损恼他故。障无上乘胜因
T85n2804_p0969b26U悲故。为了知彼增上过失。翻立不害。失念散
T85n2804_p0969b27U乱及不正知翻入别境。善中不说。染净相
T85n2804_p0969b28U翻净令少染。净胜染劣少敌多故。又解理通
T85n2804_p0969b29U说多同体。迷情事局随相分多。故于染净不
T85n2804_p0969c01U应齐责。第七八识随位有无。若前六识定位
T85n2804_p0969c02U皆有。若非定位唯阙轻安。由其五识亦有定
T85n2804_p0969c03U故。定所善引者亦有调畅故。成所作智俱必
T85n2804_p0969c04U有轻安故。诸余门义百法疏明。乐博闻者
T85n2804_p0969c05U应学广论。如是已说善位心所。烦恼心所其
T85n2804_p0969c06U相云何。颂曰
T85n2804_p0969c07U　烦恼谓贪嗔　　痴慢疑恶见
T85n2804_p0969c08U释曰。此显六种根本烦恼。此贪等六性是根
T85n2804_p0969c09U本烦恼摄故得烦恼名　云何为贪。于有有
T85n2804_p0969c10U具染着为性。能障无贪生苦为业。谓由爱
T85n2804_p0969c11U力取蕴生故　云何为嗔。于苦苦具憎恚为
T85n2804_p0969c12U性。能障无嗔不安恶行所依为业。谓嗔必令
T85n2804_p0969c13U身心热恼起诸恶业。不善性故　云何为痴。
T85n2804_p0969c14U于诸理事迷为性。能障无痴一切杂染所
T85n2804_p0969c15U依为业。谓由无明起疑邪定贪等烦恼随烦
T85n2804_p0969c16U恼业。能招后生杂染法故　云何为慢。持己
T85n2804_p0969c17U于他高举为性。能障不慢生苦为业。谓若
T85n2804_p0969c18U有慢于德有德心不谦下。由此生死轮转无
T85n2804_p0969c19U穷受诸苦故　云何为疑。于诸谛理犹豫为
T85n2804_p0969c20U性。能障不疑善品为业。谓由疑故令慧不
T85n2804_p0969c21U决。怀犹豫心善不生故　云何恶见。于诸
T85n2804_p0969c22U谛理颠倒推度染慧为性。能障善见招苦为
T85n2804_p0969c23U业。谓恶见者多受苦故。此见行相差别有五。
T85n2804_p0969c24U一萨迦耶见。谓于五取蕴执我我所。一切
T85n2804_p0969c25U见趣所依为业。二边执见。谓即于彼随执断
T85n2804_p0969c26U常。障处中行出离为业。三邪见。谓谤因果作
T85n2804_p0969c27U用实事。及非四见诸余邪执。如增上缘名
T85n2804_p0969c28U义遍故。四见取。谓招诸见及所依蕴执为最
T85n2804_p0969c29U胜能得清净。一切斗诤所依为业。五戒禁取。
T85n2804_p0970a01U谓于随顺诸见戒禁及所依蕴执为最胜能得
T85n2804_p0970a02U清净。无利苦勤所依为业。此十烦恼何识相
T85n2804_p0970a03U应。藏识全无。末那有四。意识具十。五识唯
T85n2804_p0970a04U三。谓贪嗔痴。无分别故。由称量等起慢等故。
T85n2804_p0970a05U既与诸识而得相应。皆有相分。其所杖质或
T85n2804_p0970a06U有或无。名缘有事无事烦恼。彼亲所缘虽
T85n2804_p0970a07U皆有漏。而所杖质亦通无漏。名缘有漏无漏
T85n2804_p0970a08U烦恼。缘自地者相分似质。名缘分别所起事
T85n2804_p0970a09U境。缘灭道谛及他地者相分与质不相似故。
T85n2804_p0970a10U名缘分别所起名境。此十复依性系地等诸
T85n2804_p0970a11U门分别如百法疏。已略辨说此无繁举。已
T85n2804_p0970a12U说根本六烦恼相。诸随烦恼其相云何。颂
T85n2804_p0970a13U曰
T85n2804_p0970a14U　随烦恼谓忿　　恨覆恼嫉悭
T85n2804_p0970a15U　诳谄与害x　　无惭及无愧
T85n2804_p0970a16U　棹举与干颉　〔恍挪⑿傅
T85n2804_p0970a17U　放逸及失念　　散乱不正知
T85n2804_p0970a18U释曰。此显二十随烦恼也。唯是烦恼分位差
T85n2804_p0970a19U别。等流性故名随烦恼。此二十种类别有三。
T85n2804_p0970a20U谓忿等十各别起故名小随烦恼。无惭等二
T85n2804_p0970a21U遍不善故名中随烦恼。棹举等八遍染心故
T85n2804_p0970a22U名大随烦恼　云何为忿。依对现前不饶益
T85n2804_p0970a23U境愤发为性。能障不忿执杖为业。谓怀忿者
T85n2804_p0970a24U多发暴恶身表业故　云何为恨。由忿为先
T85n2804_p0970a25U怀恶不舍结怨为性。能障不恨热恼为业。谓
T85n2804_p0970a26U结恨者不能含忍恒热恼故　云何为覆。于
T85n2804_p0970a27U自作罪恐失利誉隐藏为性。能障不覆悔恼
T85n2804_p0970a28U为业。谓覆罪者后必悔恼。在因在果不安隐
T85n2804_p0970a29U故　云何为恼。忿恨为先追触暴热潇逦
T85n2804_p0970b01U性。能障不恼蛆螫为业。谓追往恶触现违缘
T85n2804_p0970b02U心便潇濉６喾⑾暴凶鄙粗言蛆螫他故
T85n2804_p0970b03U　云何为嫉。殉自名利不耐他荣妒忌为性。能
T85n2804_p0970b04U障不嫉忧戚为业。谓嫉妒者闻见他荣深怀
T85n2804_p0970b05U忧戚不安隐故　云何为悭。耽着财法不能
T85n2804_p0970b06U惠舍。秘吝为性。能障不悭鄙畜为业。谓悭吝
T85n2804_p0970b07U者心多鄙。涩畜积财法不能舍故　云何为
T85n2804_p0970b08U诳。为获利誉矫现有位诡诈为性。能障不
T85n2804_p0970b09U诳邪命为业。谓矫诳者心怀异谋多现不实
T85n2804_p0970b10U邪命事故　云何为谄。为罔他故曲须时宜
T85n2804_p0970b11U矫设方便。为取他意或藏己失。不任师友正
T85n2804_p0970b12U教诲故　云何为害。于诸有情心无悲愍损
T85n2804_p0970b13U恼为性。能障不害逼恼为业。谓有害者逼
T85n2804_p0970b14U恼他故。云何为x。于自盛事深生染着醉
T85n2804_p0970b15U傲为性。能障不x染依为业。谓x醉者生长
T85n2804_p0970b16U一切杂染法故　云何无惭。不顾自法轻拒
T85n2804_p0970b17U贤善为性。能障碍惭生长恶行为业。谓于自
T85n2804_p0970b18U法无所顾者轻拒贤善不耻过恶。障惭生长
T85n2804_p0970b19U诸恶行故　云何无愧。不顾世间崇重暴恶
T85n2804_p0970b20U为性。能障碍愧生长恶行为业。谓于世间
T85n2804_p0970b21U无所顾者崇重暴恶不耻过罪。障愧生长诸
T85n2804_p0970b22U恶行故。通别等相百法疏明　云何掉举。令
T85n2804_p0970b23U心于境不寂静为性。能障行舍奢摩他为业。
T85n2804_p0970b24U谓由掉举自性嚣动。令俱生法不寂静故
T85n2804_p0970b25U　云何干颉Ａ钚挠诰澄蘅叭挝性。能障轻
T85n2804_p0970b26U安毗钵舍那为业。谓由干蜃孕赞重。令俱
T85n2804_p0970b27U生法无堪任故　云何不信。于实德能不忍
T85n2804_p0970b28U乐欲心秽为性。能障净信惰依为业。谓不信
T85n2804_p0970b29U者多懈怠故。于实德能不忍乐欲。及于余
T85n2804_p0970c01U事邪忍乐欲。是此因果。非此自性　云何懈
T85n2804_p0970c02U怠。于善恶品修断事中懒惰为性。能障精进
T85n2804_p0970c03U增染为业。谓懈怠者滋长染故。于诸染事
T85n2804_p0970c04U而策勤者亦名懈怠。退善法故。于无记事而
T85n2804_p0970c05U策勤者于诸善恶无进退故。是欲胜解。非
T85n2804_p0970c06U别自性　云何放逸。于染净品不能防修纵
T85n2804_p0970c07U荡为性。障不放逸增恶损善所依为业。谓由
T85n2804_p0970c08U懈怠及贪嗔痴于染净品不能防修。总名放
T85n2804_p0970c09U逸。无别自性　云何失念。谓于所缘不能明
T85n2804_p0970c10U记为性。能障正念散乱所依为业。谓失念
T85n2804_p0970c11U者心散乱故。痴令念失故名失念。故以痴念
T85n2804_p0970c12U而为自性　云何散乱。于诸所缘令心流荡
T85n2804_p0970c13U为性。能障正念恶慧所依为业。谓由散乱自
T85n2804_p0970c14U性躁动令俱生法皆流荡故。掉举易解。散
T85n2804_p0970c15U乱易缘。差别之义如百法疏　云何不正知。
T85n2804_p0970c16U于所观境谬解为性。能障正知毁犯为业。谓
T85n2804_p0970c17U不正知者多所毁犯故。知即是慧。谓由痴故
T85n2804_p0970c18U令知不正名不正知。故以痴慧合为自性。与
T85n2804_p0970c19U并及言显随烦恼非唯二十。杂事等说贪等
T85n2804_p0970c20U多种随烦恼故。随烦恼名亦摄烦恼。是前
T85n2804_p0970c21U烦恼等流性故。烦恼同类余染污法但名随
T85n2804_p0970c22U烦恼。非烦恼摄故。唯说二十随烦恼者。谓非
T85n2804_p0970c23U烦恼。唯染粗故。此余染法或此分位或此等
T85n2804_p0970c24U流。皆此所摄。随其类别如理应知。此唯染故
T85n2804_p0970c25U非第八俱。第七识中唯有大八。第六意识
T85n2804_p0970c26U容有一切。小十粗猛五识中无。中大相通五
T85n2804_p0970c27U识容有。诸门分别百法疏明。更有余义。非要
T85n2804_p0970c28U不述。己说二十随烦恼相。不定有四其相云
T85n2804_p0970c29U何。颂曰
T85n2804_p0971a01U　不定谓悔眠　　寻伺二各二
T85n2804_p0971a02U释曰。此显第六不定位相。文中三节。言不定
T85n2804_p0971a03U者举不定名。谓悔眠等举不定相。二各二者
T85n2804_p0971a04U显不定义。悔眠寻伺于善染等皆不定故。非
T85n2804_p0971a05U如触等定遍心故。非如欲等定遍地故。立不
T85n2804_p0971a06U定故　悔谓恶作。恶所作业追悔为性。障
T85n2804_p0971a07U止为业。此即于果假立因名。先恶所作业后
T85n2804_p0971a08U方追悔故。悔先不作亦恶作摄。如追悔言。我
T85n2804_p0971a09U先不作如是事业。是我恶作　眠谓睡眠。令
T85n2804_p0971a10U不自在昧略为性。障观为业。谓睡眠者身不
T85n2804_p0971a11U自在心极劣。一门转故。昧简在定。略别寤
T85n2804_p0971a12U时。令显睡眠非无体用。有无心位假立此名。
T85n2804_p0971a13U如余盖缠。心相应故　寻谓寻求。令心匆
T85n2804_p0971a14U遽于意言境粗转为性　伺谓伺察。令心匆
T85n2804_p0971a15U遽于意言境细转为性。此二俱以安不安住
T85n2804_p0971a16U身心分位所依为性。并用思慧一分为体。于
T85n2804_p0971a17U意言境不深推度。及深推度义类别故。若
T85n2804_p0971a18U离思慧寻伺二种体类差别不可得故　二各
T85n2804_p0971a19U二者显二种二。一谓悔眠。二谓寻伺。此二
T85n2804_p0971a20U二种种类各别故。一二言显二二种。此二各
T85n2804_p0971a21U二。谓染不染。非如善染各唯一故。或唯简染
T85n2804_p0971a22U故说此言。有亦说为随烦恼故。为显不定
T85n2804_p0971a23U义说二各二言。故置此言。深为有用。四皆
T85n2804_p0971a24U不与第七第八俱。与第六识可容俱起。非是
T85n2804_p0971a25U五识相应法故。余门分别如广论明。取要
T85n2804_p0971a26U而言如百法疏。如是六位诸心所法。为离
T85n2804_p0971a27U心体有别自性。为即是心分位差别。若离
T85n2804_p0971a28U心体有别自性。如何圣教说唯有识。庄严论
T85n2804_p0971a29U颂复云何通　许心似二现。如是似贪等。或
T85n2804_p0971b01U似于信等。无别染善法　若即是心分位差
T85n2804_p0971b02U别。如何圣教说心相应。他性相应非自性故。
T85n2804_p0971b03U又如何说心与心所俱时而起。如日与光。瑜
T85n2804_p0971b04U伽论颂复云何通　五种性不成。分位差过
T85n2804_p0971b05U失。因缘无别故。与圣教相违　应说离心有
T85n2804_p0971b06U别心所。以心胜故说唯识等。心所依心。势
T85n2804_p0971b07U力主故。说似彼现。非即彼心。又识心言亦摄
T85n2804_p0971b08U心所。恒相应故。唯识等言及现似彼皆无有
T85n2804_p0971b09U失。此依世俗。若依胜义。心与心所非即非
T85n2804_p0971b10U离。诸识相望应知亦然。是谓大乘真俗妙理。
T85n2804_p0971b11U第三能变九颂七门摄为三段。前求已辨六
T85n2804_p0971b12U门二义。次下第三现起分位。论生起云。已说
T85n2804_p0971b13U六识心所相应。云何应知现起分位。颂曰
T85n2804_p0971b14U　依止根本识　　五识随缘现
T85n2804_p0971b15U　或俱或不俱　　如涛波依水
T85n2804_p0971b16U　意识常现起　　除生无想天
T85n2804_p0971b17U　及无心二定　　睡眠与闷绝
T85n2804_p0971b18U释曰。颂有两节。初句总标六依本识。七句别
T85n2804_p0971b19U显六识现起。根本识者阿陀那识。染净诸识
T85n2804_p0971b20U生根本故。言依止者谓前六识。以根本识
T85n2804_p0971b21U为共亲依。言五识者谓前五识。种类相似故
T85n2804_p0971b22U总说之　随缘现言显非常起。缘谓作意根
T85n2804_p0971b23U境等缘。谓五识身内依本识。外随作意五
T85n2804_p0971b24U根境等众缘和合方得现前。由此或俱或不
T85n2804_p0971b25U俱起。外缘合者有顿渐故。如水涛波随缘
T85n2804_p0971b26U多少。此等法喻广说如经。由五转识行相
T85n2804_p0971b27U粗动。所藉众缘时多不具。故起时少不起时
T85n2804_p0971b28U多。第六意识虽亦粗动。而所藉缘无时不具。
T85n2804_p0971b29U由违缘故有时不起。第七八识行相微细。所
T85n2804_p0971c01U藉众缘一切时有。故无缘碍令总不行。又
T85n2804_p0971c02U五识身不能思虑。唯外门转起藉多缘故断
T85n2804_p0971c03U时多现行时少。第六意识自能思量。内外门
T85n2804_p0971c04U转不藉多缘。唯除五位常能现起。故断时
T85n2804_p0971c05U少现起时多。由斯不说此随缘现。五位者何。
T85n2804_p0971c06U生无想等。无想天者。谓修彼定厌粗想力。生
T85n2804_p0971c07U彼天中违不恒行心及心所。想灭为简名无
T85n2804_p0971c08U想天。故六转识除其初生及命终位中间皆
T85n2804_p0971c09U断。彼天唯在第四静虑。下想粗动难可断故。
T85n2804_p0971c10U上无无想异熟处故。即能引发无想定思能
T85n2804_p0971c11U感彼天异熟果故。及无心二定者。谓无想
T85n2804_p0971c12U灭尽定。俱无六识故名无心。无想定者。谓有
T85n2804_p0971c13U异生伏遍净贪未伏上染。由出离想作意为
T85n2804_p0971c14U先。令不恒行心心所灭。想灭为简立无想名。
T85n2804_p0971c15U令身安和故亦名定。此定唯属第四静虑。又
T85n2804_p0971c16U唯是善彼所引故。要于欲界先修习已。后
T85n2804_p0971c17U生色界能引现前。此由厌想欣彼果入故唯
T85n2804_p0971c18U有漏。非圣所起。灭尽定者。谓有无学。或有
T85n2804_p0971c19U学圣。已伏惑离无所有贪上贪不定。由止息
T85n2804_p0971c20U想作意为先。令不恒行恒行染污心心所灭。
T85n2804_p0971c21U立灭尽名。令身安和故亦名定。由偏厌受想。
T85n2804_p0971c22U亦名灭彼定。此定初修必有顶游观无漏为
T85n2804_p0971c23U加行入。次第定中最居后故。虽属有顶而
T85n2804_p0971c24U是无漏。若谓此定已得自在。余地心后亦得
T85n2804_p0971c25U现前。虽属道谛而是非学非无学摄。似涅
T85n2804_p0971c26U故。此定初起唯在人中。佛及弟子说力起故。
T85n2804_p0971c27U人中慧解极猛利故。后上二界亦得现前。于
T85n2804_p0971c28U意成天起此定故。要断三界见所断惑方起
T85n2804_p0971c29U此定。异生不能伏灭有顶心心所故。此定微
T85n2804_p0972a01U妙要证二空。随应后得所引起故。若修所断
T85n2804_p0972a02U烦恼之中。断下四地余伏惑断。然后方能
T85n2804_p0972a03U初起此定。变异受俱烦恼种子障定强故。彼
T85n2804_p0972a04U随所应生上五地皆得后起。若谓菩萨先二
T85n2804_p0972a05U乘位已得灭定后回心者。一切位中能起此
T85n2804_p0972a06U定。或有乃至七地满心。方能永断一切烦恼。
T85n2804_p0972a07U或从初地即能永伏一切烦恼。如阿罗汉。彼
T85n2804_p0972a08U十地中皆起此定。无心睡眠与闷绝者。谓有
T85n2804_p0972a09U极重睡眠闷绝。令前六识皆不现行。其无心
T85n2804_p0972a10U字流至此。故简彼有心睡眠闷绝。以轻睡等
T85n2804_p0972a11U亦有心故。疲极等缘所引身位违前六识故
T85n2804_p0972a12U名极重睡眠。此睡眠时虽无彼体。而由彼
T85n2804_p0972a13U似彼故假说彼名。风热等缘所引身位亦违
T85n2804_p0972a14U六识。故名极重闷绝。除斯五位意识恒起。正
T85n2804_p0972a15U死生时亦无六识。何故但说五位不行。应说
T85n2804_p0972a16U死生即闷绝摄。彼是最极闷绝位故。说及与
T85n2804_p0972a17U言显五无杂。此显识断已后时依本识中自
T85n2804_p0972a18U种还起。由此不说入无余依。此五位中异生
T85n2804_p0972a19U有四。除在灭定。圣说后三。于中如来自在菩
T85n2804_p0972a20U萨唯得有一。无睡眠故。是故八识一切有情
T85n2804_p0972a21U心与末那二恒俱转。若起第六则三俱转。余
T85n2804_p0972a22U随缘合起一至五。则四俱转乃至八俱。诸
T85n2804_p0972a23U根境等和合力齐。识前后生不应理故。是谓
T85n2804_p0972a24U说此识俱转义。虽多识俱转。唯立一有情。所
T85n2804_p0972a25U依异熟识唯有一体故。多识俱转何不相应。
T85n2804_p0972a26U非同境故。设同境者。彼此所依体数异故。如
T85n2804_p0972a27U五根识互不相应。八识自性不可言定一。行
T85n2804_p0972a28U相所依缘相应异故。又一灭时余不灭故。亦
T85n2804_p0972a29U非定异。经说八识如水波等无差别故。定
T85n2804_p0972b01U异应非因果性故。如是所说识差别相。依理
T85n2804_p0972b02U世俗。非真胜义。真胜义中心言绝故。前十四
T85n2804_p0972b03U颂已广分别三能变义。释前略标。此能变唯
T85n2804_p0972b04U三。谓异熟思量了别境识意。次有一颂显
T85n2804_p0972b05U唯识义。即释略中彼依识所变义。论中生起
T85n2804_p0972b06U此一颂云。已广分别三能变相为自所变二
T85n2804_p0972b07U分所依。云何应知依识所变假说我法非别
T85n2804_p0972b08U实有。由斯一切唯有识耶颂曰
T85n2804_p0972b09U　是诸识转变　　分别所分别
T85n2804_p0972b10U　由此彼皆无　　故一切唯识
T85n2804_p0972b11U释曰。此答前问显唯识义。是诸识者。谓前所
T85n2804_p0972b12U说三能变识及彼心所。皆能变似见相二分。
T85n2804_p0972b13U立转变名。所变见分说名分别。能取相故。所
T85n2804_p0972b14U变相分名所分别。见所取故。由此正理。彼实
T85n2804_p0972b15U我法离识所变皆定非有。离能所取无别物
T85n2804_p0972b16U故。非有实物离二取故。是故一切有为无为
T85n2804_p0972b17U若实若假皆不离识。唯言谓遮离识实物。非
T85n2804_p0972b18U不离识心所法等。由何教理唯识义成。如契
T85n2804_p0972b19U经说。三界唯心。又说。所缘唯识所现。又说。
T85n2804_p0972b20U诸法皆不离心。又说。有情随心垢净。又说。成
T85n2804_p0972b21U就四智菩萨能随悟入唯识无境。一相违识
T85n2804_p0972b22U相智。谓于一处鬼人天等随业差别所见各
T85n2804_p0972b23U异。境若实有。此云何成。二无所缘识智。谓缘
T85n2804_p0972b24U过未梦镜像等非实有境。识现可得彼境既
T85n2804_p0972b25U无。余亦应尔。三自应无倒智。谓愚夫智若得
T85n2804_p0972b26U实境。彼应自然成无颠倒。不由功用而得
T85n2804_p0972b27U解脱。四随三智转智。一谓自在者智转智。谓
T85n2804_p0972b28U已证得心自在者。随欲转变地等皆成。境若
T85n2804_p0972b29U实有。如何可成。二随观察者智转智。谓得胜
T85n2804_p0972c01U定修诸观者。随观一境众相现前。境若是实。
T85n2804_p0972c02U宁随心转。三随无分别智转智。谓起证实无
T85n2804_p0972c03U分别智。一切境相皆不现前。境若是实。何容
T85n2804_p0972c04U不现。菩萨成就此四智者。于唯识理决定悟
T85n2804_p0972c05U入。此等圣教诚证非一。极成眼等识五随一
T85n2804_p0972c06U故如余不亲缘离自色等。余识识故如眼识
T85n2804_p0972c07U等亦不亲缘离自诸法。此亲所缘定非离此。
T85n2804_p0972c08U二随一故如彼能缘。所缘法故如相应法。决
T85n2804_p0972c09U定不离心及心所。此等正理诚证非一。故于
T85n2804_p0972c10U唯识应深信受。若唯内识似外境起。宁见
T85n2804_p0972c11U世间情非情物。处时身用定不定转。如梦境
T85n2804_p0972c12U等。应释此疑。如梦未觉不能自知。要至觉时
T85n2804_p0972c13U方能追觉。觉时境色应知亦然。未真觉位不
T85n2804_p0972c14U能自知。至真觉时方能追觉。未得真觉恒处
T85n2804_p0972c15U梦中。故佛说为生死长夜。由斯未了色境
T85n2804_p0972c16U唯识。若唯内识实无外境。如何世尊说十二
T85n2804_p0972c17U处。依识所变非别实有。为入我空说六二法。
T85n2804_p0972c18U如遮断见说续有情。为入法空复说唯识。令
T85n2804_p0972c19U知外境亦非有故。若尔唯识。岂非是空。不尔。
T85n2804_p0972c20U如何。非所执故。谓依识变妄执实法理不可
T85n2804_p0972c21U得。说为法空。非无离言正智所证唯识性故
T85n2804_p0972c22U说为法空。此识若无。便无俗谛。俗谛无故真
T85n2804_p0972c23U谛亦无。真俗相依而建立故。拨无二谛是
T85n2804_p0972c24U恶取空。诸佛说为不可治者。应知诸法有空
T85n2804_p0972c25U不空。故唯识言显斯造色等外境分明现证
T85n2804_p0972c26U现量所得。宁拨为无。现量证时不执为外。后
T85n2804_p0972c27U意分别妄生外想。故现量境是自相分。识
T85n2804_p0972c28U所变故亦说为有。意识所执外实色等。妄计
T85n2804_p0972c29U有故说彼为无。外境实无。可非内识境。他心
T85n2804_p0973a01U实有。宁非自所缘。谁说他心非自识境。但不
T85n2804_p0973a02U说彼是亲所缘。谓识生时无实作用。非如
T85n2804_p0973a03U手等亲执外物。日等舒光亲照外境。但如镜
T85n2804_p0973a04U等似外境现名了他心。非亲能了。亲所了者
T85n2804_p0973a05U谓自所变。故契经说。无有少法能取少法。但
T85n2804_p0973a06U识生时似彼相现。名取彼物。如缘他心。色
T85n2804_p0973a07U等亦尔。若唯有识。宁有十方凡圣尊卑因果
T85n2804_p0973a08U等别。谁为谁说。何法何求。谁言唯识但有一
T85n2804_p0973a09U识。不尔如何。汝应谛听。识言总显一切有
T85n2804_p0973a10U情各有八识六位心所所变相见分位差别及
T85n2804_p0973a11U彼空理所显真如。识自相故。识相应故。二所
T85n2804_p0973a12U变故。三分位故。四实性故。如是诸法皆不离
T85n2804_p0973a13U识。总立识名。故唯识言有深意趣。唯言但遮
T85n2804_p0973a14U愚夫所执定离诸识实有色等。若如实知唯
T85n2804_p0973a15U识教意。便无颠倒善备资粮。达入法空证无
T85n2804_p0973a16U上觉。救拔含识生死轮回。非全拨无恶取
T85n2804_p0973a17U空者违背圣教能成是事。故定应信一切唯
T85n2804_p0973a18U识。自下第三有八行颂释通外难。于中有二。
T85n2804_p0973a19U初有二颂释违理难。后有六颂释违教难。前
T85n2804_p0973a20U中有二。初有一颂释种种分别不成难。后之
T85n2804_p0973a21U一颂释生死相续不成难。论中生起初难云。
T85n2804_p0973a22U若唯有识都无外缘。由何而生种种分别。颂
T85n2804_p0973a23U曰
T85n2804_p0973a24U　由一切种识　　如是如是变
T85n2804_p0973a25U　以展转力故　　彼彼分别生
T85n2804_p0973a26U释曰。颂中三节。前之两句释种子缘。第三句
T85n2804_p0973a27U释现行缘。第四一句所生分别。一切种识谓
T85n2804_p0973a28U本识中能生自果功能差别。此生等流异熟
T85n2804_p0973a29U士用增上果。故名一切种。除离系者非种生
T85n2804_p0973b01U故。彼虽可证而非种果。要亲起道断结得故。
T85n2804_p0973b02U有展转义非此所说。此说能生分别种故。此
T85n2804_p0973b03U识为体故立识名。种离本识无别性故。种识
T85n2804_p0973b04U二言简非种识。有识非种种非识故。又种识
T85n2804_p0973b05U言显识中种。非持种识。后当说故。此识中种
T85n2804_p0973b06U余缘助故。即便如是如是转变。谓从生位转
T85n2804_p0973b07U至熟时。显变种多重言如是如是。谓一切
T85n2804_p0973b08U种摄三熏习共不共等种识尽故。展转力者。
T85n2804_p0973b09U谓八现识及彼相应相见分等。彼皆互有相
T85n2804_p0973b10U助力故。即现识等总名分别。虚妄分别为
T85n2804_p0973b11U自性故。分别类多故言彼彼。此颂意说。虽
T85n2804_p0973b12U无外缘。由本识中有一切种转变差别。及以
T85n2804_p0973b13U现行八种识等展转力故。彼彼分别而亦得
T85n2804_p0973b14U生。何假外缘方起分别。清净法起应知亦然。
T85n2804_p0973b15U净种现行为缘生故。虽分别言总显三界心
T85n2804_p0973b16U及心所。而随胜者诸圣教中多门显示。或说
T85n2804_p0973b17U为二三四五等。如余论中具广分别。此中应
T85n2804_p0973b18U明四缘之义。恐繁不述。百法疏明。次通生死
T85n2804_p0973b19U不成难。论生起云。虽有内识而无外缘。由
T85n2804_p0973b20U何有情生死相续。颂曰
T85n2804_p0973b21U　由诸业习气　　二取习气俱
T85n2804_p0973b22U　前异熟既尽　　复生余异熟
T85n2804_p0973b23U释曰。颂之四句总分为二。上半通前所藉缘
T85n2804_p0973b24U种。下半正明生死相续。诸业谓福非福不动。
T85n2804_p0973b25U即有漏善不善思业。业之眷属亦立业名。同
T85n2804_p0973b26U招引满异熟果故。此虽才起无间即灭无义
T85n2804_p0973b27U能招当异熟果。而熏本识起自功能。即此功
T85n2804_p0973b28U能说为习气。是业气分熏习所成简曾现业
T85n2804_p0973b29U故名习气。如是习气展转相续至成熟时招
T85n2804_p0973c01U异熟果。此显当果胜增上缘。相见名色心及
T85n2804_p0973c02U心所本末。彼取皆二取摄。彼所熏发亲能
T85n2804_p0973c03U生彼本识上功能名二取习气。此显来世异
T85n2804_p0973c04U熟果心及彼相应诸因缘种。俱谓业种二取
T85n2804_p0973c05U种俱。是疏亲缘互相助义。业招生显故论
T85n2804_p0973c06U先说。前异熟者。谓前前生业异熟果。余异
T85n2804_p0973c07U熟者。谓后后生业异熟果。虽二取种受果
T85n2804_p0973c08U无穷。而业异熟受果有尽。由异熟果性别
T85n2804_p0973c09U难招等流增上性同易感。由感余生业等种
T85n2804_p0973c10U熟。前异熟果受用尽时。复别能生余异熟
T85n2804_p0973c11U果。由斯生死轮转无穷。何假余缘方得相
T85n2804_p0973c12U续。此颂意说。由业二取生死轮回皆不离
T85n2804_p0973c13U识。心心所法为彼性故。此中所说业习气等。
T85n2804_p0973c14U应知即是三种习气。一名言习气。彼有为法
T85n2804_p0973c15U各别亲种。名言有二。一表义名言。即能诠表
T85n2804_p0973c16U音声差别。二显境名言。即能了境心心所法。
T85n2804_p0973c17U随二名言所熏成种。作有为法各别因缘。二
T85n2804_p0973c18U我执习气谓虚妄执我我所种。我执有二。一
T85n2804_p0973c19U俱生我执。即修所断我我所执。二分别我执。
T85n2804_p0973c20U即见所断我我所执。随二我执所熏成种。令
T85n2804_p0973c21U有情等自他差别。三有支习气。谓招三界
T85n2804_p0973c22U异熟果种。有支有二。一有漏善。即是能招可
T85n2804_p0973c23U爱果业。二诸不善。即是能招非爱果业。随二
T85n2804_p0973c24U有支所熏成种。令异熟果善恶趣别。应知我
T85n2804_p0973c25U执有支习气于差别果是增上缘。此中所言
T85n2804_p0973c26U业习气者。应知即是有支习气。二取习气
T85n2804_p0973c27U应知即是我执名言二种习气。取我我所及
T85n2804_p0973c28U取名言而熏成故皆说名取。既由习气生死
T85n2804_p0973c29U轮回所感生死有粗细异故。诸经论说有二
T85n2804_p0974a01U种。一分段生死。谓诸有漏善不善业由烦恼
T85n2804_p0974a02U障缘助势力所感三界粗异熟果。身命短长
T85n2804_p0974a03U随因缘力有定齐限故名分段。二不思议变
T85n2804_p0974a04U易生死。谓诸无漏有分别业由所知障缘助
T85n2804_p0974a05U势力所感殊胜细异熟果。由悲愿力改转身
T85n2804_p0974a06U命无定齐限故名变易。无漏定愿正所资感
T85n2804_p0974a07U妙用难恻名不思议。或名意成身。随意愿成
T85n2804_p0974a08U故。何用资感生死果。为自证菩提利乐他故。
T85n2804_p0974a09U以不定姓独觉声闻及得自在大愿菩萨已永
T85n2804_p0974a10U断伏烦恼障故。无容复受当分段身。恐废
T85n2804_p0974a11U长时修菩萨行。遂以无漏胜定愿力。如延
T85n2804_p0974a12U寿法资现身因。令彼长时感果不绝。数数如
T85n2804_p0974a13U是定愿资助乃至证得无上菩提。彼复何须
T85n2804_p0974a14U所知障助。以所知障障大菩提。为欲断除留
T85n2804_p0974a15U身久住。又所知障为有漏依。此障若无。彼定
T85n2804_p0974a16U非有。故于身住有大助力。由此应知变易
T85n2804_p0974a17U生死性是有漏异熟果摄。于无漏业是增上
T85n2804_p0974a18U果　前后中际生死轮回不待外缘既由内识。
T85n2804_p0974a19U净法相续应知亦然。谓无始来依附本识有
T85n2804_p0974a20U无漏种由转识等数数重发渐渐增胜。乃至
T85n2804_p0974a21U究竟得成佛时。转舍本来杂染识种转。得始
T85n2804_p0974a22U起清净种识。任持一切功德种子。由本愿力。
T85n2804_p0974a23U尽未来际起诸妙用相续无穷。由此应知唯
T85n2804_p0974a24U有内识。上来释违理难竟。次下六颂释违教
T85n2804_p0974a25U难。前三颂释违三性难。后三颂释违无性难。
T85n2804_p0974a26U其释初难论生起云。若唯有识。何故世尊
T85n2804_p0974a27U处处经中说有三性。应知三性亦不离识。所
T85n2804_p0974a28U以者何。颂曰
T85n2804_p0974a29U　由彼彼遍计　　遍计种种物
T85n2804_p0974b01U　此遍计所执　　自性无所有
T85n2804_p0974b02U　依他起自性　　分别缘所生
T85n2804_p0974b03U　圆成实于彼　　常远离前性
T85n2804_p0974b04U　故此与他依　　非不异非异
T85n2804_p0974b05U　如无常等性　　非不见此彼
T85n2804_p0974b06U释曰。此三行颂释三性难。初一颂明遍计
T85n2804_p0974b07U所执。于中初句显能遍计。第二示所遍计境。
T85n2804_p0974b08U后半方申遍计所执。能遍计者。谓六七识周
T85n2804_p0974b09U遍计度故名遍计。品类众多故言彼彼。计度
T85n2804_p0974b10U分别为能遍计。以五八识无计度故。执我法
T85n2804_p0974b11U者必由有慧。第八不与慧相应故。五识虽与
T85n2804_p0974b12U微慧相应。但任运缘无计度故。末那虽不
T85n2804_p0974b13U遍缘诸境。亦名意识。能执类故。所遍计者是
T85n2804_p0974b14U依他起。遍计心等所缘缘故。圆成实性非是
T85n2804_p0974b15U彼境。真非妄执所缘境故。依展转说亦所遍
T85n2804_p0974b16U计。遍计所执虽是彼境。而非所缘缘故非所
T85n2804_p0974b17U遍计。遍计所执其相云何。与依他起复有
T85n2804_p0974b18U何别。谓有一切心及心所由熏习力所变二
T85n2804_p0974b19U分从缘生故皆依他起。遍计依斯妄执定实
T85n2804_p0974b20U有无一异俱不俱等。此二方名遍计所执。此
T85n2804_p0974b21U所执性都无所有。教理推微不可得故。其次
T85n2804_p0974b22U半颂显依他起。所言分别缘所生者。以诸染
T85n2804_p0974b23U净心心所法皆名分别。别缘遍故。是则一切
T85n2804_p0974b24U染净依他皆是此中依他起摄。后一颂半显
T85n2804_p0974b25U圆成实。即前二句正显其性。其次三句显与
T85n2804_p0974b26U依他非一非异。其第四句显由证此了依他
T85n2804_p0974b27U幻。二空所显圆满成就诸法实性名圆成实。
T85n2804_p0974b28U显此遍常体非虚谬。简自共相虚空我等。无
T85n2804_p0974b29U漏有为离倒究竟胜用周遍亦得此名。然今
T85n2804_p0974c01U颂中说初非后。此即于彼依他起上常远离
T85n2804_p0974c02U前遍计所执。二空所显真如为性。说于彼言
T85n2804_p0974c03U显圆成实与依他起不即不离。常远离言显
T85n2804_p0974c04U妄所执能所二取理恒非有。前言义显不空
T85n2804_p0974c05U依他。性显二空非圆成实。真如离有离无性
T85n2804_p0974c06U故。由前理故。此圆成实与彼依他起非异非
T85n2804_p0974c07U不异。异应真如非彼实性。不异此性应是无
T85n2804_p0974c08U常。彼此应净非净境。则本后智用应无别。如
T85n2804_p0974c09U彼无常无我等性与行等法非一非异。异应
T85n2804_p0974c10U彼法非无常等。不异此应非彼共相。由斯喻
T85n2804_p0974c11U显此圆成实与依他起非一非异。法与法性
T85n2804_p0974c12U理必应然。胜义世俗相待立故。非不证见此
T85n2804_p0974c13U圆成实而能见彼依他起性。未达遍计所执
T85n2804_p0974c14U性空。不如实知依他有故。无分别智证真
T85n2804_p0974c15U如已。后得智中方能了达依他起性如幻事
T85n2804_p0974c16U等。此中意说。三种自性皆不远离心心所法。
T85n2804_p0974c17U谓心心所及所变现众缘生故。如幻事等非
T85n2804_p0974c18U有似有诳惑愚夫。一切皆名依他起性。愚夫
T85n2804_p0974c19U于此横执我法有无一异俱不俱等。如空花
T85n2804_p0974c20U等性相都无。一切皆名遍计所执。依他起
T85n2804_p0974c21U上彼所妄执我法俱空。此空所显识等真性
T85n2804_p0974c22U名圆成实。是故此三不离心等。虚空择灭
T85n2804_p0974c23U非择灭等何性所摄。三性容摄。心等变似虚
T85n2804_p0974c24U空等相随心生故依他起摄。愚夫于此妄执
T85n2804_p0974c25U实有。此即遍计所执性摄。若于真如假施设
T85n2804_p0974c26U有虚空等义圆成实摄。有漏心等定属依他。
T85n2804_p0974c27U无漏心等容二性摄。众缘生故摄属依他。无
T85n2804_p0974c28U颠倒故圆成实摄。三性五事相摄云何。诸
T85n2804_p0974c29U圣教说相摄不定。依不杂乱义相说者说。依
T85n2804_p0975a01U他起摄彼相名分别正智。圆成实性摄彼真
T85n2804_p0975a02U如。遍计所执不摄五事。彼说有漏心心所法
T85n2804_p0975a03U变似所诠说名为相。似能诠现施设为名。能
T85n2804_p0975a04U变心等立为分别。无漏心等离戏论故。但
T85n2804_p0975a05U总名正智。不说能所诠。四从缘生皆依他起。
T85n2804_p0975a06U三解脱门所行境界与此三性相摄云何。理
T85n2804_p0975a07U实皆通随相各一。空无相愿如次应知。缘此
T85n2804_p0975a08U复生三无生忍。一本性无生忍。二自然无生
T85n2804_p0975a09U忍。三惑苦无生忍。如次此三是此境故。此
T85n2804_p0975a10U三云何摄彼二谛。应知世俗具此三种。胜义
T85n2804_p0975a11U唯是圆成实性。世俗有三。一假世俗。二行世
T85n2804_p0975a12U俗。三显了世俗。如次应知即此三性。胜义有
T85n2804_p0975a13U三。一义胜义。谓即真如胜之义故。二得胜义。
T85n2804_p0975a14U谓即涅胜即义故。三行胜义。谓即圣道胜
T85n2804_p0975a15U为义故。无变无倒随其所应故。皆摄在圆
T85n2804_p0975a16U成实性。如是三性何智所行。遍计所执都非
T85n2804_p0975a17U智所行。以无自体非所缘缘故。愚夫执有。圣
T85n2804_p0975a18U者达无。亦得说为凡圣智境。依他起性二智
T85n2804_p0975a19U所行。圆成实性唯圣智境。此三性中几假几
T85n2804_p0975a20U实。遍计所执妄安立故可说为假。无体相故
T85n2804_p0975a21U非假非实。依他起性有实有假。众集相续分
T85n2804_p0975a22U位性故说为假有。心心所色从缘生故说为
T85n2804_p0975a23U实有。若无实法。假法亦无。假依实因而施
T85n2804_p0975a24U设故。圆成实性唯是实有。不依他缘而施设
T85n2804_p0975a25U故。此三为异为不异耶。应说俱非。无别体故。
T85n2804_p0975a26U妄执缘起真义别故。如是三性义类无边。恐
T85n2804_p0975a27U文增广略示纲要。自下通释三无性难。论
T85n2804_p0975a28U生起云。若有三性。如何世尊说一切法皆无
T85n2804_p0975a29U自性。颂曰
T85n2804_p0975b01U　即依此三性　　立彼三无性
T85n2804_p0975b02U　故佛密意说　　一切法无性
T85n2804_p0975b03U　初即相无性　　次无自然性
T85n2804_p0975b04U　后由远离前　　所执我法性
T85n2804_p0975b05U　此诸法胜义　　亦即是真如
T85n2804_p0975b06U　常如其性故　　即唯识实性
T85n2804_p0975b07U释曰。此即释通三无性难。文中三节。初颂总
T85n2804_p0975b08U明即依三性立三无性。次颂正显依三性立
T85n2804_p0975b09U三无性义。后颂重明圆成实性。即依此前
T85n2804_p0975b10U所说三性立彼后说三种无性。谓即相生胜
T85n2804_p0975b11U义无性。故佛密意说一切法皆无自性。非性
T85n2804_p0975b12U全无。说密意言显非了义。谓后二性虽体
T85n2804_p0975b13U非无。而有愚夫于彼增益妄执实有我法自
T85n2804_p0975b14U性。此即名为遍计所执。为除此执故。佛世
T85n2804_p0975b15U尊于有及无总说无性。云何依此而立彼三。
T85n2804_p0975b16U谓依此初遍计所执立相无性。由此体相毕
T85n2804_p0975b17U竟非有如空花故。依次依他立生无性。此
T85n2804_p0975b18U如幻事托众缘生。无如妄执自然性故假说
T85n2804_p0975b19U无性。非性全无。依后圆成实立胜义无性。谓
T85n2804_p0975b20U即胜义由远离前遍计所执我法二性故假说
T85n2804_p0975b21U无性。非性全无。如太虚空虽遍诸色而是众
T85n2804_p0975b22U色无性所显。虽依他起非胜义故亦得说为
T85n2804_p0975b23U胜义无性。而滥第二故此不说。此性即是诸
T85n2804_p0975b24U法胜义。是一切法胜义谛故。然胜义谛略有
T85n2804_p0975b25U四种。一世间胜义。谓蕴处界等。二道理胜
T85n2804_p0975b26U义。谓苦等四谛。三证得胜义。谓二空真如。四
T85n2804_p0975b27U胜义胜义。谓一真法界。此中胜义依最后说。
T85n2804_p0975b28U是最后说是最胜道所行义故。为简前三故
T85n2804_p0975b29U作是说。此诸法胜义亦即是真如。真谓真
T85n2804_p0975c01U实显非虚妄。如谓如常表无变易。谓此真实
T85n2804_p0975c02U于一切位常如其性故曰真如。即是湛然不
T85n2804_p0975c03U虚妄义。亦言显此复有多名。谓名法界及实
T85n2804_p0975c04U际等。如余论中随义广释。此性即是唯识实
T85n2804_p0975c05U性。谓唯识性略有二种。一者虚妄。谓遍计
T85n2804_p0975c06U所执。二者真实。谓圆成实性。为简虚妄说实
T85n2804_p0975c07U性言。复有二性。一者世俗。谓依他起。二者
T85n2804_p0975c08U胜义。谓圆成实。为简世俗故说实性。三颂总
T85n2804_p0975c09U显诸契经中说无性言非极了义。诸有智者
T85n2804_p0975c10U不应依之总拨诸法都无自性。已广分别唯
T85n2804_p0975c11U识性相。次下第三有五行颂释其唯识所修
T85n2804_p0975c12U行位。论中发起五位文云。如是所成唯识性
T85n2804_p0975c13U相。谁于几位如何悟入。谓具大乘二种姓者。
T85n2804_p0975c14U略于五位渐次悟入。何谓大乘二种种姓。一
T85n2804_p0975c15U本性住种姓。谓无始来依附本识法尔所得
T85n2804_p0975c16U无漏法因。二习所成种姓。谓闻法界等流法
T85n2804_p0975c17U已。闻所成等熏习所成。要具大乘此二种姓。
T85n2804_p0975c18U方能渐次悟入唯识。何谓悟入唯识五位。一
T85n2804_p0975c19U资粮位。谓修大乘顺解脱分。二加行位。谓
T85n2804_p0975c20U修大乘顺决择分。三通达位。谓诸菩萨所住
T85n2804_p0975c21U见道。四修习位。谓诸菩萨所住修道。五究
T85n2804_p0975c22U竟位。谓住无上正等菩提。云何渐次悟入唯
T85n2804_p0975c23U识。谓诸菩萨于识性相资粮位中能深信解。
T85n2804_p0975c24U在加行位能渐伏除所取能取引发真见。在
T85n2804_p0975c25U通达位如实通达。修习位中如所证理数数
T85n2804_p0975c26U修习伏断余障。至究竟位出障圆明。能尽未
T85n2804_p0975c27U来化有情类复令悟入唯识相性。初资粮位
T85n2804_p0975c28U其相云何。颂曰
T85n2804_p0975c29U　乃至未起识　　求住唯识性
T85n2804_p0976a01U　于二取随眠　　犹未能伏灭
T85n2804_p0976a02U释曰　此显第一资粮位也。从发深固大菩提
T85n2804_p0976a03U心。乃至未起顺决择识求住唯识真胜义性。
T85n2804_p0976a04U齐此皆是资粮位摄。于中即摄十住十行十
T85n2804_p0976a05U回向位。为趣无上正等菩提。修集种种胜
T85n2804_p0976a06U资粮故。为有情故勤求解脱。由此亦名顺解
T85n2804_p0976a07U脱分。此位菩萨依因善友作意资粮四胜力
T85n2804_p0976a08U故。于唯识义虽深信解而未能了能所取空。
T85n2804_p0976a09U多住外门修菩萨行故。于二取所引随眠犹
T85n2804_p0976a10U未有能伏灭功力令彼不起二取现行。此二
T85n2804_p0976a11U取言显二取取。执取能取所取性故。二取习
T85n2804_p0976a12U集名彼随眠。随逐有情眠伏藏识。或随增
T85n2804_p0976a13U过故名随眠。即是所知烦恼障种。烦恼障者。
T85n2804_p0976a14U谓执遍计所执实我萨迦耶见而为上首。百
T85n2804_p0976a15U二十八根本烦恼。及彼等流诸随烦恼。此皆
T85n2804_p0976a16U扰恼有情身心能障涅。名烦恼障。所知障
T85n2804_p0976a17U者。谓执遍计所执实法萨迦耶见而为上首。
T85n2804_p0976a18U见疑无明爱恚慢等。覆所知境无颠倒性能
T85n2804_p0976a19U障菩提。名所知障。此所知障决定不与异熟
T85n2804_p0976a20U识俱。彼微劣故。不与无明慧相应故。法空
T85n2804_p0976a21U智果与俱起故。七转识内随其所应。或少或
T85n2804_p0976a22U多如烦恼说。眼等五识无分别故。诸见疑
T85n2804_p0976a23U等定不相应。余由意力皆容引起。此障但与
T85n2804_p0976a24U不善无记二心相应。论说无相唯通不善无
T85n2804_p0976a25U记性故。痴无痴等不相应故。烦恼障中此
T85n2804_p0976a26U障必有。彼定用此为所依故。体虽无异而用
T85n2804_p0976a27U有别故。二随眠随圣道用有胜劣故断惑前
T85n2804_p0976a28U后。此于无覆无记性中是异熟生。非余三种。
T85n2804_p0976a29U彼威仪等势用薄弱。非覆所知障菩提故。此
T85n2804_p0976b01U名无覆。望二乘说。若望菩萨。亦是有覆。若所
T85n2804_p0976b02U知障有见疑等。如何此种契经说为无明住
T85n2804_p0976b03U地。无明增故总名无明。非无见等。如烦恼种
T85n2804_p0976b04U立见一处欲色有爱四住地名。岂彼更无慢
T85n2804_p0976b05U无明等。如是二障分别起者见所断摄。任运
T85n2804_p0976b06U起者修所断摄。二乘但能断烦恼障。菩萨俱
T85n2804_p0976b07U断。永断二种唯圣道。能伏二现行通有漏道。
T85n2804_p0976b08U菩萨住此资粮位中。二粗现行虽有伏者。而
T85n2804_p0976b09U于细者及二随眠止观力微未能伏灭。此位
T85n2804_p0976b10U未证唯识真如。依胜解力修诸胜行。应知亦
T85n2804_p0976b11U是解行地摄。所修胜行其相云何。略有二种。
T85n2804_p0976b12U谓福及智。诸胜行中慧为性者皆名为智。余
T85n2804_p0976b13U名为福。且依六种波罗蜜多通相皆二。别
T85n2804_p0976b14U相前五说为福德。第六智慧或复前三唯福
T85n2804_p0976b15U德摄。后一唯智。余通二种。复有二种。谓利
T85n2804_p0976b16U自他。所修胜行随意乐力一切皆通自他利
T85n2804_p0976b17U行。依别相说。六到彼岸菩提分等自利行摄。
T85n2804_p0976b18U四种摄事四无量等一切皆是利他行摄。如
T85n2804_p0976b19U是等行差别无边。皆是此中所修胜行。此位
T85n2804_p0976b20U二障虽未伏除修胜行时有三退屈。而能三
T85n2804_p0976b21U事练磨其心。于所证修勇猛不退。一闻无
T85n2804_p0976b22U上正等菩提广大深远心便退屈。引他已证
T85n2804_p0976b23U大菩提者练磨自心勇猛不退。二闻施等波
T85n2804_p0976b24U罗蜜多甚难可修心便退屈。省己意乐能修
T85n2804_p0976b25U旋等练磨自心勇猛不退。三闻诸佛圆满转
T85n2804_p0976b26U依极难可证心便退屈。引他粗善况己妙因
T85n2804_p0976b27U练磨自心勇猛不退。由斯三事练磨其心。坚
T85n2804_p0976b28U固炽然修诸胜行。次加行位。论主起云。次加
T85n2804_p0976b29U行位其相云何。颂曰
T85n2804_p0976c01U　现前立少物　　谓是唯识性
T85n2804_p0976c02U　以有所得故　　非实住唯识
T85n2804_p0976c03U释曰。此显第二加行位也。菩萨先于初无数
T85n2804_p0976c04U劫。善备福德智慧资粮。顺解脱分既圆满已。
T85n2804_p0976c05U为入见道住唯识性。复修加行伏除二取。谓
T85n2804_p0976c06U暖顶忍世第一法。此四总名顺决择分。顺趣
T85n2804_p0976c07U真实决择分故。近见道故立加行名。非前
T85n2804_p0976c08U资粮无加行义。暖等四法依四寻思四如实
T85n2804_p0976c09U智初后位立。四寻思者。寻思名义自性差别
T85n2804_p0976c10U假有实无。如实遍知此四离识及识非有名
T85n2804_p0976c11U如实智。名义相异故别寻求。二二相同故合
T85n2804_p0976c12U思察。依明得定发下寻思观无所取立为暖
T85n2804_p0976c13U位。谓此位中创观所取名等四法皆自心变
T85n2804_p0976c14U假施设有实不可得。初获惠日前行相故五
T85n2804_p0976c15U明得名。即此所获道皆前相故名为暖。依明
T85n2804_p0976c16U增定发上寻思观无所取立为顶位。谓此位
T85n2804_p0976c17U中重观所取名等四法皆自心变假施设有实
T85n2804_p0976c18U不可得。明相转成故名明增。寻思位极故复
T85n2804_p0976c19U名顶。依印顺定发下如是智。于所取无决定
T85n2804_p0976c20U即持。无能取中亦顺乐忍。既无实境离能取
T85n2804_p0976c21U识。宁有实识离所取境。所取能取相待五故。
T85n2804_p0976c22U印顺忍时总名为忍。印前顺后立印顺名。忍
T85n2804_p0976c23U境识空故名为忍。依无间定发上如实智印二
T85n2804_p0976c24U取空立世第一法。谓前上忍唯印能取空。今
T85n2804_p0976c25U世第一法二空双印。从此无间必入见道故
T85n2804_p0976c26U立无间名。毕生法中此最胜故名世第一法。
T85n2804_p0976c27U如是暖顶依能取识观所取空。下忍起时印
T85n2804_p0976c28U境空相。中忍转位于能取识如境是空顺乐
T85n2804_p0976c29U忍可。上忍起位印能取空。世第一法双印空
T85n2804_p0977a01U相。皆带相故未能证实。故说菩萨此四位中
T85n2804_p0977a02U犹于现前安立少物。谓是唯识真胜义性。以
T85n2804_p0977a03U彼空有二相未除。带相观心有所得故。非实
T85n2804_p0977a04U安住真唯识性。彼相灭已方实安住。依如是
T85n2804_p0977a05U义故有颂云　菩萨于定位。观影唯是心。义
T85n2804_p0977a06U想既灭除。审观唯自想。如是住内心。知所取
T85n2804_p0977a07U非有。次能取亦无。后触无所得　此加行位
T85n2804_p0977a08U未遣相缚。于粗重传亦未能断。唯能伏除分
T85n2804_p0977a09U别二取。违见道故。于俱生者及二随眠有漏
T85n2804_p0977a10U观心有所得故。有分别故。未全伏除。全未能
T85n2804_p0977a11U灭。此位菩萨于安立谛非安立谛俱学观察。
T85n2804_p0977a12U为引当来二种见道。及伏分别二种障故。非
T85n2804_p0977a13U安立谛是正所观。非如二乘唯观安立。菩萨
T85n2804_p0977a14U起此暖等善根。虽方便时通诸静虑。而依
T85n2804_p0977a15U第四方得成满。托最胜依入见道故。唯依欲
T85n2804_p0977a16U界善趣身起余惠厌心。非殊胜故。此位亦是
T85n2804_p0977a17U解行地摄。未证唯识真胜义故。次通达位其
T85n2804_p0977a18U相云何。颂曰
T85n2804_p0977a19U　若时于所缘　　智都无所得
T85n2804_p0977a20U　尔时住唯识　　离二取相故
T85n2804_p0977a21U释曰。此显第三通达位也。若时菩萨于所缘
T85n2804_p0977a22U境无分别智都无所得。不取种种戏论相故。
T85n2804_p0977a23U尔时乃名实住唯识真胜义性。即证真如智
T85n2804_p0977a24U与真如平等。俱离能取所取相故。能所取
T85n2804_p0977a25U相俱是分别。有所得心戏论现故。故无相分
T85n2804_p0977a26U而有见分。说无相取不取相故。虽有见分而
T85n2804_p0977a27U不分别。说非能取。非取全无。虽无相分而可
T85n2804_p0977a28U说此带如相起。不离如故。如自证分缘见分
T85n2804_p0977a29U时不变而缘。此亦应尔。变而缘者便非亲证。
T85n2804_p0977b01U如后得智有分别故。加行无间此智生时。体
T85n2804_p0977b02U会真如名通达位。初照理故亦名见道。然此
T85n2804_p0977b03U见道略说有二。一真见道。谓即所说无分别
T85n2804_p0977b04U智。实证二空所显真理。实断二障分别随眠。
T85n2804_p0977b05U二空二障顿证顿断。由意乐力有堪能故。虽
T85n2804_p0977b06U多刹那事方究竟。而相等故总说一心。二
T85n2804_p0977b07U相见道。此复有二。一观非安立谛有三品心。
T85n2804_p0977b08U一内遣有情假法缘智。能除X品分别随眠。
T85n2804_p0977b09U二内遣诸法假法缘智。能除中品分别随眠。
T85n2804_p0977b10U三遍遣一切有情诸法假缘智。能除一切分
T85n2804_p0977b11U别随眠。前二名法智。各别缘故。第三名类智。
T85n2804_p0977b12U总合缘故。法真见道二空见分自所断障无
T85n2804_p0977b13U间解脱。别总建立名相见道。二缘安立谛有
T85n2804_p0977b14U十六心。此复有二。一者依观所取能取别立
T85n2804_p0977b15U法类十六种心。谓于苦谛有四种心。一苦法
T85n2804_p0977b16U智忍。谓观三界苦谛真如。正断三界见苦
T85n2804_p0977b17U所断二十八种分别随眠。二苦法智。谓忍无
T85n2804_p0977b18U间观前真如。证前所显烦恼解脱。三苦类智
T85n2804_p0977b19U忍。谓智无间无漏慧生。于法忍智各别内证。
T85n2804_p0977b20U言后圣法皆是此类。四苦类智。谓此无间无
T85n2804_p0977b21U漏智生。审定印可苦类智忍。如于苦谛有
T85n2804_p0977b22U四种心。集灭道谛应知亦尔。此十六心。八观
T85n2804_p0977b23U真如八观正智。法真见道无间解脱见自证
T85n2804_p0977b24U分。差别建立名相见道。二者依观上下谛
T85n2804_p0977b25U境别立法类十六种心。谓观现前不现前界
T85n2804_p0977b26U苦等四谛各有二心。一现观忍。二现观智。如
T85n2804_p0977b27U其所应法真见道无间解脱见分谛观。断见
T85n2804_p0977b28U所断百一十二分别随眠。名相见道。诸相见
T85n2804_p0977b29U道依真假说。世第一法无间而生及断随眠。
T85n2804_p0977c01U非实如是。真见道后方得生故。非安立后起
T85n2804_p0977c02U安立故。分别随眠真已断故。前真见道证唯
T85n2804_p0977c03U识性。后相见道证唯识相。前真见道根本智
T85n2804_p0977c04U摄。后相见道后得智摄。二中初胜故颂偏说。
T85n2804_p0977c05U菩萨得此二见道时。生如来家住极喜地。善
T85n2804_p0977c06U达法界得诸平等。常生诸佛大集会中。于
T85n2804_p0977c07U多百门已得自在。自知不久证大菩提能尽
T85n2804_p0977c08U未来利乐一切。次修习位其相云何。颂曰
T85n2804_p0977c09U　无得不思议　　是出世间智
T85n2804_p0977c10U　舍二粗重故　　便证得转依
T85n2804_p0977c11U释曰。此显第四修习位也。菩萨从前见道起
T85n2804_p0977c12U已。为断余障证得转依。复数修习无分别智。
T85n2804_p0977c13U此智远离所取能取。故说无得及不思议。或
T85n2804_p0977c14U离戏论说为无得。妙用难测名不思议。是出
T85n2804_p0977c15U世间无分别智。断世间故名出世间。二取随
T85n2804_p0977c16U眠是世间本。唯此能断独得出名。或出世
T85n2804_p0977c17U名依二义立。谓体无漏及证真如。此智具斯
T85n2804_p0977c18U二种义故独名出世。余智不然。即十地中
T85n2804_p0977c19U无分别智数修此故舍二粗重。二障种子立
T85n2804_p0977c20U粗重名。性无堪任违细轻故。令彼永灭故说
T85n2804_p0977c21U为舍。此能舍彼二粗重故。便能证得二种转
T85n2804_p0977c22U依。依谓所依。即依他起与染净法为所依故。
T85n2804_p0977c23U染谓虚妄遍计所执。净谓真实圆成实性。转
T85n2804_p0977c24U谓二分转舍转得。由数修习无分别智断本
T85n2804_p0977c25U识中二障粗重故。能转舍依他起上遍计所
T85n2804_p0977c26U执。及能转得依他起中圆成实性。由转烦恼
T85n2804_p0977c27U得大涅。转所知障证无上觉。成立唯识意。
T85n2804_p0977c28U为有情证得如斯二转依果。或依即是唯识
T85n2804_p0977c29U真如。生死涅之所依故。愚夫颠倒迷此
T85n2804_p0978a01U真如。故无始来受生死苦。圣者离倒悟此真
T85n2804_p0978a02U如。便得涅毕竟安乐。由数修习无分别智
T85n2804_p0978a03U断本识中二障粗重故。能转得依如生死。及
T85n2804_p0978a04U能转得依如涅。此即真如离杂染性。如虽
T85n2804_p0978a05U性净而性杂染。故离染时假说新净。即此新
T85n2804_p0978a06U净说为转依。修习位中断障证得。虽于此位
T85n2804_p0978a07U亦得菩提。而非此中颂意所显。颂意但显
T85n2804_p0978a08U转唯识性。二乘满位名解脱身。在大牟尼名
T85n2804_p0978a09U法身故。云何证得二种转依。谓十地中修十
T85n2804_p0978a10U胜行。断十重障证十真如。二种转依由斯证
T85n2804_p0978a11U得。言十地者。一极喜地。初获圣性具证二空。
T85n2804_p0978a12U能益自他生大喜故。二离垢地。具净尸罗。远
T85n2804_p0978a13U离能起微细毁犯烦恼垢故。三发光地。成就
T85n2804_p0978a14U胜定大法总持。能发无边妙慧光故。四焰慧
T85n2804_p0978a15U地。安住最胜菩提分法。烧烦恼薪慧焰增故。
T85n2804_p0978a16U五极难胜地。真俗两智行相互违合令相应。
T85n2804_p0978a17U极难胜故。六现前地。住缘起智引无分别最
T85n2804_p0978a18U胜般若令现前故。七远行地。至无相住功用
T85n2804_p0978a19U后边。出过世间二乘道故。八不动地。无分
T85n2804_p0978a20U别智任运相续相用。烦恼不能动故。九善慧
T85n2804_p0978a21U地。成就微妙四无碍解。能遍十方善说法故。
T85n2804_p0978a22U十法云地。大法智云含众德水。蔽如空粗重
T85n2804_p0978a23U充满法身故。如是十地总摄有为无为功德。
T85n2804_p0978a24U以为自性。与所修行为胜依持令得生长故
T85n2804_p0978a25U名地。十胜行者。即是十种波罗蜜多。施有
T85n2804_p0978a26U三种。谓财施无畏施法施。戒有三种。谓律仪
T85n2804_p0978a27U戒摄善法戒饶益有情戒。忍有三种。谓耐怨
T85n2804_p0978a28U害忍安受苦忍谛察法忍。精进有三种。谓被
T85n2804_p0978a29U甲精进摄善精进利乐精进。静虑有三种。谓
T85n2804_p0978b01U安住静虑引发静虑辨事静虑。般若有三种。
T85n2804_p0978b02U谓生空无分别慧法空无分别慧俱空无分别
T85n2804_p0978b03U慧。方便善巧有二种。谓回向方便善巧拔济
T85n2804_p0978b04U方便善巧。愿有二种。谓求菩提愿利乐他愿。
T85n2804_p0978b05U力有二种。谓思择力修习力。智有二种。谓
T85n2804_p0978b06U受用法乐智成熟有情智。此十性者。施以无
T85n2804_p0978b07U贪及彼所起三业为性。戒以受学菩萨戒时
T85n2804_p0978b08U三业为性。忍以无嗔精进审慧及彼所起三
T85n2804_p0978b09U业为性。精进以勤及彼所起三业为性。静虑
T85n2804_p0978b10U但以等持为性。后五皆以择法为性。说是根
T85n2804_p0978b11U本后得智故。于中第八以欲胜解及信为性。
T85n2804_p0978b12U愿以此三为自性故。此说自性。并眷属一一
T85n2804_p0978b13U皆以一切俱行功德为性。此十相者。要七最
T85n2804_p0978b14U胜之所摄受方可建立波罗蜜多。一安住最
T85n2804_p0978b15U胜。谓要安住菩萨种性。二依止最胜。谓要依
T85n2804_p0978b16U止大菩提心。三意乐最胜。谓要悲愍一切有
T85n2804_p0978b17U情。四事业最胜。谓要具行一切事业。五巧便
T85n2804_p0978b18U最胜。谓要无相智所摄受。六回向最胜。谓
T85n2804_p0978b19U要回向无上菩提。七清净最胜。谓要不为
T85n2804_p0978b20U二障间杂。若非此七所摄受者。所行施等非
T85n2804_p0978b21U到彼岸。由斯施等十波罗蜜多一一皆应四
T85n2804_p0978b22U句分别。此但有十不增减者。谓十地中对治
T85n2804_p0978b23U十障证十真如无增减故。其前六种不增减
T85n2804_p0978b24U者。谓施等三增上生道。感大财体及眷属故。
T85n2804_p0978b25U精进等三决定胜道。能伏烦恼成熟有情及
T85n2804_p0978b26U佛法故。诸菩萨道唯有此二。后唯四者为助
T85n2804_p0978b27U前六令修满足不增减故。方便善巧助施等
T85n2804_p0978b28U三。愿助精进。力助静虑。智助般若令修满故。
T85n2804_p0978b29U十次第者。谓由前前引发后后。及由后后持
T85n2804_p0978c01U净前前。又前前粗后后细故。易难修习次第
T85n2804_p0978c02U如是。此十修者有五种修。一依止任持修。二
T85n2804_p0978c03U依止作意修。三依止意乐修。四依止方便修。
T85n2804_p0978c04U五依止自在修。依此五修修习十种波罗蜜
T85n2804_p0978c05U多皆得圆满。此十摄者。谓一一皆摄一切波
T85n2804_p0978c06U罗蜜多互相顺故。依修前行而引后者。前摄
T85n2804_p0978c07U于后必待前故。后不摄前不待后故。依修后
T85n2804_p0978c08U行持净前者。后摄于前持净前故。前不摄后
T85n2804_p0978c09U非持净故。若依能杂而修习者。展转相望应
T85n2804_p0978c10U作四句。此实有十而说六者。应知后四第六
T85n2804_p0978c11U所摄。开为十者。第六唯摄无分别智。后四皆
T85n2804_p0978c12U是后得智摄。缘世俗故。此十果者。有漏有四。
T85n2804_p0978c13U除离系果。无漏有四。除异熟果。而有处说具
T85n2804_p0978c14U五果者。或五相资或二合说。此十学者。若自
T85n2804_p0978c15U性摄戒唯摄戒。定摄静虑。慧摄后五。若并助
T85n2804_p0978c16U伴皆具相摄。若随用摄戒摄前三。资粮自体
T85n2804_p0978c17U眷属性故。定摄静虑。慧摄后五。精进三摄。
T85n2804_p0978c18U遍策三故。若随显摄戒摄前四。前三如前及
T85n2804_p0978c19U守护故。定摄静虑。慧摄后五。此十因位有三
T85n2804_p0978c20U种名。一名波罗蜜多。谓初无数劫。尔时施
T85n2804_p0978c21U等势力尚微。被烦恼伏未能伏彼。由斯烦恼
T85n2804_p0978c22U不觉现行。二名近波罗蜜多。谓第二无数劫。
T85n2804_p0978c23U尔时施等势力微增。非烦恼伏而能伏彼。由
T85n2804_p0978c24U斯烦恼故意方行。三名大波罗蜜多。谓第三
T85n2804_p0978c25U无数劫。尔时施等势力转增。能毕竟伏一切
T85n2804_p0978c26U烦恼。由斯烦恼永不现行。十于十地虽实皆
T85n2804_p0978c27U修。而随相增地地修一。虽十地行有无量门。
T85n2804_p0978c28U而皆摄在十到彼岸。十重障者。一异生性障。
T85n2804_p0978c29U谓二障中分别起者依彼种立异生性故。二
T85n2804_p0979a01U乘见道现在前时唯断一种名得圣性。菩萨
T85n2804_p0979a02U见道现在前时具断二种名得圣性。二真见
T85n2804_p0979a03U道现在前时。彼二种障必不成就。犹明与
T85n2804_p0979a04U定不俱生。如秤两头低昂时等。诸相违法理
T85n2804_p0979a05U必应然。是故二性无俱成失。然断二障必由
T85n2804_p0979a06U二道。一谓无间。二谓解脱。断惑证灭期心
T85n2804_p0979a07U别故。为舍彼名粗重性故。无间道时虽无惑
T85n2804_p0979a08U种。而未舍彼无堪任性。为舍此故起解脱道。
T85n2804_p0979a09U及证此名择灭无为。虽初地所断实通二障。
T85n2804_p0979a10U而异生性障意取所知。说十无明非染污故。
T85n2804_p0979a11U理实初地修道位中亦断俱生所知一分。然
T85n2804_p0979a12U今且说最初断者。后九地断准此应知。住
T85n2804_p0979a13U满位中时既淹久。理应进断所应断障。不尔
T85n2804_p0979a14U三时道应无别。故说菩萨得现观已。复于十
T85n2804_p0979a15U地修道位中。唯修永灭所知障道。留烦恼障
T85n2804_p0979a16U助愿受生。非如二乘速趣圆寂。故修道位
T85n2804_p0979a17U不断烦恼。将成佛时方顿断故。二邪行障。谓
T85n2804_p0979a18U所知障中俱生一分及彼所起误犯三业。彼
T85n2804_p0979a19U障二地极净尸罗。入二地时便能永断。三
T85n2804_p0979a20U钝障。谓所知障中俱生一分令所闻思修法
T85n2804_p0979a21U忘失。彼障三地胜定总持及彼所起殊胜三
T85n2804_p0979a22U惠。入三地时便能永断。四微细烦恼现行障。
T85n2804_p0979a23U谓所知障中俱生一分第六识俱身见等摄。
T85n2804_p0979a24U最下品故。不作意缘故。远随现行故。说名
T85n2804_p0979a25U微细。彼昔多与此身见等同体起故说烦恼
T85n2804_p0979a26U名。彼障四地菩提分法。入四地时便能永断。
T85n2804_p0979a27U五于下乘般涅障。谓所知障中俱生一分
T85n2804_p0979a28U令厌生死乐趣涅同下二乘厌苦欣灭。彼
T85n2804_p0979a29U障五地无差别道。入五地时便能永断。六粗
T85n2804_p0979b01U相现行障。谓所知障中俱生一分执有染净
T85n2804_p0979b02U粗相现行。彼障六地无染净道。入六地时便
T85n2804_p0979b03U能永断。七细相现行障。谓所知障中俱生
T85n2804_p0979b04U一分执有生灭细相现行。彼障七地妙无相
T85n2804_p0979b05U道。入七地时便能永断。八无相中作加行障。
T85n2804_p0979b06U谓所知障中俱生一分令无相观不任运起。
T85n2804_p0979b07U前之五地有相观多无相观少。于第六地有
T85n2804_p0979b08U相观少无相观多。第七地中纯无相观。虽恒
T85n2804_p0979b09U相续而有加行。由无相中有加行故。未能
T85n2804_p0979b10U任运现相及土。此障八地无功用道。入八地
T85n2804_p0979b11U时便能永断。九利他中不欲行障。谓所知障
T85n2804_p0979b12U中俱生一分令于利乐有情事中不欲勤行乐
T85n2804_p0979b13U修己利。彼障九地四无碍解。入九地时便
T85n2804_p0979b14U能永断。十于诸法中未得自在障。谓所知障
T85n2804_p0979b15U中俱生一分令于诸法不得自在。彼障十地
T85n2804_p0979b16U大法智云及所含藏所起事业。入十地时便
T85n2804_p0979b17U能永断。此地于法虽得自在。而有余障未名
T85n2804_p0979b18U最极。谓有俱生微所知障。及有任运烦恼障
T85n2804_p0979b19U种。金刚喻定现在前。彼皆顿断入如来地　故
T85n2804_p0979b20U通佛地有十一障。十真如者。一遍行真如。谓
T85n2804_p0979b21U此真如二空所显。无有一法而不遍故。二
T85n2804_p0979b22U最胜真如。谓此真如具无边德。于一切法最
T85n2804_p0979b23U为胜故。三胜流真如。谓此真如所流教法。于
T85n2804_p0979b24U余教法极为胜故。四无摄受真如。谓此真如
T85n2804_p0979b25U无所系属。非我执等所依取故。五类无别真
T85n2804_p0979b26U如。谓此真如类无差别。非如眼等类有异故。
T85n2804_p0979b27U六无染净真如。谓此真如此本性无染。亦不
T85n2804_p0979b28U可说后方净故。七法无别真如。谓此真如虽
T85n2804_p0979b29U多教法种种安立而无异故。八不增减真如。
T85n2804_p0979c01U谓此真如离增减执。不随染净有增减故。即
T85n2804_p0979c02U此亦名相土自在所依真如。谓若证得此真
T85n2804_p0979c03U如已。现相现土俱自在故。九智自在所依
T85n2804_p0979c04U真如。谓若证得此真如已。于无碍解得自在
T85n2804_p0979c05U故。十业自在所依真如。谓若证得此真如已。
T85n2804_p0979c06U普于一切神通作业总持定门皆自在故。虽
T85n2804_p0979c07U真如性实无差别。而随胜德假立十种。虽初
T85n2804_p0979c08U地中已达一切。而能证行犹未圆满。为令圆
T85n2804_p0979c09U满后后建立。如是菩萨于十地中勇猛修行
T85n2804_p0979c10U十种胜行。断十重障证十真如。于二转依便
T85n2804_p0979c11U能证得。转依位别略有六种。一损力益能转。
T85n2804_p0979c12U谓初二位。由习胜解及惭愧故。损本识中染
T85n2804_p0979c13U种势力。益本识中净种功能。虽未断障种
T85n2804_p0979c14U实证转依。而渐伏现行亦名为转。二通达转。
T85n2804_p0979c15U在通达位。由见道力通达真如。断分别生二
T85n2804_p0979c16U障粗重。证得一分真实转依。三修习转。谓修
T85n2804_p0979c17U习位。由数修习十地行故。惭断俱生二障
T85n2804_p0979c18U粗重。渐次证得真实转依。四果圆满转。谓究
T85n2804_p0979c19U竟位。由三大劫阿僧企耶修习无边难行胜
T85n2804_p0979c20U行。金刚喻定现在前时。永断本来一切粗重。
T85n2804_p0979c21U顿证佛果圆满转依。穷未来际利乐无尽。五
T85n2804_p0979c22U下劣转。谓二乘位。专求自利厌苦欣寂。唯
T85n2804_p0979c23U能通达生空真如。断烦恼种证真如择灭。无
T85n2804_p0979c24U胜堪能名下劣转。六广大转。谓大乘位。为利
T85n2804_p0979c25U他故趣大菩提。生死涅俱无欣厌。具能通
T85n2804_p0979c26U达二空真如。双断所知烦恼障种。顿证无
T85n2804_p0979c27U上菩提涅。有胜堪能名广大转。此中意说
T85n2804_p0979c28U广大转依。舍二粗重而证得故。转依义别
T85n2804_p0979c29U略有四种一能转道。此复有二。一能伏道谓
T85n2804_p0980a01U伏二障随眠势力。令不引起二障现行。此通
T85n2804_p0980a02U有漏无漏二道加行根本后得三智。随其所
T85n2804_p0980a03U应渐顿伏彼。二能断道。谓能永断二障随眠。
T85n2804_p0980a04U此道定非有漏加行。有漏曾习相续所引未
T85n2804_p0980a05U泯相故。加行趣求所证所引未成辩故。故见
T85n2804_p0980a06U所断及修所断迷理随眠。唯根本智亲证理
T85n2804_p0980a07U故能正断彼。余修所断迷事随眠。根本后
T85n2804_p0980a08U得皆能正断。二所转依。此复有二。一持种依。
T85n2804_p0980a09U谓本识。由此能持染净法种。与染净法俱
T85n2804_p0980a10U为所依。圣道转令舍染得净。余依地起性虽
T85n2804_p0980a11U亦是依。而不能持种故此不说。二迷悟依。谓
T85n2804_p0980a12U真如。由此能作迷悟根本。诸染净法依之得
T85n2804_p0980a13U生。圣道转令舍染得净。余虽互作迷悟法依。
T85n2804_p0980a14U而非根本故此不说。三所转舍。此复有二。一
T85n2804_p0980a15U所断舍。谓二障种。真无间道现在前时。障
T85n2804_p0980a16U治相违彼便断灭永不成就。说之为舍。彼种
T85n2804_p0980a17U断故不复现行妄执我法。所执我法不对妄
T85n2804_p0980a18U情。亦说为舍。由此名舍遍计所执。二所弃舍。
T85n2804_p0980a19U谓余有漏劣无漏种。金刚喻定解脱道起。引
T85n2804_p0980a20U极圆明能净本识。非彼依故皆欲舍弃。彼种
T85n2804_p0980a21U舍已。现有漏法及劣无漏毕竟不生。既永
T85n2804_p0980a22U不生亦说为舍。由此名舍生死劣法。四所转
T85n2804_p0980a23U得。此复有二。一所显得。谓大涅。此虽本
T85n2804_p0980a24U来自性清净。而由客障覆令不显。真圣道生
T85n2804_p0980a25U断彼障故。令其相显。名得涅。此依真如
T85n2804_p0980a26U离障施设。故体即是清净法界。涅义别略
T85n2804_p0980a27U有四种。一本来自性清净涅。谓一切法相
T85n2804_p0980a28U真如理。虽有客染而本性净。具无数量微妙
T85n2804_p0980a29U功德。无生无灭堪若虚空。一切有情平等共
T85n2804_p0980b01U有。与一切法不一不异。离一切相一切分别。
T85n2804_p0980b02U寻思路绝言名道断。唯真圣者自内所证。其
T85n2804_p0980b03U性本寂故名涅。二有余依涅。谓即真如
T85n2804_p0980b04U出烦恼障。虽有微苦所依未灭。而障永寂
T85n2804_p0980b05U故名涅。三无余依涅。谓即真如出生死
T85n2804_p0980b06U苦。烦恼既尽余依亦灭。众苦永寂故名涅。
T85n2804_p0980b07U四无住处涅。谓即真如出所知障。大悲般
T85n2804_p0980b08U若常所辅翼。由斯不住生死涅。利乐有
T85n2804_p0980b09U情穷未来际用。而常寂故名涅。一切有情
T85n2804_p0980b10U皆有初一。二乘无学容前三。唯我世尊具四
T85n2804_p0980b11U圆寂。如何善逝有有余依。虽无实依而有
T85n2804_p0980b12U现似。或苦依尽说无余依。非苦依在说有余
T85n2804_p0980b13U依。是故世尊可言具四。二乘无余虽无身智。
T85n2804_p0980b14U而由彼证不说彼有。彼位唯有清净真如。离
T85n2804_p0980b15U相堪然寂灭安乐。依斯说彼与佛无差。但无
T85n2804_p0980b16U菩提利乐他业。故复说此与佛有异。既所
T85n2804_p0980b17U知障亦障涅。如何但说是菩提障。应知圣
T85n2804_p0980b18U教依胜用说。理实俱能通障二果。如是所说
T85n2804_p0980b19U四涅中。唯后三种名所显得。二所生得。谓
T85n2804_p0980b20U大菩提。此虽本来有能生种。而所知障碍故
T85n2804_p0980b21U不生。由圣道力伏彼障故。令从种起名得菩
T85n2804_p0980b22U提。起已相续穷未来际。此即四智相应心品。
T85n2804_p0980b23U一大圆镜智相应心品。谓此心离诸分别。所
T85n2804_p0980b24U缘行相微细难知。不妄不愚一切境相。性
T85n2804_p0980b25U相清净离诸杂染。纯净圆德现种依持。能现
T85n2804_p0980b26U能生身土智影。无间无转穷未来际。如大圆
T85n2804_p0980b27U镜现众色像。二平等性智相应心品。谓此心
T85n2804_p0980b28U品观一切法自他有情悉皆平等。大慈悲等
T85n2804_p0980b29U恒共相应。随诸有情所乐示现受用身土影
T85n2804_p0980c01U像差别。妙观察智不共所依。无住涅之所
T85n2804_p0980c02U建立。一味相续穷未来际。三妙观察智相应
T85n2804_p0980c03U心品。谓此心品善观诸法自相共相无碍而
T85n2804_p0980c04U转。摄观无量总持定门及所发生功德珍宝。
T85n2804_p0980c05U于大众会能现无量作用差别皆得自在。雨
T85n2804_p0980c06U大法雨断一切疑。令诸有情皆获利乐。四
T85n2804_p0980c07U成所作智相应心品。谓此心品为欲利乐诸
T85n2804_p0980c08U有情故。遍于十方示现种种变化三业。成
T85n2804_p0980c09U本愿力所应作事。如是四智相应心品虽
T85n2804_p0980c10U各定有二十二法能变所变种现俱生。而智
T85n2804_p0980c11U用增以智名显。故此四品总摄佛地一切有
T85n2804_p0980c12U为功德皆尽。此转有漏八七六五识相应心
T85n2804_p0980c13U品。如次而得。智虽非识而依识转。识为主
T85n2804_p0980c14U故说转识得。又有漏位智劣识强。无漏位中
T85n2804_p0980c15U智强识劣。为劝有情依智舍识故。说转八
T85n2804_p0980c16U识而得此四智。大圆镜智解脱道时初成佛
T85n2804_p0980c17U故乃得现起。异熟识种金刚喻定现在前时
T85n2804_p0980c18U犹未顿舍。与无间道不相违故。由斯此品从
T85n2804_p0980c19U初成佛尽未来际相续不断。持无漏种令不
T85n2804_p0980c20U失故。平等性智菩萨见道违二执故方得初
T85n2804_p0980c21U起。后十地中执未断故。有漏等位或有间断。
T85n2804_p0980c22U法云地后与净第八相依相续尽未来际。妙
T85n2804_p0980c23U观察智生空观品二乘见位亦得初起。此后
T85n2804_p0980c24U展转乃至上位。若非有漏生空观品或无心
T85n2804_p0980c25U时皆容现起。成所作智成佛初起。以十地中
T85n2804_p0980c26U依异熟识所变眼等。非无漏故。有漏不共必
T85n2804_p0980c27U俱同境根发无漏识。理不相应故。此二于
T85n2804_p0980c28U境明昧异故。由斯此品要得成佛。依无漏根
T85n2804_p0980c29U方能现起。而数间断。作意起故。此四种性虽
T85n2804_p0981a01U皆本有。而要熏发方得现行。因位渐增。佛果
T85n2804_p0981a02U圆满不增不减尽未来际。但从种生不熏成
T85n2804_p0981a03U种。勿前佛复胜后佛故。前三智品通缘真俗
T85n2804_p0981a04U一切境界二智所摄。缘真如故。是无分别缘
T85n2804_p0981a05U余境故后得智摄。其体是一。随用分二。了
T85n2804_p0981a06U俗由证真故说为后得。第四智品遍缘三世
T85n2804_p0981a07U色等诸境。不违正理。随作意生缘事相境起
T85n2804_p0981a08U化业故后得智摄。此四智品名所生得。此所
T85n2804_p0981a09U生得。总名菩提。及前涅名所转得。虽转
T85n2804_p0981a10U依义总有四种。而令但取二所转得。颂说证
T85n2804_p0981a11U得转依言故。此修习位说能证得。非已证得。
T85n2804_p0981a12U因位摄故。后究竟位其相云何。颂曰
T85n2804_p0981a13U　此即无漏界　　不思议善常
T85n2804_p0981a14U　安乐解脱身　　大牟尼名法
T85n2804_p0981a15U释曰。此显第五究竟位也。前修习位所得转
T85n2804_p0981a16U依。应知即是究竟位相。此谓此前二转依果。
T85n2804_p0981a17U即是究竟无漏界摄。诸漏永尽非漏随增。性
T85n2804_p0981a18U净圆明故名无漏。界是藏义。此中含容无边
T85n2804_p0981a19U希有大功德故。或是因义。能生五乘世出世
T85n2804_p0981a20U间利乐事故。虽有示现作生死身业烦恼等
T85n2804_p0981a21U似苦集谛。而实无漏。道谛所摄。说十五界
T85n2804_p0981a22U唯是有漏者。彼依二乘粗浅境说。非说一切。
T85n2804_p0981a23U谓余成就十八界中。唯有后三通无漏摄。佛
T85n2804_p0981a24U成就者虽皆无漏。而非二乘所知境界。此
T85n2804_p0981a25U转依果又不思议。超过寻思言语道故。微妙
T85n2804_p0981a26U甚深自内证故。非诸世间喻所喻故。此又是
T85n2804_p0981a27U善白法性故。清净法界远离生灭极安稳故。
T85n2804_p0981a28U四智心品妙用无方极巧便故。二种皆是顺
T85n2804_p0981a29U益相故。圣说灭道唯是善性。一切如来身土
T85n2804_p0981b01U等法皆灭道摄。非苦集故。佛识所变有漏不
T85n2804_p0981b02U善无记相等。皆从无漏善种所生。无漏善摄。
T85n2804_p0981b03U此又是常无尽期故。清净法界无生无灭。性
T85n2804_p0981b04U无变易故说为常。四智心品所依常故。无断
T85n2804_p0981b05U尽故。亦说为常。非自性常。从因生故。生者
T85n2804_p0981b06U归灭。一向记故。不见色心非无常故。由所化
T85n2804_p0981b07U生无尽期故。穷未来际无断无尽。此又安乐
T85n2804_p0981b08U无逼恼故。清净法界众相寂静。故名安乐。四
T85n2804_p0981b09U智心品永离烦恼。故名安乐。此二自性皆无
T85n2804_p0981b10U逼恼。及能安乐一切有情。故二转依俱名安
T85n2804_p0981b11U乐。二乘所得二转依果。唯永远离烦恼障缚
T85n2804_p0981b12U无殊胜法故。但名解脱身。大觉世尊成就无
T85n2804_p0981b13U上寂默法。故名大牟尼。此牟尼尊所得二果。
T85n2804_p0981b14U永离二障亦名法身。无量无边力无畏等大
T85n2804_p0981b15U功德法所庄严故。体依聚义总说名身故。此
T85n2804_p0981b16U法身五法为性。非净法界独名法身。二转
T85n2804_p0981b17U依果皆此摄故。如是法身有三相别。一自性
T85n2804_p0981b18U身。谓诸如来真净法界。受用变化平等所依。
T85n2804_p0981b19U离相寂然绝诸戏论。具无边际真常功德。是
T85n2804_p0981b20U一切法平等实性。即此自性亦名法身。大功
T85n2804_p0981b21U德法所依止故。二受用身。此有二种。一自受
T85n2804_p0981b22U用。谓诸如来三无数劫修集无量福惠资粮
T85n2804_p0981b23U所起无边真实功德。及极圆寂常遍色身。相
T85n2804_p0981b24U续湛然尽未来际恒自受用广大法乐。二他
T85n2804_p0981b25U受用。谓诸如来由平等智。示现微妙净功德
T85n2804_p0981b26U身居能净土。为住十地诸菩萨等。现大神
T85n2804_p0981b27U通转正法轮。决众疑网令彼受用大乘法乐。
T85n2804_p0981b28U合此二种名受用身。三变化身。谓诸如来由
T85n2804_p0981b29U成事智。变现无量随类化身居净秽土。为未
T85n2804_p0981c01U登地诸菩萨众二乘异生。称彼机宜现通说法。
T85n2804_p0981c02U令各获得诸利乐事。以五法性摄三身者。于
T85n2804_p0981c03U中初一摄自性身。说自性身是本性常。证因
T85n2804_p0981c04U所得非生因故。遍一切法由若虚空。无相无
T85n2804_p0981c05U为非色心故。四智心品中。真实功德镜智所
T85n2804_p0981c06U起常遍色身摄自受用。平等智品所现佛身
T85n2804_p0981c07U摄他受用。成事智品所现随类种种身相摄
T85n2804_p0981c08U变化身。既受用身摄佛不共有为实德故。四
T85n2804_p0981c09U智品实有色心皆受用摄。又他受用及变化
T85n2804_p0981c10U身皆为化他方便示现。故不可说实智为体。
T85n2804_p0981c11U然变化身及他受用虽无真实心及心所。而
T85n2804_p0981c12U有化现心心所法。无上觉者神力难思故。能
T85n2804_p0981c13U化现无形质法。若不尔者。云何如来现贪嗔
T85n2804_p0981c14U等。久已断故。云何声闻及傍生等知如来心。
T85n2804_p0981c15U如来实心等觉菩萨尚不知故。由此经说。化
T85n2804_p0981c16U无量类皆令有心。化现三业。如是三身虽
T85n2804_p0981c17U皆具有无边功德。而各有异。谓自性身唯有
T85n2804_p0981c18U真实常乐我净。离诸杂染众善所依。无为功
T85n2804_p0981c19U德。无色心等差别相用。自受用身具无量
T85n2804_p0981c20U种妙色心等真实功德。若他受用及变化身。
T85n2804_p0981c21U唯无边似色心等利乐他用化相功德　又自
T85n2804_p0981c22U性身正自利摄。寂静安乐无动作故。亦兼利
T85n2804_p0981c23U他。为增上缘令诸有情得利乐故。又与受用
T85n2804_p0981c24U及变化身为所依止。故俱利摄。自受用身唯
T85n2804_p0981c25U属自利。若他受用及变化身唯属利他。为他
T85n2804_p0981c26U现故。又自性身依法性土。虽此身土体无差
T85n2804_p0981c27U别。而属佛法。性相异故。此佛身土俱非色摄。
T85n2804_p0981c28U虽不可说形量小大。然随事相其量无边。譬
T85n2804_p0981c29U如虚空遍一切处。自受用身还依自土。谓圆
T85n2804_p0982a01U镜智相应净识。由昔所修自利无漏纯净佛
T85n2804_p0982a02U土因缘成熟。从初成佛尽未来际相续。变为
T85n2804_p0982a03U纯净佛土。周圆无际众宝庄严。自受用身
T85n2804_p0982a04U常依而住。如净土量身量亦尔。诸根相好一
T85n2804_p0982a05U一无边。无限善根所引生故。功德智慧既非
T85n2804_p0982a06U色法。虽不可说形量大小。而依所证及所
T85n2804_p0982a07U依身亦可说言遍一切处。他受用身亦依自
T85n2804_p0982a08U土。谓平等智大慈悲力。由昔所修利他无漏
T85n2804_p0982a09U纯净佛土因缘成熟。随住十地菩萨所宜变
T85n2804_p0982a10U为净土。或小或大或劣或胜前后改转。他受
T85n2804_p0982a11U用身依之而住。能依身量亦无定限。若变
T85n2804_p0982a12U化身依变化土。谓成事智大慈悲力。由昔所
T85n2804_p0982a13U修利他无漏净秽佛土因缘成熟。随未登地
T85n2804_p0982a14U有情所宜化为佛土。或净或秽或小或大前
T85n2804_p0982a15U后改转。佛变化身依之而住。能依身量亦无
T85n2804_p0982a16U定限。自性身土一切如来同所证故。体无
T85n2804_p0982a17U差别。自受用身及所依土虽一切佛各变不
T85n2804_p0982a18U同。而皆无边不相障碍。余二身土随诸如来
T85n2804_p0982a19U所化有情有共不共。所化共者同处同时。诸
T85n2804_p0982a20U佛各变为身为土。形状相似不相障碍。展转
T85n2804_p0982a21U相杂为增上缘。令所化生自识变现。谓于一
T85n2804_p0982a22U土有一佛身。为现神通说法饶益。于不共
T85n2804_p0982a23U者唯一佛变。诸有情类无始时来种姓法尔
T85n2804_p0982a24U更相系属。或多属一。或一属多。故所化生有
T85n2804_p0982a25U共不共。不尔多佛久住世间各事劬劳。实为
T85n2804_p0982a26U无益。一佛能益一切众生。此诸身土若净若
T85n2804_p0982a27U秽无漏识上所变现者。同能变识俱善无漏。
T85n2804_p0982a28U纯善无漏因缘所生。是道谛摄。非苦集故。蕴
T85n2804_p0982a29U等识相不必皆同。三法因缘杂引故。有漏识
T85n2804_p0982b01U上所变现者同能变识。皆是有漏。纯从有漏
T85n2804_p0982b02U因缘生是苦集摄。非灭道故。善等识相不必
T85n2804_p0982b03U皆同。三性因缘杂引生故。蕴等同异类此应
T85n2804_p0982b04U知。然所变现是识相分。从缘生故。虚实如识。
T85n2804_p0982b05U唯言遣外不遮内境。不尔真如亦应非实。内
T85n2804_p0982b06U境与识蕴既非虚。如何但言唯识非境。识
T85n2804_p0982b07U唯内有。境亦通外。恐滥。外境但言唯识。又
T85n2804_p0982b08U诸愚夫迷执于境起烦恼业生死沉沦。不解
T85n2804_p0982b09U观心勤求出离。哀愍彼故说唯识言。令自观
T85n2804_p0982b10U心解脱生死。非谓内识如外都无
T85n2804_p0982b11U唯识三十论要释