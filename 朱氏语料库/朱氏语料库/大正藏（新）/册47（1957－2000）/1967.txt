【经文资讯】大正新修大藏经 第四十七册 No. 1967《念佛三昧宝王论》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 47, No. 1967 念佛三昧宝王论
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T47n1967_p0134a01U
T47n1967_p0134a02U　　No. 1967
T47n1967_p0134a03U念佛三昧宝王论卷上(并序)
T47n1967_p0134a04U
T47n1967_p0134a05U　　　　唐紫阁山草堂寺沙门飞锡撰
T47n1967_p0134a06U客有高信。至吾禅居。前礼致问。辞甚清逸。问
T47n1967_p0134a07U吾曰。修心之人成道捷径。法华三昧不轻之
T47n1967_p0134a08U行。念佛三昧般舟之宗。佥为无上深妙禅门
T47n1967_p0134a09U者。愿闻其致。对曰。吾拱默九峰。与世异营。
T47n1967_p0134a10U天书曲临。自紫阁山草堂寺。令典千福法华
T47n1967_p0134a11U胜场。向三十年矣。希高扣寂。未有若君之所
T47n1967_p0134a12U问者也。子将涉无生之龙津。欲图南以鹏举。
T47n1967_p0134a13U吾不敏也。尝试论之。今则略开二十门。以明
T47n1967_p0134a14U斯旨耳
T47n1967_p0134a15U上卷七门　念未来佛
T47n1967_p0134a16U中卷六门　念现在佛
T47n1967_p0134a17U下卷七门　(通念三世　无不是佛)
T47n1967_p0134a18U　　念未来佛速成三昧门第一
T47n1967_p0134a19U夫心之二也。生于群妄。群妄虽虚。惑者犹滞
T47n1967_p0134a20U之。不释圣以之忧。玄韵畅而无说。法身空而
T47n1967_p0134a21U具相。相之不明。说之不圆。一味之旨。绝言之
T47n1967_p0134a22U路。谁可知其所归欤。三昧之宗者。欲令弱丧
T47n1967_p0134a23U知不二法门存乎语默。匪唯净名杜口文殊
T47n1967_p0134a24U兴赞而已矣。何则夫帝网未张。千璎焉觌。宏
T47n1967_p0134a25U网忽举。万目齐开。浴大海者。已用于百川。念
T47n1967_p0134a26U佛名者。必成于三昧。一言以蔽其在兹焉。亦
T47n1967_p0134a27U犹清珠下于浊水。浊水不得不清。佛想投于
T47n1967_p0134a28U乱心。乱心不得不佛。既契之后。心佛双亡。
T47n1967_p0134a29U双亡定也。双照慧也。即定慧齐均。亦何心而
T47n1967_p0134b01U不佛。何佛而不心。心佛既然。则万境万缘。无
T47n1967_p0134b02U非三昧者也。而世上之人。多念过去释迦之
T47n1967_p0134b03U月面。想现在弥陀之海目。如拔毒箭矣。如登
T47n1967_p0134b04U快乐宫矣。吾亦以之为至教矣。犹未闻念未
T47n1967_p0134b05U来诸佛之聚日者。何耶。盖谓不了如来对众
T47n1967_p0134b06U生之粗说诸佛之妙。遂隔众生于诸佛之外。
T47n1967_p0134b07U故不闻焉。孰肯念焉。净名经中。有嗅U卜不
T47n1967_p0134b08U嗅余香。花有着身不着身者。此是抑扬大乘
T47n1967_p0134b09U也。抑小则置钵茫然。扬大则同游不二。法华
T47n1967_p0134b10U经。决了声闻法。是诸经之王。一切U卜。不着
T47n1967_p0134b11U之旨。明矣。苟非其人。则以诸佛为至尊也。众
T47n1967_p0134b12U生为至卑也。高下出焉。群妄兴矣。敬傲立焉。
T47n1967_p0134b13U一真隐矣。夫如是必草芥万有。锱铢天下。
T47n1967_p0134b14U幔幢已设。高倨棱层。目送飞鸿。心游青汉。不
T47n1967_p0134b15U可屈也。则阻维摩一切见敬。为供养中最之
T47n1967_p0134b16U文矣。又不信楞伽经说。如来藏自性清净转。
T47n1967_p0134b17U三十二相入于一切众生心中。如大无价宝
T47n1967_p0134b18U珠。垢衣所缠。岂观城中最下乞人与难胜如
T47n1967_p0134b19U来。等无有异。若圆念三世佛。普观十方尊。
T47n1967_p0134b20U则合夫理趣般若。一切有情皆如来藏。普贤
T47n1967_p0134b21U菩萨自体遍故之文矣。贫女怀王。米在糠[禾*会]
T47n1967_p0134b22U之旨。镜然可观。岂可罹此八慢之责哉。人皆
T47n1967_p0134b23U侮未来玉毫。不敢侮过现金色。殊不知起罪
T47n1967_p0134b24U之源。皆在于当来佛上。非已今佛上也。众生
T47n1967_p0134b25U苟非当佛焉在。若知母因子贵米以糠金。有
T47n1967_p0134b26U协法华不轻之心。则念佛三昧不速而成矣。
T47n1967_p0134b27U问曰。法华者法也。念佛者佛也。安得以法为
T47n1967_p0134b28U佛以佛为法。浩浩乱哉。对曰。不乱也。元是
T47n1967_p0134b29U一门。而谁为乱。夫芝木之药。列仙之子。昔各
T47n1967_p0134c01U在天涯。则都无仙号。为人服其药。羽化云行。
T47n1967_p0134c02U故药受仙药之名。人得仙人之称。人药异也。
T47n1967_p0134c03U其仙一也。若无圣人。谁与道游。法无佛悟。
T47n1967_p0134c04U岂令自悟。法非佛不悟。念佛三昧生焉。佛非
T47n1967_p0134c05U法不明。法华三昧起矣。一仙两称。俱得仙名。
T47n1967_p0134c06U念佛法华同名佛慧。佛慧既同。则不轻般舟。
T47n1967_p0134c07U无上深妙禅门。于兹悟矣。未始异也。复何乱
T47n1967_p0134c08U哉
T47n1967_p0134c09U　　嬖女群盗皆不可轻门第二
T47n1967_p0134c10U问曰。一切众生。即未来诸佛。谨闻命矣。嬖女
T47n1967_p0134c11U群盗。恶之至者。安得求敬于念佛之宾欤。对
T47n1967_p0134c12U曰。如佛所演。有其二种。一对待门。二泽了
T47n1967_p0134c13U门。言对待门者。谓女子之虚伪。说如来之至
T47n1967_p0134c14U真。则佛可尊崇。女可厌离。厌离有二。一者诃
T47n1967_p0134c15U欲。二者放心。初诃欲者。如菩萨诃色欲。经云。
T47n1967_p0134c16U女色者世间之枷锁。凡夫恋着不能自拔。女
T47n1967_p0134c17U色者世间之重患。凡夫困之至死不免。女色
T47n1967_p0134c18U者世间之衰祸。凡夫遭之无厄不至。行者既
T47n1967_p0134c19U得舍之。若复顾念。是为从狱得出还思入。从
T47n1967_p0134c20U狂得止而复乐之。从病得差复思得病。智者
T47n1967_p0134c21U愍之。知其狂而颠蹶死无日矣。凡夫重女甘
T47n1967_p0134c22U为仆使。终身驰骤为之辛苦。虽复呋@千刃
T47n1967_p0134c23U锋镝交至。甘心受之不以为患。狂人乐狂不
T47n1967_p0134c24U啻过也。行者若能弃之不顾。是则破枷脱锁。
T47n1967_p0134c25U恶狂厌病。离于衰祸。既安且吉。得出牢狱。永
T47n1967_p0134c26U无患难。女人之相。其言如蜜。其心如毒。譬如
T47n1967_p0134c27U停泉澄波而蛟龙居之。金山宝窟而师子处
T47n1967_p0134c28U之。当知。此害不可近也。室家不和妇人之由。
T47n1967_p0134c29U毁宗败族。妇人之罪。实为阴贼。灭人慧明。
T47n1967_p0135a01U亦如猎围鲜得出者。譬如高罗。群鸟落之。不
T47n1967_p0135a02U能奋飞。又如密网。众鱼投之。则刳肠俎肌。
T47n1967_p0135a03U亦如暗坑。无目之如蛾赴火。是以智者知而
T47n1967_p0135a04U远之。不受其害。恶而秽之。不为此物之所感
T47n1967_p0135a05U也。大宝积经。佛为优陀延王。说是偈曰
T47n1967_p0135a06U　锋刃刀山　　毒箭诸苦　　女人能集
T47n1967_p0135a07U　众多苦事　　假以香华　　而为严好
T47n1967_p0135a08U　愚人于此　　妄起贪求　　如海疲鸟
T47n1967_p0135a09U　迷于彼岸　　死必当堕　　阿鼻地狱
T47n1967_p0135a10U　现见众苦　　皆来集身　　善友乖离
T47n1967_p0135a11U　天宫永失　　宁投铁狱　　驰走刀山
T47n1967_p0135a12U　眠卧炎炉　　不亲女色
T47n1967_p0135a13U　如鸟为求食　　不知避网罗
T47n1967_p0135a14U　贪爱于女人　　被害亦如是
T47n1967_p0135a15U　譬如水中鱼　　游泳网者前
T47n1967_p0135a16U　便为他所执　　岂非自伤损
T47n1967_p0135a17U　女若捕鱼人　　谄诳犹如网
T47n1967_p0135a18U　男子同于鱼　　被网亦如是
T47n1967_p0135a19U次放心者。如大宝积经云。文殊师利告善住
T47n1967_p0135a20U天子言。若人一心专精自守。贪欲心发。即应
T47n1967_p0135a21U觉知方便散除。还令寂静。云何散除。应作是
T47n1967_p0135a22U念。此是空。此是不净。求此欲心。生处灭处。
T47n1967_p0135a23U从何所来。去至何所。是中谁染。谁受染者。谁
T47n1967_p0135a24U为染法。如是观时。不见能染。不见所染。不见
T47n1967_p0135a25U染事。以不见故。则无有取。以不取故。则无有
T47n1967_p0135a26U舍。以不舍故。则无有爱。不舍不爱。则名离
T47n1967_p0135a27U欲。寂静涅也。若又恣心。入诸尘劳生死之
T47n1967_p0135a28U内。而亦不患贪恚痴等烦恼过患。是谓放心。
T47n1967_p0135a29U已上明第一对待门竟。第二决了门者。若究
T47n1967_p0135b01U竟离诸妄。无染如虚空。则为过现诸佛也。非
T47n1967_p0135b02U采来佛也。汝不闻。夫求无价宝。必下于沧海。
T47n1967_p0135b03U采智慧宝。必先于烦恼中求。五逆相即解脱
T47n1967_p0135b04U相。魔界如即佛界如。若聆佛音而喜。闻魔声
T47n1967_p0135b05U恚。不入音声法门。不住音声实际。不觉于诸
T47n1967_p0135b06U法者。斯乃北辕适越之士也。安得与之而论
T47n1967_p0135b07U道哉。更为子明之。经不云。夫昔列仙名鹿蹄。
T47n1967_p0135b08U地滑倒仆。以仙咒令旱。国人患之。王募嬖女。
T47n1967_p0135b09U诱而得之。骑颈入城。油云四起。霈然洪[雨/注]。
T47n1967_p0135b10U彼仙虽有御长风之通。凌太清之术。无能施
T47n1967_p0135b11U也。仙人者释迦。尔女者耶输也。法华会上。未
T47n1967_p0135b12U来成佛号具足千万光相如来。而又念佛之
T47n1967_p0135b13U人。但睹嬖女之玉容。不念光相之金好。而失
T47n1967_p0135b14U不轻之旨也。念佛三昧安得不诬哉。又阿那
T47n1967_p0135b15U律昔为盗首。入寺盗佛额珠。箭挑佛灯。令清
T47n1967_p0135b16U光不灭。阿那律者此翻无灭。良在兹焉。当来
T47n1967_p0135b17U作佛号普明如来。皆此例也。念佛之人。尚不
T47n1967_p0135b18U轻于群盗。况于不盗者乎。未来两佛。犹如皎
T47n1967_p0135b19U日。何虑三昧而不成焉
T47n1967_p0135b20U　　持戒破戒但生佛想门第三
T47n1967_p0135b21U问曰。两难释矣。梵网经曰。若人受佛戒即入
T47n1967_p0135b22U诸佛位。而缁服之流。佩明月之戒。悬璎珞之
T47n1967_p0135b23U珠。参位三尊。范围七众。宜其敬矣。苟非精
T47n1967_p0135b24U持。动行颠沛。慢何过焉。垂何罪焉。望为剖
T47n1967_p0135b25U之。对曰如来。尝于三昧海经为。父王说。昔有
T47n1967_p0135b26U四比丘。犯律为耻。将无所怙。忽闻空中声曰。
T47n1967_p0135b27U汝之所犯。谓无救者不然也。空王如来虽复
T47n1967_p0135b28U涅。形像尚在。汝可入塔。一观宝像眉间白
T47n1967_p0135b29U毫。比丘随之泣泪言曰。佛像尚尔。况佛真容
T47n1967_p0135c01U乎。举身投地。如大山崩。今于四方。皆成正
T47n1967_p0135c02U觉。东方阿[门@(人/(人*人))]佛。南方宝相佛。西方无量寿
T47n1967_p0135c03U佛。北方微妙声佛。是四破戒比丘也。所以如
T47n1967_p0135c04U来名此观佛三昧。为大宝王戒品海者。可以
T47n1967_p0135c05U涤破戒之罪垢。得尘累之清净也。此四比丘。
T47n1967_p0135c06U一观宝像佥为世雄。念佛之人。岂得惑于破
T47n1967_p0135c07U戒之僧欤。故大集经云。若诸王臣。打骂出家
T47n1967_p0135c08U持戒破戒。罪同出百亿佛身血。若见被袈裟
T47n1967_p0135c09U者。无论持犯。但生佛想。佛想者念佛三昧也。
T47n1967_p0135c10U斯之金口。明不轻之深旨也。安得恣行打骂
T47n1967_p0135c11U而不惧哉。经云。宁为心师。不师于心。见悭贪
T47n1967_p0135c12U人。作施想。见破戒人。作持戒想。夫然则不为
T47n1967_p0135c13U六蔽境界所缠。盖成六度彼岸之观门焉。若
T47n1967_p0135c14U住分别之心。自取冥司之罚。不亦哀哉。若能
T47n1967_p0135c15U翻此见心。则念佛三昧。如川之流矣
T47n1967_p0135c16U　　现处汤狱不妨受记门第四
T47n1967_p0135c17U问曰。若破戒观佛。皆成正觉。固不可轻。可信
T47n1967_p0135c18U矣。如现处汤狱或婴鬼趣。菩提难发。河清未
T47n1967_p0135c19U期。安得来敬同于念佛之士欤。对曰。岂不闻
T47n1967_p0135c20U夫采良药者。必在山险。非华堂所出。集法药
T47n1967_p0135c21U者。必在于险有。非无为自出。则首楞严经。
T47n1967_p0135c22U说四种记。一未发心记。二初发心记。三密与
T47n1967_p0135c23U授记。四现前授记。今虽现处鬼狱即未发心。
T47n1967_p0135c24U佛记当来必发大志。遇真善友。行菩萨行。还
T47n1967_p0135c25U成正觉。故不可轻。即是未发心之记也。佛说
T47n1967_p0135c26U四种记时。迦叶白佛。我等从今当。于一切众
T47n1967_p0135c27U生。生世尊想。若生轻心则为自伤。佛言。善哉
T47n1967_p0135c28U快说。人皆不应称量。众生唯有如来。乃能量
T47n1967_p0135c29U尔。以是因缘故。我敕诸声闻及余菩萨。于诸
T47n1967_p0136a01U众生。应生佛想。华严经普贤行愿品。破百万
T47n1967_p0136a02U障门。亦用此想。夫如是则现居恶趣蒙与记
T47n1967_p0136a03U者。亦犹宅宝未开。不妨宝在于宅内。额珠斗
T47n1967_p0136a04U没。何废珠隐于额中。若不念众生为当来佛。
T47n1967_p0136a05U必以六尘为寇贼。则犹防魔军。自坏其壁。垒
T47n1967_p0136a06U存敌国。常起于怨仇。金革所以未宁。鼙鼓于
T47n1967_p0136a07U焉尚振。安得高枕于其间哉。若使不降者来
T47n1967_p0136a08U降不服者咸服。则使天下一统矣。猎猎旌旗
T47n1967_p0136a09U而焉用。翩翩飞将而奚适。吾将却马以粪田。
T47n1967_p0136a10U日出而作日入而息。虽帝尧之圣。于我何力
T47n1967_p0136a11U哉。百姓日用。而不知方明圣化之广被矣。若
T47n1967_p0136a12U能悟色声而为佛者。念众生为当来佛者。必
T47n1967_p0136a13U不立心前之凡境也。或想自身为本尊也。瑜
T47n1967_p0136a14U伽真言深妙观门。不谋而会。夫因想而有者。
T47n1967_p0136a15U岂得不空哉。则大鹏将尺`以齐。太山与秋
T47n1967_p0136a16U毫而一。无夷岳之僻。续[枭-木+儿]之忧矣。问曰。汤狱
T47n1967_p0136a17U之子。殊未发心。如来法王。宥过与记。千光散
T47n1967_p0136a18U射。十号圆明。诚如弗言。孰敢不信。原夫未
T47n1967_p0136a19U悟。从何得醒耶。对曰。言未悟者。亦有义焉。
T47n1967_p0136a20U夫长江之源。滥乎一觞。大迷之本。存乎二见。
T47n1967_p0136a21U若谓念外立无念。生外立无生。则生死异于
T47n1967_p0136a22U涅也。万佛洪音。莫之能训矣。若了念而无
T47n1967_p0136a23U念。观生而不生。烦恼即菩提也。一相庄严。斯
T47n1967_p0136a24U之能悟矣。亦犹岩上。群蜂已房纯蜜。井中七
T47n1967_p0136a25U宝。何废称珍。皆本有之。非适今也。念未来
T47n1967_p0136a26U佛罪从何生。吾放其心。遍一切所缘之处。皆
T47n1967_p0136a27U见如来道。从恚等生。于是乎。在如来藏经。佛
T47n1967_p0136a28U告金刚慧菩萨言。善男子。我以佛眼。观一切
T47n1967_p0136a29U众生。贪欲恚痴诸烦恼中。有如来智如来眼
T47n1967_p0136b01U如来身。结加趺坐。俨然不动。乃至德相备
T47n1967_p0136b02U足。如我无异。广说一切众生。有如来藏。以九
T47n1967_p0136b03U喻况之。宝性论释。而结颂言
T47n1967_p0136b04U　萎华中诸佛　　粪秽中真金
T47n1967_p0136b05U　地中珍宝藏　　诸果子中牙
T47n1967_p0136b06U　朽故弊坏衣　　缠裹真金像
T47n1967_p0136b07U　贫贱丑陋女　　怀转轮圣王
T47n1967_p0136b08U　焦黑泥模中　　有上妙宝像
T47n1967_p0136b09U　众生贪嗔痴　　妄想烦恼等
T47n1967_p0136b10U　尘劳诸境中　　皆有如来藏
T47n1967_p0136b11U　下至阿鼻狱　　皆有如来身
T47n1967_p0136b12U　真如清净法　　名为如来体
T47n1967_p0136b13U以此文证汤狱之记。顿觉明焉。三昧门自然
T47n1967_p0136b14U洞启。问曰。至人用心。澹然清净。攀缘永绝。
T47n1967_p0136b15U今说放心遍缘一切所缘之处皆见如来。教
T47n1967_p0136b16U何在焉。对曰。亦有教说。起心遍缘六尘。三业
T47n1967_p0136b17U仍发妙愿。入佛境界。一一缘起不离如来名。
T47n1967_p0136b18U悉皆见矣。此是圆见。非由眼也。故涅经云。
T47n1967_p0136b19U声闻入虽有天眼。名为肉眼。学大乘者虽有
T47n1967_p0136b20U肉眼。名为佛眼。何以故。晓了己身。有佛性
T47n1967_p0136b21U故。又如胜天王经中。佛告天王菩萨摩诃萨。
T47n1967_p0136b22U以方便力。行般若波罗蜜。于一切法。心缘自
T47n1967_p0136b23U在。缘一切色。愿得佛色。无所得故。心缘众
T47n1967_p0136b24U声。愿得如来微妙音声。心缘众香。愿得如来
T47n1967_p0136b25U清净戒香。心缘诸味。愿得如来味中第一大
T47n1967_p0136b26U丈夫相。心缘诸触。愿得如来柔软手掌。心缘
T47n1967_p0136b27U诸法。愿得如来寂静之心。心缘自身。愿得佛
T47n1967_p0136b28U身。心缘自口。愿得佛口。心缘自意。愿得如来
T47n1967_p0136b29U平等之意。天王菩萨摩诃萨。行般若波罗
T47n1967_p0136c01U蜜。无有一心一行。空过不向萨婆若者。遍缘
T47n1967_p0136c02U诸法。而能不着。观见诸法。无不趣向菩提之
T47n1967_p0136c03U道。菩萨修习诸行。皆因外缘。而得成立。又如
T47n1967_p0136c04U大地住在水上。若凿池井。即得水用。其不凿
T47n1967_p0136c05U者。无由见之。如是圣智境界。遍一切法。若
T47n1967_p0136c06U有勤修般若方便。则便得之。其不修者。云何
T47n1967_p0136c07U能得心缘之理。岂不大哉
T47n1967_p0136c08U　　观空无我择善而从门第五
T47n1967_p0136c09U问曰。即动而静。静为躁君。即凡而圣。圣隐凡
T47n1967_p0136c10U内。谨闻遐旨。又三教无我。理既不殊择善
T47n1967_p0136c11U而从。其义焉在。对曰。三教之理也。名未始
T47n1967_p0136c12U异。理未始同。且夫子四绝中。一无我者。谦光
T47n1967_p0136c13U之义为无我也。道无我者。长而不宰为无我
T47n1967_p0136c14U也。佛无我者。观五蕴空为无我也。上二教门
T47n1967_p0136c15U都不明。五蕴孰辨其四谛六度万行。贤圣阶
T47n1967_p0136c16U级。蔑然无闻。但和光同尘。保雌守静。既慈
T47n1967_p0136c17U且俭。不敢为天下。先各一圣也。安用商摧其
T47n1967_p0136c18U浅深欤。三教无我明矣。择善而从者。谓三性
T47n1967_p0136c19U之理。理无不在。修心之士。择善而从。盖谓不
T47n1967_p0136c20U善。无益于至真。无记双亡于善恶。妨乱佛理。
T47n1967_p0136c21U何莫由斯。故圣人简之而不取也。故涅经
T47n1967_p0136c22U云。一阐提者。心不攀缘一切善法。乃至不生
T47n1967_p0136c23U一念之善。是知。念佛三昧。善之最上。万行元
T47n1967_p0136c24U首。故曰三昧王焉
T47n1967_p0136c25U　　无善可择无恶可弃门第六
T47n1967_p0136c26U问曰。若择善而从者。何不择诸佛之善。弃众
T47n1967_p0136c27U生之恶。乃念未来诸佛。而同过现正觉耶。对
T47n1967_p0136c28U曰。不易来问自成我答。何者择善而从者。盖
T47n1967_p0136c29U不得已而言之。为力微任重不能。即恶而善。
T47n1967_p0137a01U即妄而真。故以明之。苟能念未来之佛。协不
T47n1967_p0137a02U轻之行。天地一指万物一马。众生皆佛。此土
T47n1967_p0137a03U常净。异j子之土石砂砾。同梵王之珍宝庄
T47n1967_p0137a04U严。择善之至矣。无恶可弃矣。即天台智者。释
T47n1967_p0137a05U法华经。明绝待之妙。引证曰
T47n1967_p0137a06U　众生见劫尽　　大火所烧时
T47n1967_p0137a07U　我此土安隐　　天人常充满
T47n1967_p0137a08U　园林诸堂阁　　种种宝庄严
T47n1967_p0137a09U又胜天王经曰。佛所住处。实无秽土。众生薄
T47n1967_p0137a10U福。而见不净。良在此焉。梵云南无。唐言归命。
T47n1967_p0137a11U梵云阿弥陀。唐言无量寿。三世诸佛。岂只一
T47n1967_p0137a12U佛而有寿量耶。今与子同。念于三世弥陀。同
T47n1967_p0137a13U生于十方极乐。有何不可。而欲o路退飞哉。
T47n1967_p0137a14U夫然则烈三昧之猛焰也。不居于纤妄蚊蚋。
T47n1967_p0137a15U铿十念之洪钟也。不间于散乱称佛明矣。念
T47n1967_p0137a16U弥陀通三世既尔。念诸佛菩萨。不亦然欤。问
T47n1967_p0137a17U曰。念未来佛。即与过现诸佛等者。愿闻其理
T47n1967_p0137a18U也。对曰。华严经云。一切诸如来。同共一法
T47n1967_p0137a19U身。一身一智。慧力无畏亦然。楞伽偈云。迦
T47n1967_p0137a20U叶。拘留孙。拘那含。我是。以此四种等。我为
T47n1967_p0137a21U佛子。说言四等者。一字等同名佛也。二语等
T47n1967_p0137a22U皆具迦陵频伽梵音声相。三法等尽得菩提
T47n1967_p0137a23U分法无障碍智也。四身等法身色身相好无
T47n1967_p0137a24U差也。起信论云。依方故迷。方实不转。夫如
T47n1967_p0137a25U是则。悟者悟于一方。群方自正。念者念于一
T47n1967_p0137a26U佛。诸佛现前。经所谓。水不上升。月不下降。
T47n1967_p0137a27U光净因缘。虚空皓月。现于清水。彼佛不来。我
T47n1967_p0137a28U身不往。念佛因缘。如来宝月。现于心水。如说
T47n1967_p0137a29U颂曰。菩萨清凉月。游于毕竟空。众生心水净。
T47n1967_p0137b01U菩提影现中
T47n1967_p0137b02U　　一切众生肉不可食门第七
T47n1967_p0137b03U问曰。肉者人之所食。而念佛之家。绝之何耶。
T47n1967_p0137b04U对曰。夫尸毗救鸽。上称方平者。王禽异也。
T47n1967_p0137b05U保命一也。安得固食其肉。用资败躯。而兀兀
T47n1967_p0137b06U然。不知其惧哉。苟能悟之。为未来诸佛者。
T47n1967_p0137b07U孰肯飞白刃于赤鳞。放苍鹰于狡兔。如夕蛾
T47n1967_p0137b08U投火自取其毙欤。故楞伽宝积经佛语心品
T47n1967_p0137b09U偈云
T47n1967_p0137b10U　为利杀众生　　以财网诸肉
T47n1967_p0137b11U　二俱是恶业　　死堕叫唤狱
T47n1967_p0137b12U以斯圣旨。若不施此财。则网者屠者。自息矣。
T47n1967_p0137b13U且龙树不轻于鸽雀。高僧不跨于虫蚁。或问
T47n1967_p0137b14U其故。答曰。斯之与吾。同在生死。彼或将先成
T47n1967_p0137b15U正觉。安可妄轻耶。轻尚不可。岂得专食其血
T47n1967_p0137b16U肉哉。宝性论云。如来藏经中。告舍利弗言。
T47n1967_p0137b17U众生者即是第一义谛。即是如来藏。即是法
T47n1967_p0137b18U身。即是菩提。吾谓。太唯逐块。不知逐人。块
T47n1967_p0137b19U终不息。唯念过现。不念未来。慢终不息。若
T47n1967_p0137b20U如师子。而逐于人。其块自息。闻夫敬慢之道。
T47n1967_p0137b21U一以贯之。则移敬就慢。均父母于平人。逆之
T47n1967_p0137b22U甚也。移慢就敬。均平人于父母。孝之大也。故
T47n1967_p0137b23U梵网经云。六道众生。皆是我父母。孝名为戒。
T47n1967_p0137b24U良在兹焉。观六道为当来佛者。父母之谈。犹
T47n1967_p0137b25U近言耳。若能等沙弥之救蚁。促寿更延。同流
T47n1967_p0137b26U水之济鱼。天华雨[廿/积]。革旷劫众生之见。念未
T47n1967_p0137b27U来善逝之身。粪秽之内。知有真金。重云之间。
T47n1967_p0137b28U信有明月。则食肉之昏雾。生死之烟霾。慧风
T47n1967_p0137b29U扫之。于三昧长空矣。梵网经云。我是已成佛。
T47n1967_p0137c01U汝是当成佛。常作如是信。戒品已具足。岂得
T47n1967_p0137c02U不念之哉。问曰。肉不可食信之矣。五辛如何。
T47n1967_p0137c03U对曰。圣教明之。大佛顶经云。佛告阿难。是五
T47n1967_p0137c04U种辛。熟食发淫。生啖增恚。如是世界食辛之
T47n1967_p0137c05U人。纵能宣说十二部经。十方天仙嫌其臭秽。咸
T47n1967_p0137c06U皆远离。诸饿鬼等。因彼食次。舐其唇吻。常与
T47n1967_p0137c07U鬼住。福德日消。长无利益。是食辛人。修三摩
T47n1967_p0137c08U地。菩萨天仙十方善神。不来守护。大力魔王。
T47n1967_p0137c09U得其方便。佛告阿难。修菩提者。永断五辛。是
T47n1967_p0137c10U则名为第一增进修行渐次。斯金口也。不亦
T47n1967_p0137c11U诚哉。酒固不可言耳。百喻经云。昔有贫人。在
T47n1967_p0137c12U路而行。遇得一囊金钱。心大喜跃。即便数之。
T47n1967_p0137c13U数未能周。钱主忽至。尽还夺去。其人当时。悔
T47n1967_p0137c14U不疾去。懊恼之情。甚为苦极。遇佛法者。亦复
T47n1967_p0137c15U如是。虽得值遇三宝福田。不勤方便修行。而
T47n1967_p0137c16U好多闻。忽尔命终。堕三恶道。如彼愚人。还为
T47n1967_p0137c17U其主。夺钱而去。偈曰
T47n1967_p0137c18U　今日营此事　　明自营彼事
T47n1967_p0137c19U　乐着不观苦　　不觉死贼至
T47n1967_p0137c20U　匆匆营众务　　凡人无不尔
T47n1967_p0137c21U　如彼数钱人　　其事亦如是
T47n1967_p0137c22U已上七门。尽是念未来诸佛。以通三世之意
T47n1967_p0137c23U也。若欲念于弥勒佛者。必得上生兜率天宫。
T47n1967_p0137c24U见慈氏之尊。则弥天释道安。为其首唱耳
T47n1967_p0137c25U念佛三昧宝王论卷上【经文资讯】大正新修大藏经 第四十七册 No. 1967《念佛三昧宝王论》CBETA 电子佛典 V1.9 普及版
# Taisho Tripitaka Vol. 47, No. 1967 念佛三昧宝王论, CBETA Chinese Electronic Tripitaka V1.9, Normalized Version
=========================================================================
T47n1967_p0138a01U
T47n1967_p0138a02U念佛三昧宝王论卷中
T47n1967_p0138a03U
T47n1967_p0138a04U　　　　唐紫阁山草堂寺沙门飞锡撰
T47n1967_p0138a05U　　念现在佛专注一境门第八
T47n1967_p0138a06U问。念未来佛即众生是。已闻玄义。事广理幽
T47n1967_p0138a07U也。又恐心散难检。今欲一以贯之。专西方念
T47n1967_p0138a08U一佛。践不退地。祛有漏心。乘扁舟于黄金之
T47n1967_p0138a09U池。礼弥陀于白玉之殿。以通三世。希沾九品。
T47n1967_p0138a10U不亦可乎。对曰。十住婆沙论。并龙树菩萨造
T47n1967_p0138a11U释华严经论易行行品云。菩萨道有难行。行
T47n1967_p0138a12U如陆地乘舟也。有易行行如水路乘舟也。阿
T47n1967_p0138a13U弥陀佛本愿之力。若人闻名称念。自归彼国。
T47n1967_p0138a14U如舟得水。又遇便风。一举千里。不亦易哉。则
T47n1967_p0138a15U释迦如来父王眷属。六万释种。皆生极乐土。
T47n1967_p0138a16U盖佛与此界众生。缘深也。专注一境。圆通三
T47n1967_p0138a17U世。不亦良哉。问曰。专注一境圆通三世。诚哉。
T47n1967_p0138a18U然称念自归往生彼国者。有为虚伪。风多浪
T47n1967_p0138a19U鼓。曷若不驰想于外。但摄心于内。协无为之
T47n1967_p0138a20U旨乎。对曰。有为虽伪。舍之则道业不成。无为
T47n1967_p0138a21U虽实。取之则慧心不朗。经云。厌离有为功德。
T47n1967_p0138a22U是为魔业。乐着无为功德。亦为魔业。子今厌
T47n1967_p0138a23U乐交争。得不入于魔骨也。又若圣贤摄心。谓
T47n1967_p0138a24U之内。凡夫驰想。谓之外。苟以驰外为乱。住内
T47n1967_p0138a25U为定。复是内外所驰。非所以念佛三昧摄心
T47n1967_p0138a26U之意也。注维摩经罗什法师云。外国有一女。
T47n1967_p0138a27U身体金色。有长者子。名达暮多罗。以千两金。
T47n1967_p0138a28U邀入竹林。同载而去。文殊于道中。变身为白
T47n1967_p0138a29U衣士身。着宝衣。衣甚严好。女人见之。贪心内
T47n1967_p0138b01U发。文殊言。汝欲得衣者。当发菩提心。女
T47n1967_p0138b02U曰。何等为菩提心。文殊言汝身是。问曰。云
T47n1967_p0138b03U何是。答曰。菩提性空。汝身亦空。是故此。女
T47n1967_p0138b04U曾于迦叶佛所。多植善本。广修智慧。闻是说
T47n1967_p0138b05U已。即得无生法忍。得是忍已。而将示欲之过。
T47n1967_p0138b06U还与长者子入林。既入林已。自现身死[}-舟+月]胀
T47n1967_p0138b07U烂臭。长者子见已。甚大怖畏。往诣佛所。佛为
T47n1967_p0138b08U说法。亦得法忍。大觉未成。未暇闲任。故名为
T47n1967_p0138b09U忍。如自观身实相。观佛亦然。女身空。佛身空。
T47n1967_p0138b10U未始异也。菩提之义。岂得异乎。夫如是则。一
T47n1967_p0138b11U切有为即无为矣。一切内外非内外矣。然在
T47n1967_p0138b12U有而未尝有。有而常无。居无而未尝无。无而
T47n1967_p0138b13U恒有。何患之于佛有相心有念哉
T47n1967_p0138b14U　　此生他生一念十念门第九
T47n1967_p0138b15U问曰。易行难行之谈。身即菩提之观。其旨
T47n1967_p0138b16U镜焉。人生在世。石火电火。失念蹉跎。悔无所
T47n1967_p0138b17U及。修道之人。尚不亲心。况亲于身。尚不亲于
T47n1967_p0138b18U身。况身外欤。常恐。出息不还。属于后世。
T47n1967_p0138b19U狂风飘蓬。茫茫何之。愿示一念十念之门。此
T47n1967_p0138b20U生他生之计。答曰。夫净土之会。功业之大者。
T47n1967_p0138b21U二乘乃澄神。虚无耽空。怖相。不念众生。故无
T47n1967_p0138b22U净土。而大乘有之。按悲华经云。阿弥陀佛。昔
T47n1967_p0138b23U为转轮王。名无诤念。七宝千子。悉皆具足。因
T47n1967_p0138b24U宝海大臣。为善知识。于宝藏佛所。发菩提心。
T47n1967_p0138b25U取于西方极乐净土。则诸经中知名。诸佛菩
T47n1967_p0138b26U萨声闻等。皆昔之千子也。其长太子。名不瞬
T47n1967_p0138b27U观世音也。次子名摩尼大势至也。次子名王
T47n1967_p0138b28U众文殊师利也。次子名能伽奴即金刚智慧
T47n1967_p0138b29U光明菩萨。次子名无畏即莲华尊如来。次子
T47n1967_p0138c01U名庵婆罗即虚空光明菩萨。次子名善臂即
T47n1967_p0138c02U师子香菩萨。次子名泯图即普贤也。次子名
T47n1967_p0138c03U蜜苏即阿[门@(人/(人*人))]佛也。蜜苏王子。一自发心已来。
T47n1967_p0138c04U行时步步。心心数法。常念诸佛。今登正觉。
T47n1967_p0138c05U生妙乐刹焉。吾谓经行广陌。从步幽林。则不
T47n1967_p0138c06U异蜜苏之见。若鸣珂入伏。动佩翰天。肃肃羽
T47n1967_p0138c07U仪。VV车马。安得不用心于步步之间哉。今
T47n1967_p0138c08U则例之。亦不移于前操矣。夫含齿戴发。死生
T47n1967_p0138c09U交际。未有无出入息焉。又一息不还。即属后
T47n1967_p0138c10U世者。亦诚如所问。世上之人。多以宝玉水精
T47n1967_p0138c11U金刚菩提木患。为数珠矣。吾则以出入息。为
T47n1967_p0138c12U念珠焉。称佛名号。随之于息。有大恃怙。安惧
T47n1967_p0138c13U于息不还属后世者哉。余行住坐卧。常用此
T47n1967_p0138c14U珠。纵今昏寐。含佛而寝。觉即续之。必于梦
T47n1967_p0138c15U中。得见彼佛。如钻燧烟飞火之前相。梦之不
T47n1967_p0138c16U已。三昧成焉。面睹玉毫。亲蒙授记。则万无一
T47n1967_p0138c17U失也。子宜勉之。又问。一念十念。往生净土。
T47n1967_p0138c18U何者为正。对曰。但一念往生。住不退地。此为
T47n1967_p0138c19U正也。如佛所说。谤佛毁经。打僧骂尊。五逆四
T47n1967_p0138c20U重。皆一念恶叶成。堕无间狱。犹如箭射。今之
T47n1967_p0138c21U念佛生于净土。亦一念善业成。即登极乐。犹
T47n1967_p0138c22U如屈臂。前一念五阴灭。后一念五阴生。如蜡
T47n1967_p0138c23U印印泥印坏文成。尚不须两念。岂要至十念
T47n1967_p0138c24U哉。打僧骂尊。虽非正逆。是五逆之类也。又
T47n1967_p0138c25U一念者。如经云。爱酪沙弥。生一念爱心。后生
T47n1967_p0138c26U酪中作虫。又大萨婆长者妻。坐对明镜。自爱
T47n1967_p0138c27U其身。海风破船。生故尸中作虫。嬉戏往来。不
T47n1967_p0138c28U离其所。斯皆一念。非十念也。又大无量寿经。
T47n1967_p0138c29U明一念念佛皆得往生。观经十念。良有以也。
T47n1967_p0139a01U盖为遘疾顿力微心劣故。须十称弥陀以
T47n1967_p0139a02U助其念。若心盛不昧。一念生焉。亦犹栽植丝
T47n1967_p0139a03U发其茂百围也
T47n1967_p0139a04U　　是心是佛是心作佛门第十
T47n1967_p0139a05U问曰。经明是心是佛是心作佛。何用远称弥
T47n1967_p0139a06U陀。存想于极乐之国。近念诸佛。兴敬于未
T47n1967_p0139a07U来之尊。此皆自外而求。岂曰是心是佛耶。对
T47n1967_p0139a08U曰。子问非也。子但引经。不知经之所趣。经者
T47n1967_p0139a09U观无量寿经也。正明念阿弥陀之文矣。以念
T47n1967_p0139a10U佛故。佛从想生故。云是心是佛。安得窃取弥
T47n1967_p0139a11U陀之观。反噬弥陀之心者哉。若尔。都不念佛。
T47n1967_p0139a12U而言是心是佛者。亦应都不想恶。而言是心
T47n1967_p0139a13U是恶耶。彼既不然。此亦焉可。况彼极乐之国。
T47n1967_p0139a14U弥陀至尊。十万亿之须弥山王。不与眼根为
T47n1967_p0139a15U障碍。恒河沙之光明相好。由佛愿力。而想成。
T47n1967_p0139a16U屈臂即得往生。宁计彼方之远近也。问曰。是
T47n1967_p0139a17U心是佛。敬闻其理也。然此经所明十六妙观。
T47n1967_p0139a18U韦提得之。则冰日可想。金山晃然。魔光佛光。
T47n1967_p0139a19U自观他观。邪正混杂。若为澄s。愿一一示
T47n1967_p0139a20U之。令念佛人离师。独坐心安若海也。对曰。
T47n1967_p0139a21U冰想者。为琉璃地之张本也。日想者。作白毫
T47n1967_p0139a22U光之由渐也。依想而现。曰自曰正。不依想现。
T47n1967_p0139a23U则曰他曰邪。本则想白毫。白毫不现。而未想
T47n1967_p0139a24U绀目。绀目现。此乖其本心。岂不邪也。况诸想
T47n1967_p0139a25U欤。又魔光乃有影耀眼。佛光乃无影耀眼。故
T47n1967_p0139a26U楞伽偈云
T47n1967_p0139a27U　佛地名最胜　　清净妙庄严
T47n1967_p0139a28U　照耀如盛火　　光明悉遍至
T47n1967_p0139a29U　炽焰不坏目　　周轮化三有
T47n1967_p0139b01U问。今之光现者。炽焰坏目。非魔如何。光而
T47n1967_p0139b02U不耀。非佛如何。答。又光之真也。令念佛人身
T47n1967_p0139b03U心澄s清净。光之伪也。令念佛人心躁动恍
T47n1967_p0139b04U惚。故涅经云。澄s清净。即真解脱。真解
T47n1967_p0139b05U脱者。即是如来明矣。又问曰。至人无思。而今
T47n1967_p0139b06U用想。岂不谬哉。对曰。不谬也。如大威德陀罗
T47n1967_p0139b07U尼经云。超过有结。应发欲心想无欲事。今则
T47n1967_p0139b08U例之。欲修念佛。应发想心想无想事。故方等
T47n1967_p0139b09U贤护经云。恶欲想女。梦见于女。善欲想佛。梦
T47n1967_p0139b10U见于佛。吾谓。二想名同。善恶天隔。不可闻想
T47n1967_p0139b11U一概厌之。若苟厌之。虽不毁经。不谤佛。则必
T47n1967_p0139b12U生于无想天宫矣。若固执无想。而噬想佛者。
T47n1967_p0139b13U则名谤法。以谤法故。遽入十方无择之囹圄。
T47n1967_p0139b14U未知出日。岂有天宫之望乎。纵令得生。名外
T47n1967_p0139b15U道天。非解脱路。涅经云。随闻毒鼓。远近俱
T47n1967_p0139b16U死。此亦如是。随其拨想。远近俱堕。经所谓。
T47n1967_p0139b17U或时离地。一尺二尺。往返游行。斯之谓矣。岂
T47n1967_p0139b18U同于三界之流转焉。岂同于九品往生焉。况
T47n1967_p0139b19U覆舟载舟水也。因倒因起地也。想妄即众生。
T47n1967_p0139b20U想真即诸佛。离想之外。更用何焉。问曰。事解
T47n1967_p0139b21U已竟。理何在耶。如般舟三昧经云。心起想即
T47n1967_p0139b22U痴。无想即涅。今之用想。不亦然乎。对曰。
T47n1967_p0139b23U不也。若存所想之佛能想之心。或避想佛。则
T47n1967_p0139b24U以恶取空。为无想者。则痴之甚也。吾今了佛。
T47n1967_p0139b25U皆从想生。无佛无想。何痴之有。此乃观空三
T47n1967_p0139b26U昧。非邪见也。子又问。理何在者。夫至人冥
T47n1967_p0139b27U真体寂虚空。其怀虽复万法并照。而心未尝
T47n1967_p0139b28U有。则真智无缘。故无念为名。俗智有缘。故念
T47n1967_p0139b29U想以生。又想不异空。空不异想。名第一义中
T47n1967_p0139c01U道之理也。此显法身矣。空即是想。名俗谛之
T47n1967_p0139c02U理也。恒沙万德。皆依俗谛。此显报身矣。想即
T47n1967_p0139c03U是空。名真谛之理也。破二十五有。得二十五
T47n1967_p0139c04U三昧。常空常化。和光利物。此显化身矣。是则
T47n1967_p0139c05U以三观。观三谛。证三德。成三身。乃至十种三
T47n1967_p0139c06U法。有何不可。而欲摈于清净之想。取无想之
T47n1967_p0139c07U想耶。塞于禅定门。而取成佛之阈耶。楞伽密
T47n1967_p0139c08U严经。皆曰。宁起有见。如须弥者。谓信有因
T47n1967_p0139c09U果。存想念佛。生极乐净国。故云。宁起有也。
T47n1967_p0139c10U不起空见。如芥子者。谓拨无因果。谤于念佛。
T47n1967_p0139c11U生阿鼻地狱。故云不起空也。吁可畏者。其在
T47n1967_p0139c12U兹焉
T47n1967_p0139c13U　　高声念佛面向西方门第十一
T47n1967_p0139c14U问曰。想即无想。谨闻之矣。然方等经中。修
T47n1967_p0139c15U无上深妙禅定。令继想白毫兼称佛号。以祈
T47n1967_p0139c16U胜定。既契之后。心佛两忘。信有之矣。但默念
T47n1967_p0139c17U泉澄。即三昧自至。亦何必声喧里巷。响震山
T47n1967_p0139c18U林。然后为道哉。对曰。诚如所问。声亦无爽。
T47n1967_p0139c19U试为明之。何者夫辟散之要。要存于声。声之
T47n1967_p0139c20U不厉。心窃窃然。飘飘然无定。声之厉也。拔茅
T47n1967_p0139c21U连茹乘策。其后毕命一对。长谢百忧。其义
T47n1967_p0139c22U一也。近而取之。声光所及。万祸冰消。功德丛
T47n1967_p0139c23U林。千山松茂。其义二也。远而说之。金容荧
T47n1967_p0139c24U煌以散彩。宝华浙沥而雨空。若指诸掌。皆声
T47n1967_p0139c25U致焉。其义三也。如牵木石。重而不前。洪音发
T47n1967_p0139c26U号。飘然轻举。其义四也。与魔军相。战。旗鼓相
T47n1967_p0139c27U望。用声律于戎轩。以定破于强敌。其义五也。
T47n1967_p0139c28U具斯众义。复何厌哉。未若喧静两全。止观双
T47n1967_p0139c29U运。协夫佛意。不亦可乎。定慧若均。则兼忘心
T47n1967_p0140a01U佛诚如所问矣。故庐山远公。念佛三昧序曰。
T47n1967_p0140a02U功高易进。念佛为先。察夫玄音之扣心。听则
T47n1967_p0140a03U尘累每销。滞情融朗。非天下之至妙。其孰能
T47n1967_p0140a04U与于此欤。言明证者。未若华严经偈云
T47n1967_p0140a05U　宁受无量苦　　得闻佛音声
T47n1967_p0140a06U　不受一切乐　　而不闻佛名
T47n1967_p0140a07U夫然则佛声。远震开善萌牙。犹春雷之动百
T47n1967_p0140a08U草。安得轻诬哉。问曰。高声下声。称佛名号。
T47n1967_p0140a09U敬承其义。十方净土皆有如来。面之西方。何
T47n1967_p0140a10U滞之甚耶。对曰。子问非也。此是方等佛经。作
T47n1967_p0140a11U如是说。非人师之意也。岂可谤之。于方等经
T47n1967_p0140a12U欤。问曰。谨闻教矣。理在何焉。对曰。亦有其
T47n1967_p0140a13U理。如说痴人见。观世音有十一面。即设难云。
T47n1967_p0140a14U何不安十二面耶。及随其语。又设难云。何不
T47n1967_p0140a15U安十一面耶。子欲将东难西。其义若此。犹迷
T47n1967_p0140a16U未醒者。即以此身。令其安置。不背一方。则其
T47n1967_p0140a17U自悟矣。如其不悟。诚不可化。但可悲矣。又胜
T47n1967_p0140a18U天王经二行品。明如来八十种好。中有一随
T47n1967_p0140a19U好光明功德。名一切向。不背他矣。然佛不可
T47n1967_p0140a20U背。常面向于一切众生。非如冤仇不欲相见。
T47n1967_p0140a21U慈之至矣。是其义也。智者大师。爰自抚尘之
T47n1967_p0140a22U岁。终于耳顺。卧便合掌。坐必面西。大渐之
T47n1967_p0140a23U际。令读四十八愿。九品往生。光明满山。天乐
T47n1967_p0140a24U递奏。生于净土。面西之义。不亦弘哉。问曰。
T47n1967_p0140a25U面向西方。敬闻教理。般舟之义。义在何耶。对
T47n1967_p0140a26U曰。梵云般舟。此云现前。谓思惟不已。佛现定
T47n1967_p0140a27U中。凡九十日常行道者。助般舟之缘。非正释
T47n1967_p0140a28U其义也。问曰。净土妙门。般舟之义。具闻剖
T47n1967_p0140a29U析。然近代已来。谁得登于安养之国。既无相
T47n1967_p0140b01U报。焉知所诣望为明之。对曰。晋朝庐山远法
T47n1967_p0140b02U师。为其首唱。远公从佛陀跋陀罗三藏。授念
T47n1967_p0140b03U佛三昧。与弟慧持。高僧慧永。朝贤贵士。隐逸
T47n1967_p0140b04U清信．宗炳．张野．刘遗民．雷次宗．周续之．谢
T47n1967_p0140b05U灵运．阙公则等。一百二十三人。凿山为铭。誓
T47n1967_p0140b06U生净土。刘遗民著文大略云。推交臂之Ｂ佟
T47n1967_p0140b07U悟无常之期。切审三报之相。催知险趣之难
T47n1967_p0140b08U拔。如其同志诸贤。所以夕惕霄勤。仰思攸济
T47n1967_p0140b09U者也。然后妙观大义。启心正照识。以悟新。形
T47n1967_p0140b10U由化革。藉芙蓉于中流。荫琼柯以咏言。飘云
T47n1967_p0140b11U衣于八极。泛香风以穷年体忘。安而弥穆。心
T47n1967_p0140b12U超乐。以自怡。临三涂而缅谢。傲天宫以长辞。
T47n1967_p0140b13U绍众灵以继。轨捐大息以为期。究兹道也。岂
T47n1967_p0140b14U不弘哉。远公制念佛三昧序六。夫称三昧者
T47n1967_p0140b15U何。思专想寂之谓也。思专则志一不移。想寂
T47n1967_p0140b16U则气虚神朗。气虚则智恬其照。神朗则无幽
T47n1967_p0140b17U不彻。斯二乃是自然之玄符。会一而致用也。
T47n1967_p0140b18U又诸三昧其名甚众。功高易进念佛为先。若
T47n1967_p0140b19U以匹夫众定之所缘故。不得语其优劣。居可
T47n1967_p0140b20U知也。谢灵运净土咏云。法藏长王宫。怀道出
T47n1967_p0140b21U国城。愿言四十八。弘誓拯群生。净土一何妙。
T47n1967_p0140b22U来者皆菁英。颓年安可寄。乘化必晨征。子问
T47n1967_p0140b23U未见往生相报者。有晋朝阙公则。愿生而来
T47n1967_p0140b24U报。后同誓友人。在东京白马寺。其夜为公则。
T47n1967_p0140b25U追忌转经。于时林殿皆作金色。空中有声曰。
T47n1967_p0140b26U我是阙公则也。所祈往生极乐宝国。今已果
T47n1967_p0140b27U矣。故来相报。言讫不现。支道林赞曰
T47n1967_p0140b28U　大哉阙公　　歆虚纳灵　　神化西域
T47n1967_p0140b29U　迹验东京　　徘徊霄虚　　流响耀形
T47n1967_p0140c01U　岂钦一赞　　示以匪冥
T47n1967_p0140c02U又虞孝敬赞曰
T47n1967_p0140c03U　猗欤公则　　先甘法味　　知我者希
T47n1967_p0140c04U　其道乃贵　　金光夜朗　　玉颜朝B
T47n1967_p0140c05U　不舍有缘　　言告其类
T47n1967_p0140c06U　　梦觉一心以明三昧门第十二
T47n1967_p0140c07U问曰。阙公往生金光相报。敬诺之矣。佛说一
T47n1967_p0140c08U切法如梦者。未知所念之佛。所生净土亦如
T47n1967_p0140c09U梦否。若非其梦。则佛在心外。若是其梦。则佛
T47n1967_p0140c10U在梦中。如梦中得金觉无所获。诚恐虚念于
T47n1967_p0140c11U三身。终归于一妄。请为辨之。对曰。非妄也。
T47n1967_p0140c12U何以知然。若修念佛三昧之人。如梦得金觉
T47n1967_p0140c13U无所获者。则同于妄也。究竟因念佛。而生净
T47n1967_p0140c14U土。岂曰妄哉。如习天眼法。先想珠火等光。
T47n1967_p0140c15U想之不已。实发天眼。孰曰妄焉。岂同梦金毕
T47n1967_p0140c16U竟无有莫。以远事近。见举梦为喻。不得将念
T47n1967_p0140c17U佛往生全同于梦明矣。又华严经云。心佛与
T47n1967_p0140c18U众生。是三无差别心迷也如梦。则九法界众
T47n1967_p0140c19U生是矣。心悟也如觉。则一法界即诸佛是也。
T47n1967_p0140c20U迷悟只在于一心。梦觉曾无于两辙。经所谓
T47n1967_p0140c21U了。妄本自真。则见卢舍那。纵是梦妄。亦何
T47n1967_p0140c22U爽焉。唯心察之。匪石其志
T47n1967_p0140c23U　　念三身佛破三种障门第十三
T47n1967_p0140c24U问曰。佛有三身。如何忆念。愿示方便。令无
T47n1967_p0140c25U所失。对曰。夫佛之三身。法报化也。法身者如
T47n1967_p0140c26U月之体。报身者如月之光。化佛者如月之影。
T47n1967_p0140c27U万水之内皆有月焉。此月为多。为一那不可
T47n1967_p0140c28U言一。万水之月常差矣。不可言多。虚空之月。
T47n1967_p0140c29U常一也。如梵书伊字摩醯三目。纵横并别。皆
T47n1967_p0141a01U不可议也。经云。或现小身。丈六八尺者。皆众
T47n1967_p0141a02U生心水中佛也。佛尚无形。岂有二哉。净国秽
T47n1967_p0141a03U土亦自彼耳。若欲将念三身破三种障。今试
T47n1967_p0141a04U明之。尔佛身之生。从止观生。止观不均。其障
T47n1967_p0141a05U必起。念佛之人。修止心沈昏。障起。而障
T47n1967_p0141a06U化身佛。又须以观心策之。念白毫光。破昏
T47n1967_p0141a07U障也。修观心浮。无恶不造。而障报身佛。还
T47n1967_p0141a08U修于止。止一切恶。念诸佛。昔因恒沙功德。
T47n1967_p0141a09U智慧圆满。酬因曰报。破恶念障也。若二边
T47n1967_p0141a10U障动诡状殊形。万相纷纶。两贼强软。障法身
T47n1967_p0141a11U佛也。以中道第一义空。破之偈曰
T47n1967_p0141a12U　无色无形相　　无根无住处
T47n1967_p0141a13U　不生不灭故　　敬礼无所观
T47n1967_p0141a14U所观之理。如毗岚猛风。吹散重云。显明法身
T47n1967_p0141a15U清净宝月。破逼恼障也。应病与药。不其然欤
T47n1967_p0141a16U(此是天台智者大师所解。披寻未广。实未曾见诸师有斯妙释也。止观意前已略辨俟。在口释非文字能征也)。
T47n1967_p0141a17U我既化人。人亦化物。物我俱成。三昧弥兴。
T47n1967_p0141a18U众生无尽。三昧不绝也
T47n1967_p0141a19U已上六门。尽是念现在阿弥陀佛。以通三世
T47n1967_p0141a20U之意也。广如安乐集。天台十疑论。咸法师释
T47n1967_p0141a21U群疑论。往生传。稠禅师法宝义论所解。亦如
T47n1967_p0141a22U飞锡先撰无上深妙禅门传集法宝一卷。广
T47n1967_p0141a23U明也
T47n1967_p0141a24U念佛三昧宝王论卷中【经文资讯】大正新修大藏经 第四十七册 No. 1967《念佛三昧宝王论》CBETA 电子佛典 V1.9 普及版
# Taisho Tripitaka Vol. 47, No. 1967 念佛三昧宝王论, CBETA Chinese Electronic Tripitaka V1.9, Normalized Version
=========================================================================
T47n1967_p0141b01U
T47n1967_p0141b02U念佛三昧宝王论卷下
T47n1967_p0141b03U
T47n1967_p0141b04U　　　　唐紫阁山草堂寺沙门飞锡撰
T47n1967_p0141b05U　　念过去佛因果相同门第十四
T47n1967_p0141b06U问曰。念现在佛。专注一境。已闻奥义。所念
T47n1967_p0141b07U之佛。穷玄极圣。尊号如来可矣。而能念佛人。
T47n1967_p0141b08U俯窥真门。尚在凡位。安得叨窃言同正觉哉。
T47n1967_p0141b09U对曰。三昧海经云。所念之佛。如出胎师子
T47n1967_p0141b10U王。喻佛果也。能念佛人。如在胎师子王。喻佛
T47n1967_p0141b11U子也。因果虽殊。威神相继。论其佛也。更何
T47n1967_p0141b12U异焉。欲令在胎师子便能哮吼飞落走伏者。
T47n1967_p0141b13U未之有也。出胎之后。可翘足而待。曾何阙
T47n1967_p0141b14U矣。而因果相同。其义一也。又法鼓经云。如波
T47n1967_p0141b15U斯匿王。与敌国战。有中毒箭苦不可堪闻。有
T47n1967_p0141b16U良药名消毒。王以药涂鼓。以桴击之。能令毒
T47n1967_p0141b17U箭声下跳出。平复如故。若闻释迦牟尼佛名。
T47n1967_p0141b18U及闻信方广比丘名。能令身中三毒之箭声
T47n1967_p0141b19U下跳出。是故此经。名大法鼓。释迦即过去佛
T47n1967_p0141b20U果也。比丘即方广人因也。灭罪相同。其义二
T47n1967_p0141b21U也。斯两经虽未阶极圣。闻名获益。与佛不异。
T47n1967_p0141b22U故法华三昧师资传五卷中说。隋朝南岳思
T47n1967_p0141b23U大禅师。有弟子大善禅师。得慈悲三昧时。衡
T47n1967_p0141b24U阳内史。郑僧果。素非深信。尝会出猎围鹿数
T47n1967_p0141b25U十头。谓县令陈正叶曰。公常称大善禅师。有
T47n1967_p0141b26U慈悲之力。其如此鹿何正叶。即率左右数人。
T47n1967_p0141b27U齐称曰南无大善禅师一声。于时群鹿飞空
T47n1967_p0141b28U而出。则以观音神力。复何异哉。大善与智者
T47n1967_p0141b29U齐名于时矣。若不侮圣人之言。则念佛三昧
T47n1967_p0141c01U殄魔息灾。犹金之在冶矣。岂得推移曛晓而
T47n1967_p0141c02U不习哉
T47n1967_p0141c03U　　无心念佛理事双修门第十五
T47n1967_p0141c04U问曰。圆念三世。或专面一方。谨闻幽义也。
T47n1967_p0141c05U皆有念有思有生有灭。安得与胜天王所问
T47n1967_p0141c06U经。以无所念心而修念佛之旨同焉。对曰。
T47n1967_p0141c07U无念之说。人多泣岐。不细精研。犹恐迷径。今
T47n1967_p0141c08U以理事门辩之。言理门者。真无念也。释曰。有
T47n1967_p0141c09U之与无。即此念而本无矣。何者佛从念生。心
T47n1967_p0141c10U即是佛。如刀不自割。指不自触。佛不自佛。心
T47n1967_p0141c11U不自心。安得佛外立心心外立佛。佛既不有。
T47n1967_p0141c12U心岂有哉。无心念佛。其义明矣。故世人谓念
T47n1967_p0141c13U佛有念也。吾则谓念佛无念也。更何惑焉。又
T47n1967_p0141c14U念即是空。焉得有念。非念灭空。焉得无念。念
T47n1967_p0141c15U性自空。焉得生灭。又无所念心者。以无所住
T47n1967_p0141c16U也。而修念佛者。而生其心也。无所念心者。从
T47n1967_p0141c17U无住本也。而修念佛者。立一切法也。无所念
T47n1967_p0141c18U心者。念即是空也。而修念佛者。空即是念也。
T47n1967_p0141c19U不异之有此明中道矣。双寂曰止也。双照曰
T47n1967_p0141c20U观也。定慧不均。非正受也。岂得三昧之名
T47n1967_p0141c21U欤。今则照而常寂。无所念心矣。寂而常照。而
T47n1967_p0141c22U修念佛焉。如来证寂照三摩地。念佛三昧究
T47n1967_p0141c23U竟之位也。故此三昧。能生首楞严王师子吼
T47n1967_p0141c24U定明矣。如菩萨念佛三昧经破相偈曰
T47n1967_p0141c25U　念佛真金色　　安住无着心
T47n1967_p0141c26U　观法何名佛　　摄心恒相续
T47n1967_p0141c27U　金色非如来　　四阴亦如是
T47n1967_p0141c28U　离色非如来　　想识应当知
T47n1967_p0141c29U　此是佛世尊　　最胜寂静处
T47n1967_p0142a01U　善能灭一切　　外道诸邪见
T47n1967_p0142a02U　如龙王降雨　　泽及于一切
T47n1967_p0142a03U此经明六度万行。未有一法不是念佛三昧
T47n1967_p0142a04U者也。问曰。理门已竟。愿示事门。令其学者得
T47n1967_p0142a05U真无念。协般若波罗蜜。开无相大乘甚深禅
T47n1967_p0142a06U定。不亦博哉。对曰。夫理之与事。相去若何。
T47n1967_p0142a07U前明即事之理。今明即理之事。大品经云。佛
T47n1967_p0142a08U为钝根人。说诸法空寂。以其动生执见也。为
T47n1967_p0142a09U利根人。说诸佛相好。如其莲不染尘也。则须
T47n1967_p0142a10U菩提。小乘解空第一。无名无相。及夫得记。当
T47n1967_p0142a11U来成佛。号曰名相如来。苟非大乘。常恐声香
T47n1967_p0142a12U味触得其便耳。逃遁未暇。安敢盘游名相之
T47n1967_p0142a13U园苑欤。既达名相。故获佛记也。言事门者。夫
T47n1967_p0142a14U佛生于心。般舟无念而已。至境出于我。法华
T47n1967_p0142a15U不速而自来。无所念心者。绝诸乱想也。而修
T47n1967_p0142a16U念佛者。善想一佛也。则文殊所说摩诃般若
T47n1967_p0142a17U经云。若人学射。久习则巧。后虽无心。箭发皆
T47n1967_p0142a18U中。若人欲入一行三昧。随佛方所。专称名
T47n1967_p0142a19U字。念念相续。即于念中。见三世佛。如彼习
T47n1967_p0142a20U射。既孰之后。无心皆中。非无念也何耶。是以
T47n1967_p0142a21U方等曰。LL念勿休息。佛当现也。璎珞经云。
T47n1967_p0142a22U道名一心。多想非道。坐禅三昧经云。菩萨坐
T47n1967_p0142a23U禅。不念一切。唯念一佛。如清冷海中金须弥
T47n1967_p0142a24U山王。乃至功德法身亦如是念。问曰。若言无
T47n1967_p0142a25U念是三昧者。直超无念。更何迂回。而用于念
T47n1967_p0142a26U哉。对曰。楞伽经云。用楔出楔。俗谚云。使贼
T47n1967_p0142a27U捉贼。今则以念止念。有何不可。况念之熟也。
T47n1967_p0142a28U不谋而自成。不用力矣。如剑容舞剑。忽挥之
T47n1967_p0142a29U青云。以鞘背承。未尝或失。庖丁解牛。投刃皆
T47n1967_p0142b01U虚。音合桑林之舞。此念之熟也。不亦明焉。故
T47n1967_p0142b02U起信论云。若知虽说无有能说可说。虽念亦
T47n1967_p0142b03U无能念可念。名为随顺。若离于念。名为得
T47n1967_p0142b04U入。得入者真如三昧也。况乎无念之位。在于
T47n1967_p0142b05U妙觉。盖以了心初生之相也。而言知初相者。
T47n1967_p0142b06U所谓无念。非菩萨十地所知。而今之人。尚未
T47n1967_p0142b07U阶十信。即不依马鸣大士。从说入于无说。从
T47n1967_p0142b08U念入于无念。实恐慕崇台。而轻累土。倒裳索
T47n1967_p0142b09U领。其可得哉。大佛顶诸菩萨万行首楞严经
T47n1967_p0142b10U云。大势至法王子。与其同伦五十二菩萨。即
T47n1967_p0142b11U从座起。顶礼佛足。而白佛言。我忆往昔恒河
T47n1967_p0142b12U沙劫。有佛出世。名无量光。十二如来相继一
T47n1967_p0142b13U劫。其最后佛。名超日月光。彼佛教我念佛三
T47n1967_p0142b14U昧。譬如有人。一专为忆。一人专念。如是二
T47n1967_p0142b15U人。若逢不逢。或见非见。二人相忆。二忆念深。
T47n1967_p0142b16U如是乃至从生至生。同于形影。不相乖异。十
T47n1967_p0142b17U方如来。怜念众生。如母忆子。若子逃逝。虽忆
T47n1967_p0142b18U何为。子若忆母。如母忆时。母子历生。不相违
T47n1967_p0142b19U远。若众生心。忆佛念佛。现前当来。必定见
T47n1967_p0142b20U佛。去佛不远。不假方便。自得心开。如染香
T47n1967_p0142b21U人身有香气。此则名曰香光庄严。我本因地。
T47n1967_p0142b22U以念佛心。入无生忍。今于此界。摄念佛人。归
T47n1967_p0142b23U于净土。佛问圆通。我无选择。都摄六根。净念
T47n1967_p0142b24U相继。得三摩提。斯为第一
T47n1967_p0142b25U　　了心境界妄想不生门第十六
T47n1967_p0142b26U问曰。不了心及缘。即起二妄想。今存所念之
T47n1967_p0142b27U佛。能念之心。岂非二妄想耶。对曰。楞伽经
T47n1967_p0142b28U云。了心及境界。妄想即不生。不生心者。即
T47n1967_p0142b29U种种远离能相所相。吾今念千轮万字绀目
T47n1967_p0142c01U白毫种种之相。皆吾自心。无佛可得。缘既不
T47n1967_p0142c02U有。心岂有哉。则能相之念。所相之佛。自远离
T47n1967_p0142c03U矣。安得住于二妄想耶。前圣所知。转相传
T47n1967_p0142c04U授。妄想无性。于兹悟矣。又如观佛实相观身
T47n1967_p0142c05U亦然。遇境皆真。无心不佛中道之理。遍于一
T47n1967_p0142c06U切。岂存于所缘之佛欤。又解云。如鼻有墨点。
T47n1967_p0142c07U对之明镜。人恶其墨。但揩于镜。其可得耶。好
T47n1967_p0142c08U恶是非。对之前境。不了自心。但尤于境。其可
T47n1967_p0142c09U得耶。未若洗分别之鼻墨。则一镜圆净矣。万
T47n1967_p0142c10U境咸真矣。执石成宝矣。众生即佛矣。故续高
T47n1967_p0142c11U僧传云。齐朝有向居士。致书通好于惠可禅
T47n1967_p0142c12U师曰。影由形起。响逐声来。弄影劳形。不知形
T47n1967_p0142c13U是影本。扬声止响。不识声是响根。除烦恼而
T47n1967_p0142c14U求涅者。喻避形而觅影。离众生而求佛性
T47n1967_p0142c15U者。喻默声而寻响。故知。迷悟一涂。愚智非
T47n1967_p0142c16U别。无名作名。因其名是非生矣。无理作理。因
T47n1967_p0142c17U其理诤论起矣。幻化非真。谁是谁非。虚妄无
T47n1967_p0142c18U实。何空何有。将知得。无所得失无所失矣。未
T47n1967_p0142c19U及造谈。聊申此意。想为答之慧可禅师。命笔
T47n1967_p0142c20U迷意。答居士曰。说此真法。皆如实。契真幽
T47n1967_p0142c21U理。竟不殊本迷。摩尼谓瓦砾。豁然自觉是真
T47n1967_p0142c22U殊。无明智慧等无异。当知。万法即皆如。破此
T47n1967_p0142c23U二见之徒辈。申辞措意。作斯书。观身与佛无
T47n1967_p0142c24U差别。何须更觅彼无余。此二上士。依达磨大
T47n1967_p0142c25U师称法之行。理观用心。皆是念中道第一义
T47n1967_p0142c26U谛法身佛也。必不离念存于无念。离生立于
T47n1967_p0142c27U无生。若谓离之而别立者。斯不了烦恼即涅
T47n1967_p0142c28U。众生即诸佛。安得悟彼瓦砾如真珠哉。既
T47n1967_p0142c29U离之不可。即念佛而真无念也。即往生而真
T47n1967_p0143a01U无生也。夫如是则其义焕然。若秋天澄霁明
T47n1967_p0143a02U月出云矣。岂同愚人观指而不观月哉
T47n1967_p0143a03U　　诸佛解脱心行中求门第十七
T47n1967_p0143a04U问曰。念佛名真无念。往生名真无生。信矣维
T47n1967_p0143a05U摩经云。诸佛解脱。当于何求。当于一切众生
T47n1967_p0143a06U心行中求。既曰一切心行中求。何不求于自
T47n1967_p0143a07U心。而乃求于外佛耶。对曰。子谓念佛三昧无
T47n1967_p0143a08U上妙禅。非心行中求者。不然也。为子明之。夫
T47n1967_p0143a09U心之为行者。行于三境也。一行善境。即念佛
T47n1967_p0143a10U三昧。善中之善。天中之天。二行不善境。谓
T47n1967_p0143a11U贪嗔痴等诸恶境界。三行无记境。谓其心不
T47n1967_p0143a12U住善恶。不缘若论。夫理性理。遍前三。语其顺
T47n1967_p0143a13U理。唯留善境。经云。所谓取我是垢。不取我
T47n1967_p0143a14U是净者。谓不了法性体无悭贪。违于法性。而
T47n1967_p0143a15U不行施。纵施住施。不能舍施。非垢如何。若能
T47n1967_p0143a16U了知随顺法性行檀波罗蜜。无悭施相。善顺
T47n1967_p0143a17U于理。非净如何。不善无记。乖于法性。不可与
T47n1967_p0143a18U善联镀也。故胜天王问佛。六何菩萨。通达禅
T47n1967_p0143a19U波罗蜜。佛告大王。菩萨摩诃萨学般若波罗
T47n1967_p0143a20U蜜。行禅波罗蜜。当观此心行于何境。若善不
T47n1967_p0143a21U善无记境界。若行善境则勤修习。譬如莲华
T47n1967_p0143a22U不停水滴一。不善海不得暂住。据斯金口。岂
T47n1967_p0143a23U有不善无记。而不摈之哉。是则顺理。善心行
T47n1967_p0143a24U于善境炽然。念佛解脱在心行中。若谓念佛
T47n1967_p0143a25U心行。而非解脱者。不善无记二种心行。岂得
T47n1967_p0143a26U有哉。如斯解脱。迷之则滞于浩劫。悟之则证
T47n1967_p0143a27U如反掌。习禅明镜。允兹在兹。如来世雄。考彼
T47n1967_p0143a28U群定。以念佛三昧。为禅中王诸余三昧。有待
T47n1967_p0143a29U有对者。皆匹夫之定耳。然宝王三昧。不住尊
T47n1967_p0143b01U相。不住卑相。邪相正相。生死相涅相。烦恼
T47n1967_p0143b02U相菩提相。静相乱相。成正觉相。度众生相。坐
T47n1967_p0143b03U道场相。无所得相。如是等相皆悉不住。犹如
T47n1967_p0143b04U梦觉廓无来去。故大品云。无去无来是佛。夫
T47n1967_p0143b05U如是则尚遣乎中道。岂住于边徼哉。如诸海
T47n1967_p0143b06U无行经偈云
T47n1967_p0143b07U　譬如人　　于梦中　　得佛道　　度众生
T47n1967_p0143b08U　此无道　　无众生　　佛法性　　亦复然
T47n1967_p0143b09U　坐道场　　无所得　　若不得　　则不有
T47n1967_p0143b10U　明无明　　同一相　　知如是　　为世尊
T47n1967_p0143b11U　众生性　　即菩提　　菩提性　　即众生
T47n1967_p0143b12U　菩萨众　　亦不二　　知如是　　为世尊
T47n1967_p0143b13U　　三业供养真实表敬门第十八
T47n1967_p0143b14U问曰。三昧观门已闻奇唱。三业供养佛在灭
T47n1967_p0143b15U后。献福何多。对曰。夫论供养法界海者。万行
T47n1967_p0143b16U之中。能净三业。皆名供养也。况浪思真境。而
T47n1967_p0143b17U非供养哉。理趣曰。观一切法。若常若无常。皆
T47n1967_p0143b18U不可得。于诸如来。广设供养。不亦明焉。又如
T47n1967_p0143b19U来在世。严荐表诚。皆言华云香海。遍微尘刹。
T47n1967_p0143b20U犹恨其少。大士所以。入观用想。须弥为灯炷。
T47n1967_p0143b21U大海为油盏。未展殷敬。故焚金色之僻。献净
T47n1967_p0143b22U明之塔。金身火焰洞照十方。则喜见菩萨。其
T47n1967_p0143b23U例矣。而今之人。但推于自心。或遥指华树。乖
T47n1967_p0143b24U奉献之仪。何慢之深也。子问佛在灭后献福
T47n1967_p0143b25U何多者。试为明之。且丁兰刻木于堂。温清如
T47n1967_p0143b26U在。名光青史。人到于今称之。为真孝子也。若
T47n1967_p0143b27U如来在世。金山晃耀。严相赫然。谁有睹之。不
T47n1967_p0143b28U发道意。献华伸恳。不亦易哉。洎世雄晦迹月
T47n1967_p0143b29U隐重山。不奉真仪。但传贝叶。对之形像。发无
T47n1967_p0143c01U上意。能献一华。此志此心足可嘉尚。有如是
T47n1967_p0143c02U者。不亦难哉。涅云。乃至献一华。则生不动
T47n1967_p0143c03U国。是则一香一华一灯一乐。及以饮食。尽心
T47n1967_p0143c04U乐得奉荐三世诸佛者。净土妙因。成圣元始。
T47n1967_p0143c05U安得轻易其事。而不遵之哉。若离于此行。而
T47n1967_p0143c06U听无稽之言。献心华点心灯。焚心香礼心佛。
T47n1967_p0143c07U而欲求于正觉者。亦何异骋猿猴之巧。守梅
T47n1967_p0143c08U林之望欤。及令彼衣心衣饭。心饭则困拒不
T47n1967_p0143c09U已。至于六度万行。何乃排于空见之心哉。指
T47n1967_p0143c10U心指空之言。其过若此。不可不慎也。真言门
T47n1967_p0143c11U中瑜伽观行。亦约事门。表相不一向推心。常
T47n1967_p0143c12U严荐香华。六时无废也
T47n1967_p0143c13U　　无相献华信毁交报门第十九
T47n1967_p0143c14U问曰。华者事也。理在何焉。信之与毁。交报
T47n1967_p0143c15U在何。对曰。华即理也。色即空也。信之报者。
T47n1967_p0143c16U悲华经云。昔有王子。名无所畏。手持莲华。
T47n1967_p0143c17U上宝藏佛。佛言。汝以莲华。印于虚空。今与汝
T47n1967_p0143c18U号。名虚空印。当来成佛。世界名莲华。佛号莲
T47n1967_p0143c19U华尊。汝是也。国土及佛。皆约昔日所献莲华。
T47n1967_p0143c20U而为号者。欲令明识行因感果之义也。何乃
T47n1967_p0143c21U沮檀度之献华。而欲别遵之无相哉。毁之报
T47n1967_p0143c22U者。大方广总持经说。昔有一比丘名净命。住
T47n1967_p0143c23U于正见。持华供养。又一比丘名法行。住于邪
T47n1967_p0143c24U见。坐得四禅。常说空宗般若最胜。谤净命法
T47n1967_p0143c25U师云。净命所受诸华。不持供养。而自受用。坐
T47n1967_p0143c26U此一言。于六万世。常无舌根。乃至成佛。犹居
T47n1967_p0143c27U五浊。彼何人耶。即释迦是也。佛言。少闻之
T47n1967_p0143c28U人。于我法中。作二说者。命终之后。随于地狱。
T47n1967_p0143c29U多百千劫。若以恶眼。视发菩提心人。得无眼
T47n1967_p0144a01U报。以恶口。谤发菩提心人。得无舌报。若唯修
T47n1967_p0144a02U一般若波罗蜜。得菩萨者。往昔迦尸迦王。行
T47n1967_p0144a03U菩萨行。时舍所爱身头目髓脑。尔时此王岂
T47n1967_p0144a04U无智慧哉。则知六波罗蜜。应具足。修执一非
T47n1967_p0144a05U余。是为魔业。安得弃献华之檀波罗蜜。而以
T47n1967_p0144a06U恶取空。僭易于般若真无相哉。无舌之报。自
T47n1967_p0144a07U贻伊咎。如来所以。自引昔非。欲令众生不覆
T47n1967_p0144a08U车于前辙耳。一华若此。一切土木形像。竹帛诸
T47n1967_p0144a09U经。剃发僧尼。住持三宝。戒定慧学。无论福田
T47n1967_p0144a10U及非福田。悉可敬之。一切皆入真实三业供
T47n1967_p0144a11U法界海中。有何不可。而欲略之哉。法华偈云
T47n1967_p0144a12U　若人于塔庙　　宝像及画像
T47n1967_p0144a13U　以华香幡盖　　敬心而供养
T47n1967_p0144a14U　乃至一小音　　皆已成佛道
T47n1967_p0144a15U　　万善同归皆成三昧门第二十
T47n1967_p0144a16U问曰。夫施灯长明。生日月宫。华香幡盖。与
T47n1967_p0144a17U灯未异。尽生天之福也。而云皆已成佛道者。
T47n1967_p0144a18U何酬报之深哉。对曰。如帝王行幸。万乘千官。
T47n1967_p0144a19U步卒已来。皆带御字。犯之天仗。死在斯须。
T47n1967_p0144a20U若銮辂还宫。步卒放散。归乎村墅。苟称于御
T47n1967_p0144a21U字。亦死在斯须。且步卒是同。而生死有异。
T47n1967_p0144a22U盖为缘起之殊。有兹宠辱也。向若华盖香灯。
T47n1967_p0144a23U不遇法华经。王命之天仗实。亦报在天宫。今
T47n1967_p0144a24U逢三昧宝王。犹当扈从。乃至献一华。皆已成
T47n1967_p0144a25U佛道。斯则佛种。从缘起理教然耳。亦犹鸟向
T47n1967_p0144a26U须弥。皆同一色。水朝巨海。无复异名。故大宝
T47n1967_p0144a27U积经文殊普门会。会天龙八部。地狱畜生。色
T47n1967_p0144a28U声香等。一切万法。皆三昧者。亦犹毛容巨海。
T47n1967_p0144a29U芥纳须弥。岂毛芥之神乎。盖神者神之耳。则
T47n1967_p0144b01U知。解犹于目。行类于足。解正即行正。解邪即
T47n1967_p0144b02U行邪。魔佛浅深俱凭于解。故涅曰。于戒缓
T47n1967_p0144b03U者。不名为缓。于乘缓者。乃名为缓。乘者即慧
T47n1967_p0144b04U解之称也。一行既尔。万行皆然。法华三昧者。
T47n1967_p0144b05U即念佛三昧也。是以如来名此胜定。为三昧宝
T47n1967_p0144b06U王。为光明藏。为除罪珠。为邪见灯。迷衢者
T47n1967_p0144b07U导。王子金印。贫夫宝藏。空三昧圣三昧。陀罗
T47n1967_p0144b08U尼真思惟。最胜观如意珠。佛性法性僧性。无
T47n1967_p0144b09U尽藏胜方便。大慧光明。消恶观法三昧等。故
T47n1967_p0144b10U知。教理行果。八万四千波罗蜜门。皆是念佛三
T47n1967_p0144b11U昧之异名也。夫如是则献一华。遍奉于三世
T47n1967_p0144b12U尘刹。念一佛体。通于未来世雄。如大地。而为
T47n1967_p0144b13U射的。岂有箭发而不中者哉。不然则违思益
T47n1967_p0144b14U经。畏空舍空。行空索空之诮耳。客曰。医去留
T47n1967_p0144b15U药。商行寄金。前贤所藏。非其人。不可。弟子
T47n1967_p0144b16U昧道懵学。辄窥三昧之门。尚期无生。每希一
T47n1967_p0144b17U实之唱。如上奥旨法之宝印。动寂双照。理事
T47n1967_p0144b18U圆融。举心咸真。触类而长。称于南无。皆成于
T47n1967_p0144b19U佛道。散华弹指。尽超于菩提。经王所在而自
T47n1967_p0144b20U尊。目翳金C而抉膜。二十门义。未尝闻诸欣
T47n1967_p0144b21U澡雪轻众生之愆。得优游宝庄严之土。何斯
T47n1967_p0144b22U幸也。愿不易此身。获醍醐之妙记。悟当来诸
T47n1967_p0144b23U佛。即众生是。焉遂稽首多宝塔。对之莲华僧
T47n1967_p0144b24U与吾。普观十方尊。圆念三世佛。长跪叉手。而
T47n1967_p0144b25U说颂曰
T47n1967_p0144b26U　一心忆念过去佛　　亦忆未来诸世尊
T47n1967_p0144b27U　现在一切人中雄　　亦学于其所说法
T47n1967_p0144b28U　无有一佛在过去　　亦无现在及当来
T47n1967_p0144b29U　唯此清净微妙禅　　彼不可言证能说
T47n1967_p0144c01U念佛三昧宝王论卷下终
T47n1967_p0144c02U跋宝王论后
T47n1967_p0144c03U夫子曰。立则见其参于前也。在舆则见其倚
T47n1967_p0144c04U于衡也。夫然后行。汉书曰。坐则见尧于墙。食
T47n1967_p0144c05U则见尧于羹。道之不可须臾离也。如此虽然。
T47n1967_p0144c06U此特域中之道尔。首楞严经云。若诸众生。忆
T47n1967_p0144c07U佛念佛。现前当来。必定见佛。不假方便自得
T47n1967_p0144c08U心开。予谓修念佛三昧。亦当如参前倚衡。与
T47n1967_p0144c09U夫见尧之义。行住坐卧。皆应忆念。何患不见
T47n1967_p0144c10U佛哉。此真出世成道之要津也。修是三昧者。
T47n1967_p0144c11U当以安养为期。盖弥陀愿力。以接引群生为
T47n1967_p0144c12U务。大光普照。摄取不舍。凡存念者。尽得往
T47n1967_p0144c13U生。其利博哉。岂特见尧于墙于羹。但虚想乎。
T47n1967_p0144c14U政和七年十一月三日。于符离境舟中。因观
T47n1967_p0144c15U唐释飞锡念佛宝王论遂思。吾夫子。与汉史
T47n1967_p0144c16U之言。与佛合若符契乃纪于此帙。冀时观之。
T47n1967_p0144c17U以自策焉。凡见闻者其亦勉。诸黄伯思长。孺
T47n1967_p0144c18U父谨书