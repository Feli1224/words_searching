【经文资讯】大正新修大藏经 第四十七册 No. 1957《略论安乐净土义》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 47, No. 1957 略论安乐净土义
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T47n1957_p0001a01U　　No. 1957
T47n1957_p0001a02U略论安乐净土义
T47n1957_p0001a03U
T47n1957_p0001a04U　　　　释昙鸾撰
T47n1957_p0001a05U问曰。安乐国于三界中何界所摄
T47n1957_p0001a06U答曰。如释论言。如斯净土非三界所摄。何
T47n1957_p0001a07U以故。无欲故非欲界。地居故非色界。有形
T47n1957_p0001a08U色故非无色界。经曰。阿弥陀佛本行菩萨道
T47n1957_p0001a09U时。作比丘。名曰法藏。于世自在王佛所。请
T47n1957_p0001a10U问诸佛净土之行。时佛为说二百一十亿诸
T47n1957_p0001a11U佛刹土天人善恶国土精粗。悉现与之。于时
T47n1957_p0001a12U法藏菩萨。即于佛前。发弘誓大愿。取诸佛土。
T47n1957_p0001a13U于无量阿僧o劫。如所发愿。行诸波罗蜜。万
T47n1957_p0001a14U善圆满。成无上道。别业所得。非三界也
T47n1957_p0001a15U问曰。安乐国有几种庄严。名为净土
T47n1957_p0001a16U答曰。若依经据义。法藏菩萨四十八愿即是
T47n1957_p0001a17U其事。寻赞可知。不复重序。若依无量寿论。
T47n1957_p0001a18U以二种清净。摄二十九种庄严成就。二种清
T47n1957_p0001a19U净者。一器世间清净。二是众生世间清净。
T47n1957_p0001a20U器世间清净有十七种庄严成就。一者。国土
T47n1957_p0001a21U相胜过三界道。二者。其国广大。量如虚空。无
T47n1957_p0001a22U有齐限。三者。从菩萨正道大慈悲出世善根
T47n1957_p0001a23U所起。四者。清净光明圆满庄严。五者。备具第
T47n1957_p0001a24U一珍宝性。出奇妙宝物。六者洁净光明常照
T47n1957_p0001a25U世间。七者。其国宝物柔软。触者适悦。生于胜
T47n1957_p0001a26U乐。八者。千万宝华庄严池沼。宝殿宝楼阁种
T47n1957_p0001a27U种宝树杂色光明影纳世界。无量宝网覆
T47n1957_p0001a28U虚空。四面悬铃常吐法音。九者。于虚空中。自
T47n1957_p0001a29U然常雨天华天衣天香。庄严普熏。十者。佛
T47n1957_p0001b01U慧光明照除痴。十一者。梵声开悟远闻十
T47n1957_p0001b02U方。十二者。阿弥陀佛无上法王善力住持。十
T47n1957_p0001b03U三者。从如来净华所化生。十四者。爱乐佛法
T47n1957_p0001b04U味。禅三昧为食。十五者。永离身心诸苦。受乐
T47n1957_p0001b05U无间。十六者。乃至不闻二乘女人根缺之名。
T47n1957_p0001b06U十七者。众生有所欲乐。随心称意。无不满足。
T47n1957_p0001b07U如是等十七种。是名器世间清净。众生世间
T47n1957_p0001b08U清净有十二种庄严成就。一者。无量大珍宝
T47n1957_p0001b09U王微妙华台以为佛座。二者。无量相好无量
T47n1957_p0001b10U光明庄严佛身。三者。佛无量辩才应机说法。
T47n1957_p0001b11U具足清白。令人乐闻。闻者必悟解。言不虚
T47n1957_p0001b12U说。四者。佛真如智慧犹如虚空。照了诸法
T47n1957_p0001b13U总相别相。心无分别。五者。天人不动众广大
T47n1957_p0001b14U庄严。譬如须弥山映显四大海。法王相具足。
T47n1957_p0001b15U六者。成就无上果。尚无能及。况复过者。七
T47n1957_p0001b16U者。为天人丈夫调御师。大众恭敬围绕。如师
T47n1957_p0001b17U子王师子围绕。八者。佛本愿力庄严住持诸
T47n1957_p0001b18U功德。遇者无空过。能令速满足一切功德海。
T47n1957_p0001b19U未证净心菩萨毕竟得证平等法身。与净
T47n1957_p0001b20U心菩萨与上地菩萨。毕竟同得寂灭平等。九
T47n1957_p0001b21U者。安乐国诸菩萨众。身不动摇而遍至十方。
T47n1957_p0001b22U种种应化。如实修行。常作佛事。十者。如是菩
T47n1957_p0001b23U萨应化身。一切时不前不后。一心一念放大
T47n1957_p0001b24U光明。悉能遍至十方世界。教化众生。种种方
T47n1957_p0001b25U便。修行所成。灭除一切众生苦恼。十一者。是
T47n1957_p0001b26U等菩萨于一切世界无余照诸佛大会。无余
T47n1957_p0001b27U广大无量供养恭敬赞叹诸佛如来功德。十
T47n1957_p0001b28U二者。是诸菩萨于十方一切世界无三宝处。
T47n1957_p0001b29U住持庄严佛法僧宝功德大海。遍示令解。如
T47n1957_p0001b30U实修行。如是等法王八种庄严功德成就。如
T47n1957_p0001c01U是菩萨四种庄严功德成就。是名众生世间
T47n1957_p0001c02U清净。安乐国土具如是等二十九种庄严功
T47n1957_p0001c03U德成就。故名净土
T47n1957_p0001c04U问曰。生安乐土者。凡有几品辈。有几因缘
T47n1957_p0001c05U答曰。无量寿经中。唯有三辈上中下。无量寿
T47n1957_p0001c06U观经中。一品又分为上中下。三三而九。合
T47n1957_p0001c07U为九品。今依傍无量寿经为赞。且据此经
T47n1957_p0001c08U作三品论之。上辈生者有五因缘。一者。舍
T47n1957_p0001c09U家离欲而作沙门。二者。发无上菩提心。三
T47n1957_p0001c10U者。一向专念无量寿佛。四者。修诸功德。五
T47n1957_p0001c11U者。愿生安乐国。具此因缘。临命终时。无量
T47n1957_p0001c12U寿佛与诸大众现其人前。即便随佛。往生安
T47n1957_p0001c13U乐。于七宝华中。自然化生。住不退转。智慧勇
T47n1957_p0001c14U猛。神通自在。中辈生者有七因缘。一者。发无
T47n1957_p0001c15U上菩提心。二者。一向专念无量寿佛。三者。多
T47n1957_p0001c16U少修善奉持斋戒。四者。起立塔像。五者。饭
T47n1957_p0001c17U食沙门。六者。悬缯然灯。散华烧香。七者。以
T47n1957_p0001c18U此回向愿生安乐。临命终时。无量寿佛化现
T47n1957_p0001c19U其身。光明相好具如真佛。与诸大众现其人
T47n1957_p0001c20U前。即随化佛往生安乐。住不退转。功德智
T47n1957_p0001c21U慧次如上辈下辈生者有三因缘。一者。假使
T47n1957_p0001c22U不能作诸功德。当发无上菩提心。二者。一向
T47n1957_p0001c23U专意乃至十念念无量寿佛。三者。以至诚心
T47n1957_p0001c24U愿生安乐。临命终时。梦见无量寿佛。亦得往
T47n1957_p0001c25U生。功德智慧次如中辈。又有一种往生安乐
T47n1957_p0001c26U不入三辈中。谓以疑惑心。修诸功德。愿生
T47n1957_p0002a01U安乐。不了佛智不思议智不可称智大乘广
T47n1957_p0002a02U智无等无伦最上胜智。于此诸智疑惑不信。
T47n1957_p0002a03U然犹信罪福修习善本。生安乐生安乐国
T47n1957_p0002a04U七宝宫殿。或百由旬惑五百由旬。各于其中
T47n1957_p0002a05U受诸快乐。如忉利天。亦皆自然。于五百岁中。
T47n1957_p0002a06U常不见佛。不闻经法。不见菩萨声闻圣众。
T47n1957_p0002a07U安乐国土谓之边地。亦曰胎生。边地者。言其
T47n1957_p0002a08U五百岁中不见闻三宝。义同边地之难。或亦
T47n1957_p0002a09U于安乐国土最在其边。胎生者。譬如胎生人
T47n1957_p0002a10U初生之时人法未成。边言其难。胎言其。此
T47n1957_p0002a11U二名皆借此况彼耳。非是八难中边地。亦非
T47n1957_p0002a12U胞胎中胎生。何以知之。安乐国土一向化
T47n1957_p0002a13U生故。故知非实胎生。五百年后还得见闻三
T47n1957_p0002a14U宝故。故知非八难中边地也
T47n1957_p0002a15U问曰。彼胎生者处七宝宫殿中受快乐否。复
T47n1957_p0002a16U何所忆念
T47n1957_p0002a17U答曰。经喻云。譬如转轮王子得罪于王。内
T47n1957_p0002a18U于后宫。系以金锁。一切供具无所乏少。犹
T47n1957_p0002a19U如王。王子于时虽有好妙种种自娱乐具。
T47n1957_p0002a20U心不受乐。但念设诸方便求免出。彼胎
T47n1957_p0002a21U生者亦复如是。虽处七宝宫殿有好色香味
T47n1957_p0002a22U触。不以为乐。但不见三宝。不得供养修诸
T47n1957_p0002a23U善本。以之为苦。识其本罪。深自责悔。求离
T47n1957_p0002a24U彼处。即得如意。还同三辈生者。当是五百年
T47n1957_p0002a25U末方识罪悔耳
T47n1957_p0002a26U问曰。以疑惑心往生安乐名曰胎生者。云何
T47n1957_p0002a27U起疑
T47n1957_p0002a28U答曰。经中但云疑惑不信。不出所以疑意。寻
T47n1957_p0002a29U不了五句。敢以对治言之。不了佛智者。谓不
T47n1957_p0002a30U能信了佛一切种智。不了故故起疑。此一句
T47n1957_p0002b01U总辨所疑。下四句一一对治所疑。疑有四意。
T47n1957_p0002b02U一者疑。但忆念阿弥陀佛。不必得往生安
T47n1957_p0002b03U乐。何以故。经言。业道如秤。重者先牵。云何
T47n1957_p0002b04U一生或百年。或十年或一月。无恶不造。但
T47n1957_p0002b05U以十念相续便得往生。即入正定聚。毕竟不
T47n1957_p0002b06U退。与三途诸苦永隔乎。若尔。先牵之义何
T47n1957_p0002b07U以所信。又旷劫已来俱造诸行有漏之法
T47n1957_p0002b08U系属三界。云何不断三界结惑。直以少时念
T47n1957_p0002b09U阿弥陀佛。便出三界乎。系业之义复欲云何。
T47n1957_p0002b10U对治此疑故言不思议智。不思议智者。谓佛
T47n1957_p0002b11U智力能以少作多。以多作少。以近为远。以
T47n1957_p0002b12U远为近。以轻为重。以重为轻。以长为短。以短
T47n1957_p0002b13U为长。如是等佛智无量无边不可思议。譬如
T47n1957_p0002b14U百夫百年聚薪积高千仞。豆许火焚。半日便
T47n1957_p0002b15U尽。岂可得言百年之薪积半日不尽乎。又
T47n1957_p0002b16U如L者寄载他船。因风帆势。一日至千里。岂
T47n1957_p0002b17U可得言L者云何一日至千里乎。又如下贱贫
T47n1957_p0002b18U人获一瑞物而以贡主。主庆所得加诸重赏。
T47n1957_p0002b19U斯须之顷富贵盈溢。岂可得言以可有数十
T47n1957_p0002b20U年仕备尽辛勤。上下尚不达归者。言彼富
T47n1957_p0002b21U贵无此事乎。又如劣夫以己身力掷驴不上。
T47n1957_p0002b22U从转轮王行。便乘虚空飞腾自然。复可以
T47n1957_p0002b23U掷驴之劣夫。言必不能乘空耶。又如十围之
T47n1957_p0002b24U索千夫不制。童子挥剑瞬顷两分。岂可得言
T47n1957_p0002b25U一小儿力不能断索乎。又如鸩鸟入水鱼蚌
T47n1957_p0002b26U斯毙。犀角触泥死者咸起。岂可得言性命一
T47n1957_p0002b27U断无可生乎。又如黄鹄呼子安。子安还活。
T47n1957_p0002b28U岂可得言坟下千岁龄决无可苏乎。一切万
T47n1957_p0002b29U法皆有自力他力自摄他摄。千开万闭无量
T47n1957_p0002b30U无边。安得以有碍之识疑彼无碍之法乎。又
T47n1957_p0002c01U五不思议中。佛法最不可思议。而以百年之
T47n1957_p0002c02U恶为重。疑十念念佛为轻。不得往生安乐入
T47n1957_p0002c03U正定聚者。是事不然。二者疑。佛智于人不为
T47n1957_p0002c04U玄绝。何以故。夫一切名字从相待生。觉智从
T47n1957_p0002c05U不觉生。如是迷方从记方生。若便迷绝不
T47n1957_p0002c06U迷。迷卒不解。迷若可解。必迷者解。亦可云解
T47n1957_p0002c07U者迷。迷解解迷犹手反覆耳。乃可明昧为
T47n1957_p0002c08U异。亦安得超然哉。起此疑故。于佛智慧生疑
T47n1957_p0002c09U不信。对治此疑故言不可称智。不可称智者。
T47n1957_p0002c10U言佛智绝称谓。非相形待。何以言之。法若是
T47n1957_p0002c11U有。必应有知有之智。法若是无。亦应有知
T47n1957_p0002c12U无之智。诸法离于有无。故佛冥诸法。则智
T47n1957_p0002c13U绝相待。汝引解迷为喻。犹是一迷耳。不成迷
T47n1957_p0002c14U解。亦如梦中与他解梦。虽云解梦。非是不梦。
T47n1957_p0002c15U以知取佛。不曰知佛。以不知取佛。非知佛。
T47n1957_p0002c16U以非知非不知取佛。亦非知佛。以非非知非
T47n1957_p0002c17U非不知取佛。亦非知佛。佛智离此四句。缘之
T47n1957_p0002c18U者心行灭。损之者言语断。以是义故。释论
T47n1957_p0002c19U云。若人见般若。是则为被缚。若不见般若。
T47n1957_p0002c20U是亦为被缚。若人见般若。是则为解脱。若不
T47n1957_p0002c21U见般若。是亦为解脱。此偈中说。不离四句者
T47n1957_p0002c22U为缚。离四句者为解脱。汝疑佛智与人不玄
T47n1957_p0002c23U绝者。是事不然。三者疑。佛实不能度一切
T47n1957_p0002c24U众生。何以故。过去世有无量阿僧o恒沙诸
T47n1957_p0002c25U佛。现在十方世界亦有无量无边阿僧o恒
T47n1957_p0003a01U沙诸佛。若使佛实能度一切众生。则应久无
T47n1957_p0003a02U三界。第二佛则不应复为众生发菩提心。具
T47n1957_p0003a03U修净土摄受众生。而实有第二佛。摄受众生。
T47n1957_p0003a04U乃至实有三世十方无量诸佛。摄受众生。故
T47n1957_p0003a05U知。佛实不能度一切众生。起此疑故。于阿弥
T47n1957_p0003a06U陀佛作有量想。对治此疑故言大乘广智。大
T47n1957_p0003a07U乘广智者。言佛无法不知。无烦恼不断。无
T47n1957_p0003a08U善不备。无众生不度。所以有三世十方者。
T47n1957_p0003a09U有五义。一者。若便无第二佛。乃至无阿僧
T47n1957_p0003a10U只恒沙诸佛者。佛便不能度一切众生。以实
T47n1957_p0003a11U能度一切众生故。则有十方无量诸佛。无
T47n1957_p0003a12U量诸佛即是前佛所度众生。二者。若一佛度
T47n1957_p0003a13U一切众生尽者。复亦不应后有佛。何以故。
T47n1957_p0003a14U无觉他义故。复依何义。说有三世佛乎。依
T47n1957_p0003a15U觉他义故。说佛佛皆度一切众生。三者。后佛
T47n1957_p0003a16U能度。犹是前佛之能。何以故。由前佛有后佛
T47n1957_p0003a17U故。譬如帝王之甲得相绍袭后王。即是前
T47n1957_p0003a18U王之能故。四者。佛力虽能度一切众生。要须
T47n1957_p0003a19U有因缘。若众生与前佛无因缘。复须后佛。如
T47n1957_p0003a20U是无缘众生动迳百千万佛。不闻不见。非佛
T47n1957_p0003a21U力劣也。譬如日月周四天下破诸冥。而盲
T47n1957_p0003a22U者不见。非日不明也。雷震裂耳。而聋者不
T47n1957_p0003a23U闻。非声不励也。觉诸缘理。号之曰佛。若情强
T47n1957_p0003a24U违缘理。非正觉也。是故众生无量。佛亦无
T47n1957_p0003a25U量。征佛莫问有缘无缘。何不尽度一切众生
T47n1957_p0003a26U者。非理言也。五。众生若尽。世间即堕有边。
T47n1957_p0003a27U以是义故则有无量佛。度一切众生。问曰。若
T47n1957_p0003a28U众生不可尽。世间复须堕无边。无边故佛则
T47n1957_p0003a29U实不能度一切众生。答曰。世间非有边非无
T47n1957_p0003b01U边。亦绝四句。佛令众生离此四句。名之为度。
T47n1957_p0003b02U其实非度非不度。非尽非不尽。譬如梦渡大
T47n1957_p0003b03U海。值涛波诸难。其人畏怖叫声彻外。外人唤
T47n1957_p0003b04U觉。坦然无忧。但为渡梦。不为渡河。问曰。言
T47n1957_p0003b05U渡与不渡皆堕边见。何以但说渡一切众生
T47n1957_p0003b06U为大乘广智。不说不渡众生为大乘广智。答
T47n1957_p0003b07U曰。众生莫不厌苦求乐畏缚求解。闻渡则归
T47n1957_p0003b08U向。闻不渡不知所以不渡。便谓佛非大慈悲。
T47n1957_p0003b09U则不归向。不归向故长寝久梦。无由可息。
T47n1957_p0003b10U为是人故。多说渡不说不渡。复次诸法无行
T47n1957_p0003b11U经亦言。佛不得佛道。亦不渡众生。凡夫强
T47n1957_p0003b12U分别作佛。渡众生。言度众生。是对治悉檀。
T47n1957_p0003b13U言不度众生。是第一义悉檀。二言各有所以。
T47n1957_p0003b14U不相违背。问曰。如梦得息。岂不是度耶。若一
T47n1957_p0003b15U切众生所梦皆息。世间岂不尽乎。答曰。说
T47n1957_p0003b16U梦为世间。若梦息则无梦者。若无梦者亦不
T47n1957_p0003b17U说度者。如是知世间即是出世间。虽度无
T47n1957_p0003b18U量众生。则不堕颠倒。四者疑。佛不得一切种
T47n1957_p0003b19U智。何以故。若能遍知诸法。诸法堕有边故。
T47n1957_p0003b20U若不能遍知。则非一切种智故。对治此疑故。
T47n1957_p0003b21U言无等无伦最上胜智。无等无伦最上胜智
T47n1957_p0003b22U者。凡夫智虚妄。佛智如实。虚实玄殊。理无得
T47n1957_p0003b23U等。故言无等。声闻辟支佛欲有所知。入定方
T47n1957_p0003b24U知。出定不知。又知亦有限。佛得如实三昧。常
T47n1957_p0003b25U在深定。而遍知照万法二与无二。深法非伦。
T47n1957_p0003b26U故言无伦。八地已上菩萨虽得报生三昧用无
T47n1957_p0003b27U出入。而习气微熏三昧不极明净。形待佛智。
T47n1957_p0003b28U犹为有上。佛智断具足。如法而照。法无量故。
T47n1957_p0003b29U照亦无量。譬如函大盖亦大。故言最上。此
T47n1957_p0003c01U三句亦可展转相成。以佛智无与等者故。所
T47n1957_p0003c02U以无伦。以无伦故最上胜。亦可最上胜故无
T47n1957_p0003c03U等。无等故无伦。但言无等便足。复何以须下
T47n1957_p0003c04U二句者。如须陀洹智。不与阿罗汉等。而是其
T47n1957_p0003c05U类。初地至十地亦如是。智虽不等。非不其伦。
T47n1957_p0003c06U何以故。非最上故。汝以知有边为难。疑佛
T47n1957_p0003c07U非一切智者。是事不然
T47n1957_p0003c08U问曰。下辈生中。云十念相续便得往生。云何
T47n1957_p0003c09U名为十念相续
T47n1957_p0003c10U答曰。譬如有人。空旷回处值遇怨贼。拔刃
T47n1957_p0003c11U奋勇。直来欲杀。其人劲走视渡一河。若
T47n1957_p0003c12U得渡河。首领可全。尔时但念渡河方便。我
T47n1957_p0003c13U至河岸。为着衣渡。为脱衣渡。若着衣纳。恐不
T47n1957_p0003c14U得过。若脱衣纳。恐无得暇。但有此念更无他
T47n1957_p0003c15U缘。一念何当渡河。即是一念。如是不杂心
T47n1957_p0003c16U名为十念相续。行者亦尔。念阿弥陀佛。如彼
T47n1957_p0003c17U念渡。迳于十念。若念佛名字。若念佛相好。
T47n1957_p0003c18U若念佛光明。若念佛神力。若念佛功德。若念
T47n1957_p0003c19U佛智慧。若念佛本愿。无他心间杂。心心相次
T47n1957_p0003c20U乃至十念。名为十念相续。一往言十念相续。
T47n1957_p0003c21U似若不难。然凡夫心犹野马。识剧猿猴。驰
T47n1957_p0003c22U骋六尘。不暂停息。宜至信心预自克念。便
T47n1957_p0003c23U积习成性。善根坚固也。如佛告频婆娑罗
T47n1957_p0003c24U王。人积善行。死无恶念。如树西倾。必倒随
T47n1957_p0003c25U曲。若便刀风一至。百苦凑身。若习前不
T47n1957_p0003c26U在。怀念何可辨。又宜同志五三共结言要。垂
T47n1957_p0003c27U命终时。迭相开晓。为称阿弥陀佛名号愿生
T47n1957_p0003c28U安乐。声声相次。使成十念也。譬如蜡印印泥。
T47n1957_p0003c29U印坏文成。此命断时。即是生安乐时。一入
T47n1957_p0004a01U正定聚。更何所忧也
T47n1957_p0004a02U略论安乐净土义(毕)