【经文资讯】大正新修大藏经 第四十七册 No. 1966《念佛镜》
【版本记录】CBETA 电子佛典 V1.9 (Big5) 普及版，完成日期：2001/06/28
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 47, No. 1966 念佛镜
# CBETA Chinese Electronic Tripitaka V1.9 (Big5) Normalized Version, Release Date: 2001/06/28
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T47n1966_p0120a01U
T47n1966_p0120a02U　　No. 1966
T47n1966_p0120a03U念佛镜序
T47n1966_p0120a04U
T47n1966_p0120a05U　　　　无为子杨杰述
T47n1966_p0120a06U爱不重不生娑婆。念不一不生极乐。娑婆秽
T47n1966_p0120a07U土也。极乐净土也。娑婆之寿则有量。彼土之
T47n1966_p0120a08U寿则无量矣。娑婆备诸苦。彼土则安养无苦
T47n1966_p0120a09U矣。娑婆随业转轮生死。彼土一往则永证无
T47n1966_p0120a10U生法忍。若愿度生。则任意自在。不为诸业
T47n1966_p0120a11U转矣。其净秽寿量苦乐生死如是差别。而众
T47n1966_p0120a12U生冥然不知。可不哀哉
T47n1966_p0120a13U阿弥陀佛净土摄受之主也
T47n1966_p0120a14U释迦如来指导净土之师也。观音势至助佛
T47n1966_p0120a15U扬化者也。是以如来一代教典处处丁宁劝
T47n1966_p0120a16U往生也。阿弥陀佛与观音势至。乘大愿船
T47n1966_p0120a17U泛生死海。不着此岸。不留彼岸。不止中流。唯
T47n1966_p0120a18U以济度为佛事。是故阿弥陀经云。若有善男
T47n1966_p0120a19U子善女人。闻说阿弥陀佛。执持名号。若一日
T47n1966_p0120a20U乃至七日。一心不乱。其人临命终时。阿弥陀
T47n1966_p0120a21U佛与诸圣众现在其前。是人终时心不颠倒。
T47n1966_p0120a22U即得往生极乐国土。又经云。十方众生闻我
T47n1966_p0120a23U名号。忆念我国。植诸德本。至心回向。欲生
T47n1966_p0120a24U我国。不果遂者。不取正觉。所以o洹精舍无
T47n1966_p0120a25U常院令病者面西作往生净土想。盖弥陀光
T47n1966_p0120a26U明遍照法界。念佛众生摄取不舍。圣凡一体
T47n1966_p0120a27U机感相应。诸佛心内众生尘尘极乐。众生心
T47n1966_p0120a28U中净土念念弥陀。吾以是观之。智慧者易生。
T47n1966_p0120a29U能断疑故。禅定者易生。不散乱故。持戒者
T47n1966_p0120b01U易生。远诸染故。布施者易生。不我有故。忍辱
T47n1966_p0120b02U者易生。不嗔恚故。精进者易生。不退转故。不
T47n1966_p0120b03U造善不作恶者易生。念纯一故。诸恶已作业
T47n1966_p0120b04U报已现者易生。实惭惧故。虽有众善。若无诚
T47n1966_p0120b05U信心。无深心。无回向发愿心者。则不得上上
T47n1966_p0120b06U品生矣。噫弥陀甚易持。净土甚易往。众生不
T47n1966_p0120b07U能持不能往。佛如众生何。夫造恶业入苦趣。
T47n1966_p0120b08U念弥陀生极乐。二者皆佛言也。世人忧堕地
T47n1966_p0120b09U狱而疑往生者。不亦惑哉。晋慧远法师与当
T47n1966_p0120b10U时高士刘遗民等。结白莲社于庐山。盖致精
T47n1966_p0120b11U诚于此。尔其后七百年。僧俗修持获感者非
T47n1966_p0120b12U一。咸见于净土传记。岂诬也哉。然赞辅弥陀
T47n1966_p0120b13U教观者。其书山积。唯
T47n1966_p0120b14U善道大师念佛镜十一门最为首冠。援引圣
T47n1966_p0120b15U言开决群惑。万年室日至而顿有余光。千
T47n1966_p0120b16U里水程舟具而不劳自力。非法藏后身。不能
T47n1966_p0120b17U至于是也。杰顷于都下尝获斯文。读示所知。
T47n1966_p0120b18U无不生信。自遭酷罚。感[穴/(爿*吾)]益深。将广其传。因
T47n1966_p0120b19U为叙引
T47n1966_p0120b20U　熙宁九年(丙辰)仲秋述
T47n1966_p0120b21U
T47n1966_p0120b22U大明朝云栖寺莲池大师竹窗二笔曰。道镜
T47n1966_p0120b23U善道二师作念佛镜。以念佛与种种法门对
T47n1966_p0120b24U举。皆断之曰。欲比念佛功德。百千万亿分不
T47n1966_p0120b25U能及一。可谓笃信明辨。大有功于净土矣。独
T47n1966_p0120b26U其对禅宗一章谓。观心者观无生者亦比念
T47n1966_p0120b27U佛功德。百千万亿分不能及一。学人疑焉。予
T47n1966_p0120b28U以为正。四料简所谓有禅无净土者是也。但
T47n1966_p0120b29U执观心不信有极乐净土。但执无生不信有
T47n1966_p0120c01U净土往生。则未达即心即土。不知生即无生。
T47n1966_p0120c02U偏空之见非圆顿之禅也。反不如理性虽未
T47n1966_p0120c03U大明而念佛已成三昧者。何足怪乎。若夫观
T47n1966_p0120c04U心而妙悟自心。观无生而得无生忍。此正与
T47n1966_p0120c05U念佛人上品上生者同科。又谁轩轾之有矣
T47n1966_p0120c06U
T47n1966_p0120c07U古本曰
T47n1966_p0120c08U　(五代十国之契丹道宗年号当于大宋四主仁宗嘉佑第
T47n1966_p0120c09U　四)
T47n1966_p0120c10U清宁五稔岁次己亥孟秋月q生一叶记
T47n1966_p0120c11U奉圣州彰义寺前东五台临坛大德弘律沙门
T47n1966_p0120c12U法广详勘
T47n1966_p0120c13U崇摄大夫捡太保圆教大师赐紫　　沙门
T47n1966_p0120c14U知昭详勘
T47n1966_p0120c15U
T47n1966_p0120c16U夫念佛三昧如明镜照万象。八万四千其犹
T47n1966_p0120c17U影像。三乘五乘从是得入。谅是海藏之至要。
T47n1966_p0120c18U趣道之妙门。如守母以识子。得本而知末。提
T47n1966_p0120c19U纲而孔孔皆动。牵衣而缕缕俱来矣。所以华
T47n1966_p0120c20U严譬如以狮子筋为琴弦。音声一奏。一切余
T47n1966_p0120c21U弦悉皆断坏矣。世有一般师。轻蔑弥陀偏劝
T47n1966_p0120c22U菩萨。令持陀罗尼修禅定。是错之甚者乎。西
T47n1966_p0120c23U方之外别无观音之土。九品来应悉擎莲台。
T47n1966_p0120c24U形像妙观说是心是佛。是故百丈智觉等皆
T47n1966_p0120c25U开张净土。均劝念佛。言积于万卷。书满于海
T47n1966_p0120c26U内。特可备于轻蔑者之金C者。其惟二师之
T47n1966_p0120c27U念佛镜乎。门分十一导于万机。疑立二三荡
T47n1966_p0120c28U于群惑。可谓浇世念佛之宝镜四辈安神之
T47n1966_p0120c29U华屋者也。繇兹云栖大师深服膺斯书。叹笃
T47n1966_p0121a01U信明解。大有功于净土。尝无驳言而还彰偏
T47n1966_p0121a02U见过失矣。古梓[言*肴]讹是多。今获国欢寺本。专
T47n1966_p0121a03U随之正之。但疑杨杰序转用之。冀祈同志之
T47n1966_p0121a04U仁讲再本。传之无穷之里。俱入萨云之海
T47n1966_p0121a05U而已
T47n1966_p0121a06U　时延宝元龙集癸丑腊月上浣
T47n1966_p0121a07U　　　　　　江东住侣大谷门人某志焉
T47n1966_p0121a08U
T47n1966_p0121a09U
T47n1966_p0121a10U念佛镜本(国欢寺僧　如贤刻奉戒弟子林士瑜书)
T47n1966_p0121a11U
T47n1966_p0121a12U　　　　沙门道镜善道共集
T47n1966_p0121a13U详夫圆成至觉尽智海以无方。普应群机破
T47n1966_p0121a14U迷山而有路。慈音遍演。亲闻者道证三空。妙
T47n1966_p0121a15U义齐分。入信者心明八谛。施顿渐之五乘。接
T47n1966_p0121a16U圣凡之二类。识其道者便登常乐之乡。迷其
T47n1966_p0121a17U旨者永溺轮回之域。是以如来随机授道。直
T47n1966_p0121a18U指西方。开极乐之法门。显慈尊之名号。故
T47n1966_p0121a19U乃人天共仰。凡圣同归。入华藏之要津。证
T47n1966_p0121a20U泥洹之疾径。行门省略功德甚深。自古名贤
T47n1966_p0121a21U尽依念佛。慧持慧远寿终宝盖迎将。道绰道
T47n1966_p0121a22U珍命尽仙云引去。或男或女现祥瑞者一一
T47n1966_p0121a23U难陈。若僧若尼感慈光者重重无尽。传记具
T47n1966_p0121a24U明。不劳广录。今念佛镜者照明念佛之人。永
T47n1966_p0121a25U断疑惑者也。依之奉行。必出苦轮。较量辨疑
T47n1966_p0121a26U者义在下文。总有一十一门。览者详焉
T47n1966_p0121a27U　一劝进念佛门　二自力他力门
T47n1966_p0121a28U　三念佛得益门　四已得往生门
T47n1966_p0121a29U　五量功德门　六量斋福门
T47n1966_p0121b01U　七疑谤得罪门　八誓愿证教门
T47n1966_p0121b02U　九广摄诸教门　十释众疑惑门(复分六门)
T47n1966_p0121b03U　十一念佛出三界门
T47n1966_p0121b04U　　第一劝进念佛门
T47n1966_p0121b05U夫佛者三界大师。四生慈父。归信者灭罪恒
T47n1966_p0121b06U沙。称念者得福无量。凡欲念佛要起信心。若
T47n1966_p0121b07U当无信。空无所获。是故经言如是者信相也。
T47n1966_p0121b08U夫信为入道之初宗。智为究竟之玄术。初称
T47n1966_p0121b09U如是信也。后曰奉行智也。故阿弥陀经云。若
T47n1966_p0121b10U有信者。应当发愿生彼国土。此是本师释迦
T47n1966_p0121b11U牟尼劝信之处。彼经又言。汝等当信是称赞
T47n1966_p0121b12U不可思议功德。此是六方诸佛劝信处。又经
T47n1966_p0121b13U言。随顺此经以信得入。此是法华经劝信处。
T47n1966_p0121b14U又云。若人种善根疑则华不开。信心清净者
T47n1966_p0121b15U华开即见佛。此是十住论劝信处。又人无信
T47n1966_p0121b16U而不立。车无r不行。此是外书劝信处。又
T47n1966_p0121b17U信则所言之理顺。顺则师资之道成。经无丰
T47n1966_p0121b18U约。非信不传。此是肇法师劝信处。大行和上
T47n1966_p0121b19U曰。念佛法门不问道俗男女贵贱贫富。唯要
T47n1966_p0121b20U具信。此是大行和上劝信处。问云。既言道
T47n1966_p0121b21U信。未知信何等法。答曰。信意者。信依经中说
T47n1966_p0121b22U念佛定生净土。信念佛定灭诸罪。信念佛定
T47n1966_p0121b23U得佛证。信念佛定得佛护。信念佛临命终时
T47n1966_p0121b24U佛自来迎。信念佛不问众生同信之人皆得
T47n1966_p0121b25U往生。信念佛生净土定得三十二相。信念佛
T47n1966_p0121b26U生净土定得住不退地。信念佛生净土定得
T47n1966_p0121b27U自在快乐庄严。信念佛生净土定得不死之
T47n1966_p0121b28U地。信念佛生净土与诸菩萨一向为伴侣。信
T47n1966_p0121b29U生净土更不离佛。信生净土华台化生。信弥
T47n1966_p0121c01U陀佛现在说法。信生净土不堕三涂地狱。所
T47n1966_p0121c02U以遣念佛。念佛一口。准观经说。定灭八十亿
T47n1966_p0121c03U劫生死重罪。还得八十亿劫微妙功德。所以
T47n1966_p0121c04U劝信。是故大行和上遣念佛人。心唯信佛。佛
T47n1966_p0121c05U则知之。佛得他心通故。口唯称佛。佛则闻之。
T47n1966_p0121c06U佛得天耳通故。身唯敬佛。佛则见之。佛得天
T47n1966_p0121c07U眼通故。此是大行和上劝信念佛处。又喻信
T47n1966_p0121c08U心。犹如深栽果树。树根深故风吹不动。后着
T47n1966_p0121c09U果实济人饥渴。念佛之人亦复如是。要由深
T47n1966_p0121c10U信得到西方。成等正觉广济危难。若当无信。
T47n1966_p0121c11U空无所获。是故经言。十住菩萨一起信心念
T47n1966_p0121c12U佛。已后纵逢恶缘丧身断命。宁当即死不退
T47n1966_p0121c13U信。故维摩经云。深信坚固犹如金刚。法珍普
T47n1966_p0121c14U照如雨甘露。念佛之人要须深信。又无量寿
T47n1966_p0121c15U经论云。念佛有五种门。何者为五。一者礼拜
T47n1966_p0121c16U门。身业专礼阿弥陀佛。二者赞叹门。口业专
T47n1966_p0121c17U称阿弥陀佛名号。三者作愿门。所有礼念功
T47n1966_p0121c18U德唯愿求生极乐世界。四者观察门。行住坐
T47n1966_p0121c19U卧唯遣观察阿弥陀佛速生净土。五者回向
T47n1966_p0121c20U门。但念佛礼佛功德唯愿往生净土速成无
T47n1966_p0121c21U上菩提。此是无量寿经论中念佛法门。又彼
T47n1966_p0121c22U经云。有四种修行。何等为四。一者长时修。自
T47n1966_p0121c23U一发念佛心以来。直至得生净土成佛。终不
T47n1966_p0121c24U退转。二者敬处修。正向西方专想不移。三
T47n1966_p0121c25U者无间修。唯专念佛。无别杂善而来间隔。亦
T47n1966_p0121c26U无贪嗔烦恼杂恶来间。四者无余修。无余杂
T47n1966_p0121c27U善而来间。何以故。杂善修道多劫乃成。由自
T47n1966_p0121c28U力故。唯专念佛一日七日。即生净土位居不
T47n1966_p0121c29U退。速成无上菩提。乘阿弥陀佛本愿力故。速
T47n1966_p0122a01U得成就。故名无余修。又准观经中勤念佛人。
T47n1966_p0122a02U上品上生者。若有众生愿生彼国者。发三种
T47n1966_p0122a03U心即便往生。何等为三。一者至诚心。二者深
T47n1966_p0122a04U心。三者回向发愿心。具三心者必生彼国。何
T47n1966_p0122a05U者至诚心。身业专礼阿弥陀佛。口业专称阿
T47n1966_p0122a06U弥陀佛。意业专信阿弥陀佛。乃至往生净土。
T47n1966_p0122a07U成佛已来不生退转。故名至诚心。深心者。即
T47n1966_p0122a08U是真实起信。专念佛名。誓生净土。成佛为期。
T47n1966_p0122a09U终不再疑。故名深心。回向发愿心者。所有礼
T47n1966_p0122a10U念功德。唯愿往生净土速成无上菩提。故名
T47n1966_p0122a11U回向发愿心。此是观经中上品上生法。又文
T47n1966_p0122a12U殊般若经。不观相貌。专称名号。作一行三
T47n1966_p0122a13U昧。欲得速成佛。亦作此一行三昧。欲具一切
T47n1966_p0122a14U智。亦作一行三昧。欲得见佛。亦作一行三
T47n1966_p0122a15U昧。欲得速生净土。亦作一行三昧。此是文殊
T47n1966_p0122a16U般若经中念佛往生法。又阿弥陀经云。舍利
T47n1966_p0122a17U弗。若有善男子善女人。闻说阿弥陀佛。执
T47n1966_p0122a18U持名号。若一日若二日。乃至若七日。一心不
T47n1966_p0122a19U乱。其人临命终时。阿弥陀佛与诸圣众现在
T47n1966_p0122a20U其前。是人终时。心不颠倒。即得往生阿弥
T47n1966_p0122a21U陀佛极乐国土。问曰。若念佛一日往生净
T47n1966_p0122a22U土。何须七日。答曰。一日七日。皆是临命终时
T47n1966_p0122a23U往生净土。疾则一日。迟则七日。此是阿弥陀
T47n1966_p0122a24U经中上品往生法。又准观经下品下生者。或
T47n1966_p0122a25U有众生。作不善业五逆十恶。具诸不善。如此
T47n1966_p0122a26U愚人以恶业故。应堕恶道。经历多劫。受苦无
T47n1966_p0122a27U穷。如此愚人临命终时。遇善知识教。念阿弥
T47n1966_p0122a28U陀佛十口。除罪往生。此是观经中下品下生
T47n1966_p0122a29U法。又准无量寿经云。乃至一念即生净土。并
T47n1966_p0122b01U是下品往生法。问曰。一种念佛。一念十念
T47n1966_p0122b02U即下品下生。一日七日何故得上品上生。答
T47n1966_p0122b03U曰。一念十念为念数少功德亦少。所以下品
T47n1966_p0122b04U下生。一日七日为念数多功德亦多。所以上
T47n1966_p0122b05U品上生。又一念十念喻晚发心人。一日七日
T47n1966_p0122b06U喻早发心人。所以一念十念一日七日即生
T47n1966_p0122b07U净土位居不退。直至无上菩提。又念佛喻如
T47n1966_p0122b08U孩子哭声。父母闻之急来相救。饥即与食。寒
T47n1966_p0122b09U即与衣。热即与凉。是父母力。非是子能。念佛
T47n1966_p0122b10U之人亦复如是。唯知念佛。佛大慈悲寻声即
T47n1966_p0122b11U救。所有罪业佛与灭却。所有病患佛与差却。
T47n1966_p0122b12U所有诸障佛与拂却。犹如父母养子相似。故
T47n1966_p0122b13U法华经云。一切众生皆是吾子。我即是父。汝
T47n1966_p0122b14U等累劫众苦所烧。我皆济拔令出三界。修道
T47n1966_p0122b15U之人要勤念佛。维摩经云。欲除烦恼。当修正
T47n1966_p0122b16U念
T47n1966_p0122b17U　　第二自力他力门
T47n1966_p0122b18U问云。论诸法门。其数无量。何法自力。何法他
T47n1966_p0122b19U力。答云。如来虽说八万四千法门。唯有念佛
T47n1966_p0122b20U一门是为他力。余门修道总为自力。又问。
T47n1966_p0122b21U自力修道。准佛经教。何时得成。他力修道何
T47n1966_p0122b22U时得熟。答。自力准佛经教。从初发心经一大
T47n1966_p0122b23U阿僧o劫。始到初地。又经一大阿僧o劫修
T47n1966_p0122b24U道。乃至八地菩萨。皆是自力。他力者。准念佛
T47n1966_p0122b25U法门。阿弥陀经。疾则一日。迟则七日。念阿弥
T47n1966_p0122b26U陀佛往生净土。即是八地菩萨。何以故。为乘
T47n1966_p0122b27U阿弥陀佛本愿力故。阿弥陀经中。众生生者
T47n1966_p0122b28U皆是阿@跋致。既是阿@跋致。即是八地菩
T47n1966_p0122b29U萨。又问。自力他力如何。答喻自力者。犹如
T47n1966_p0122b30U小儿年始三岁。宅去京地向经千里。遂遣小
T47n1966_p0122c01U儿自行向京。以求官职。无由得到何以故。为
T47n1966_p0122c02U幼小故。余门修道亦复如是。要须多劫修道
T47n1966_p0122c03U乃成。犹如小儿自力向京不可得到。由自力
T47n1966_p0122c04U故。言他力者。犹如小儿虽小。依父母及象
T47n1966_p0122c05U马车乘力故。不久到京。遂得官职。何以故。
T47n1966_p0122c06U由他力故。念佛修道亦复如是。临命将时乘
T47n1966_p0122c07U阿弥陀佛愿力。如一念顷往生西方。得不退
T47n1966_p0122c08U地。犹如父母将象马车乘载小儿。不久到京
T47n1966_p0122c09U觅得官职。又自力者。犹如贫人还与贫人家
T47n1966_p0122c10U客作。用力虽多。得钱极少。余门修道亦复如
T47n1966_p0122c11U是。用力极多。功德极少。如似贫家客作相似。
T47n1966_p0122c12U又他力者。如向王家客作。用力极少。得钱无
T47n1966_p0122c13U量。何以故。为乘王力故。念佛亦复尔。为乘佛
T47n1966_p0122c14U愿力故。用功极少。功德无边。一日七日专心
T47n1966_p0122c15U念佛。速生净土。早证无上菩提。犹如王家客
T47n1966_p0122c16U作相似。又自力他力者。犹如蚁子寄在翅鸟
T47n1966_p0122c17U之上。遂将蚁子在须弥山。蚁子升高受诸快
T47n1966_p0122c18U乐。凡夫念佛亦复如是。乘佛愿力速生西方
T47n1966_p0122c19U受诸快乐。犹如蚁子乘翅鸟力上山相似。此
T47n1966_p0122c20U之他力。余门修道犹如蚁子自力行上山。不
T47n1966_p0122c21U可得到。此乃自力。自力者犹如虾蟆。他力者
T47n1966_p0122c22U犹如大龙。有诸虾蟆衔着龙鳞。龙带虾蟆速
T47n1966_p0122c23U入大海。由念佛故将于众生速到西方。又自
T47n1966_p0122c24U力者犹如凡夫脚足损坏不能速行。他力者如
T47n1966_p0122c25U转轮王飞腾虚空往四天下。为乘轮宝力故。
T47n1966_p0122c26U乘佛愿力亦复如是。一念之顷即得往生西
T47n1966_p0122c27U方住不退地。余门修道犹如陆地步行。念佛
T47n1966_p0122c28U修道犹如水路乘船。里数极多而复不固。念
T47n1966_p0122c29U佛往生亦复如是。用功极少早证菩提。念佛
T47n1966_p0123a01U法门由乘阿弥陀佛本愿力故。速疾成佛。超
T47n1966_p0123a02U过余门百千万倍
T47n1966_p0123a03U　　第三念佛得益门
T47n1966_p0123a04U问曰。念阿弥陀佛往生殊胜净土。总得几计
T47n1966_p0123a05U利益。答曰。准善道^梨集。念佛法总有二十
T47n1966_p0123a06U三种利益。何者是。一灭重罪障益。二光明摄
T47n1966_p0123a07U受益。三大师护念益。四菩萨冥加益。五诸佛
T47n1966_p0123a08U保护益。六八部防卫益。七功德宝聚益。八多
T47n1966_p0123a09U闻智慧益。九不退菩提益。十奉觐大雄益。十
T47n1966_p0123a10U一感圣来迎益。十二慈光照触益。十三圣友
T47n1966_p0123a11U同赞益。十四圣友同迎益。十五神通空驾益。
T47n1966_p0123a12U十六身色殊姿益。十七寿命长劫益。十八得
T47n1966_p0123a13U生胜处益。十九面睹圣众益。二十常闻妙法
T47n1966_p0123a14U益。二十一证无生法忍益。二十二历事他方
T47n1966_p0123a15U受记益。二十三还归本国得陀罗尼益。此是
T47n1966_p0123a16U西京善道^梨念佛集中利益。又准大行和
T47n1966_p0123a17U上念佛。总有十种利益。何等为十。一则佛力。
T47n1966_p0123a18U二则易作。三则功德最多。四则自他极喜。五
T47n1966_p0123a19U则速得见佛。六则定得不退。七则定生极乐。
T47n1966_p0123a20U八则更不离佛。九则寿命长远。十则与圣无
T47n1966_p0123a21U异。又准诸经念佛往生。总有三十种利益。何
T47n1966_p0123a22U等是。一灭除诸罪。二功德无边。三诸佛法中
T47n1966_p0123a23U胜。四诸佛同证。五诸佛同护。六十方诸佛同
T47n1966_p0123a24U劝信念。七所有疾患念佛总除。八临命终时
T47n1966_p0123a25U心不颠倒。九念佛一法摄多法。十命终之时
T47n1966_p0123a26U佛自来迎。十一用少功德速生净土。十二华
T47n1966_p0123a27U台中化生。十三身黄金色。十四寿命长远。十
T47n1966_p0123a28U五长生不死。十六身有光明。十七具三十二
T47n1966_p0123a29U相。十八获六神通。十九得无生法忍。二十常
T47n1966_p0123b01U见诸佛。二十一与诸菩萨共为伴侣。二十二
T47n1966_p0123b02U香华音乐六时供养。二十三衣食自然长劫
T47n1966_p0123b03U无尽。二十四任运进道直至菩提。二十五常
T47n1966_p0123b04U得少年无有老相。二十六常得强健无有病
T47n1966_p0123b05U时。二十七更不重堕三涂地狱。二十八受生
T47n1966_p0123b06U自在。二十九昼夜六时常闻妙法。三十住不
T47n1966_p0123b07U退地。此依诸经。念佛生净土。总有三十种利
T47n1966_p0123b08U益。又准涅经文。有五百群贼。为旷野劫盗。
T47n1966_p0123b09U波斯匿王捉得。已后排其两目断其手足。弃
T47n1966_p0123b10U在坑中。时贼众中一人曾向佛边。闻说念佛
T47n1966_p0123b11U救人苦难。遂转相教。齐心念佛。尔时诸贼同
T47n1966_p0123b12U发愿言。三称佛名。眼目平复。手足如故。所以
T47n1966_p0123b13U知念佛利益不可思议。又彼经中说。天竺国
T47n1966_p0123b14U中有一优婆夷。信敬三宝。常好供养一切众
T47n1966_p0123b15U僧。中有一比丘。身患重病。良医诊瞻。须用人
T47n1966_p0123b16U肉作[榷-木+月]。服之其病乃差。时优婆夷为敬三宝
T47n1966_p0123b17U故。遂割身肉供养比丘。比丘食已病即得差。
T47n1966_p0123b18U其优婆夷身疮苦痛不能忍受。即便念佛。苦
T47n1966_p0123b19U痛总除。身疮平复如故。所以知念佛利益不
T47n1966_p0123b20U可思议。又准月灯三昧经云。非但身疮平复。
T47n1966_p0123b21U一切病苦痛患。专心念佛病苦总除。故彼经
T47n1966_p0123b22U云。若遇垂死重病苦痛逼迫无可疗治。念佛
T47n1966_p0123b23U三昧不舍。一切病苦悉除。所以善导^梨大
T47n1966_p0123b24U行和上在日。有数个疾病人。念佛总差。自余
T47n1966_p0123b25U诸病念佛差者无量无边。不可具说。非但念
T47n1966_p0123b26U佛病得除差。近来此处有人念佛。前后感舍
T47n1966_p0123b27U利数粒。每常供养。故知念佛利益难思议
T47n1966_p0123b28U　　第四已得往生门
T47n1966_p0123b29U问。准阿弥陀经云。若已生今生当生。上来虽
T47n1966_p0123c01U劝念阿弥陀佛。未知现今往生许说多少数。
T47n1966_p0123c02U自得生已不。答。准净土经云。娑婆世界已有
T47n1966_p0123c03U六十七亿不退菩萨。念阿弥陀佛往生。他方
T47n1966_p0123c04U国土亦复如是。往生者无量无边。又准华严
T47n1966_p0123c05U经云。德云比丘念阿弥陀佛往生净土。又准
T47n1966_p0123c06U阿弥陀经。阿难舍利弗等闻佛所说。欢喜信
T47n1966_p0123c07U受即得往生。又准观经。韦提希与五百侍女
T47n1966_p0123c08U念阿弥陀佛往生净土。俱非菩萨声闻往生。
T47n1966_p0123c09U又近来北都有绰禅师人。又有律师西京善
T47n1966_p0123c10U道^梨。怀感法师。大行和上。并僧法会等数
T47n1966_p0123c11U百余僧人。念阿弥陀佛往生净土。非但僧等
T47n1966_p0123c12U往生。西京东京及余诸处有数个尼师。得往
T47n1966_p0123c13U生净土。非但尼得往生。西京东都及余诸处
T47n1966_p0123c14U亦有数个白衣贤者并优婆夷等。念阿弥陀
T47n1966_p0123c15U佛。临命终时。得好境界。往生净土。如是品类
T47n1966_p0123c16U不可具说。如往生传。此即是已往生者有。念
T47n1966_p0123c17U佛法门凡夫二乘及诸菩萨同行之教
T47n1966_p0123c18U　　第五量功德门
T47n1966_p0123c19U问曰。准阿弥陀经中。不可以少善根福德因
T47n1966_p0123c20U缘得生彼国。未知何者是少善根。何者是多
T47n1966_p0123c21U善根。答曰。如来八万四千法门若望念佛法
T47n1966_p0123c22U门。自余杂善总是少善根。唯有念佛一门是
T47n1966_p0123c23U多善根多福德。何以得知。准观经中下品下
T47n1966_p0123c24U生人。十念成就即生净土。一声念佛定得灭
T47n1966_p0123c25U除八十亿劫生死之罪。一念既能灭八十亿
T47n1966_p0123c26U劫生死之罪。明知还得八十亿劫微妙功德。
T47n1966_p0123c27U故知念佛一法即是多善根。又自余杂善是
T47n1966_p0123c28U自力。修行之者多劫乃成。念佛修道乘阿弥
T47n1966_p0123c29U陀佛本愿力故。疾则一日。迟则七日。便生净
T47n1966_p0124a01U土住不退地。故阿弥陀经中。若有善男子善
T47n1966_p0124a02U女人。闻说阿弥陀佛。执持名号。若一日若二
T47n1966_p0124a03U日。乃至七日。一心不乱。其人临命终时。阿
T47n1966_p0124a04U弥陀佛与诸圣众现在其前。是人终时。心不
T47n1966_p0124a05U颠倒。往生阿弥陀佛极乐国土。故知念佛一
T47n1966_p0124a06U法即是多善根多福德。问曰。念佛一口能
T47n1966_p0124a07U灭八十亿劫生死之罪。不知几许是劫。答。一
T47n1966_p0124a08U劫者不可数得之为劫。准教。取四十里石厚
T47n1966_p0124a09U薄纵广各四十里。忉利天上有诸天衣。轻重
T47n1966_p0124a10U三铢为一分。取三铢天衣。三年一回。拂尽无
T47n1966_p0124a11U石总作微尘。乃为一大劫。有一个人广造罪
T47n1966_p0124a12U业。或杀盗邪行。妄语两舌恶口。贪嗔邪见。五
T47n1966_p0124a13U逆不孝诽谤大乘。一切恶业堕地狱中。经八
T47n1966_p0124a14U十亿劫。若念佛。生死之罪总皆消灭。还得八
T47n1966_p0124a15U十亿劫微妙功德。故知念佛一法是多善根
T47n1966_p0124a16U多福德。又算劫数。十千劫乃成一万劫。十万
T47n1966_p0124a17U劫乃成一亿劫。从十亿劫至八十亿劫功德。
T47n1966_p0124a18U有人一日念十万口阿弥陀佛者。或有人一
T47n1966_p0124a19U日念得二十万口。准阿弥陀经。一日七日念
T47n1966_p0124a20U佛功德无量无边。由多功德往生净土。往
T47n1966_p0124a21U生净土。即是八地已上菩萨。所以弥陀经
T47n1966_p0124a22U中。十方诸佛同皆赞叹不可思议。自余杂
T47n1966_p0124a23U善思得畔际。算得头数。故名少善根。是可
T47n1966_p0124a24U思议。念佛功德广大无边。非心所思。非口所
T47n1966_p0124a25U议。是故经云不可思议。故知念佛一法是多
T47n1966_p0124a26U善根。非余善根所能及也。又量念佛功德。
T47n1966_p0124a27U分为三等。一量一念。二量十念。三量
T47n1966_p0124a28U念一日七日。准观经中。念佛一口灭八十亿
T47n1966_p0124a29U劫生死之罪。还得八十亿劫微妙功德。唯一
T47n1966_p0124b01U劫功德尚不可思议。何况百劫。百劫功德尚
T47n1966_p0124b02U不可思议。何况千劫。千劫功德尚不可思议。
T47n1966_p0124b03U何况万劫。万劫功德尚不可思议。何况一亿
T47n1966_p0124b04U劫。乃至八十亿劫功德。不可知数。故言不可
T47n1966_p0124b05U思议功德。所以观无量寿经中。广造五逆谤
T47n1966_p0124b06U方等经罪。临命终时念阿弥陀佛十口。即生
T47n1966_p0124b07U净土。此是下品下生法。一念功德尚自无量。
T47n1966_p0124b08U何况二念乃至十念。准观经中。其人谤方等
T47n1966_p0124b09U经。用常住僧物。广破诸戒。世间恶业尽造。
T47n1966_p0124b10U临命终时。称念一口阿弥陀佛功德。所造罪
T47n1966_p0124b11U业总皆消灭尽。往生净土。所以经言于一念
T47n1966_p0124b12U中灭八十亿劫生死之罪。此是下品中生法
T47n1966_p0124b13U又问。罪障既多。何故念佛十口乃能除灭多
T47n1966_p0124b14U劫等罪。答。十口佛名定能除灭多劫等罪。何
T47n1966_p0124b15U以得知。举喻释者。譬如有人积薪千日。起火
T47n1966_p0124b16U焚之。不经半日烧薪总尽。罪业烦恼犹如柴
T47n1966_p0124b17U薪。念佛功德犹如猛火。无量劫来罪障由念
T47n1966_p0124b18U十口阿弥陀佛功德。一切罪障总皆消灭。又
T47n1966_p0124b19U罪障犹如室。念佛犹如明灯。千年室明
T47n1966_p0124b20U灯才照。其悉除。念佛功德亦复如是。无量
T47n1966_p0124b21U劫来罪障由念阿弥陀佛功德。一切罪障悉
T47n1966_p0124b22U消灭。故知念佛定能灭除多劫等罪。故观经
T47n1966_p0124b23U云。汝称佛名故。诸罪消灭。我来迎汝。又念佛
T47n1966_p0124b24U十口功德尚自无边。何况有人一日念得十
T47n1966_p0124b25U万口阿弥陀佛。一日念得二十万口阿弥陀
T47n1966_p0124b26U佛者。一日念佛功德尚自无边。何况二日乃
T47n1966_p0124b27U至七日念佛功德。准阿弥陀经。临命终时。疾
T47n1966_p0124b28U则一日。迟则七日。念佛即往生净土。又云。
T47n1966_p0124b29U众生生者皆是阿@跋致。即是八地菩萨。此
T47n1966_p0124c01U是上品上生法。何以得知。喻如世间户次相
T47n1966_p0124c02U似。财宝多者作上上户。财宝少者作下下户。
T47n1966_p0124c03U念佛功德最多者生净土作上上品。念佛最
T47n1966_p0124c04U少者作下下品。如来虽说诸善功德八万四
T47n1966_p0124c05U千法门。唯有念佛一门是最上法。如来虽说
T47n1966_p0124c06U诸善功德。唯有念佛一法是多善根是多福
T47n1966_p0124c07U德。自余杂善若望念佛。总是少善根少福德。
T47n1966_p0124c08U念佛法门实非余门所及也。故知念佛一门
T47n1966_p0124c09U是多善根多福德。又念佛法准诸经说。极甚
T47n1966_p0124c10U难值。何以得知。大阿弥陀经云。过去有一国
T47n1966_p0124c11U王。能起信心。拟作念佛要法。遂至善知识所。
T47n1966_p0124c12U志求念佛要法。尔时善友报大王言。此念佛
T47n1966_p0124c13U要法极理难闻。大王贵圣。岂能学。王报大师。
T47n1966_p0124c14U苦能为我说念佛要法者。吾当终身供给走
T47n1966_p0124c15U使。尔时善友报大王云。王拟修念佛要法者。
T47n1966_p0124c16U宜舍国位此处供给。多时不退。即为王说念
T47n1966_p0124c17U佛要法。尔时大王遂舍国位。即随善友供给
T47n1966_p0124c18U所须。时世人民寿命无量。经八千岁。苦处先
T47n1966_p0124c19U登。不避劳倦。不生退转。于其中间。两度闻说
T47n1966_p0124c20U念佛三昧。于后世后时得值二万八千诸佛。
T47n1966_p0124c21U并为王说念佛三昧。其王闻念佛法故遂得
T47n1966_p0124c22U成佛。何况今时得闻。至诚信念。岂不往生极
T47n1966_p0124c23U乐世界。亿亿众生沉沦恶道不得成佛。只为
T47n1966_p0124c24U不逢念佛法门。故知念佛极难逢
T47n1966_p0124c25U　　第六量斋福门
T47n1966_p0124c26U问念佛法门亦复持斋已不。答。念佛之法亦
T47n1966_p0124c27U须持斋。大行和上一食持斋长时无阙。问。
T47n1966_p0124c28U持斋得几功德。答。大云密藏经。斋法清净经。
T47n1966_p0124c29U量斋福利经中所说。斋有五时。寅时斋者。
T47n1966_p0125a01U得八万四千亿岁余粮。卯时斋者。得八万亿
T47n1966_p0125a02U岁余粮。辰时斋者。得六万亿岁余粮。巳时斋
T47n1966_p0125a03U者。得四万亿岁余粮。午时斋者。得五百日余
T47n1966_p0125a04U粮。午时后不得成斋。得罪无一分功德。言余
T47n1966_p0125a05U粮者。余则不尽。故言余粮。今生多足衣食。皆
T47n1966_p0125a06U是过去持斋所获。所以大行和上说。念佛之
T47n1966_p0125a07U人要须持斋。又譬如一日得粮食。尚不可思
T47n1966_p0125a08U议。何况十年粮食。十年粮食尚不可思议。何
T47n1966_p0125a09U况百年粮食。乃至百亿千亿万亿八万亿粮
T47n1966_p0125a10U食。既准经说。故知持斋功德不可思议。念佛
T47n1966_p0125a11U人要须持斋
T47n1966_p0125a12U　　第七疑谤得罪门
T47n1966_p0125a13U问。赞叹念佛得何功德。诽谤念佛得何罪。答。
T47n1966_p0125a14U准杂集经说。一度谤念佛人。千劫堕泥梨地
T47n1966_p0125a15U狱。一度赞念佛人。灭却身中百劫极重恶业。
T47n1966_p0125a16U大行和上说。人不志心念佛。亦谤佛故遂即
T47n1966_p0125a17U谤法。直入阿鼻狱中。受诸苦痛。无有出期
T47n1966_p0125a18U又问。阿鼻地狱如何庄严。答。阿鼻地狱者。观
T47n1966_p0125a19U佛三昧经说。纵广正等八千由旬。七重铁城
T47n1966_p0125a20U七重铁网。有七铁幢。八万四千剑林。八万
T47n1966_p0125a21U四千热汤。铜狗铁蛇铁乌满此狱中。一人入
T47n1966_p0125a22U狱。亦皆遍满。多人入中。亦复不牢。一堕此
T47n1966_p0125a23U狱。长时受苦。无有出期。无有间隔。经八万大
T47n1966_p0125a24U劫。然后得出。复堕畜生。由谤念佛法故。堕地
T47n1966_p0125a25U狱中受无间苦。若不回心念佛。无间等罪无
T47n1966_p0125a26U由得出。若能志诚念佛。无间等罪并皆消灭。
T47n1966_p0125a27U又准法华经中。见有读诵书持经者。轻贱憎
T47n1966_p0125a28U嫉而怀结恨。即堕无间地狱。何况谤念佛之
T47n1966_p0125a29U人。其人罪重。于谤诵经读经书经人。百千万
T47n1966_p0125b01U倍。所以大行和上。违情能忍。打骂莫报。恐招
T47n1966_p0125b02U罪。故遗教经云。劫功德贼。无过嗔恚。甚于猛
T47n1966_p0125b03U火。常当防护。无令得入。猛火能烧世闻诸珍
T47n1966_p0125b04U宝。嗔心猛火能烧七圣财。是故念佛之人亦
T47n1966_p0125b05U须忍辱。又华严经云。一念嗔心起。百万障门
T47n1966_p0125b06U生。又准观经。赞叹他好。自得功德。以骂他
T47n1966_p0125b07U恶。自得罪报。何以得知。报恩经云。均提沙弥
T47n1966_p0125b08U为骂上座。音声如狗吠。均提沙弥由一恶言。
T47n1966_p0125b09U五百生中常作狗身。故知骂他还自得罪。又
T47n1966_p0125b10U杂阿含经中说。有一人赞叹修道人善事胜
T47n1966_p0125b11U妙。五百生中常得端正。形貌殊好。口气常香。
T47n1966_p0125b12U遍体香洁。如优钵罗华香气逆风四十里闻
T47n1966_p0125b13U香。故知赞他并得善报。念佛人兼须赞善。准
T47n1966_p0125b14U法华经云。不说他人好恶长短。唯专念佛速
T47n1966_p0125b15U生净土。不果沉沦
T47n1966_p0125b16U　　第八誓愿证教门
T47n1966_p0125b17U问。既专念阿弥陀佛。定生净土。定得无量功
T47n1966_p0125b18U德。未审有何保证令不遣信耶。答。大有保证。
T47n1966_p0125b19U准阿弥陀经中。六方诸佛恒河沙数。出广长
T47n1966_p0125b20U舌相。遍覆三千大千世界。说诚实言。不诳众
T47n1966_p0125b21U生。当信是本师释迦牟尼佛说。念佛定得无
T47n1966_p0125b22U量功德。一日七日称念阿弥陀佛。定得往生
T47n1966_p0125b23U净土。一依此教不生净土诳汝。口中出舌已
T47n1966_p0125b24U便当坏烂。不还入口。此是六方诸佛以愿证
T47n1966_p0125b25U处。又准大宝积经。阿弥陀佛作法藏比丘时。
T47n1966_p0125b26U发四十八大弘誓愿中说。若我得成佛时。十
T47n1966_p0125b27U方天人闻我名字。不得菩萨无生法忍诸法总
T47n1966_p0125b28U持者。不取正觉。生我国土不得三十二相者。
T47n1966_p0125b29U不取正觉。十念成就不生我国者。不取正觉。
T47n1966_p0125c01U若生我国中。更重堕地狱及三涂恶道者。不
T47n1966_p0125c02U取正觉。生我国土。形貌不平。一有好丑者。
T47n1966_p0125c03U亦不取正觉。生我国中。不得天眼天耳六通
T47n1966_p0125c04U自在者。不取正觉。十方众生称我名字。不得
T47n1966_p0125c05U十方诸佛咨嗟赞叹我名者。不取正觉。若女
T47n1966_p0125c06U人厌恶女身。求生我国。临命终时。不转女身
T47n1966_p0125c07U成男子复受女身者。不取正觉。言正觉者亦
T47n1966_p0125c08U明菩提。若一切众生乘我愿力。不得如上果
T47n1966_p0125c09U报。我即不证无上菩提。即是诳诸众生。我誓
T47n1966_p0125c10U当在恶道中不得无上菩提。此是阿弥陀二
T47n1966_p0125c11U立誓愿处。又阿弥陀经云。说经之日。阿弥陀
T47n1966_p0125c12U佛成佛已来于今十劫。阿弥陀佛既得成佛。
T47n1966_p0125c13U念佛定得往生。又本师释迦说。专念佛名亦
T47n1966_p0125c14U为难事。我行此念佛得无上菩提。说阿弥陀
T47n1966_p0125c15U经意者。为本师释迦因中发愿。是故法华经
T47n1966_p0125c16U中说。我本立誓愿。欲令一切众如我等无
T47n1966_p0125c17U异。如我昔所愿。今者已满足。化一切众生。
T47n1966_p0125c18U皆令入佛道。此是释迦佛立誓愿处。又观音
T47n1966_p0125c19U经云。弘誓深如海。历劫不可思议。侍多千亿
T47n1966_p0125c20U佛。发大清净愿。此是观世音菩萨发愿处。又
T47n1966_p0125c21U善导^梨在西京寺内。与金刚法师量念
T47n1966_p0125c22U佛胜劣。升高座遂发愿言。准诸经中世尊说。
T47n1966_p0125c23U念佛一法得生净土。一日七日一念十念阿
T47n1966_p0125c24U弥陀佛定生净土。此是真实不诳众生者。即
T47n1966_p0125c25U遣此堂中二像总皆放光。若此念佛法虚不
T47n1966_p0125c26U生净土。诳惑众生。即遣善导于此高座上即
T47n1966_p0125c27U堕大地狱。长时受苦永不出期。遂将如意杖
T47n1966_p0125c28U指一堂中像。又皆放光。此是善导^梨立誓
T47n1966_p0125c29U愿处。又大行和尚言。若有人。能依阿弥陀
T47n1966_p0126a01U经念佛。不取相貌。心唯信佛。口唯称佛。身
T47n1966_p0126a02U唯敬佛。违情能忍。恶衣先着。粗食先吃。孝义
T47n1966_p0126a03U并仁慈。专心念佛。逢缘不退至死不移。杂
T47n1966_p0126a04U善及恶亦皆不作。唯专念佛。能如是者。大行
T47n1966_p0126a05U皮中剥与作衣服着。肉中截割与作饭食吃。
T47n1966_p0126a06U若依经念佛不生净土。念一口佛。不灭八十
T47n1966_p0126a07U亿劫生死之罪。不得八十亿劫微妙功德。不
T47n1966_p0126a08U剥皮与着。不割肉与吃。诳惑众生。使大行
T47n1966_p0126a09U立请交报。六根坏烂遍体生疮。使人眼见苦
T47n1966_p0126a10U痛难忍。当来直入地狱更不再出。此是大行
T47n1966_p0126a11U和上立誓愿处。又喻誓愿犹如宝车。有诸宝
T47n1966_p0126a12U车多载珍宝。拟上国王求官职。车载宝物。要
T47n1966_p0126a13U须绳索缚束牢固。然始到京。不被倾侧。珍宝
T47n1966_p0126a14U不失。王得宝物。遂与官职。念佛亦然。要须誓
T47n1966_p0126a15U愿。行始得成。不失念佛功德珍宝。乃至净土
T47n1966_p0126a16U早证菩提。若当无愿所修行。行无由得成。故
T47n1966_p0126a17U阿弥陀经。若有信者。应当发愿生彼国土
T47n1966_p0126a18U　　第九广摄诸教门
T47n1966_p0126a19U念佛总持辩才无碍。布施持戒忍辱精进禅
T47n1966_p0126a20U定智慧。及方便愿力智无不具足。由念佛故。
T47n1966_p0126a21U犹如如意宝殊所求皆得。若自能念佛布施
T47n1966_p0126a22U他人。教他念佛。此即当布施。由念佛故灭除
T47n1966_p0126a23U诸罪。即是持戒。恶法不生即是忍辱。行住座
T47n1966_p0126a24U卧念佛名字不离心口。即是精进。深信不疑。
T47n1966_p0126a25U志诚念佛所生净土不生退转。即是禅定。由
T47n1966_p0126a26U久用功念佛名号。一切经教披文即解。此即
T47n1966_p0126a27U智慧。是故念佛总持辩才无碍。又准念佛。摄
T47n1966_p0126a28U六度果报。何以。由念佛故往生净土。衣食自
T47n1966_p0126a29U然财宝总足。即摄布施。由念佛故往生净土。
T47n1966_p0126b01U得男子身具六神通。即摄持戒。由念佛故往
T47n1966_p0126b02U生净土。得端正可喜三十二相八十种好。即
T47n1966_p0126b03U摄忍辱。由念佛故当生净土。水鸟树林佛及
T47n1966_p0126b04U菩萨总皆说法。闻是音已皆自然生念佛念
T47n1966_p0126b05U法念僧之心。即是精进。由念佛故生彼国已。
T47n1966_p0126b06U更无异缘。常住三昧故。即是禅定也。生彼国
T47n1966_p0126b07U已。自然解了一切诸法。即是智慧。故念佛一
T47n1966_p0126b08U法摄六度果报。过于财施百千万倍。所以涅
T47n1966_p0126b09U经云。念佛一口分作十六分功德。若有一
T47n1966_p0126b10U人布施一世界众生经三月。只将念佛十六
T47n1966_p0126b11U分中一分功德亦复胜彼。故知念佛过于财
T47n1966_p0126b12U施百千万倍
T47n1966_p0126b13U念佛镜本【经文资讯】大正新修大藏经 第四十七册 No. 1966《念佛镜》CBETA 电子佛典 V1.9 普及版
# Taisho Tripitaka Vol. 47, No. 1966 念佛镜, CBETA Chinese Electronic Tripitaka V1.9, Normalized Version
=========================================================================
T47n1966_p0126b14U
T47n1966_p0126b15U
T47n1966_p0126b16U念佛镜末
T47n1966_p0126b17U
T47n1966_p0126b18U　　第十释众疑惑门
T47n1966_p0126b19U问。诸有疑惑请乞除断。故般若云。若以色见
T47n1966_p0126b20U我。以音声求我。是人行邪道。不能见如来者。
T47n1966_p0126b21U何以故念阿弥陀佛往生净土得见如来。答。
T47n1966_p0126b22U般若遮不见如来者。为所一相貌及以音声
T47n1966_p0126b23U皆求人我不求往生及无上菩提故。只行邪
T47n1966_p0126b24U道不见如来。观经阿弥陀经等。应当起想念。
T47n1966_p0126b25U及专称名号。不求人我。唯求拟生净土速证
T47n1966_p0126b26U无上菩提。名正道。得见如来。若望法身。无相
T47n1966_p0126b27U为正。色相音声以得为邪。此对十地已上菩
T47n1966_p0126b28U萨。观经及阿弥陀经。观一相好。及以闻名见
T47n1966_p0126b29U报身如来。此对凡夫二乘诸小菩萨。若望报
T47n1966_p0126c01U身。观佛称名以将为正。无相为邪。若对法身。
T47n1966_p0126c02U所有即论无相。又复说般若经时。世尊先向
T47n1966_p0126c03U忉利诸天。为母说法。当时世尊初从天来至
T47n1966_p0126c04U阎浮提。须菩提忆念世尊。入定观佛。遂在先
T47n1966_p0126c05U来。于时有一天女。不知所以。先见世尊。既见
T47n1966_p0126c06U佛已。女即问佛言。我最在先见佛不。世尊言。
T47n1966_p0126c07U汝在后见。天女曰云。我初来到。无一人来见
T47n1966_p0126c08U佛者。何故在后。世尊语言。有须菩提。在先入
T47n1966_p0126c09U定。除去人我。观见法身在天女前。故在先见。
T47n1966_p0126c10U女为起人我心观我色身故。在后见世尊。为
T47n1966_p0126c11U对彼天女故。说颂言。若以色见我。以音声求
T47n1966_p0126c12U我。是人行邪道。不能见如来。此颂即对外道
T47n1966_p0126c13U益当时。不忤未来世事。不同观经。又复般若
T47n1966_p0126c14U为遮外道计四大五蕴是常。计色为我。计声
T47n1966_p0126c15U为我。所以般若经遮彼外道。不见如来。今依
T47n1966_p0126c16U观经等。说厌患门。愿离生死速生净土早证
T47n1966_p0126c17U菩提。不观我相。遂见如来不同般若。问。
T47n1966_p0126c18U往生论云。女人及根缺二乘种不生。观经何
T47n1966_p0126c19U故说韦提希并五百侍女同得往生。中品三
T47n1966_p0126c20U人二乘往生。答。准往生论说。女人二乘不往
T47n1966_p0126c21U生者。为无决定往生者性。女人唯爱女身。不
T47n1966_p0126c22U求净土。不肯念佛。论遮不生。二乘根缺亦复
T47n1966_p0126c23U如是。唯住小果。不生净土。不解念佛。所以不
T47n1966_p0126c24U生。观经及阿弥陀经等说往生者。二乘根缺
T47n1966_p0126c25U及女人回心念佛厌恶女身。自此已下名对
T47n1966_p0126c26U法论。更分为六
T47n1966_p0126c27U　一念佛对三阶门　二念佛对弥勒门
T47n1966_p0126c28U　三念佛对坐禅门　四念佛对讲说门
T47n1966_p0126c29U　五念佛对戒律门　六念佛对六度门
T47n1966_p0127a01U　　一念佛对三阶门
T47n1966_p0127a02U问。三阶法中。不坐僧床。不吃僧食。念佛法
T47n1966_p0127a03U中。未知许吃僧食坐僧床及过斋已不。答。念
T47n1966_p0127a04U佛法中。通许僧食及坐僧床并过斋何以故。
T47n1966_p0127a05U为念佛犹如国王。亦如王子堪受国王禄[打-丁+升]。
T47n1966_p0127a06U堪受如来作荫。又佛犹如父母。念佛人犹如
T47n1966_p0127a07U男女合得父母饭食衣服床榻卧具。所以通
T47n1966_p0127a08U坐僧床。及吃僧食。并复过斋。难云。不坐僧
T47n1966_p0127a09U床不吃僧食即是修道者。边地下贱可应是
T47n1966_p0127a10U修道人。何以故。边地下贱不坐僧床不吃僧
T47n1966_p0127a11U食。彼边地下贱既是非曰道。故此三阶亦
T47n1966_p0127a12U非修道。问。三阶称恶众生。念佛是好众生。
T47n1966_p0127a13U为当亦是恶众生彼。答。不是恶众生。何以得
T47n1966_p0127a14U知。准一经云。若念佛者是人中芬陀利华。此
T47n1966_p0127a15U华者诸华中极好。若念佛者一切人中最好。
T47n1966_p0127a16U故以为喻。灭除诸罪故是好众生。三阶为罪
T47n1966_p0127a17U不灭。所以是恶众生。难云。罪恶众生即是修
T47n1966_p0127a18U道者。疾患之人应是修道。何以故。是恶众生
T47n1966_p0127a19U故。彼等患人非是修道。此等三阶亦非修道
T47n1966_p0127a20U问。三阶法不许入寺。念佛法许入寺已不。
T47n1966_p0127a21U答。念佛法中许住持寺观。何以故。现在住持
T47n1966_p0127a22U好处。当来拟生好国。拟证菩提。所以令住持
T47n1966_p0127a23U寺亦入伽蓝寺舍好处。难曰。伽蓝精舍好处。
T47n1966_p0127a24U下恶众生不令住。无上殊胜妙果。下恶众生不
T47n1966_p0127a25U可得。问。三阶法中。见形像及以诸经。不多
T47n1966_p0127a26U恭敬。为是泥龛。四生众生是真佛故。所以恭
T47n1966_p0127a27U敬。念佛法中。未知敬佛像及经已不。答。念佛
T47n1966_p0127a28U法曰。见佛形像及经。并遣恭敬。何以故。准报
T47n1966_p0127a29U恩经中所说。释迦牟尼佛向忉利天。为母摩
T47n1966_p0127b01U耶夫人说法。经九十日。优填大王忆念世尊。
T47n1966_p0127b02U不能得见。遂遣巧匠造世尊形像一躯。一仿
T47n1966_p0127b03U世尊。世尊从天下来至阎浮提。其优填大王
T47n1966_p0127b04U与诸群臣遂去迎佛。其形像佛亦迎世尊。世
T47n1966_p0127b05U尊共形像佛一处并立。两佛相似。遂将手摩
T47n1966_p0127b06U形像佛顶。语形像言。我将不久入涅。留汝
T47n1966_p0127b07U久住世间教化众生。世尊尚自敬佛形像。罪
T47n1966_p0127b08U恶众生岂不敬耶。又准十轮经云。猎师被袈
T47n1966_p0127b09U裟。象为起恭敬。敬袈裟功德。命终生忉利诸
T47n1966_p0127b10U天。九十一劫受诸快乐。何以故。为相似故。诸
T47n1966_p0127b11U佛形像亦复如是。为相似故。恭敬之者感得
T47n1966_p0127b12U尊贵荣华。生天净土。所以佛名经中。有卢舍
T47n1966_p0127b13U那佛敬形像佛。卢舍那佛尚自敬形像佛。何
T47n1966_p0127b14U况凡夫岂不敬耶。又华严经云。念佛三昧当
T47n1966_p0127b15U得见佛。命终之后生于佛前。彼人临命终时。
T47n1966_p0127b16U劝令念佛。为示尊像令瞻敬故。故知华严经
T47n1966_p0127b17U中有遣恭敬形像佛。云何三阶难云。一切形像
T47n1966_p0127b18U是[泥/土]龛。食来不合吃。一切牛驴是真佛。食来
T47n1966_p0127b19U即合吃。一切形像是[泥/土]龛。衣服供养不合著。
T47n1966_p0127b20U一切众生是真佛。昆虫上得衣。云何合著。一
T47n1966_p0127b21U切众生是真佛。不合损。一年之中损生无头
T47n1966_p0127b22U数。杀佛之罪如何除得。一切众生是真佛。身
T47n1966_p0127b23U合安置胜妙处。自身既在好房舍。佛在下恶
T47n1966_p0127b24U处。岂成平等。问曰。三阶念地藏菩萨功德
T47n1966_p0127b25U多少。如念阿弥陀佛。答曰。念阿弥陀佛功德。
T47n1966_p0127b26U多于念地藏菩萨百千万倍。何以得知。准观
T47n1966_p0127b27U音经。有一人供养六十二亿恒河沙菩萨。乃
T47n1966_p0127b28U至一时不如礼拜供养观世音菩萨。十轮经
T47n1966_p0127b29U云。一百劫念观世音。不如一食顷念地藏菩
T47n1966_p0127c01U萨。群疑论曰。一大劫念地藏菩萨。不如一
T47n1966_p0127c02U声念阿弥陀佛。何以故。佛是法王。菩萨为法
T47n1966_p0127c03U臣。如王出时臣必随从。大能摄小。佛是觉满
T47n1966_p0127c04U果圆超诸地位。所以积念者功德最多。过于
T47n1966_p0127c05U地藏百千万倍。菩萨未属佛地。果未圆满。故
T47n1966_p0127c06U功德最少。问曰。念佛是一乘。三阶非是一
T47n1966_p0127c07U乘。何以故。若是一阶。容可是一乘。既言三
T47n1966_p0127c08U阶。岂成一乘义。又准法华经云。十方佛土中。
T47n1966_p0127c09U唯有一乘法。无二亦无三。除佛方便说。言无
T47n1966_p0127c10U二者。若望菩萨。即无缘觉。言无三者。若望缘
T47n1966_p0127c11U觉。即无声闻。又言无二者。若望佛说。即一乘
T47n1966_p0127c12U无声闻缘觉。何以故。二乘极果大乘初地。所
T47n1966_p0127c13U以言无二。言无三者。即无菩萨乘。为十地因
T47n1966_p0127c14U果未极故。所以无三。准法华经中。唯有一佛
T47n1966_p0127c15U乘。息处故说二。今为汝说实。汝所得非灭。为
T47n1966_p0127c16U佛一切智。当发大精进。故知佛者觉满果圆
T47n1966_p0127c17U超诸地位。是最上乘。称究竟位。是名一乘。实
T47n1966_p0127c18U非余乘之所及也。故大行和上当在之日。亦
T47n1966_p0127c19U有数个三阶。舍三阶法归依和上念佛
T47n1966_p0127c20U　　第二念佛对弥勒门
T47n1966_p0127c21U问。念阿弥陀佛功德多少念于弥勒。答。念阿
T47n1966_p0127c22U弥陀佛功德。多于念弥勒百千万倍。何以得
T47n1966_p0127c23U知。准经中说。阿弥陀佛现是觉圆果满超诸
T47n1966_p0127c24U地位。所称念者功德最多。弥勒现是菩萨位
T47n1966_p0127c25U中。未超诸地果未圆。故称念之者功德狭
T47n1966_p0127c26U少。问。何故不念弥勒生兜率天。云何念阿
T47n1966_p0127c27U弥陀佛往生净土。答。为兜率天不出三界。天
T47n1966_p0127c28U报既尽。还堕阎浮提。所以不愿生天。若往生
T47n1966_p0127c29U净土。出过三界。直截五道。一生彼国。直至菩
T47n1966_p0128a01U提。更不堕落。所以愿生。又兜率天少时受乐。
T47n1966_p0128a02U弥陀佛国中乐最胜。故名为极乐。长时受乐
T47n1966_p0128a03U无有限期。以是因缘胜于兜率百千万倍。何
T47n1966_p0128a04U以得知。经中所说。一则身相胜。弥陀佛国众
T47n1966_p0128a05U生生者。皆具三十二相。兜率天人则无此相。
T47n1966_p0128a06U二则徒众胜。既生净土。与诸菩萨共为伴侣。
T47n1966_p0128a07U受男子身。无女人相。兜率天上男女杂居。不
T47n1966_p0128a08U同菩萨。三则寿命胜。兜率天上寿命四千岁。
T47n1966_p0128a09U已还复却来重堕阎浮提。弥陀佛国一去直至
T47n1966_p0128a10U佛果更不再来。四则神通胜。弥陀佛国菩萨
T47n1966_p0128a11U总六神通。兜率天上人无神通。五则果报胜。
T47n1966_p0128a12U弥陀佛国众生。衣服饮食香华璎珞一切供
T47n1966_p0128a13U具。自然化成不须造作。长时受用无有穷尽。
T47n1966_p0128a14U兜率天上造作方成。纵有自然衣服。不得多
T47n1966_p0128a15U时。四千岁已命欲终时有五衰相。一则头上
T47n1966_p0128a16U华萎。二则腋下汗出。三者起坐不定。四者气
T47n1966_p0128a17U力衰微。诸天免其眷属。五者多诸棹举。不如
T47n1966_p0128a18U极乐世界百千万倍。问。当来弥勒下生之
T47n1966_p0128a19U时。三会说法。度诸众生。得阿罗汉果。何以不
T47n1966_p0128a20U愿求生。云何求生弥陀佛国。答。弥勒未下生
T47n1966_p0128a21U来。不可待得。何以得知。经中所说。释迦牟尼
T47n1966_p0128a22U佛入涅后。经五十六亿七千万岁。然始下
T47n1966_p0128a23U生。人寿八万四千岁时。弥勒乃出。准法王本
T47n1966_p0128a24U记。释迦涅已来。始有一千七百余年。全未
T47n1966_p0128a25U拟来。不可候待。众生命短。恐沈苦海多劫受
T47n1966_p0128a26U殃不值弥勒。唯阿弥陀佛现在说法。住极乐
T47n1966_p0128a27U世界。广度众生。归依西方早证道果。胜于弥
T47n1966_p0128a28U勒百千万倍。设值弥勒三会。说法广度诸人。
T47n1966_p0128a29U得阿罗汉。小乘极果。若望大乘。始到初地。亿
T47n1966_p0128b01U亿众生不逢弥勒佛。念阿弥陀佛求生净土。
T47n1966_p0128b02U即是八地已上菩萨。疾则一念十念。迟则一
T47n1966_p0128b03U日七日。称念阿弥陀佛即生净土。实过弥勒
T47n1966_p0128b04U百千万倍。又复本师说弥陀经之日。弥勒菩
T47n1966_p0128b05U萨亦在会中。阿逸多菩萨是也。弥勒尚念阿
T47n1966_p0128b06U弥陀佛。何况未来诸众生岂不念耶。大行和
T47n1966_p0128b07U上在日。数个弥勒业人回心念阿弥陀佛。又
T47n1966_p0128b08U念佛法准佛经教。后末法时诸法总灭。特此
T47n1966_p0128b09U念佛正法止住百年教化众生。故知念佛不
T47n1966_p0128b10U可思议
T47n1966_p0128b11U　　第三念佛对坐禅门
T47n1966_p0128b12U问。念阿弥陀佛。何如坐禅看心作无生观。
T47n1966_p0128b13U答。念阿弥陀佛往生净土速成佛果。胜于无
T47n1966_p0128b14U生观门百千万倍。何以得知。准维摩经言。譬
T47n1966_p0128b15U如虚空造立宫室。终不能成。地上造作随意
T47n1966_p0128b16U无碍。无生看心亦如是。何以故。无生即是无
T47n1966_p0128b17U相。无相即是虚空。所以难成。念佛之法事理
T47n1966_p0128b18U双修。犹如地上造立宫室。所以易成。如贫人
T47n1966_p0128b19U少乏财宝。学他王家造立舍宅。虽办得少分
T47n1966_p0128b20U材木。从生至死终不能成。后时材木烂坏。虚
T47n1966_p0128b21U费功程无有成就。无生亦尔。为功德法财不
T47n1966_p0128b22U得成就。枉用功夫无有成益。念佛法门则不
T47n1966_p0128b23U如是。由念佛一口。灭除八十亿劫生死之罪。
T47n1966_p0128b24U还得八十亿劫微妙功德。如富儿造宅立便成
T47n1966_p0128b25U就。所以观经云。然彼如来宿愿力故。有忆想
T47n1966_p0128b26U者必得成就。不同无生。何以故。又法华经云。
T47n1966_p0128b27U大通智胜佛十劫坐道场。佛法不现前。不得
T47n1966_p0128b28U成佛道。不现前者即是无生。既是十劫不得
T47n1966_p0128b29U成佛。故知成佛迟。如念佛。迟则七日。疾则一
T47n1966_p0128c01U日。速生净土。即是八地已上菩萨。何以故。
T47n1966_p0128c02U乘佛愿力故。问。看心功德多少于念佛功
T47n1966_p0128c03U德。答。看心功德少于念佛功德百千万倍。何
T47n1966_p0128c04U以知之。准观经云。念佛一口。灭八十亿劫生
T47n1966_p0128c05U死之罪。得八十亿劫微妙功德。一度看心。未
T47n1966_p0128c06U知灭几许罪得几许功德。不言灭几亿生死
T47n1966_p0128c07U之罪地狱悉灭往生净土。故知少于念佛功
T47n1966_p0128c08U德百千万倍。问。念佛往生得何果报。无生
T47n1966_p0128c09U观成得何果报。二种何者为胜。答。念佛往
T47n1966_p0128c10U生得三十二相。具六神通。长生不死。超过三
T47n1966_p0128c11U界。直至成佛。更不堕落。菩萨圣众共为伴侣。
T47n1966_p0128c12U阿弥陀佛亲自说法。无生观成生长寿天。经
T47n1966_p0128c13U八万大劫还堕恶道。无生观万中无一得成
T47n1966_p0128c14U就者。为不时宜。假令得成生长寿天。不出三
T47n1966_p0128c15U界。克十而论。不如净土百千万倍。问曰。准
T47n1966_p0128c16U无生观。唯遣看心。其心为赤为白为青为黄。
T47n1966_p0128c17U观者为当成不成。答曰。无生看心非青非白
T47n1966_p0128c18U非赤非黄。非不言成不成。心不相貌。复无成
T47n1966_p0128c19U就。虚费功夫徒劳何益。难云。看心之时即得
T47n1966_p0128c20U成佛者。看衣即得暖。看食应得饱。看金应得
T47n1966_p0128c21U宝用。看心之时亦得道者。看衣不着不废寒。
T47n1966_p0128c22U看心之时亦不得果。又准像法决疑经说。坐
T47n1966_p0128c23U禅不是末法时。何以故。彼经云。佛灭度后。正
T47n1966_p0128c24U法五百年持戒坚固。像法一千年禅定坚固。
T47n1966_p0128c25U末法一万年念佛得坚固。准法王本记。入末
T47n1966_p0128c26U法来二百余年。是念佛时。不是坐禅时。所以
T47n1966_p0128c27U大行和上在日。数个禅师门徒从和上教授
T47n1966_p0128c28U回心念佛者多
T47n1966_p0128c29U　　第四念佛对讲说门
T47n1966_p0129a01U问。念阿弥陀佛功德多少于闻经功德。答。念
T47n1966_p0129a02U佛功德多于闻经功德百千万倍。何以得知。
T47n1966_p0129a03U观经下品上生人无恶不作。由造恶故。命欲
T47n1966_p0129a04U终时地狱众火一时俱至。遇善知识为说十
T47n1966_p0129a05U二部经。彼人闻已灭除千劫等罪。闻经力小。
T47n1966_p0129a06U地狱犹未灭。得智者教。念阿弥陀佛十口。灭
T47n1966_p0129a07U除八十亿劫生死之罪。问。读经功德多少
T47n1966_p0129a08U于念佛功德。答。读经功德亦少于念佛功德。
T47n1966_p0129a09U大行和上说。不念佛修行读经。犹如读药方。
T47n1966_p0129a10U念佛犹如服药。读药方病即难除。服药病则
T47n1966_p0129a11U易差。读经修道功德亦少于念佛功德。正是
T47n1966_p0129a12U修道。以此事故功德最多。问。讲经功德多
T47n1966_p0129a13U少于念佛功德。答。讲经功德亦少于念佛功
T47n1966_p0129a14U德百千万倍。何以故。讲经犹如数宝。念佛犹
T47n1966_p0129a15U如用宝。数宝虽多。不除贫苦。不言灭罪。不言
T47n1966_p0129a16U得功德。用宝虽不多。能济身命。得功德无量。
T47n1966_p0129a17U明知少于念佛功德百千万倍。又讲经如磨
T47n1966_p0129a18U石。虽获少分利益尽与他人。自损无量。为受
T47n1966_p0129a19U礼拜供养。大损果报。所以论云。譬如贫穷人
T47n1966_p0129a20U昼夜数他宝自无半钱分。多闻亦如是。故知
T47n1966_p0129a21U讲经功德亦少于念佛功德百千万倍。何以
T47n1966_p0129a22U得知。如唯识论。多破计我。讲论之者口虽说
T47n1966_p0129a23U法。心多计我。不起我者万中无一。所以法华
T47n1966_p0129a24U经云。我慢自矜高。谄曲心不实。于千万亿劫。
T47n1966_p0129a25U不闻佛名字。亦不闻正法。如是人难度。由是
T47n1966_p0129a26U事故。讲论不如念佛百千万倍。所以上世有
T47n1966_p0129a27U惠感法师智仁法师蕴法师。皆舍讲论同归
T47n1966_p0129a28U念佛
T47n1966_p0129a29U　　第五念佛对戒律门
T47n1966_p0129b01U问。念佛功德多少于持二百五十戒五百戒
T47n1966_p0129b02U等功德。答。念佛功德多于持戒功德百千万
T47n1966_p0129b03U倍。何以得知。准经说。持戒证小果。始到初
T47n1966_p0129b04U地。准弥陀经。若一日七日念阿弥陀佛往生
T47n1966_p0129b05U净土。即是八地已上菩萨。所以经云。众生生
T47n1966_p0129b06U者皆是阿@跋致。故知功德多于持戒功德
T47n1966_p0129b07U百千万倍。又准经中说。如今不是持戒时。是
T47n1966_p0129b08U念佛时。何以得知。准像法决疑经说。本师灭
T47n1966_p0129b09U度。正法五百年持戒得坚固。像法一千年坐
T47n1966_p0129b10U禅得坚固。末法一万年念佛得坚固。自从佛
T47n1966_p0129b11U入涅已来。准释迦碑文。已有一千七百余
T47n1966_p0129b12U年。入末法来二百余年。故知是念佛时。不是
T47n1966_p0129b13U持戒时。纵有持戒者。准戒经文。即得名誉及
T47n1966_p0129b14U利养。死得生天上。无证得阿罗汉果。纵得生
T47n1966_p0129b15U天。不出三界。就持戒人中。万个无一具戒者。
T47n1966_p0129b16U何以故。为戒细人粗。数多难持。若望念佛。
T47n1966_p0129b17U数少易行。得多功德。问。念佛得益多少于
T47n1966_p0129b18U持戒得益。答。念佛能益无损。持戒损多益少。
T47n1966_p0129b19U何以得知。准目连问经。破初篇戒。取长寿诸
T47n1966_p0129b20U天计人间九百一十五俱[月*尼]六百万岁堕地
T47n1966_p0129b21U狱。准戒文中。有五篇七聚。依量。第一篇重
T47n1966_p0129b22U量第二篇一倍。第二篇重量第三篇一
T47n1966_p0129b23U倍。第三篇重量第四篇一倍。第四篇重
T47n1966_p0129b24U量第五篇一倍。第五篇最轻犯突吉罗。九百
T47n1966_p0129b25U万岁堕地狱中。一夜不忏者舍本利。准破戒
T47n1966_p0129b26U罪。无量无边。持戒万中无一。故知损多益少。
T47n1966_p0129b27U念佛一口。除八十亿劫生死之罪。所以有破
T47n1966_p0129b28U戒罪。念阿弥陀佛。总得除灭。何以得知。准
T47n1966_p0129b29U观经文。下品中生人或有众生。毁犯五戒八
T47n1966_p0129c01U戒及具足戒。如此愚人应堕地狱经历多劫。
T47n1966_p0129c02U受苦无穷。临命终时。遇善知识为说阿弥陀
T47n1966_p0129c03U佛十力威德。为赞彼佛光明神力。教令念佛。
T47n1966_p0129c04U彼人闻已。灭除八十亿劫生死之罪。往生净
T47n1966_p0129c05U土。故知破戒罪亦得消灭。又准群疑论中说。
T47n1966_p0129c06U破戒者护。复失道者导。盲冥者眼。故知念佛
T47n1966_p0129c07U纯益无损。承前北都有律师。舍戒律业回心
T47n1966_p0129c08U念佛。往生西方极乐世界。准观经中说言。中
T47n1966_p0129c09U三品人。律师念佛往生净土。故知念佛门持
T47n1966_p0129c10U戒苦行不及也
T47n1966_p0129c11U　　第六念佛对六度门
T47n1966_p0129c12U问。念佛功德多少于六波罗蜜。答。念佛功德
T47n1966_p0129c13U多六波罗蜜百千万倍。何以得知。准维摩经
T47n1966_p0129c14U说。念定总持人自求生净土。总得往生。一切
T47n1966_p0129c15U不问。问曰。有人复疑。念佛犹如口打鼓。如
T47n1966_p0129c16U何解释。答曰。亦如口打鼓。何以。因口诵心
T47n1966_p0129c17U记。乃打由成。若无心口。无由得成。念佛亦
T47n1966_p0129c18U尔。心信口称。乃生净土。速证无上菩提。若无
T47n1966_p0129c19U心口。无由往生。所以如口打鼓。问。何故不
T47n1966_p0129c20U念本师释迦。但念阿弥陀佛。答曰。念弥陀者。
T47n1966_p0129c21U本师教念。然始解修。犹如父母生得子已。遂
T47n1966_p0129c22U付师教学问乃成。皆由师立。弥陀亦尔。本师
T47n1966_p0129c23U说经。殷勤劝念阿弥陀佛。令生净土。早证菩
T47n1966_p0129c24U提。将念佛名称为难事。本师自说。我行此念
T47n1966_p0129c25U阿弥陀佛难事。得无上菩提。本师释迦自亦
T47n1966_p0129c26U念佛劝。汝等一切众生若能称念阿弥陀佛。
T47n1966_p0129c27U定生净土。早证菩提。是为甚难希有之事。本
T47n1966_p0129c28U师遣念阿弥陀佛。又复念佛犹如父母多诸
T47n1966_p0129c29U子息。当居俭处。将去遂丰然始养得。不被饿
T47n1966_p0130a01U死。本师亦尔。为娑婆浊恶不堪久住。恐畏沈
T47n1966_p0130a02U沦堕于地狱。将诸众生同归净土。受诸快乐。
T47n1966_p0130a03U不被沉沦。是故偏令思念阿弥陀佛。不念本
T47n1966_p0130a04U师。非但释迦因念佛得成佛。十方三世诸佛
T47n1966_p0130a05U皆因念佛三昧当得成佛。故月灯三昧经云。
T47n1966_p0130a06U十方三世一切过去未来及现在佛。皆学念
T47n1966_p0130a07U佛速证无上菩提。故知三世诸佛皆因念佛
T47n1966_p0130a08U当得成佛。问曰。何故不念十方诸佛。偏念
T47n1966_p0130a09U阿弥陀佛。答曰。现在十方佛中。弥陀最胜最
T47n1966_p0130a10U尊最慈。又十方佛中。弥陀佛与众生结缘最
T47n1966_p0130a11U深。于现在十方佛中。弥陀佛愿力摄众生最
T47n1966_p0130a12U多。又十方佛净土中。弥陀佛净土最好。韦提
T47n1966_p0130a13U希等选得。又十方净土中。弥陀净土最近。十
T47n1966_p0130a14U方诸佛名号中。念阿弥陀佛名号功德最多。
T47n1966_p0130a15U所以专念弥陀佛。不念余佛。问曰。何故念
T47n1966_p0130a16U佛是一法。乃能广摄诸门。答曰。念佛虽是一
T47n1966_p0130a17U法。定能广摄诸门。何以得知。举喻释者。念佛
T47n1966_p0130a18U犹如如意宝珠。虽是一个宝珠。能摄一切宝
T47n1966_p0130a19U物。故法华经中说。龙女为献宝珠。速得成佛。
T47n1966_p0130a20U虽是一法。增长一切功德。感得生净土。速证
T47n1966_p0130a21U无上菩提。一法包含一切法。所以维摩经云。
T47n1966_p0130a22U念定即总持。包含一切法。故一法中乃含诸
T47n1966_p0130a23U法
T47n1966_p0130a24U　　第十一念佛出三界门
T47n1966_p0130a25U问曰。净土为出三界。为在三界中。答曰。净
T47n1966_p0130a26U土定出三界。不在三界之中。既言三界。何等
T47n1966_p0130a27U为三。一者欲界。从此阎浮上至六天总名欲
T47n1966_p0130a28U界。二者色界。六天已上梵众天等一十八天
T47n1966_p0130a29U名为色界。三者无色界。又有四天。空处乃至
T47n1966_p0130b01U非想非非想处天等总名无色界。又复三界
T47n1966_p0130b02U向上非非想处二十八天。向下即是无间地
T47n1966_p0130b03U狱。人在中间住。犹如牢狱之中相似。所以法
T47n1966_p0130b04U华经云。三界无安。犹如火宅。常有生老病死
T47n1966_p0130b05U忧患。如是等火炽然不息。是故韦提希厌娑
T47n1966_p0130b06U婆世界五浊恶处。何等为五。一者劫浊。谓疫
T47n1966_p0130b07U病饥馑刀兵等劫。二者烦恼浊。一切众生多
T47n1966_p0130b08U诸烦恼。三者命浊。寿命短促。四者见浊。诽谤
T47n1966_p0130b09U不信。五者众生浊。无其人行。又有地狱饿鬼
T47n1966_p0130b10U畜生盈满不善聚集。是故遣厌。欣乐西方极
T47n1966_p0130b11U乐世界。所以经云。能于三界狱勉出诸众生。
T47n1966_p0130b12U普智天人尊哀愍群盲类。能开甘露门广度
T47n1966_p0130b13U于一切。又论云。超出三界狱。目如青莲叶。声
T47n1966_p0130b14U闻众无数。是故稽首礼。又往生论云。观彼世
T47n1966_p0130b15U界相。胜过三界道。究竟如虚空。广大无边际。
T47n1966_p0130b16U又准群疑论中说。净土竖超三界。横截五道。
T47n1966_p0130b17U一得往生。更不堕三界牢狱。直至无上菩提。
T47n1966_p0130b18U故知弥陀净土定离三界。不在三界之中。所
T47n1966_p0130b19U以念佛法门顿出三界。若欲念阿弥陀佛速
T47n1966_p0130b20U生净土者。要须三业成就。第一心唯有信。第
T47n1966_p0130b21U二口唯有念。第三身唯有敬。不问有人无人
T47n1966_p0130b22U尊卑老少。昼夜常不懈慢。名为敬成就。不议
T47n1966_p0130b23U他人长短说食数宝。唯口念佛声声不绝。名
T47n1966_p0130b24U为念成就。不堕贪嗔等烦恼及斗乱打骂怨
T47n1966_p0130b25U恨嫉妒杀盗淫妄。是堕三涂因。与念佛法不
T47n1966_p0130b26U相应故。唯有信念佛。不拣道俗。不问男女贵
T47n1966_p0130b27U贱。不问罪有轻重。唯信为本。若成就者。万病
T47n1966_p0130b28U皆差。不假世间医药。万善自成。不假世间教
T47n1966_p0130b29U经。顿能成就。其万善成事。非是己能。亦非修
T47n1966_p0130c01U行力。若据经文。从凡位至初地经一大阿僧
T47n1966_p0130c02U只劫。若三宝力。不假多劫。又依经文。闻说阿
T47n1966_p0130c03U弥陀佛。乃至一心一念。欢喜踊跃。志心回向
T47n1966_p0130c04U即得往生。住不退地。法华经云。诸有智者以
T47n1966_p0130c05U譬喻得解。世间之中唯有母力。能令其子身
T47n1966_p0130c06U得安稳。出世间中唯有诸佛。能令众生出三
T47n1966_p0130c07U界苦。得生净土见佛闻法。又依经文。佛有慈
T47n1966_p0130c08U悲喜舍。慈能与乐。悲能拔苦。不问地狱饿鬼
T47n1966_p0130c09U畜生及人中苦。若问即不名大慈悲。又如其
T47n1966_p0130c10U母。世间之母于子有种种苦。终不辞劳。无疲
T47n1966_p0130c11U倦。以乐为本。岂容诸佛大圣大悲。不问怨亲
T47n1966_p0130c12U道俗男女。平等普皆救。救护何等苦。世间之
T47n1966_p0130c13U苦与地狱苦百千万倍诸佛即救。况人中极
T47n1966_p0130c14U轻。若不相救。即与经教相违。人中诸苦。发心
T47n1966_p0130c15U悔过。作诸戒行。作诸功德。诸苦顿除。信始成
T47n1966_p0130c16U就。生死退失。委知地狱不再入。人中诸苦。苦
T47n1966_p0130c17U即不灭。病即不差。千无一信者。纵有信者。不
T47n1966_p0130c18U过旬月寻即还退。不见经文以不知未来之
T47n1966_p0130c19U苦。其心不定。现在之苦复不得灭。众生谤起。
T47n1966_p0130c20U又依经文。现在之苦定灭。未来之苦必无。今
T47n1966_p0130c21U现世人有诵得经者。及有异行与国王相应
T47n1966_p0130c22U者。头发即落。袈裟着身。亦无戒行。在世间
T47n1966_p0130c23U内。上至国王。下至父母。皆反致敬。是谁之
T47n1966_p0130c24U力。尽岂不是三宝之力。世间之内亦有不问
T47n1966_p0130c25U贵贱男女皆令自在衣食自然。见者恭敬不
T47n1966_p0130c26U辞劳倦以是义故。当知三宝之力。唯信乃知。
T47n1966_p0130c27U不信之人如盲如聋。等无有异。故知念佛之
T47n1966_p0130c28U人声声不绝。无病不差。无罪不灭。定不惊怕。
T47n1966_p0130c29U亦不转退。日日之中心眼自开。转加作意。并
T47n1966_p0131a01U与经教相应。行住坐卧心终不散。亦不失威
T47n1966_p0131a02U仪。纵闻诸经论。并与心行相应。转加欢喜。递
T47n1966_p0131a03U相接引有信之人。如母救子不辞劳倦。无信
T47n1966_p0131a04U之人宁当噤口。而死不得出言。令他起谤。非
T47n1966_p0131a05U是谤人。直谤于佛。当说弥陀经时。释迦难解
T47n1966_p0131a06U之法为一切众生说。若有信者。是六方诸佛
T47n1966_p0131a07U知甚难信之法。恐后众生生疑谤。故舒舌作
T47n1966_p0131a08U证。表此经文定不虚妄。又闻此近来诸行者
T47n1966_p0131a09U等咸生惊疑。及有诽谤者。以是义故。诸佛再
T47n1966_p0131a10U三悬知末法世不信众生。若有信者。一切诸
T47n1966_p0131a11U佛共所护念。自不信佛语。自无善可得住不
T47n1966_p0131a12U退转地。皆弥陀经语。若不作业。自障圣道。
T47n1966_p0131a13U彼此经教皆是佛说。自修行之教善神护助
T47n1966_p0131a14U之法。深生信敬。修行不舍诸佛护助。复是诸
T47n1966_p0131a15U佛本愿力教。现在闻而不信。直入地狱。无有
T47n1966_p0131a16U出期。岂不谬哉。若见此经文。再三思量。审有
T47n1966_p0131a17U经教。方始相应念佛戒行断除法门。但能决
T47n1966_p0131a18U定深信至诚不退者。念念不绝。声声唤佛。不
T47n1966_p0131a19U问道俗贵贱贫富好丑男女。罪有轻重。唯取
T47n1966_p0131a20U信心成就。若不信诸佛慈悲。纵是父母亦无
T47n1966_p0131a21U救处。不得往生。唯有信心成就。诸佛常住不
T47n1966_p0131a22U灭。亦无退转。信佛大圣一切贤圣最上最胜
T47n1966_p0131a23U最大。是名世尊。不问过去未来现在所有众
T47n1966_p0131a24U生。不问大小善恶之心多少。皆知若有人信
T47n1966_p0131a25U佛大慈大悲。能救众生过去未来现在所有众
T47n1966_p0131a26U多恶业罪障。发心悔过。并悉知之。寻即往救。
T47n1966_p0131a27U亦不过时度。名为大慈大悲。如世间母。见
T47n1966_p0131a28U子在粪秽中及饥寒苦痛。终不再离。名为慈
T47n1966_p0131a29U悲母。在世之人无能报母恩德。是小慈母于
T47n1966_p0131b01U子尚不辞疲倦。诸佛大慈大悲与救百千万
T47n1966_p0131b02U倍。不唯救世间之苦。能救生死大苦。是故世
T47n1966_p0131b03U间有能信者即救。亦不问罪有轻重。谨依法
T47n1966_p0131b04U华经文。佛言。一切众生皆是吾子。我则是父。
T47n1966_p0131b05U汝等累劫众苦所烧。我皆济拔令出三界。又
T47n1966_p0131b06U不问道俗男女贵贱老少好丑贫富及罪轻
T47n1966_p0131b07U重。以是义故。唯论信者。能悔过者。深信成
T47n1966_p0131b08U就。声声不绝。念佛名字。经云一切诸佛共所
T47n1966_p0131b09U护念皆得不退转。又云难信希有之法。唯取
T47n1966_p0131b10U信心不云罪人。亦不得言女人不得往生。唯
T47n1966_p0131b11U论信者。若是戒行成就者皆悉往生。即非难
T47n1966_p0131b12U信。亦非希有。善男子善女人能信不昧。不问
T47n1966_p0131b13U罪有轻重。是病皆除。是罪皆灭。不论远近。唯
T47n1966_p0131b14U取信心顿断疑惑顿觉念佛。如母救子。故名
T47n1966_p0131b15U难信希有之法。说此经时。六方恒河沙诸佛
T47n1966_p0131b16U各各出舌证明。即知过去未来现在众生。闻
T47n1966_p0131b17U者并皆生疑起谤。不信佛有如是力。故言难
T47n1966_p0131b18U信希有之法。是恒沙诸佛并皆舒舌。遍覆三
T47n1966_p0131b19U千大千世界。为作证明。有能信者。不言怨亲。
T47n1966_p0131b20U观经云。念一口阿弥陀佛。灭八十亿劫生死
T47n1966_p0131b21U之罪。又经云。一切诸佛共所护念。诸佛慈悲
T47n1966_p0131b22U等心普救。不问道俗。悔过回向发愿。定不过
T47n1966_p0131b23U时。是名诸佛平等救众生。念若成就。无罪不
T47n1966_p0131b24U灭。无病不差。无苦不除。无忧不喜。惊怕之者
T47n1966_p0131b25U寻即自定昼夜。精进忍辱成就。戒即不破。睡
T47n1966_p0131b26U即策勤亦不疲倦。所出言语一依正教。令人
T47n1966_p0131b27U乐闻所行之行。故用孝养之人皆仿习。如是
T47n1966_p0131b28U等中心贞志节自在无碍。非是己能修习力。
T47n1966_p0131b29U皆是世尊慈悲力也。若有人。闻即悔即学即
T47n1966_p0131c01U行即念佛。是诸佛力。能信之人方始觉知。第
T47n1966_p0131c02U一身业。不得杀盗淫。亦不得打害他一切众
T47n1966_p0131c03U生。亦不得触世间细滑好华绫罗锦绣缯彩
T47n1966_p0131c04U绯紫等。纵逢严寒。随寒即死。终不再着。此物
T47n1966_p0131c05U能障当来业道。能沉没苦海。能令世间疑谤。
T47n1966_p0131c06U亦令人怨恨。令人起爱心。女子着好衣。出入
T47n1966_p0131c07U游行。好涂妆粉。令放逸多。男子数数频看不
T47n1966_p0131c08U舍。父母多忧便起嗔怒。兄弟怀愁起大嗔怒。
T47n1966_p0131c09U世人略见即生疑谤。师僧若见即破净戒。贼
T47n1966_p0131c10U人见时即起盗心。如是等障皆好衣过患。不
T47n1966_p0131c11U可尽说。若是孝行者。至死不着好衣。孝行俱
T47n1966_p0131c12U成。身行正行。礼赞不亏。回旋出入。不得摆手
T47n1966_p0131c13U急行。亦不得回头反视。亦不得抑睛戾眼。若
T47n1966_p0131c14U坐不得舒脚。亦不得托地。不得欹睡倚物。唯
T47n1966_p0131c15U老病不在此例。若论眠时。不得脱衣服。亦不
T47n1966_p0131c16U得仰眠舒脚及语。此是放逸懈怠。唯除老病
T47n1966_p0131c17U及困时。即暂得苦策勤。晚眠早起。日日如健。
T47n1966_p0131c18U神情变利。智慧日日增。若不行依。即名放逸
T47n1966_p0131c19U不信之人。罪复不灭。万事不成。何况病苦。亦
T47n1966_p0131c20U不得往生。第二口业。不得饮酒食肉及五辛
T47n1966_p0131c21U糟醋酒酵糗面乳酪酥密粳糯世间上味饭
T47n1966_p0131c22U食如是等食。纵逢大饥。宁当忍。饥即死。更不
T47n1966_p0131c23U再食。杀盗淫妄语。嫉妒语。嗔恚语。我慢语。
T47n1966_p0131c24U欺凌语。怨恨语。疑谤语。求财语。两舌语。说
T47n1966_p0131c25U他人长短斗乱语。谄曲语。毁栌蕹沼铩６裰
T47n1966_p0131c26U语。如是等语。若欲说。时无有尽期。但是闻人
T47n1966_p0131c27U善恶言语。皆不得说。此是无尽无益。斗诤语
T47n1966_p0131c28U多着魔。亦令人病发。若不再说。与佛教相应。
T47n1966_p0131c29U不劳读经书。唯加念佛行住坐卧不碍生活。
T47n1966_p0132a01U声声不绝。念佛不移。唯急唤大作声。复须分
T47n1966_p0132a02U明道字。此教犹如小儿唤母。急急不得散。外
T47n1966_p0132a03U去恶缘。此是定心坐禅念佛定。各有多门道
T47n1966_p0132a04U俗。但得心清净。不问男女贵贱。唯取信敬孝
T47n1966_p0132a05U养之人。但能皆得病苦消灭道业成就。以是
T47n1966_p0132a06U义故。六方诸佛出广长舌相。证明不虚。又云。
T47n1966_p0132a07U能信专念不舍之人。一切诸佛共所护念。此
T47n1966_p0132a08U是弥陀经文。现在流行处处不绝。第三意业。
T47n1966_p0132a09U不得非理贪痴。不得心生疑谤。不得心生蛆
T47n1966_p0132a10Uピ埂２坏眯纳杀盗淫妄想恶缘。不得心生
T47n1966_p0132a11U我慢贡高。轻蔑他人。自是非他。耽财爱色。若
T47n1966_p0132a12U起如是之心。放逸自恣。诈嗔虚喜。不实之心。
T47n1966_p0132a13U诸佛必知不来相救。如有道俗贵贱贫富。皆
T47n1966_p0132a14U须平等。不问怨亲。与佛教相应。若无此心。发
T47n1966_p0132a15U露忏悔。尽形为期。死生不移。如是等人前念
T47n1966_p0132a16U回向后念即觉。如子忆母。养子不辞劳倦。不
T47n1966_p0132a17U避辛苦。寻即往看。若能如是者。始大慈悲意
T47n1966_p0132a18U业清净平等如虚空。三业六根如是等行依
T47n1966_p0132a19U戒律如法修行。所违触者不可一一具陈。唯
T47n1966_p0132a20U愿正念正回向。慈悲深信决定。至诚不退。
T47n1966_p0132a21U若与言教不相应。纵令念佛。共不能救。罪亦
T47n1966_p0132a22U不灭。病苦难除。贪财败德。及祸之基。取之非
T47n1966_p0132a23U理。为恶之本。一切恶誓愿断。一切善誓愿修。
T47n1966_p0132a24U恒沙功德誓愿满。无上佛道誓愿成
T47n1966_p0132a25U弟子(某甲)等稽首和南尽虚空遍法界一切诸佛
T47n1966_p0132a26U十二部经诸大菩萨声闻缘觉一切贤圣。受
T47n1966_p0132a27U弟子等请。来入道场证明。弟子今日今时蒙
T47n1966_p0132a28U善知识教。弟子发露忏悔。未觉悟时。及觉悟
T47n1966_p0132a29U已来。于其中间。三业造罪。身业不善。杀害众
T47n1966_p0132b01U生不可知数。偷盗财物广若恒沙。淫欲炽盛
T47n1966_p0132b02U污诸净行。口业不善。妄语绮语恶口两舌。诽
T47n1966_p0132b03U谤三宝斗乱无边。意业不善。贪名求利如海
T47n1966_p0132b04U吞流。嗔恚猛火烧诸功德。十恶业罪无明所
T47n1966_p0132b05U作。自作教他。见闻随喜。无问大小。不敢覆
T47n1966_p0132b06U藏。今总忏悔。愿佛慈悲证明摄受。莫违人愿。
T47n1966_p0132b07U今日今时所忏诸罪。随忏即灭。弟子持此念
T47n1966_p0132b08U佛功德。报恩家债主恩。受取功德。近相舍离
T47n1966_p0132b09U同生净土。志心归命。顶礼阿弥陀佛
T47n1966_p0132b10U　从来生死界　　未识佛僧时
T47n1966_p0132b11U　所造众恶业　　因此愿消灭
T47n1966_p0132b12U　尘含佛刹土　　刹中过现佛
T47n1966_p0132b13U　我以三业净　　久住刹舍中
T47n1966_p0132b14U　凡圣虔诚者　　皆知净国土
T47n1966_p0132b15U　喜心咸顶礼　　普礼念佛人
T47n1966_p0132b16U　书此念佛镜　　喜集无上因
T47n1966_p0132b17U　回向众生类　　共生安乐国
T47n1966_p0132b18U　从今至圆满　　在在受生时
T47n1966_p0132b19U　常忆于宿命　　不转念佛人
T47n1966_p0132b20U　净土往生不易闻　　顿超沙劫证玄门
T47n1966_p0132b21U　子呼慈父须来生　　但虑称心恐不真
T47n1966_p0132b22U　　修西方十二时
T47n1966_p0132b23U平旦寅。被衣出户整心神。合掌焚香望极乐。
T47n1966_p0132b24U殷勤遥礼紫金身
T47n1966_p0132b25U日出卯。不应念佛论多少。安在专心系一缘。
T47n1966_p0132b26U勿为妄境相侵扰
T47n1966_p0132b27U食时辰。念佛先须伏我人。若将念佛恃人我。
T47n1966_p0132b28U何始何成净土因
T47n1966_p0132b29U禺中已。进修净土须决志。如[口*食]甘露自知甜。
T47n1966_p0132c01U且莫谤人道不是
T47n1966_p0132c02U正南午。想念吾师如目睹。无边业障自然消。
T47n1966_p0132c03U岂要云为枉辛苦
T47n1966_p0132c04U日i未。浩浩生死诚堪畏。不取西方速疾门。
T47n1966_p0132c05U尘沙劫海须沉坠
T47n1966_p0132c06U晡时申。急急须持净土因。阗健不能勤念佛。
T47n1966_p0132c07U一朝虚作世间尘
T47n1966_p0132c08U日没酉。想知光景何能久。看看无常即到来。
T47n1966_p0132c09U莫教佛字离心口
T47n1966_p0132c10U黄昏戌。勿使身心多过失。十恶虽然亦往生。
T47n1966_p0132c11U何如上品莲开疾
T47n1966_p0132c12U人定亥。深心念佛真三昧。十地高人尚尔修。
T47n1966_p0132c13U将知不信宁非罪
T47n1966_p0132c14U夜半子。朝朝念佛常如此。皆乘莲华一往生。
T47n1966_p0132c15U从兹决定无生死
T47n1966_p0132c16U鸡鸣丑。壮盛俄然即衰朽。忙忙刹海更无亲。
T47n1966_p0132c17U唯有弥陀独招乎
T47n1966_p0132c18U　　修西方十劝
T47n1966_p0132c19U劝君一。长时念佛须真实。归依佛语莫生疑。
T47n1966_p0132c20U制护心猿无放逸
T47n1966_p0132c21U劝君二。唯思念佛无余事。澄心决定愿西方。
T47n1966_p0132c22U临终自见如来至
T47n1966_p0132c23U劝君三。念佛先须断爱贪。临终心净见如来。
T47n1966_p0132c24U似月清光照碧潭
T47n1966_p0132c25U劝君四。莫令念佛心移忘。临终极乐宝华迎。
T47n1966_p0132c26U观音势至俱来至
T47n1966_p0132c27U劝君五。莫辞念佛多辛苦。思惟长劫生死轮。
T47n1966_p0132c28U更向何人求出路
T47n1966_p0132c29U劝君六。念佛时中恒相续。假使不念顺凡情。
T47n1966_p0133a01U何日得离生死狱
T47n1966_p0133a02U劝君七。念佛莫令三业失。专专敬礼愿西方。
T47n1966_p0133a03U去见弥陀无上日
T47n1966_p0133a04U劝君八。教修念佛牟尼法。应须遵奉本师言。
T47n1966_p0133a05U命尽得往弥陀刹
T47n1966_p0133a06U劝君九。念佛真心为上首。临终化佛共来迎。
T47n1966_p0133a07U七宝莲华随愿诱
T47n1966_p0133a08U劝君十。念佛常须心口急。思量业海苦轮深。
T47n1966_p0133a09U生死忙忙悔难及
T47n1966_p0133a10U求生西方净土念佛镜(终)
T47n1966_p0133a11U　　五蕴浮虚梦幻身　　假缘空聚一堆尘
T47n1966_p0133a12U　　死魔一至凭何敌　　急念弥陀莫厌频
T47n1966_p0133a13U　　　临终正念往生文
T47n1966_p0133a14U　知归子问善道和尚曰。世事之大莫越生死。
T47n1966_p0133a15U　一息不来便属后世。一念差错便堕轮回。小
T47n1966_p0133a16U　子累蒙开诲。念佛往生之法其理甚明。又恐
T47n1966_p0133a17U　病来死至之时心识散乱。仍虑他人惑动正
T47n1966_p0133a18U　念忘失净因。伏望重示归径之方。俾脱沉沦
T47n1966_p0133a19U　之苦。师曰。善哉问也。凡一切人命终欲生净
T47n1966_p0133a20U　土。须是不得怕死。常念此身多苦不净恶业
T47n1966_p0133a21U　种种交e。若得舍此秽形。超生净土。受无量
T47n1966_p0133a22U　快乐。解脱生死苦趣。乃是称意之事。如脱弊
T47n1966_p0133a23U　衣得换珍服。但当放下身心。莫生恋着。凡遇
T47n1966_p0133a24U　有病之时。便念无常。一心待死。叮嘱家人及
T47n1966_p0133a25U　看病人往来问候之人。凡来我前。为我念佛。
T47n1966_p0133a26U　不得说眼前闲杂之话家中长短之事。亦不
T47n1966_p0133a27U　须软言安慰祝愿安乐。此皆虚华无益之语。
T47n1966_p0133a28U　若病重将终之际。亲属不得垂泪哭泣。及发
T47n1966_p0133a29U　嗟叹懊恼之声。惑乱心神。失其正念。但当同
T47n1966_p0133b01U　声念佛助其往生。待气尽了。多时方可哀泣。
T47n1966_p0133b02U　才有丝毫恋世间心。便成挂碍。不得解脱。若
T47n1966_p0133b03U　得明晓净土之人频来策励。极为大幸。若依
T47n1966_p0133b04U　此者。决定超生即无疑也。又问曰。求医服药。
T47n1966_p0133b05U　还可用否。答曰。求医服药。初不相妨。然药
T47n1966_p0133b06U　者只能医病。不能医命。命若尽时。药岂奈何。
T47n1966_p0133b07U　若杀物命为药切不可也。又问曰。求神祈福
T47n1966_p0133b08U　如何。答曰。人命长短生时已定。何假鬼神能
T47n1966_p0133b09U　延之耶。若迷惑信邪。杀害众生祭祀鬼神。但
T47n1966_p0133b10U　增罪业。反损寿矣。大命若尽。小鬼奈何。空自
T47n1966_p0133b11U　P惶。俱无所济。切宜谨之。当以抄写此文。帖
T47n1966_p0133b12U　向目前令时昔见之免致临危忘失。又问曰。
T47n1966_p0133b13U　平生未尝念佛人还用得否。答曰。此法僧俗
T47n1966_p0133b14U　男女未念佛人用之皆得往生。决无疑矣。余
T47n1966_p0133b15U　多见世人。于平常念佛礼赞。发愿求生西方。
T47n1966_p0133b16U　及致病来。却又怕死。都不说着往生解脱之
T47n1966_p0133b17U　事。直待气消命尽识投冥界。方始十念鸣钟。
T47n1966_p0133b18U　恰如贼去关门。济何事也。死门事大。须是自
T47n1966_p0133b19U　家着力始得。若一念差错。历劫受苦。谁人相
T47n1966_p0133b20U　代。思之思之。若无事时。当以此法精进念佛
T47n1966_p0133b21U　竭力受持。是为临终大事。可谓一条荡荡西
T47n1966_p0133b22U　方路。径直归家莫问津
T47n1966_p0133b23U　　弟子林云从舍银壹两所求如意者
T47n1966_p0133b24U　　信士唐俊　信童唐琼哥a哥
T47n1966_p0133b25U　　信女陈妙净　林引使共舍银贰两五钱
T47n1966_p0133b26U　　惟祈福寿同增　愿法界众生　俱成正觉
T47n1966_p0133b27U　　者
T47n1966_p0133b28U　原板在杭州云栖莲池大师处今重刻于莆田
T47n1966_p0133b29U　国欢寺藏经堂　出藏经管字函第三卷据
T47n1966_p0133c01U重锲念佛镜叙
T47n1966_p0133c02U象纬丽天。晃曜莫u于桂魄。波澜疏河。源流
T47n1966_p0133c03U悉汇于沧溟。是以万法唯心功实存于一念。
T47n1966_p0133c04U千车合辙道不出乎总持。具最胜之妙门。脱
T47n1966_p0133c05U轮回之捷径。其唯念佛乎。盖自弥陀刹现慈
T47n1966_p0133c06U航超积劫之沦净土门开法界结无遮之会。
T47n1966_p0133c07U势至念之而证圆通。能仁称之而悲堪忍。大
T47n1966_p0133c08U海会同归。宝树林中摇众乐。十八贤共社。
T47n1966_p0133c09U白莲香里显真宗。悲智双行圣凡俱摄。盖医
T47n1966_p0133c10U王护世。仙方道诀皆靡。慧日当空。黑室昏衢
T47n1966_p0133c11U顿破。变世界为黄金。位登不退。坐莲华而见
T47n1966_p0133c12U佛。果证无生。譬夫九曲明珠虽寸丝而可贯。
T47n1966_p0133c13U百川众味尝一滴以皆通。欲枯业海。须念弥
T47n1966_p0133c14U陀。彼教纲森罗。博之颇难契理。禅那寂照。修
T47n1966_p0133c15U之恐涉岐途。岂若系念彼佛不劳弹指到西
T47n1966_p0133c16U方(如贤)欲弘法施。用广是书。乃募赀于檀那。
T47n1966_p0133c17U以重辉于剖劂。极知固陋。滥赘其文云。万历
T47n1966_p0133c18U癸丑春众华现瑞日。莲山国欢崇福禅院释
T47n1966_p0133c19U子如贤和南谨识
T47n1966_p0133c20U　惟心净土宜承当　　自性弥陀触处彰
T47n1966_p0133c21U　无苦无忧真极乐　　勿憎勿爱即西方
T47n1966_p0133c22U　恒沙功德本来具　　妙宝庄严不可量
T47n1966_p0133c23U　好个主人无量寿　　见闻声色露堂堂