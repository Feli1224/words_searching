【经文资讯】大正新修大藏经 第四十七册 No. 1971《净土境观要门》
【版本记录】CBETA 电子佛典 V1.9 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 47, No. 1971 净土境观要门
# CBETA Chinese Electronic Tripitaka V1.9 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T47n1971_p0289c11U
T47n1971_p0289c12U　　No. 1971
T47n1971_p0289c13U净土境观要门
T47n1971_p0289c14U
T47n1971_p0289c15U　　　　元传天台宗教兴教大
T47n1971_p0289c16U　　　　师虎溪沙门　怀则述
T47n1971_p0289c17U夫净土法门者。乃末世机缘出生死之要路。
T47n1971_p0289c18U横截五道之舟航。一生彼处永无退转。以诸
T47n1971_p0289c19U天身飞行自在。衣食自然得。预清净海众。常
T47n1971_p0289c20U得见佛闻法速入圣位。无虎狼师子蚊虻蚤
T47n1971_p0289c21U虱有情之恼。无寒热风雨无情之所煎熬。莲
T47n1971_p0289c22U华化生寿命无量。既无生老病死等苦但受
T47n1971_p0289c23U诸乐。故名极乐世界。故我释迦如来欲令此
T47n1971_p0289c24U土在迷众生。出离众苦开折伏之门。弥陀慈
T47n1971_p0289c25U父示摄受之路。所以苦口叮咛殷勤告诫。偏
T47n1971_p0289c26U赞净土普劝往生良由于此。是故西天此土
T47n1971_p0289c27U圣贤道俗。回向发愿临终见佛得往生者。具
T47n1971_p0289c28U载典记不可胜数。但下劣凡夫贪着粗弊色
T47n1971_p0289c29U声甘心。流浪生死不求出离。譬如入城句当。
T47n1971_p0290a01U若不预办安歇之处。至乎日暮无所栖泊。深
T47n1971_p0290a02U可痛伤悲悼也。然而诸上善人。厌苦求乐发
T47n1971_p0290a03U心念佛者多。知于境观者少。因引笔略书大
T47n1971_p0290a04U概。庶使信乐之人。因此以得入道之门。不致
T47n1971_p0290a05U徒劳苦行也(初入道场当存想三宝。心生恳恻默发愿云。我与法界众生诸佛菩萨性体不二。
T47n1971_p0290a06U但我与众生在迷。诸佛菩萨已悟。我今普为法界众生。求生安养净土。入是道场讽诵经文称念佛号。如补助仪)
T47n1971_p0290a07U观无量寿佛经云。若欲志心生西方者。先当
T47n1971_p0290a08U观于一丈六像在池水上。如先所说身量无
T47n1971_p0290a09U边非是凡夫心力所及。是则八万相好乃是
T47n1971_p0290a10U十信位人方得见之。非是凡夫初心所观境
T47n1971_p0290a11U界。是故令观丈六之身。身有三十二相不可
T47n1971_p0290a12U遍观。须是从一相好入。但观眉间白毫三十
T47n1971_p0290a13U二相自然当现。观若纯熟不妨改观。观余身
T47n1971_p0290a14U相无不可也。若观此相极须明了。其相在两
T47n1971_p0290a15U眉中间白如珂雪。长一丈五尺周围五寸。外
T47n1971_p0290a16U有八棱内则虚通。右旋宛转显映金颜分齐
T47n1971_p0290a17U分明。莹净明彻不可云喻。欲观此相应须先
T47n1971_p0290a18U了万法唯心一切唯识。故经云。心包太虚量
T47n1971_p0290a19U周沙界。又云。心如工画师。造种种五阴。一切
T47n1971_p0290a20U世间中。莫不从心造。是则极乐依报国土宝
T47n1971_p0290a21U树宝地宝池。弥陀海众正报之身三十二相
T47n1971_p0290a22U等。皆是我心本具。皆是我心造作。不从他
T47n1971_p0290a23U得不向外来。能了此者方可论于即心观佛。
T47n1971_p0290a24U所以得云唯心净土本性弥陀。故观经云。诸
T47n1971_p0290a25U佛如来是法界身。入一切众生心想中。至八
T47n1971_p0290a26U十随形好诸句。天台大师作二义释之。一约
T47n1971_p0290a27U感应道交释。二约解入相应释。若无初释则
T47n1971_p0290a28U观非观佛。若无次释则心外有佛。是则解入
T47n1971_p0290a29U相应者即心也。感应道交者观佛也。至释是
T47n1971_p0290b01U心作佛是心是佛。从修观边说名为心作。从
T47n1971_p0290b02U本具边说名为心。是文出第八像观义遍初
T47n1971_p0290b03U后。夫如是例此合云是心作日是心是日。乃
T47n1971_p0290b04U至是心作势至是心是势至。以至九品之中。
T47n1971_p0290b05U随境作观莫不咸然。然而即心观佛亦名约
T47n1971_p0290b06U心观佛者。约心就托佛边说。即心就本具边
T47n1971_p0290b07U论由具故即也。各举一义意必双含也。此之
T47n1971_p0290b08U境观说者虽多未见的当。今当先引旧说评
T47n1971_p0290b09U之而后正出其意。净觉法即谓。摄佛归心然
T47n1971_p0290b10U后用观名为观佛。今谓送想西方境在东土
T47n1971_p0290b11U境观既差。何由生彼亦滥直观于心也。广智
T47n1971_p0290b12U法师谓。摄心归佛名为观佛。此乃直观于佛。
T47n1971_p0290b13U祖师何名心观为宗耶。若据二师所见必须
T47n1971_p0290b14U先了万法唯心。方可观心先了万法唯佛。方
T47n1971_p0290b15U可观佛。此同常坐等直观三道。是为直观心
T47n1971_p0290b16U直观佛也。二师执诤不已遂求决于四明祖
T47n1971_p0290b17U师。祖师双收二家云也。不是摄佛归心也。不
T47n1971_p0290b18U是摄心归佛。乃是约心观佛。何者弥陀净土
T47n1971_p0290b19U既是我心本具。是故托彼果佛三十二相。熏
T47n1971_p0290b20U我自心本具法身性体。观智若成自然发现。
T47n1971_p0290b21U故妙宗云。托彼依正熏乎心性。心性易发即
T47n1971_p0290b22U此义也。问约心观佛唯是所观。境亦含能观
T47n1971_p0290b23U观耶。答观之一字是能观观。心佛二字是所
T47n1971_p0290b24U观境。若尔此所观境是妄耶是真耶。答一家
T47n1971_p0290b25U所论境观永异诸说。直观真心真佛唯属佛
T47n1971_p0290b26U界。是故凡曰观心观佛皆属妄境。意在了妄
T47n1971_p0290b27U即真。不须破妄然后显真。诸家直观真者。妄
T47n1971_p0290b28U必须破真理方显。此乃缘理断九之义。正是
T47n1971_p0290b29U破九界修恶。显佛界性善是断灭法。乃属偏
T47n1971_p0290c01U前别教非是圆顿妙观。问既曰约心观佛。佛
T47n1971_p0290c02U是果人何得是妄。若是妄者。弥陀世尊应是
T47n1971_p0290c03U凡夫耶。答初心行者外境未忘以来见有他
T47n1971_p0290c04U佛。无非是忘亦是外阴入也。则知过在于我
T47n1971_p0290c05U何关佛耶。问凡所观境不出内外。心则属内
T47n1971_p0290c06U佛则属外。今云约心观佛。莫也内外俱观。若
T47n1971_p0290c07U尔必须仰面观佛低头照心。如足跨门限如
T47n1971_p0290c08U首鼠两端。毕竟如何用心。答此尤难得的当。
T47n1971_p0290c09U今略举一家之非。而后出其正义。初义者先
T47n1971_p0290c10U辈乃云定境属外观属唯心。须知此说有二
T47n1971_p0290c11U失。一者正堕内外俱观之失。二者观属唯心
T47n1971_p0290c12U有滥真心之失。以由初心行者须约妄心。而
T47n1971_p0290c13U观弥陀应身。显真佛体方免斯过。祖师虽有
T47n1971_p0290c14U唯心观立之言。正是唯于妄心所造之境。用
T47n1971_p0290c15U三观体之。观若成时真佛方显也。故知此说
T47n1971_p0290c16U失之甚矣。次出正义者。须知我心不局方所。
T47n1971_p0290c17U如前所引经文是也。故荆溪云。唯心之言岂
T47n1971_p0290c18U唯真心。须知烦恼心遍。子尚不知烦恼心遍。
T47n1971_p0290c19U安能了知生死色遍色。何以遍色即心故。若
T47n1971_p0290c20U尔不须摄佛归乎东土。五阴质内亦不须仰
T47n1971_p0290c21U面观佛低头照心。今断之曰。定境属外。境
T47n1971_p0290c22U便是心。不须摄佛归心。方名约心观佛。如此
T47n1971_p0290c23U明之非但深得佛意。亦乃迥出常情。况佛亲
T47n1971_p0290c24U口引喻云。如执明镜自见面像。镜中之像在
T47n1971_p0290c25U外。岂可摄归我身方是我像耶。亦是引心向
T47n1971_p0290c26U彼作往生因。虽无方所在迷成局。今以妙解
T47n1971_p0290c27U融此局心。而即于佛成三谛三观。是则镜喻
T47n1971_p0290c28U观法。执喻修观。见像喻观成。即见本性佛
T47n1971_p0290c29U也。观未成时像既在外。以譬于心何须摄归
T47n1971_p0291a01U我身耶。此譬显然人自不达耳。问约心观佛
T47n1971_p0291a02U定为外。境乃属于妄。其义显然无可疑者。用
T47n1971_p0291a03U于三观体此妄境成妙三谛愿示其相。答如
T47n1971_p0291a04U观白毫一心一意专想不移。了了分明能了
T47n1971_p0291a05U此境。具足诸法此相为从我身得。为从我心
T47n1971_p0291a06U得。佛不从我身得。不从我心得。不从我身得
T47n1971_p0291a07U佛心。不从我心得佛色。何者若是心佛无心。
T47n1971_p0291a08U若是色佛无色。不可以色心求三菩提。所观
T47n1971_p0291a09U之境既空。能观之观亦寂。能所俱亡不落情
T47n1971_p0291a10U想。空虽不可得随念即见。如镜照面像现其
T47n1971_p0291a11U中。又如比丘观骨起种种光。此无持来者亦
T47n1971_p0291a12U无有此骨。皆意作耳。悉如幻化假。佛本不
T47n1971_p0291a13U曾来我亦无所至。心不自知心心不自见心。
T47n1971_p0291a14U心有想则痴。无想是泥洹。是法不可示。皆念
T47n1971_p0291a15U想所为。设有念亦无所有空耳。中三观就能
T47n1971_p0291a16U观边论。三谛就所显边说。谛观不二能所一
T47n1971_p0291a17U如。故祖师云。三谛三观三非三三一一三无
T47n1971_p0291a18U所寄谛观名别体。复同是故能所二非二斯
T47n1971_p0291a19U之谓也。问一心三观三谛一境。不前不后方
T47n1971_p0291a20U是圆顿三昧。据上所论似如次第一心义之
T47n1971_p0291a21U何在。答说虽前后用在一时。且如照此白毫
T47n1971_p0291a22U即是我心。心外无法法法叵得是空。其相宛
T47n1971_p0291a23U然是假。假即是境。空即是观。了了通达不为
T47n1971_p0291a24U境所染亡假也。了了通达不为智所净亡空
T47n1971_p0291a25U也。非染非净。境观双绝能所顿亡。即是中
T47n1971_p0291a26U道何有前后耶。若论假观亦复如是。白毫宛
T47n1971_p0291a27U然如骨起光是假。其相叵得是空。此无持来
T47n1971_p0291a28U者。亦无有此骨是中也。若论中观了此白毫
T47n1971_p0291a29U非空非假。若心有想则痴。无想是尼洹。是
T47n1971_p0291b01U法不可示皆念想所为亡二边也。既其双亡
T47n1971_p0291b02U必也双照。以双照故空假宛然。亡照同时不
T47n1971_p0291b03U可前后。是则一空一切空三观俱空。一假一
T47n1971_p0291b04U切假三观俱假。一中一切中三观俱中。不前
T47n1971_p0291b05U不后绝思绝议。问净土依正在十万亿刹外。
T47n1971_p0291b06U何云唯心净土本性弥陀。又经云阿弥陀佛
T47n1971_p0291b07U去此不远耶。答此义须约三谛三观说之其
T47n1971_p0291b08U疑方解。何者就不失自体东西宛尔边。何妨
T47n1971_p0291b09U在十万亿刹之外。即妙假也。就同一性体不
T47n1971_p0291b10U隔毫厘边。即妙空也。就不一不异二相亡泯
T47n1971_p0291b11U边。即妙中也。亦是一即一切故不妨远。一切
T47n1971_p0291b12U即一故不妨近。非一非一切故不远不近。以
T47n1971_p0291b13U例取舍不取不舍。合散不合不散等莫不皆
T47n1971_p0291b14U然。具如止观前六章。依修多罗广开妙解直
T47n1971_p0291b15U论诸法本真。无非三谛妙法。由此理具方有
T47n1971_p0291b16U事用。以即假故不失自体。不远而远往生彼
T47n1971_p0291b17U土。复由即空故同一性体故。以佛力故。三昧
T47n1971_p0291b18U力故。一念能见故。心在定故。如弹指顷故。不
T47n1971_p0291b19U近而近实不往生双非二边。非生非不生事既
T47n1971_p0291b20U即理便是妙事。但佛世根利随举其一必具
T47n1971_p0291b21U三。故小弥陀偏语其远。十六观经偏语其近。
T47n1971_p0291b22U既其远近双照必也远近双寂。是则近远非
T47n1971_p0291b23U近非远。生即无生无生即生非生非不生。
T47n1971_p0291b24U今人随语生解偏执一边不能圆解。故十疑
T47n1971_p0291b25U论云。今人闻生便作生解。闻不生便作不生
T47n1971_p0291b26U解。正堕此责也。悲夫。若不约理具三法。而
T47n1971_p0291b27U论事用三法。则遭从心生法之过。复招缘理
T47n1971_p0291b28U断九之讥。岂是圆顿法门。若不尔者。何故妙
T47n1971_p0291b29U宗引般舟三昧经三力为证。一佛力。二三昧
T47n1971_p0291c01U力。此二非事用耶。三者本功德力。此非理具
T47n1971_p0291c02U耶。然末代行人而欲立行造修。须拣入理之
T47n1971_p0291c03U门起观之处。以众生在迷未悟理故。故至第
T47n1971_p0291c04U七正修章中。方论阴等十境的拣所观。今亦
T47n1971_p0291c05U如是如前所辩。良由于此不见此意岂不惑
T47n1971_p0291c06U哉。问唯心净土之唯心与本性弥陀。及十不二
T47n1971_p0291c07U门唯色唯心之唯心同异如何。答唯心净土。
T47n1971_p0291c08U是所观阴境。本性弥陀。是所显法门亦是能
T47n1971_p0291c09U观观法。各举一边意在互显。若十不二门约
T47n1971_p0291c10U三谛。妙色妙心而论唯心。故云非色非心空
T47n1971_p0291c11U也。而色而心假也。唯色唯心中也。此乃直约
T47n1971_p0291c12U中道绝待而论。名为妙色妙心。岂与唯心净
T47n1971_p0291c13U土所观阴心同日而语。熟看金[金*畀]指要自见
T47n1971_p0291c14U臧否。若观二菩萨身相既同弥须拣别。经云。
T47n1971_p0291c15U但观首相知是观世音。如是大势至。首相者。
T47n1971_p0291c16U观音顶上有一肉髻。如未开莲莹净红鲜。大
T47n1971_p0291c17U势至于肉髻上。有一宝瓶盛诸光明。若念此
T47n1971_p0291c18U菩萨名时须观此相。若念清净海众时。须想
T47n1971_p0291c19U三乘诸天。围绕一佛二菩萨也。所论境观之
T47n1971_p0291c20U相悉例上可知。若不精拣何称圆修。是故不
T47n1971_p0291c21U能已也。信笔述此老眼昏华不及检文多有
T47n1971_p0291c22U疏脱。观者恕之。至大三年冬至前三日
T47n1971_p0291c23U净土境观要门(终)