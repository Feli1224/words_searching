【经文资讯】大正新修大藏经 第四十七册 No. 1975《净土生无生论》
【版本记录】CBETA 电子佛典 V1.9 (Big5) 普及版，完成日期：2001/03/30
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 47, No. 1975 净土生无生论
# CBETA Chinese Electronic Tripitaka V1.9 (Big5) Normalized Version, Release Date: 2001/03/30
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T47n1975_p0381a18U
T47n1975_p0381a19U
T47n1975_p0381a20U　　No. 1975
T47n1975_p0381a21U净土生无生论
T47n1975_p0381a22U
T47n1975_p0381a23U　　　　幽溪沙门传灯撰
T47n1975_p0381a24U稽首能仁圆满智无量寿觉大导师。所说安
T47n1975_p0381a25U养大乘经了义了义至圆顿。妙德普贤观自
T47n1975_p0381a26U在势至清净大海众。马鸣龙树及天亲。此土
T47n1975_p0381a27U庐山莲社祖天台智者并法智。古往今来弘
T47n1975_p0381a28U法师。我今归命礼三宝。求乞冥加发神识。敬
T47n1975_p0381a29U采经论秘密旨。阐明净土生无生。普使将来
T47n1975_p0381b01U悟此门断疑生信阶不退。将造此论立为十
T47n1975_p0381b02U门。一一真法界门。二身土缘起门。三心土相
T47n1975_p0381b03U即门。四生佛不二门。五法界为念门。六境观
T47n1975_p0381b04U相吞门。七三观法尔门。八感应任运门。九彼
T47n1975_p0381b05U此恒一门。十现未互在门
T47n1975_p0381b06U　　初一真法界门
T47n1975_p0381b07U一真法性中。具足十法界。依正本融通。生佛
T47n1975_p0381b08U非殊致。论曰。一真法界即众生本有心性。此
T47n1975_p0381b09U之心性具无量德受无量名。云何具无量德。
T47n1975_p0381b10U举要言之。谓性体性量性具。云何性体。谓此
T47n1975_p0381b11U心性离四句绝百非。体性坚凝清净无染。不
T47n1975_p0381b12U生不灭常住无坏。云何性量。此心性竖穷三
T47n1975_p0381b13U世。横遍十方。世界有边。虚空无边。虚空有
T47n1975_p0381b14U边。心性无边。现在有边。过未无边。过未有
T47n1975_p0381b15U边。心性无边。无尽无尽无量无量。云何性具。
T47n1975_p0381b16U谓此心性具十法界。谓佛法界。菩萨法界。缘
T47n1975_p0381b17U觉法界。声闻法界。天法界。修罗法界。人法
T47n1975_p0381b18U界。畜生法界。饿鬼法界。地狱法界。此是假
T47n1975_p0381b19U名。复有正报。谓佛五阴菩萨五阴。乃至地狱
T47n1975_p0381b20U五阴。此是实法。复有依报。谓佛国土。菩萨国
T47n1975_p0381b21U土乃至地狱国土。令易解故。作三种分别。得
T47n1975_p0381b22U意为言。即性具是性体性量。性体离过绝非。
T47n1975_p0381b23U即性具十界离过绝非。性体坚凝清净无染。
T47n1975_p0381b24U不生不灭常住不坏。性具十界亦然。性量竖
T47n1975_p0381b25U穷横遍。无尽无尽无量无量。性具十界亦然。
T47n1975_p0381b26U正报五阴同性体性量清净周遍。依报国土
T47n1975_p0381b27U亦然。此之三法亦名三谛。性体即真谛。性
T47n1975_p0381b28U量即中谛。性具即俗谛。故楞严经云。而如
T47n1975_p0381b29U来藏妙明元心。非心非空。非地水火风。非眼
T47n1975_p0381c01U耳鼻舌身意。非色声香味触法。非眼界乃至
T47n1975_p0381c02U非意识界。非无明乃至非老死。非无明尽乃
T47n1975_p0381c03U至非老死尽。非苦集灭道。非智非得。非檀那
T47n1975_p0381c04U乃至非般剌若。非怛答阿羯。非阿罗诃。非三
T47n1975_p0381c05U藐三菩。非常乐我净。此即性量无相是为真
T47n1975_p0381c06U谛。而如来藏元明心妙。即心即空。即地水
T47n1975_p0381c07U火风。即六凡即二乘。乃至即如来常乐我净。
T47n1975_p0381c08U此即性具十界是为俗谛。而如来藏妙明心
T47n1975_p0381c09U元。离即离非。是即非即。此即性体是为中
T47n1975_p0381c10U谛。又云。如来藏性色真空。性空真色。清净本
T47n1975_p0381c11U然。周遍法界。地水火风空见识莫不如是。地
T47n1975_p0381c12U水火风空见识即性具也。清净本然即性体
T47n1975_p0381c13U也。周遍法界即性量也。又云。地水火风空清
T47n1975_p0381c14U净本然周遍法界。即依报国土性体性量也。
T47n1975_p0381c15U见识清净本然周遍法界。即正报五阴性体
T47n1975_p0381c16U性量也。云何受无量名。举要言之。此心性或
T47n1975_p0381c17U名空如来藏。或名真如佛性。或名庵摩罗识。
T47n1975_p0381c18U或名大圆镜智。或名菩提涅。性体性量名
T47n1975_p0381c19U空如来藏。即性具十界五阴国土名空如来
T47n1975_p0381c20U藏。性体性量名真如佛性。即性具等真如佛
T47n1975_p0381c21U性。性体性量名庵摩罗识。即性具等名庵摩
T47n1975_p0381c22U罗识。性体性量名大圆镜智。即性具等名大
T47n1975_p0381c23U圆镜智。性体性量名菩提涅。即性具等名
T47n1975_p0381c24U菩提涅。故曰。一真法性中具足十法界。依
T47n1975_p0381c25U正本融通。生佛非殊致。问曰。此一真法界为
T47n1975_p0381c26U初心是。为后心是。若初心是。应无七名。若后
T47n1975_p0381c27U心是。应无九界。初后俱堕。立义不成。答曰。
T47n1975_p0381c28U此正显初心是。以初心是故。方有后心是。以
T47n1975_p0381c29U后心是故。方显初心是。云何以初心是方有
T47n1975_p0382a01U后心是。如果地依正融通。色心不二。垂形九
T47n1975_p0382a02U界。方便度生。悉由证此因心所具。故曰。诸佛
T47n1975_p0382a03U果地融通但证众生理本。故得称性施设无
T47n1975_p0382a04U谋而应。若不然者。何异小乘外道作意神通。
T47n1975_p0382a05U故法智大师云。六即之义不专在佛。一切假
T47n1975_p0382a06U实三乘人天。下至蜣地狱色心。皆须六即
T47n1975_p0382a07U辩其初后。所谓理蜣乃至究竟蜣。以论
T47n1975_p0382a08U十界皆理性故。无非法界。一不可改。故名字
T47n1975_p0382a09U去不唯显佛。九亦同彰。至于果成。十皆究
T47n1975_p0382a10U竟。云何后心是方显初心是。正由后心果地
T47n1975_p0382a11U全证众生理本故。果地七种名目悉是众生
T47n1975_p0382a12U性德美称。但众生在迷性称不显。故无此称。
T47n1975_p0382a13U克论性德。岂可言无。故初后俱善立义成矣
T47n1975_p0382a14U　　二身土缘起门
T47n1975_p0382a15U一真法界性不变能随缘。三身及四土悉由
T47n1975_p0382a16U心变造。论曰。一真法界性即前文所明性体
T47n1975_p0382a17U性量性具也。教中说真如不变随缘随缘不
T47n1975_p0382a18U变者。正由性体性量即性具故。如君子不器
T47n1975_p0382a19U善恶皆能。故晋译华严经云。能随染净缘具
T47n1975_p0382a20U造十法界。谓真如性中所具九法界能随染
T47n1975_p0382a21U缘造事中九法界。真如性中所具佛法界能
T47n1975_p0382a22U随净缘造事中佛法界。所以能者。正由性具
T47n1975_p0382a23U性若不具。何所称能。天台家言。并由理具方
T47n1975_p0382a24U有事用。此之谓也。是知事中十法界三身四
T47n1975_p0382a25U土悉由真如随缘变造。既曰真如不变随缘
T47n1975_p0382a26U随缘不变。则事中染净身土当体即真。无丝
T47n1975_p0382a27U毫可加损于其间者。楞严经云。见与见缘并
T47n1975_p0382a28U所想相。如虚空华本无所有。此见及缘元是
T47n1975_p0382a29U菩提妙净明体。是也。若然则娑婆极乐。此世
T47n1975_p0382b01U众生当生九品。弥陀已成吾心当果。悉由心
T47n1975_p0382b02U性之所变造。心具而造。岂分能所。即心是佛。
T47n1975_p0382b03U即佛是心。即心是土。即土是心。即心是果。即
T47n1975_p0382b04U果是心。能造因缘及所造法当处皆是心性。
T47n1975_p0382b05U故明此宗而求生乐土者。乃生与无生两冥
T47n1975_p0382b06U之至道也
T47n1975_p0382b07U　　三心土相即门
T47n1975_p0382b08U西方安乐土去此十万亿。与我介尔心初无
T47n1975_p0382b09U彼此异。论曰。佛说阿弥陀经云。从是西方过
T47n1975_p0382b10U十万亿佛土有世界。名曰极乐。百亿日月。百
T47n1975_p0382b11U亿须弥。百亿大海。百亿铁围山。名一佛土。十
T47n1975_p0382b12U千为万。十万为亿。一佛国土已自广大。况亿
T47n1975_p0382b13U佛国土乎。况十万亿乎。是则极乐去此甚远。
T47n1975_p0382b14U博地凡夫念佛求生。弹指即到者。正由生吾
T47n1975_p0382b15U心所具之佛土也。言介尔心者。即凡夫念佛
T47n1975_p0382b16U之心也。刹那之心至微至劣故称介尔。谓十
T47n1975_p0382b17U万亿远之佛土。居于凡夫介尔之心。即心是
T47n1975_p0382b18U土。即土是心。故曰初无彼此异。问曰。介尔
T47n1975_p0382b19U之心居于方寸。云何能包许远佛土。答曰。介
T47n1975_p0382b20U尔之心。昧者谓小。达人大观。真妄无二。盖此
T47n1975_p0382b21U妄心全性而起。性无边。心亦无际。性如大海。
T47n1975_p0382b22U心似浮沤。全海为沤。沤还匝海。盖真如不变
T47n1975_p0382b23U随缘。随缘不变。既曰随缘不变。岂可以真妄
T47n1975_p0382b24U而局大小哉
T47n1975_p0382b25U　　四生佛不二门
T47n1975_p0382b26U阿弥与凡夫迷悟虽有殊。佛心众生心究竟
T47n1975_p0382b27U无有二。论曰。阿弥陀佛果人也。成就三身四
T47n1975_p0382b28U智十力四无所畏十八不共等功德。凡夫因
T47n1975_p0382b29U人也。具足无量恒沙烦恼。造作无量恒沙业
T47n1975_p0382c01U系。当受无量恒沙生死。迷悟之相譬彼云泥
T47n1975_p0382c02U言究竟无二者。谓据相而言。则不二而二。约
T47n1975_p0382c03U性而论。则二而不二。盖诸佛乃悟众生心内
T47n1975_p0382c04U诸佛。众生乃迷诸佛心内众生。所以悟者。
T47n1975_p0382c05U悟众生本具性体性量性具也。所以迷者。迷
T47n1975_p0382c06U诸佛所证性体性量性具也。心性之妙岂受
T47n1975_p0382c07U其迷。迷而不迷。斯言有在。故众生本有性
T47n1975_p0382c08U量即诸佛所证法身。性体即报身。性具即
T47n1975_p0382c09U应身。四智十力四无所畏十八不共等功德
T47n1975_p0382c10U会合可知。故古德云。诸佛心内众生尘尘极
T47n1975_p0382c11U乐。众生心内诸佛念念证真。故弥陀即我心。
T47n1975_p0382c12U我心即弥陀。未举念时。早已成就。才举心念。
T47n1975_p0382c13U即便圆成。感应道交为有此理。故念佛人功
T47n1975_p0382c14U不唐捐
T47n1975_p0382c15U　　五法界为念门
T47n1975_p0382c16U法界圆融体作我一念心。故我念佛心全体
T47n1975_p0382c17U是法界。论曰。行者称佛名时。作佛观时。作主
T47n1975_p0382c18U伴依正观时。修三种净业时。一心不乱时。散
T47n1975_p0382c19U心称名时。以至见思浩浩恒沙烦恼。凡此有
T47n1975_p0382c20U心皆由真如不变随缘而作。全体即法界。故
T47n1975_p0382c21U法智大师云。法界圆融不思议体作我一念
T47n1975_p0382c22U之心。亦复举体作生作佛作依作正。若然者。
T47n1975_p0382c23U余心尚是。况念佛心乎。是故行者念佛之时。
T47n1975_p0382c24U此心便是圆融清净宝觉。以此妙心念彼阿
T47n1975_p0382c25U弥。则彼三身何身不念。求彼四土。何土不生。
T47n1975_p0382c26U但随功行浅深。品位高下耳
T47n1975_p0382c27U　　六境观相吞门
T47n1975_p0382c28U十六等诸境。事理两种观。彼此互相吞。如因
T47n1975_p0382c29U陀罗网。论曰。境观相吞者。正由事事无碍也
T47n1975_p0383a01U事事所以无碍者。所谓有本者如是也。盖由
T47n1975_p0383a02U法界圆融不思议体。作我一念之心。亦复举
T47n1975_p0383a03U体作生作佛作依作正。既皆全体而作。有何
T47n1975_p0383a04U一法不即法界。故曰一尘法界不小。刹海法
T47n1975_p0383a05U界不大。多亦法界。少亦法界。是以西方十六
T47n1975_p0383a06U诸境。吾心事理二观。一一无非法界全体。如
T47n1975_p0383a07U帝释宫中因陀罗网。虽彼此各是一珠。而影
T47n1975_p0383a08U入众珠。虽影入众珠。而东西照用有别。境观
T47n1975_p0383a09U亦然。以境为事。则观为理。理能包事。是为以
T47n1975_p0383a10U观吞境。以观为事。则境为理。理能包事。是为
T47n1975_p0383a11U以境吞观。或一为事。余为理。或一为理。余
T47n1975_p0383a12U为事。彼此互各相吞。故如因陀罗网。若然者。
T47n1975_p0383a13U当我作观时。则西方依正已在我观之内。我
T47n1975_p0383a14U今身心已在依正之中。了此而求生安养。可
T47n1975_p0383a15U谓雁过长空。影沈寒水。雁绝遗踪之意。水无
T47n1975_p0383a16U留影之心
T47n1975_p0383a17U　　七三观法尔门
T47n1975_p0383a18U能观为三观。所观即三谛。全性以起修。故称
T47n1975_p0383a19U为法尔。论曰。三谛者真俗中也。三观者空假
T47n1975_p0383a20U中也。忘情绝解莫尚乎真。随缘应用莫尚乎
T47n1975_p0383a21U俗。融通空有莫尚乎中。虚灵不昧。此吾心自
T47n1975_p0383a22U空者也。物来斯应。此吾心自有者也。空有相
T47n1975_p0383a23U即。此吾心自中者也。此性也非修也。三谛也
T47n1975_p0383a24U非三观也。修之者称性照了也。故体达此心
T47n1975_p0383a25U空洞无物。谓之空。照了此性具足万法。谓之
T47n1975_p0383a26U假。融通二边不一不异。谓之中。然则即虚灵
T47n1975_p0383a27U而应物也。即应物而虚灵也。空即假中也假
T47n1975_p0383a28U即空中也。中即空假也。是称性而修也。绝
T47n1975_p0383a29U待而照也。不思议之三观也。首楞大定之司
T47n1975_p0383b01U南也此横论也如此。若竖论者。或以吾心虚
T47n1975_p0383b02U灵者为空。以所观万物者为假。以心境不二
T47n1975_p0383b03U者为中。物吾心之物也。何假而不空。心万物
T47n1975_p0383b04U之心也。何空而不假。即心即物。即物即心。何
T47n1975_p0383b05U中而不空假。是以观极乐依正者。以吾心一
T47n1975_p0383b06U观之三观。照彼一境之三谛。无不可者。以吾
T47n1975_p0383b07U三观之一心。照彼三谛之一境。亦无不可者。
T47n1975_p0383b08U虎溪大师云。境为妙假。观为空。境观双忘即
T47n1975_p0383b09U是中。忘照何尝有先后。一心融绝了无[跳-兆+宗]。尚
T47n1975_p0383b10U何三观之不法尔乎
T47n1975_p0383b11U　　八感应任运门
T47n1975_p0383b12U我心感诸佛。弥陀即悬应。天性自相关。如磁
T47n1975_p0383b13U石吸针。论曰。诸佛众生同一觉源。迷悟虽殊。
T47n1975_p0383b14U理常平等。故曰。诸佛是众生心内诸佛。众生
T47n1975_p0383b15U是诸佛心内众生。迹此而言。则诸佛众生心
T47n1975_p0383b16U精无时而不通X。但诸佛无时不欲度生。众
T47n1975_p0383b17U生念念与之迷背。故势至菩萨云。一人专忆。
T47n1975_p0383b18U一人专忘。若逢不逢。若见非见。子若忆母。如
T47n1975_p0383b19U母忆时。母子历生不相违远。若众生心忆佛
T47n1975_p0383b20U念佛。现前当来必定见佛。去佛不远。正由一
T47n1975_p0383b21U理平等天性相关故。得任运拔苦与乐。况无
T47n1975_p0383b22U量寿佛因中所发四十八愿。誓取极乐摄受
T47n1975_p0383b23U有情。今道果久成。僧那久满。故凡百众生弗
T47n1975_p0383b24U忧佛不来应。但当深信忆念发愿愿生西方。
T47n1975_p0383b25U如磁石与针任运吸取。然磁能吸铁。不能吸
T47n1975_p0383b26U铜。针能合磁。不能合玉。譬犹佛能度有缘。不
T47n1975_p0383b27U能度无缘。众生易感弥陀。不易感诸佛。岂非
T47n1975_p0383b28U生佛誓愿相关者乎。是以求生净土者。信愿
T47n1975_p0383b29U行缺一不可
T47n1975_p0383c01U　　九彼此恒一门
T47n1975_p0383c02U若人临终时。能不失正念。或见光见华。已受
T47n1975_p0383c03U宝池生。论曰往生传曰。张抗仕石晋为翰林
T47n1975_p0383c04U学士。课大悲咒十万遍。愿生西方。一日寝疾。
T47n1975_p0383c05U唯念佛号。忽谓家人曰。西方净土q在堂屋
T47n1975_p0383c06U西边。阿弥陀佛坐莲华上。见翁儿在莲华池
T47n1975_p0383c07U金沙地上礼拜嬉戏。良久念佛而化。翁儿抗
T47n1975_p0383c08U之孙也。所以尔者。盖西方极乐世界乃吾心
T47n1975_p0383c09U之一土耳。娑婆世界亦吾心之一土耳。约土
T47n1975_p0383c10U而言。有十万亿彼此之异。约心而观。原无远
T47n1975_p0383c11U近。但众生自受生已来。为五阴区局真性。不
T47n1975_p0383c12U契心源。念佛之人果报成熟。将舍现阴趣生
T47n1975_p0383c13U阴时。净土莲华忽然在前。唯心境界。非有去
T47n1975_p0383c14U来彼此之相。故楞严经云。临命终时。未舍暖
T47n1975_p0383c15U触。一生善恶俱时顿现。纯想即飞必生天上。
T47n1975_p0383c16U若飞心中兼福兼慧及与净愿。自然心开见
T47n1975_p0383c17U十方佛。一切净土随愿往生。法智大师云。须
T47n1975_p0383c18U知垂终自见坐金莲身已。是彼国生阴。亦此
T47n1975_p0383c19U意也
T47n1975_p0383c20U　　十现未互在门
T47n1975_p0383c21U行者今念佛功德不唐捐。因中已有果。如莲
T47n1975_p0383c22U华开敷。论曰。圆顿教人顿悟心性。无修而修
T47n1975_p0383c23U修彼乐邦。性中所具极乐由修显发。而此心
T47n1975_p0383c24U性竖贯三际。横裹十虚。佛法生法正法依法
T47n1975_p0383c25U因法果法一念圆成。是以念佛之人名为全
T47n1975_p0383c26U性起修全修在性。全性起修虽名为因。全修
T47n1975_p0383c27U在性因中有果。以所具因法与所具果法同
T47n1975_p0383c28U居一性。心性融通无法不摄。故如莲花开敷
T47n1975_p0383c29U花中有果。况此心常住无生灭去来。即今念
T47n1975_p0384a01U佛之心便是当来华池受生时。故说。初发心
T47n1975_p0384a02U人极乐宝池已萌莲种。若精进不退。日益生
T47n1975_p0384a03U长华渐开敷。随其功德大小炜烨。其或懈退
T47n1975_p0384a04U悔杂。日渐憔瘁。若能自新。华复鲜丽。其或
T47n1975_p0384a05U不然。芽焦种败。且此莲华人谁种植。现未互
T47n1975_p0384a06U在。斯言有归也
T47n1975_p0384a07U净土生无生论