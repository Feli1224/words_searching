【经文资讯】大正新修大藏经 第四十七册 No. 1972《净土或问》
【版本记录】CBETA 电子佛典 V1.9 (Big5) 普及版，完成日期：2001/07/03
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 47, No. 1972 净土或问
# CBETA Chinese Electronic Tripitaka V1.9 (Big5) Normalized Version, Release Date: 2001/07/03
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T47n1972_p0292a01U　　No. 1972
T47n1972_p0292a02U净土或问序
T47n1972_p0292a03U
T47n1972_p0292a04U参禅余所不去。念佛亦非去者。禅主见性。佛
T47n1972_p0292a05U念离尘。窃谓念佛一门实为禅教共履之通
T47n1972_p0292a06U途。亦士庶同游之捷径。可不信哉。世之学者
T47n1972_p0292a07U参禅有禅病。作佛有佛魔。q缘去圣时远。源
T47n1972_p0292a08U流异别比比有之。孰能遏绝。而元之天如则
T47n1972_p0292a09U禅师。宗说俱通人天规则。可谓剑离宝匣为
T47n1972_p0292a10U斩不平。药出金瓶以瘳沈z。遂于无疑中巧
T47n1972_p0292a11U设疑情。无问处而兴问目。目之曰净土或问。
T47n1972_p0292a12U共二十六则。所谓拔本塞源穷诸识念者也。
T47n1972_p0292a13U若其信得及。净念相继。触目西方。归心净土。
T47n1972_p0292a14U奚以为文哉。如或执妄谬解。妍丑不分。白
T47n1972_p0292a15U日迷途。适越之北者。取为司南。兹有门弟子
T47n1972_p0292a16U洪慈。募众流行。非独与世之修净业者共。亦
T47n1972_p0292a17U足为不信者之一劝耳。三宗讲主守愚悟勤
T47n1972_p0292a18U识
T47n1972_p0292a19U序(毕)
T47n1972_p0292a20U
T47n1972_p0292a21U净土或问(全)
T47n1972_p0292a22U
T47n1972_p0292a23U　　　　元师子林天如则着
T47n1972_p0292a24U　　　　明云栖N宏编
T47n1972_p0292a25U　　　　弟子广信校
T47n1972_p0292a26U天如老人方宴默于卧云之室。有客排闼而
T47n1972_p0292a27U入者。禅上人也。因命之坐。坐久夕阳在窗。篆
T47n1972_p0292a28U烟将灭。客乃整衣起立。从容而问曰。窃闻
T47n1972_p0292a29U永明寿和尚禀单传之学于天台韶国师。是
T47n1972_p0292b01U为法眼的孙。匡徒于杭之净慈。座下常数千
T47n1972_p0292b02U指。其机辩才智雷厉风飞。海内禅林推之为
T47n1972_p0292b03U大宗匠。柰何说禅之外。自修净土之业。而且
T47n1972_p0292b04U以教人复撰拣示西方等文。广传于世。及作
T47n1972_p0292b05U四料拣偈。其略曰。有禅无净土。十人九蹉
T47n1972_p0292b06U路。无禅有净土。万修万人去。看他此等语言
T47n1972_p0292b07U主张净土。壁立万仞无少宽容。无乃自屈其
T47n1972_p0292b08U禅而过赞净土耶。此疑非小。师其为我辩之。
T47n1972_p0292b09U答曰。大哉问也。当知永明非过赞也。深有功
T47n1972_p0292b10U于宗教者也。惜永明但举其纲。而发明未尽。
T47n1972_p0292b11U故未能尽遣禅者之疑也。余忝学禅。未谙净
T47n1972_p0292b12U土。然亦尝涉猎净土诸书。稍知其概。本是
T47n1972_p0292b13U易行易入之方。亦是难说难信之法。所以释
T47n1972_p0292b14U迦慈父现在世时。为诸弟子说弥陀经。预知
T47n1972_p0292b15U末法众生少能信向。故引六方诸佛出广长
T47n1972_p0292b16U舌说诚实言。以起其信。以破其疑。及于经末。
T47n1972_p0292b17U因诸佛所赞。乃复自言。当知我于五浊恶世
T47n1972_p0292b18U行此难事。为一切世间说此难信之法。是为
T47n1972_p0292b19U甚难。此皆苦口丁宁劝人信向矣。且大悲世
T47n1972_p0292b20U尊垂救末劫。凡金口所宣。一偈一句而人非
T47n1972_p0292b21U人等莫不信受奉行。独于净土之说。则间有
T47n1972_p0292b22U疑者何哉。良由净土教门至广至大。净土修
T47n1972_p0292b23U法至简至易。以其广大而简易故。闻者不能
T47n1972_p0292b24U不疑焉。所谓广大者。一切机根摄收都尽。上
T47n1972_p0292b25U而至于等觉位中一生补处菩萨亦生净土。
T47n1972_p0292b26U下而至于愚夫愚妇与夫五逆十恶无知之
T47n1972_p0292b27U徒。临终但能念佛悔过。归心净土者。悉得往
T47n1972_p0292b28U生也。所谓简易者。初无艰难劳苦之行。又无
T47n1972_p0292b29U迷误差别之缘。但持阿弥陀佛四字名号。由
T47n1972_p0292c01U此得离娑婆。得生极乐。得不退转。直至成佛
T47n1972_p0292c02U而后已也。其广大既如彼。其简易又如此。故
T47n1972_p0292c03U虽智者亦不能无疑焉。汝如知此。则知永明
T47n1972_p0292c04U之赞深有意焉而非过也
T47n1972_p0292c05U问曰。广大简易既闻命矣。如禅宗悟达之士。
T47n1972_p0292c06U既曰见性成佛。其肯复求净土之生乎。答曰。
T47n1972_p0292c07U汝未之知耳。悟达之士政愿求生。古人云。不
T47n1972_p0292c08U生净土。何土可生。汝但未悟。使汝既悟。则汝
T47n1972_p0292c09U净土之趋万牛不能挽矣
T47n1972_p0292c10U问曰。佛祖出世为度众生。学者但患大事不
T47n1972_p0292c11U明。大事既明。当行佛教。随类化身。入泥入水
T47n1972_p0292c12U不避生死。广度生灵。今悟达之士。求生净土。
T47n1972_p0292c13U则厌苦趋乐。不顾他人。此非吾所愿也。答曰。
T47n1972_p0292c14U见卵而求时夜。何太早计耶。尔将谓一悟之
T47n1972_p0292c15U后习漏永除便得不退转耶。尔将谓一悟之
T47n1972_p0292c16U后更无遍学佛法修行证果等事耶。尔将谓
T47n1972_p0292c17U一悟之后便可上齐诸佛入生入死不受障缘
T47n1972_p0292c18U之所挠耶。审如是。则诸大菩萨修六度万行。
T47n1972_p0292c19U动经恒河沙数劫者。宁无愧于汝耶。古教有
T47n1972_p0292c20U云。声闻尚有出胎之昧。菩萨亦有隔阴之昏。
T47n1972_p0292c21U况近时薄解浅悟而自救不了者乎。纵有悟
T47n1972_p0292c22U处深远见地高明。行解相应志在度人者。柰
T47n1972_p0292c23U何未登不退。力用未充。居此浊恶化此刚强。
T47n1972_p0292c24U此亦先圣之所未许。如以未完不固之舟济
T47n1972_p0292c25U多人于恶海。自他俱溺。其理必然。故往生论
T47n1972_p0292c26U云。欲游戏地狱门者。必生彼土得无生忍已。
T47n1972_p0292c27U还入生死救苦众生。以此因缘求生净土。又
T47n1972_p0292c28U先圣有云。未得不退转位。不可混俗度生。未
T47n1972_p0292c29U得无生法忍。要须常不离佛。譬如婴儿常不
T47n1972_p0293a01U离母。又如弱羽只可传枝。今此国中释迦已
T47n1972_p0293a02U灭弥勒未生。而况四恶趣苦因果牵缠。外道
T47n1972_p0293a03U邪魔是非扇乱。美色淫声之相惑。恶缘秽触
T47n1972_p0293a04U之交侵。既无现佛可依。又被境缘所挠。初心
T47n1972_p0293a05U悟达之人。鲜有不遭其退败者。所以世尊殷
T47n1972_p0293a06U勤指归极乐者。良有以也。盖彼弥陀现在说
T47n1972_p0293a07U法。乐土境缘种种清净。倘依彼佛忍力易成。
T47n1972_p0293a08U高证佛阶。亲蒙授记。然后出化众生。去来无
T47n1972_p0293a09U碍也。以是之故。虽上根利器。犹愿托生。况汝
T47n1972_p0293a10U中下之辈初得发明者乎。岂不见。观佛三昧
T47n1972_p0293a11U经中。文殊自叙宿因谓。得念佛三昧常生净
T47n1972_p0293a12U土。世尊复记之曰。汝当往生极乐世界。又
T47n1972_p0293a13U不见。华严经中。普贤劝进善财童子海会大
T47n1972_p0293a14U众。以十大愿主导归极乐。其偈云。愿我临
T47n1972_p0293a15U欲命终时。尽除一切诸障碍。面见彼佛阿弥
T47n1972_p0293a16U陀佛。即得往生安乐刹。又云。彼佛众会咸清
T47n1972_p0293a17U净。我时于胜莲华生。亲睹如来无量光。现
T47n1972_p0293a18U前授我菩提记。蒙彼如来授记已。化身无数
T47n1972_p0293a19U百俱胝。智力广大遍十方。利乐一切众生界。
T47n1972_p0293a20U又不见。入楞伽经中。授记龙树偈云。南天竺
T47n1972_p0293a21U国中。大名德比丘。厥号为龙树。能破有无宗。
T47n1972_p0293a22U世间中显我无上大乘法。得初欢喜地。往生
T47n1972_p0293a23U安乐国。又不见。起信论中。马鸣菩萨有。求生
T47n1972_p0293a24U之愿。无量寿论。天亲菩萨有愿往之心。又不
T47n1972_p0293a25U见。大宝积经中。印许净饭王及七万释种同
T47n1972_p0293a26U生安养。十六观经中。指示韦提夫人及五百
T47n1972_p0293a27U侍女同觐弥陀。且净饭韦提等。皆是现得无
T47n1972_p0293a28U生法忍。西竺似此之流。不可得而胜数矣。东
T47n1972_p0293a29U土如庐山远公合社高人。天台贤首诸宗尊
T47n1972_p0293b01U者自行化他。曰僧曰俗同生净土者。又可得
T47n1972_p0293b02U而胜数耶。只如文殊普贤大菩萨也。善财海
T47n1972_p0293b03U众遍参知识。悟同诸圣者。马鸣龙树等亦菩
T47n1972_p0293b04U萨也。亦禅宗以为大祖师也。此诸圣人所悟
T47n1972_p0293b05U所证。比今悟达之士。为何如哉。彼尚愿生
T47n1972_p0293b06U乐国。亲近弥陀。而汝一悟之后。更不求生。则
T47n1972_p0293b07U龙树马鸣普贤文殊等。宁无愧于汝耶。今汝
T47n1972_p0293b08U何不自揣其心自量其力。所修所证。诚有过
T47n1972_p0293b09U于二菩萨二禅祖者乎。所参知识所悟佛性。
T47n1972_p0293b10U诚有过于善财海众者乎。所得无性法忍受
T47n1972_p0293b11U佛印证。诚有过于净饭韦提者乎。净饭国王
T47n1972_p0293b12U佛之父也。七万释种佛之亲属也。净土之
T47n1972_p0293b13U生倘无利益。佛忍自误其父与亲属乎。向谓
T47n1972_p0293b14U得无生法忍者可许混俗度生。今其父王亲
T47n1972_p0293b15U属既得此忍。而尚记往生。则汝求护持保养
T47n1972_p0293b16U之意。岂不深且远乎。多见今之禅者。不究如
T47n1972_p0293b17U来之了义。不知达磨之玄机。空腹高心习为
T47n1972_p0293b18U狂妄。见修净土则笑之曰。彼学愚夫愚妇之
T47n1972_p0293b19U所为。何其鄙哉。余尝论其。非鄙愚夫愚妇
T47n1972_p0293b20U也。乃鄙文殊普贤龙树马鸣等也。非特自迷
T47n1972_p0293b21U正道。自失善根。自丧慧身。自亡佛种。且成谤
T47n1972_p0293b22U法之业。又招鄙圣之殃。佛祖视为可哀怜者。
T47n1972_p0293b23U于是永明和尚深怜而痛哀之。剖出心肝主
T47n1972_p0293b24U张净土。既以自修。又以化世。故其临终预
T47n1972_p0293b25U知时至。乃有种种殊胜相现。甚至舍利鳞砌
T47n1972_p0293b26U于身。尝有抚州一僧。经年旋绕其塔。人问其
T47n1972_p0293b27U故。僧曰。因病入冥。阎王以阳数未艾。得放还
T47n1972_p0293b28U生。乃见殿左。供养画僧一[巾*(穴/登)]阎王礼拜殷勤。
T47n1972_p0293b29U遂叩主吏。吏曰。此永明寿禅师也。其修行精
T47n1972_p0293c01U进。径生极乐上品。王以为希有。故图像而礼
T47n1972_p0293c02U敬之。夫永明既悟达摩直指之禅。又能致身
T47n1972_p0293c03U于极乐上品。以此解禅者之执情。以此为末
T47n1972_p0293c04U法之劝信。故余谓其深有功于宗教者此也。
T47n1972_p0293c05U岂特永明为然。如死心新禅师。作劝修净土
T47n1972_p0293c06U之文有云。弥陀甚易念。净土甚易生。又云。参
T47n1972_p0293c07U禅人最好念佛。根机或钝。恐今生未能大悟。
T47n1972_p0293c08U且假弥陀愿力接引往生。又云。汝若念佛不
T47n1972_p0293c09U生净土。老僧当堕拔舌地狱。又如真歇了禅
T47n1972_p0293c10U师作净土说有云。洞下一宗皆务密修。其故
T47n1972_p0293c11U何哉。良以念佛法门径路修行。正按大藏。接
T47n1972_p0293c12U上上根器。傍引中下之机。又云。宗门大匠已
T47n1972_p0293c13U悟不空不有之法。秉志孜孜于净业者。得非
T47n1972_p0293c14U净业之见佛简易于宗门乎。又云。乃佛乃祖
T47n1972_p0293c15U在教在禅。皆修净业同归一源。入得此门。无
T47n1972_p0293c16U量法门悉皆能入。至如天衣怀禅师。圆照本
T47n1972_p0293c17U禅师。慈受深禅师。南岳思禅师。法照禅师。
T47n1972_p0293c18U静霭禅师。净慈大通禅师。天台怀玉禅师。梁
T47n1972_p0293c19U道珍禅师。唐道绰禅师。毗陵法真禅师。姑苏
T47n1972_p0293c20U守讷禅师。北涧简禅师。天目礼禅师等诸大
T47n1972_p0293c21U老。皆是禅门宗匠。究其密修显化。发扬净土
T47n1972_p0293c22U之旨。则不约而同。岂特诸大老为然。余尝闻
T47n1972_p0293c23U一老宿言曰。合五家之宗派。尽天下之禅僧。
T47n1972_p0293c24U悟与未悟。无有一人不归净土者。因问其故。
T47n1972_p0293c25U乃曰。如百丈大智海禅师。是江西马祖传道
T47n1972_p0293c26U之的子。天下丛林依他建立。从古至今。无一
T47n1972_p0293c27U人敢议其非。天下清规依他举行。从始至末。
T47n1972_p0293c28U无一事敢违其法。看他为病僧念诵之规云。
T47n1972_p0293c29U集众同声举扬一偈。称赞阿弥陀佛。复同声
T47n1972_p0294a01U称念南无阿弥陀佛。或百声或千声。回向伏
T47n1972_p0294a02U愿云。诸缘未尽。早遂轻安。大命难逃。径归安
T47n1972_p0294a03U养。此非净土之指归乎。又看他津送亡僧。大
T47n1972_p0294a04U夜念诵回向伏愿云。神超净域。业谢尘劳。莲
T47n1972_p0294a05U开上品之花。佛授一生之记。此非净土之指
T47n1972_p0294a06U归乎。至于荼毗之际。别无所为。但令维那
T47n1972_p0294a07U引声高唱南无西方极乐世界大慈大悲阿弥
T47n1972_p0294a08U陀佛。如是十唱而大众十和。总名之曰十念
T47n1972_p0294a09U也。唱毕复回向云。上来称扬十念资助往生。
T47n1972_p0294a10U此非净土之指归乎。自百丈以来。凡所以津
T47n1972_p0294a11U送禅僧。皆依此法。然则所谓合五家之宗派。
T47n1972_p0294a12U尽天下之禅僧。无有一人不归净土者。岂不然
T47n1972_p0294a13U乎。以余观老宿所引之言。诚有所据。而不容
T47n1972_p0294a14U辩矣。又因其言遂悟百丈祖师立法之意。亦
T47n1972_p0294a15U岂无所据而然耶。汝在丛林津送禅僧。不知
T47n1972_p0294a16U其几矣。此等回向十念。口里唱过。耳里听过。
T47n1972_p0294a17U又不知其几矣。汝既不会祖师之意。又自不
T47n1972_p0294a18U发省觉之心。妄谓悟达之士不愿往生。则天
T47n1972_p0294a19U下禅者之执莫汝若矣
T47n1972_p0294a20U问曰。净土摄机诚乎其广矣。愚不敢复议矣。
T47n1972_p0294a21U然亦尝闻有惟心净土本性弥陀之说。愚窃
T47n1972_p0294a22U喜之。及观净土经论。所谓净土者。十万亿
T47n1972_p0294a23U土外之极乐也。所谓弥陀者极乐国中之教
T47n1972_p0294a24U主也。是则彼我条然。远在惟心本性之外矣。
T47n1972_p0294a25U果何谓耶。答曰。汝言局矣。不识汝心之广大
T47n1972_p0294a26U而明妙者矣。楞严云。色身外洎山河虚空大
T47n1972_p0294a27U地。咸是妙明真心中物。又云。诸法所生惟心
T47n1972_p0294a28U所现。安有佛土而不在吾心者哉。当知净土
T47n1972_p0294a29U惟心。心外无土。如大海之现群沤。无一沤
T47n1972_p0294b01U能外海也。惟心净土。土外无心。犹众尘之依
T47n1972_p0294b02U大地。无一尘不名地也。又当知先圣有云。惟
T47n1972_p0294b03U此一心具四种土。一曰凡圣同居。二曰方便
T47n1972_p0294b04U有余。三曰实报无障碍。四曰常寂光也。一凡
T47n1972_p0294b05U圣同居土者。自分二类。初曰同居秽。次曰同
T47n1972_p0294b06U居净。初同居秽土者。娑婆之类是也。居其
T47n1972_p0294b07U中者有凡有圣。而凡圣各二。凡居二者。一者
T47n1972_p0294b08U恶众生即四趣也。二善众生即人天也。圣居
T47n1972_p0294b09U二者。一实圣。即四果。辟支。通教六地。别十
T47n1972_p0294b10U住。圆十信后心。通惑虽尽。报身犹有。皆名实
T47n1972_p0294b11U也。二权圣。谓方便实报寂光土中法身菩萨
T47n1972_p0294b12U及妙觉佛。为利有缘。应生同居。皆是权也。是
T47n1972_p0294b13U等与凡共住。故云凡圣同居。四趣共住。故云
T47n1972_p0294b14U秽土也。次同居净土者。且如极乐国。虽果报
T47n1972_p0294b15U殊胜非余可比。然亦凡圣同居。何以故。虽无
T47n1972_p0294b16U四趣。而有人天。以生彼土者未必悉是得道
T47n1972_p0294b17U之人。如经云。犯重罪者。临终忏悔念佛。即得
T47n1972_p0294b18U往生。故知虽具惑染。亦得居也。圣居权实类
T47n1972_p0294b19U前可知。但以无四恶趣故名为净。或曰。具明
T47n1972_p0294b20U土相。复多不同。如无动界。虽是净土。犹有男
T47n1972_p0294b21U女及须弥等。净土既其不同。秽土亦应不等
T47n1972_p0294b22U也。二方便有余土者。二乘三种菩萨证方便
T47n1972_p0294b23U道者之所居也。何则若修二观断通惑尽。尘
T47n1972_p0294b24U沙别惑无明未断。舍分段身。而生界外。受法
T47n1972_p0294b25U性身。即有变易。所居之土名有余者。无明
T47n1972_p0294b26U不断也。名方便者。方便行人之所居也。故释
T47n1972_p0294b27U论曰。出三界外有净土。声闻辟支佛出生其
T47n1972_p0294b28U中。受法性身。非分段生也。三实报无障碍土
T47n1972_p0294b29U者。无有二乘。纯诸法身菩萨所居。破无明显
T47n1972_p0294c01U法性。得真实果。而无明未尽。润无漏业。受法
T47n1972_p0294c02U性报身。亦名果报国。仁王经云。三贤十圣住
T47n1972_p0294c03U果报是也。以观实相发真无漏所得果报故。
T47n1972_p0294c04U名为实。修因无定。色心无碍。故名真实无
T47n1972_p0294c05U障碍土。华严明因陀罗网世界是也。四常寂
T47n1972_p0294c06U光土者。妙觉极智所照如如法界之理。名之
T47n1972_p0294c07U为国。亦名法性土。但真如佛性非身非土。而
T47n1972_p0294c08U说身土。离身无土。离土无身。名其土者。一法
T47n1972_p0294c09U二义。普贤观毗卢遮那住处名常寂光。前二
T47n1972_p0294c10U土是应。即应佛所居。第三亦应亦报。即报佛
T47n1972_p0294c11U所居。第四但是真净。非应非报。法身所居。又
T47n1972_p0294c12U云。常即法身。寂即解脱。光即般若。如世伊三
T47n1972_p0294c13U点。不纵横并别。名秘密藏。诸佛如来所游居
T47n1972_p0294c14U处。真常究境极为净土。由是观之。所谓十
T47n1972_p0294c15U方微尘国土者。惟吾心中之土也。三世恒沙
T47n1972_p0294c16U诸佛者。惟吾心中之佛也。知此则知无一土
T47n1972_p0294c17U不依吾心而建立。无一佛不由吾性而发现。
T47n1972_p0294c18U然则十万亿外之极乐独非惟心之净土乎。
T47n1972_p0294c19U极乐国中之教主独非本性之弥陀乎。又当
T47n1972_p0294c20U知惟此一心具含十界。身土融通重重无碍。
T47n1972_p0294c21U又当知心佛众生三无差别。生佛互现。念念
T47n1972_p0294c22U交参。所以言诸佛心内众生尘尘极乐。众生
T47n1972_p0294c23U心中诸佛念念弥陀。又云。十方净秽卷怀同
T47n1972_p0294c24U在于刹那。一念色心罗列遍收于法界。并天
T47n1972_p0294c25U真本具。非缘起新成。一念既然。一尘亦尔。故
T47n1972_p0294c26U能一一尘中一切刹。一一心中一切心。一一
T47n1972_p0294c27U心尘复互周。重重无尘无障碍。一时顿现非
T47n1972_p0294c28U隐显。一切圆成非胜劣。若神珠之顿含众宝。
T47n1972_p0294c29U犹帝网之交映千光。我心既然。生佛体等。如
T47n1972_p0295a01U此则方了。迁神亿刹。实生乎自己心中。孕质
T47n1972_p0295a02U九莲。岂逃刹那际内。又云极乐遍在一切处。
T47n1972_p0295a03U举一而全收也。如帝释殿上千珠宝网千珠
T47n1972_p0295a04U光影咸入一珠。一珠光影遍入千珠。虽珠珠
T47n1972_p0295a05U互遍。此珠不可为彼。彼珠不可为此。参而
T47n1972_p0295a06U不杂。离亦不分。一一遍彰。亦无所在。极乐净
T47n1972_p0295a07U土即千珠之一。十万亿国亦各千珠之一。至
T47n1972_p0295a08U若三乘人天。下至地狱饿鬼畜生修罗。一一
T47n1972_p0295a09U无非千珠之一。阿弥陀佛亦千珠直示一珠。
T47n1972_p0295a10U见一佛即见十方诸佛。亦见十方九界众生。
T47n1972_p0295a11U微尘刹海十世古今一印顿圆。无余法矣。如
T47n1972_p0295a12U上所引。皆佛祖圣贤递相发扬之明训也。知
T47n1972_p0295a13U此则知诸刹诸尘尘尘皆唯心之极乐也。一
T47n1972_p0295a14U尘一佛佛佛皆本性之弥陀也。复何疑哉
T47n1972_p0295a15U问曰。既谓净秽融通尘尘极乐。何娑婆独不
T47n1972_p0295a16U免于秽耶。答曰。凡夫业感即净而秽。佛眼所
T47n1972_p0295a17U观即秽如净。岂释迦报境而果秽哉
T47n1972_p0295a18U问曰。含摄无余。吾信惟心之大矣。圆融无
T47n1972_p0295a19U碍。吾信惟心之妙矣。柰何尚滞迷情。未离秽
T47n1972_p0295a20U业。则吾惟心之土何由净耶。答曰。心垢土
T47n1972_p0295a21U垢。心净土净。故维摩经云。欲得净土。当净其
T47n1972_p0295a22U心。随其心净。则佛土净。夫欲净其心有。舍净
T47n1972_p0295a23U土之修法。他无能焉
T47n1972_p0295a24U问曰。净土修法其详可得闻乎。答曰。净土无
T47n1972_p0295a25U修。修因迷有。法无高下。高下由根。根有多
T47n1972_p0295a26U珠。修分多类。摄其多类总有三门。一曰观
T47n1972_p0295a27U想。二曰忆念。三曰众行。皆依极乐弥陀以为
T47n1972_p0295a28U之主也。一曰观想者。如观经云。诸佛如来是
T47n1972_p0295a29U法界身。入一切众生心想中。是故汝等心想
T47n1972_p0295b01U佛时。是心即是三十二相八十随形好。是心
T47n1972_p0295b02U作佛。是心是佛。诸佛正遍知海从心想生。是
T47n1972_p0295b03U故应当一心系念谛观彼佛。天台疏曰。诸佛
T47n1972_p0295b04U如来下泛明诸佛。是故应当下遍观弥陀。法
T47n1972_p0295b05U界身者报佛法性生也。众生心净法身自在。
T47n1972_p0295b06U故云入。如白日升天影现百川。明佛身自在
T47n1972_p0295b07U能随物现也。又法界身是佛身无所不遍。法
T47n1972_p0295b08U界为体。得此观佛三昧。解入相应。故云入
T47n1972_p0295b09U心想也。是心作佛者。佛本是无。心净故有。是
T47n1972_p0295b10U心是佛者。向闻佛本是无心净故有。便谓条
T47n1972_p0295b11U然。故云即是。始觉名作。终成即是佛。妙宗释
T47n1972_p0295b12U曰。欲想佛身。须知观体。体是本觉。起成能
T47n1972_p0295b13U观。本觉乃是诸佛法界之身。以诸如来无别
T47n1972_p0295b14U所证全证众生本性故也。若始觉有功。本觉
T47n1972_p0295b15U乃显。故云法身从心想生。又复弥陀与一切
T47n1972_p0295b16U佛。一身一智应用亦然。弥陀身显即诸佛身。
T47n1972_p0295b17U诸佛相明即弥陀体。是故泛明生诸佛身。以
T47n1972_p0295b18U为观察弥陀观体。从法界身下。是约感应道
T47n1972_p0295b19U交释。从又法界身下。约解入相应释。融心
T47n1972_p0295b20U解云。若无初释则观非观佛。若无次释则生
T47n1972_p0295b21U佛体殊。二释相成。是今观法。妙宗又曰。今之
T47n1972_p0295b22U心观非直于阴观本性佛。乃托他佛显乎本
T47n1972_p0295b23U性。故先明应佛入我想心。次明佛身全是本
T47n1972_p0295b24U觉。故应佛显。知本性明。托外义成。唯心观
T47n1972_p0295b25U立。若论作是。即不思议三观也。以若破若
T47n1972_p0295b26U立皆名为作。空假二观也。不破不立名之为
T47n1972_p0295b27U是。中道观也。全是而作。则三谛俱破。三谛俱
T47n1972_p0295b28U立。全作而是。则于三谛俱非破非立。即中
T47n1972_p0295b29U之空假名作。能破三惑。能立三法。故感他佛
T47n1972_p0295c01U三身圆应。能成我心三身当果。即空假之中
T47n1972_p0295c02U名是则全惑即智。全障即德。故心是应佛。心
T47n1972_p0295c03U是果佛。故知作是一心修此三观。十六观之
T47n1972_p0295c04U总体一经之妙宗也。又曰。此观能令四佛土
T47n1972_p0295c05U净。如是方为此经宗致。乃至云。以此经本
T47n1972_p0295c06U为韦提希厌同居秽。求同居净故。谈妙观观
T47n1972_p0295c07U彼依正。三观若成。粗垢先落。非有余净。更
T47n1972_p0295c08U生何处。须知正为生同居净故说三观。良由
T47n1972_p0295c09U观妙能破三惑。不独感于同居净土。随其惑
T47n1972_p0295c10U断浅深之处。自然感得有余等三。如病须药。
T47n1972_p0295c11U本为身安。求得仙方修合服之。不但身安。兼
T47n1972_p0295c12U能轻骨。身安可喻生同居净。轻骨可喻感上
T47n1972_p0295c13U三土。只是一药。效乃深胜。如一妙观能净四
T47n1972_p0295c14U土。解云。韦提本欲舍秽取净。而佛示观法。
T47n1972_p0295c15U舍秽必尽。显净无遗。如月盖为免舍离果报
T47n1972_p0295c16U之病。故请观音及乎宣咒。乃能消伏三毒之
T47n1972_p0295c17U根。具足五眼之果。故一心三观求生净土者。
T47n1972_p0295c18U以三惑为秽土之因。以三谛为净土之果。故
T47n1972_p0295c19U别惑尽则寂光净究竟三谛也。别惑未尽则
T47n1972_p0295c20U实报净分证三谛也。云云。如上所明一心三
T47n1972_p0295c21U观能破三惑能净四土。其或未破而生安养
T47n1972_p0295c22U同居者。托胜增修。则有余等三净可待矣。且
T47n1972_p0295c23U教有云。五浊轻重同居净秽。而圆观轻浊所
T47n1972_p0295c24U感同居依正最净。比修戒善及余经众善感
T47n1972_p0295c25U安养土。其相天殊。故天台宗以圆观为定善
T47n1972_p0295c26U也。二曰忆念者。或缘相好。或持名号。皆名忆
T47n1972_p0295c27U念。而有理有事。如华严解脱长者云。我若
T47n1972_p0295c28U欲见安乐世界无量寿如来。随意即见。如是
T47n1972_p0295c29U十方一切世界所有如来我若欲见。随意即
T47n1972_p0296a01U见。我能了知一切如来国土庄严神通等事。
T47n1972_p0296a02U无所从来。亦无所至。无有行处。亦无住处。亦
T47n1972_p0296a03U如己身。无来无去。无行住处。然彼如来不来
T47n1972_p0296a04U至此。我不往彼。知一切佛及与我心皆如梦
T47n1972_p0296a05U故。如梦所见从分别生。见一切佛。从自心
T47n1972_p0296a06U起。又知自心。如器中水。悟解诸法。如水中
T47n1972_p0296a07U影。又知自心。犹如幻术。知一切佛。如幻所
T47n1972_p0296a08U作。又知自心诸佛菩萨。悉皆如响。譬如空谷
T47n1972_p0296a09U随声发响。悟解自心。随念见佛。我如是知。如
T47n1972_p0296a10U是忆念。所见诸佛皆由自心。贞元疏曰。无所
T47n1972_p0296a11U从来下正辨惟心。即心无心便入真如。了彼
T47n1972_p0296a12U相虚。惟心现故。既了惟心。了心即佛。故随所
T47n1972_p0296a13U念无非佛矣。下列四喻。通显惟心。喻无来往。
T47n1972_p0296a14U别喻兼明不出入等。四喻皆具四观。一正是
T47n1972_p0296a15U惟心。二惟心故空。三惟心故假。四惟心故
T47n1972_p0296a16U中融而无碍。即华严意。梦喻不来不去。影喻
T47n1972_p0296a17U不出不入。幻喻非有非无。响喻非合非散。又
T47n1972_p0296a18U如般舟经。教修佛立三昧。专念弥陀。其略
T47n1972_p0296a19U云。常念彼佛。譬如梦见金宝亲属相与娱乐
T47n1972_p0296a20U等。永明曰。此喻惟心所作。即有而空故无来
T47n1972_p0296a21U去。又如幻非实。则心佛两忘。而不无幻相。则
T47n1972_p0296a22U不坏心佛。空有无碍即无去来。不妨普见。见
T47n1972_p0296a23U即无见。常契中道。是以佛实不来。心亦不
T47n1972_p0296a24U去。感应道交惟心自见。又如楞严大势至云。
T47n1972_p0296a25U若子忆母。如母忆时。母子历生。不相违远。至
T47n1972_p0296a26U我本因地以念佛心入无生忍。川以理事
T47n1972_p0296a27U判之曰。观其母子相忆之喻。则是同居事相
T47n1972_p0296a28U而已。观其自证无生法忍则念佛心。不可单
T47n1972_p0296a29U约事相而解。念存三观。佛具三身。心破三
T47n1972_p0296b01U惑。无生忍位乃可入焉。又如弥陀经云。执持
T47n1972_p0296b02U名号。至一心不乱。净觉曰。一心不乱例前妙
T47n1972_p0296b03U观同名正受。即定心定善也。据往人之论。则
T47n1972_p0296b04U有理事。若达此心。四性不生。与空慧相应。是
T47n1972_p0296b05U理一心。若用心存念。念念不间。名事一心
T47n1972_p0296b06U也。真歇亦曰。一心不乱兼含理事。若事一心
T47n1972_p0296b07U人皆可以行之。由持名号心不乱故。如龙得
T47n1972_p0296b08U水。似虎靠山。此即楞严。忆佛念佛。现前当来
T47n1972_p0296b09U必定见佛。去佛不远。不假方便自得心开。连
T47n1972_p0296b10U摄中下二根之义也。若理一心亦非他法。但
T47n1972_p0296b11U将阿弥陀佛四字做个话头。二六时中直下
T47n1972_p0296b12U提撕。不以有心念。不以无心念。不以亦有亦
T47n1972_p0296b13U无心念。不以非有非无心念。前后际断一念
T47n1972_p0296b14U不生。不涉阶梯径超佛地。余尝评之。不以有
T47n1972_p0296b15U心念等文有四节。可配三观。初节配空。次节
T47n1972_p0296b16U配假。第三双离。第四双即。双离双即可配
T47n1972_p0296b17U中观。盖彼中观亦含遮照之义也。合而言之。
T47n1972_p0296b18U无非以修契性。显其当处即空。全体即有亦
T47n1972_p0296b19U非空有亦是空有。不可凑泊。不可拟议。心路
T47n1972_p0296b20U绝处。即名为佛。如上略举数条通名忆念。而
T47n1972_p0296b21U各分理事。其理念者。与圆观同。能破三惑。能
T47n1972_p0296b22U净四土。此摄上上根也。若其事相念者。近
T47n1972_p0296b23U则感同居净。远则可为上三土之因耳。降此
T47n1972_p0296b24U以下事相不等。如诸经所说。或一生系念。或
T47n1972_p0296b25U三月系念。或晨朝十念。或七七日念。或十日
T47n1972_p0296b26U十夜六时中念。或一日一夜不断专念。加以
T47n1972_p0296b27U深信之力净愿之力佛加被力。皆生极乐。又
T47n1972_p0296b28U下而至逆恶凡夫。临终十念亦许得生。此摄
T47n1972_p0296b29U中根及下下根也。三曰众行者。如华严经普
T47n1972_p0296c01U贤菩萨劝进善财童子海会大众。发十大愿。
T47n1972_p0296c02U一者礼敬诸佛。二者称赞如来。三者广修供
T47n1972_p0296c03U养。四者忏悔业障。五者随喜功德。六者请
T47n1972_p0296c04U转法轮。七者请佛住世。八者当随佛学。九者
T47n1972_p0296c05U恒顺众生。十者普皆回向。其一一愿皆云。虚
T47n1972_p0296c06U空界尽。众生界尽。众生业尽。众生烦恼尽。我
T47n1972_p0296c07U愿乃尽。而虚空界乃至众生业烦恼不可尽。
T47n1972_p0296c08U故我此愿王无有穷尽。念念相续无有间断。
T47n1972_p0296c09U身语意业无有疲厌。至临命终时。最后刹那
T47n1972_p0296c10U一切诸根悉皆散坏。一切威势悉皆退失。辅
T47n1972_p0296c11U相大臣宫殿内外象马车乘珍宝伏藏无复相
T47n1972_p0296c12U随。惟此愿王不相舍离。于一切时引导其前。
T47n1972_p0296c13U一刹那间即得往生极乐世界。到已即见阿
T47n1972_p0296c14U弥陀佛。其人自见生莲华中。蒙佛授记。得授
T47n1972_p0296c15U记已。经无数劫。普于十方不可说不可说世
T47n1972_p0296c16U界。以智慧力。随众生心而为利益。乃至能
T47n1972_p0296c17U于烦恼大苦海中。拔济众生令其出离皆得
T47n1972_p0296c18U往生极乐世界。又如法华经云。闻是经典。如
T47n1972_p0296c19U说修行。于此命终。即往安乐世界阿弥陀佛
T47n1972_p0296c20U大菩萨众围绕住处。生莲花中宝座之上。不
T47n1972_p0296c21U复为贪欲所恼。亦复不为嗔恚愚痴所恼。亦
T47n1972_p0296c22U复不为x慢嫉妒诸垢所恼。得菩萨神通无
T47n1972_p0296c23U生法忍。又如大宝积经。发十种心往生极乐。
T47n1972_p0296c24U佛告弥勒。如是十心非诸凡愚不善丈夫具
T47n1972_p0296c25U烦恼者之所能发。何者为十。一者于诸众生
T47n1972_p0296c26U起于大慈无损害心。二者于诸众生起于大
T47n1972_p0296c27U悲无逼恼心。三者于佛王法不惜身命乐守
T47n1972_p0296c28U护心。四者于一切法发生胜忍无执着心。五
T47n1972_p0296c29U者不贪利养恭敬尊重净意乐心。六者求佛
T47n1972_p0297a01U种智于一切时无忘失心。七者于诸众生尊
T47n1972_p0297a02U重恭敬无下劣心。八者不着世论于菩提分
T47n1972_p0297a03U生决定心。九者种诸善根无有杂染清净之
T47n1972_p0297a04U心。十者于诸如来舍离诸相起随念心。是名
T47n1972_p0297a05U菩萨发十种心。由是心故当得往生。若人于
T47n1972_p0297a06U此十心随成一心。乐欲往生彼佛世界。若不
T47n1972_p0297a07U得生无有是处。又如观经云。欲生彼国者当
T47n1972_p0297a08U修三福。一者孝养父母。奉事师长。慈心不
T47n1972_p0297a09U杀。修十善业。二者受持三归具足众戒。不犯
T47n1972_p0297a10U威仪。三者发菩提心。深信因果。读诵大乘。劝
T47n1972_p0297a11U进行者。此三种业过去未来现在诸佛净业
T47n1972_p0297a12U正因。疏曰。初业共凡夫。次业共二乘。后业
T47n1972_p0297a13U乃大乘不共之法也。又如大本三辈发菩提
T47n1972_p0297a14U心及诸经论所明。诵经持咒。建塔造像。礼拜
T47n1972_p0297a15U赞颂。奉持斋戒。烧香散华。悬缯幡盖。凡一行
T47n1972_p0297a16U一事足以求生者。资之以信愿回向之力。无
T47n1972_p0297a17U不生也。如上泛引。通名众行。然愿行既有大
T47n1972_p0297a18U小之不等。而又各有理事之不同。且如华严
T47n1972_p0297a19U十愿宝积十心之类。生于极乐者。其所感依
T47n1972_p0297a20U正之胜及所见之佛。所闻之法。较诸小行常
T47n1972_p0297a21U流。应必悬异也
T47n1972_p0297a22U问曰。吾闻善财童子圆顿利根。一生取辨。今
T47n1972_p0297a23U乃不生华藏。而劝生极乐。此何意耶。答曰。华
T47n1972_p0297a24U严疏中自有此问。彼所答云。有缘故。归凭情
T47n1972_p0297a25U一故。不离华藏故。即本师故。谓华藏中所有
T47n1972_p0297a26U佛刹皆微尘数。极乐去此十万亿土。并未出
T47n1972_p0297a27U于刹种之中。故不离也。经云。或有见佛无
T47n1972_p0297a28U量寿观自在等共围绕。此赞遮那。随名异化。
T47n1972_p0297a29U故即本师也。又曰。普贤为善财海众结归极
T47n1972_p0297b01U乐者。盖为信解圆宗之人入文殊智修普贤
T47n1972_p0297b02U行。福慧事理皆称法界。此大心人虽妙悟本
T47n1972_p0297b03U明顿同诸圣。然犹力用未充。未及如来出世
T47n1972_p0297b04U普利众生。所以暂依净土亲近弥陀。直至成
T47n1972_p0297b05U佛。意在此也
T47n1972_p0297b06U问曰。众行门中。既云大小不等理事有殊。所
T47n1972_p0297b07U感生相亦乃悬异。然则观想忆念二门修各
T47n1972_p0297b08U不等。其所感相同耶异耶。答曰。皆不同也。故
T47n1972_p0297b09U永明曰。九品往生事非一等。或游化国见佛
T47n1972_p0297b10U应身。或生报土见佛真体。或一夕而便登上
T47n1972_p0297b11U地。或经劫而方证小乘。或利根钝根。或定意
T47n1972_p0297b12U散意。或道悟迟速。而机器不同。或花开早晚。
T47n1972_p0297b13U而时限有异。又慈云曰。虽分九品。犹是略分。
T47n1972_p0297b14U若更细分亦应无量
T47n1972_p0297b15U问曰。极乐只是同居本非实报。何谓或生报
T47n1972_p0297b16U土见佛真体耶。答曰。尔将谓同居之外别有
T47n1972_p0297b17U实报耶。当知三土不离同居。特身境受用递
T47n1972_p0297b18U递不相同耳。如经云。弥陀佛身高六十万亿
T47n1972_p0297b19U那由他恒河沙由旬等。古师曰。此实报身也。
T47n1972_p0297b20U又川曰。极乐国土四土不同。岂但极乐为
T47n1972_p0297b21U然。荆溪云。直观此土。四土具足。如当时华严
T47n1972_p0297b22U海会不离逝多林。而诸大声闻不知不见。即
T47n1972_p0297b23U此类也
T47n1972_p0297b24U问曰。既云此土四土具足。只消就此展转修
T47n1972_p0297b25U行。反欲舍此而生彼国何耶。答曰。此方虽具
T47n1972_p0297b26U四土。奈何秽业难除。夫欲舍秽取净。势须
T47n1972_p0297b27U彼国求生。四明云。此土浊重十信方出苦轮。
T47n1972_p0297b28U彼土境胜。九品悉皆不退。岂不闻。大通佛世
T47n1972_p0297b29U受教之徒。已经尘点劫来。尚在声闻之地。皆
T47n1972_p0297c01U因退转。故涉长时。如身子已证六心。犹自退
T47n1972_p0297c02U落五道。况悠悠修行者乎。盖由此土多值退
T47n1972_p0297c03U缘故。云鱼子庵罗华菩萨初发心三事因中
T47n1972_p0297c04U多及其结果少。若生极乐。藉彼胜缘。博地凡
T47n1972_p0297c05U夫便阶不退。以是之故求生彼国
T47n1972_p0297c06U问曰。同居净土其类甚多。今偏指极乐。而又
T47n1972_p0297c07U偏赞其境胜。缘胜何耶。答曰。经云彼国众生
T47n1972_p0297c08U无有众苦。但受诸乐。故名极乐。今以娑婆对
T47n1972_p0297c09U而比之。此则血肉形躯。有生皆苦。彼则莲华
T47n1972_p0297c10U化生。无生苦也。此则时序代谢。衰老日侵。彼
T47n1972_p0297c11U则寒暑不迁。无老苦也。此则四大难调。多
T47n1972_p0297c12U生病患。彼则化体香洁。无病苦也。此则七十
T47n1972_p0297c13U者稀。无常迅速。彼则寿命无量。无死苦也。此
T47n1972_p0297c14U则亲情爱恋。有爱必离。彼无父母妻子。无爱
T47n1972_p0297c15U别离苦也。此则仇敌冤仇。有冤必会。彼则上
T47n1972_p0297c16U善聚会。无冤憎会苦也。此或困苦饥寒。贪求
T47n1972_p0297c17U不足。彼皆衣食珍宝。受用现成。此或丑秽形
T47n1972_p0297c18U骸。根多缺陋。彼则端严相貌。体有光明。此则
T47n1972_p0297c19U轮转生死。彼则永证无生。此有四趣之苦。彼
T47n1972_p0297c20U无三恶之名。此则丘陵坑坎荆棘为林。土石
T47n1972_p0297c21U诸山秽恶充满。彼则黄金为地。宝树参天。楼
T47n1972_p0297c22U耸七珍。花敷四色。此则双林已灭。龙华未来。
T47n1972_p0297c23U彼则无量寿尊现在说法。此则观音势至徒
T47n1972_p0297c24U仰嘉名。彼则与二上人亲为胜友。此则群魔
T47n1972_p0297c25U外道恼乱正修。彼则佛化一统魔外绝踪。此
T47n1972_p0297c26U则媚色妖淫迷惑行者。彼则正报清净实无
T47n1972_p0297c27U女人。此则恶兽魑魅交扇邪声。彼则水鸟树
T47n1972_p0297c28U林咸宜妙法。二土较量。境缘迥别。而乐邦之
T47n1972_p0297c29U胜其数无穷。未暇悉举也。其境胜者可以摄
T47n1972_p0298a01U众生取净之情。其缘胜者可以助生者修行
T47n1972_p0298a02U之力。虽同居净类甚多。惟极乐修行缘具故
T47n1972_p0298a03U偏指也
T47n1972_p0298a04U问曰。十方如来皆可亲近。今独推弥陀者何
T47n1972_p0298a05U耶。答曰。独推弥陀。其故有三。一誓愿深重。
T47n1972_p0298a06U二娑婆有缘。三化道相关也。愿重者。经云。弥
T47n1972_p0298a07U陀往昔因中。尝发种种广大誓愿。其略曰。若
T47n1972_p0298a08U我成佛已来。其有众生愿生我国。或闻我名。
T47n1972_p0298a09U修诸善本。称我名号。乃至十念。若不生者。誓
T47n1972_p0298a10U不取正觉。既生我国。若有退转。不决定成佛
T47n1972_p0298a11U者。誓不取正觉。故华严钞曰。弥陀愿重。偏
T47n1972_p0298a12U接娑婆众生也。有缘者。我佛释迦现在世时。
T47n1972_p0298a13U众生闻佛所教。归向弥陀。固已多矣。观佛灭
T47n1972_p0298a14U后末世众生。无问僧俗男女贵贱贫富。稍闻
T47n1972_p0298a15U佛教者。无不信向。未闻佛教者。亦会称名。纵
T47n1972_p0298a16U是顽愚暴恶无信之徒。或遭厄难危险之处。
T47n1972_p0298a17U或发赞叹怨嗟之声。不觉信口便叫阿弥陀
T47n1972_p0298a18U佛。至于儿童女子戏弄之际。聚沙搏泥。图墙
T47n1972_p0298a19U画壁。便作弥陀佛像。甚至于学行未稳学语
T47n1972_p0298a20U未成者。自然能唱阿弥陀佛。此皆不劝而发。
T47n1972_p0298a21U不教而能。非有缘而何。又如无量寿经云。吾
T47n1972_p0298a22U说此经。令见无量寿佛及其国土。所当为者。
T47n1972_p0298a23U皆可求之。无得以我灭度之后复生疑惑。当
T47n1972_p0298a24U来之世经道灭尽。我以慈愍特留此经更住
T47n1972_p0298a25U百岁。其有众生值此经者。随意所愿皆可得
T47n1972_p0298a26U度。又经云。此经灭后佛法全无但留阿弥陀
T47n1972_p0298a27U佛四字名号救度众生。其有不信而谤毁者。
T47n1972_p0298a28U当堕地狱具受众苦。故天台云。当知彼佛于
T47n1972_p0298a29U此恶世偏有缘耳。相关者先觉谓。两土圣人
T47n1972_p0298b01U示居净秽。以拆摄二门调伏众生。此以秽以
T47n1972_p0298b02U苦以促以多魔恼而拆之。俾知所厌。彼以净
T47n1972_p0298b03U以乐以延以不退转而摄之。俾知所欣。既厌
T47n1972_p0298b04U且欣。则化道行矣。又我释迦于三乘授道之
T47n1972_p0298b05U外其有度未尽者。度在弥陀。故于诸大乘经
T47n1972_p0298b06U丁宁反覆称赞劝往者。盖化道之相关也。以
T47n1972_p0298b07U是三者之故。乃独推焉
T47n1972_p0298b08U问曰。偏指独推之说。旨哉言乎。欣厌取舍之
T47n1972_p0298b09U方。至哉教矣。敢问。欣厌取舍得无爱憎能所
T47n1972_p0298b10U之过乎。答曰。汝不知言也。此非世间之爱憎
T47n1972_p0298b11U能所也。此乃十方如来转凡成圣之通法也。
T47n1972_p0298b12U若非厌舍。何以转凡。若非欣取。何以成圣。故
T47n1972_p0298b13U自凡夫预乎圣位。由圣位以至等觉。其间等
T47n1972_p0298b14U而上之。无非欣厌。极乎妙觉取舍始亡。故
T47n1972_p0298b15U先德云。取舍之极与不取舍无有异也。况此
T47n1972_p0298b16U净土之法只一化机。而释迦弥陀之所共立
T47n1972_p0298b17U者也。此指其往。彼受其来。倘非厌舍。离此无
T47n1972_p0298b18U由。倘非欣取。生彼无分。既舍此矣。又生彼
T47n1972_p0298b19U矣。藉彼胜缘直至成佛。然爱憎能所功莫大
T47n1972_p0298b20U矣。何过之有故
T47n1972_p0298b21U问曰。取舍之谈无敢议矣。但往生之说能不
T47n1972_p0298b22U乖于无生之理乎。答曰。天台云。智者炽然求
T47n1972_p0298b23U生净土。达生体不可得。即是真无生。此谓心
T47n1972_p0298b24U净故佛土净。愚者为生所缚。闻生即作生解。
T47n1972_p0298b25U闻无生即作无生解。不知生即无生无生即
T47n1972_p0298b26U生也。长芦曰。以生为生者。常见之所失也。以
T47n1972_p0298b27U无生为无生者。断见之所惑也。生而无生无
T47n1972_p0298b28U生而生者。第一义谛也。天衣曰。生则决定生。
T47n1972_p0298b29U去则实不去。三家之说其旨甚明。今余复以
T47n1972_p0298c01U性相二字释之。妙真如性本自无生。因缘和
T47n1972_p0298c02U合乃有生相。以其性能现相故。曰无生即生。
T47n1972_p0298c03U以其相由性现故。曰生即无生也。知此则知
T47n1972_p0298c04U净土之生惟心所生无生而生。理何乖焉
T47n1972_p0298c05U问曰。往生之说其旨昭然。但今之学者不能
T47n1972_p0298c06U晓了。千人万人疑道。极乐远隔十万亿国。临
T47n1972_p0298c07U命终时恐难得到。复何策以晓之。答曰。是可
T47n1972_p0298c08U笑也。说了许多心外无土土外无心。到者里
T47n1972_p0298c09U犹道不晓。此无他。只是众生妄认自心在色
T47n1972_p0298c10U身之内方寸之间。不知自家心量元自广大。
T47n1972_p0298c11U岂不闻赞佛偈云。心包太虚量周沙界。且十
T47n1972_p0298c12U方虚空无量无边。被我心量都卢包了。恒沙
T47n1972_p0298c13U世界无量无数。我之心量一一周遍。如此看
T47n1972_p0298c14U来。十万亿国在我心中。其实甚近。何远之
T47n1972_p0298c15U有。命终生时。生我心中。其实甚易。何难之
T47n1972_p0298c16U有。岂不见十疑论云。十万亿刹为对凡夫肉
T47n1972_p0298c17U眼生死心量说耳。但使众生净土业成者。临
T47n1972_p0298c18U终在定之心即是净土受生之心。动念即是
T47n1972_p0298c19U生净土时。为此观经云。弥陀佛国去此不远。
T47n1972_p0298c20U又业力不可思议。一念即生。不须愁远。又如
T47n1972_p0298c21U人梦身虽在床。而心意识遍至他方。生净土
T47n1972_p0298c22U亦然。不须疑也。经云。一弹指顷即得往生。又
T47n1972_p0298c23U云。屈伸臂顷。又云。顷刻之间。故自信录云。
T47n1972_p0298c24U十万亿刹顷刻至者。自心本妙耳。此等重重
T47n1972_p0298c25U喻说。只是言其生在自己广大心中甚近而
T47n1972_p0298c26U甚易者也。我如今且莫说广大心量。且只就
T47n1972_p0298c27U汝色身之内方寸之间。说个譬喻。譬如此方
T47n1972_p0298c28U到西天竺。动经十万余里。一路之间多经国
T47n1972_p0298c29U土。有一人虽未亲到。曾闻他人讲说一遍。记
T47n1972_p0299a01U忆在心。其人后时坐卧之间。忽动一念思量
T47n1972_p0299a02U彼国。思量千里便到千里。思量万里。便到万
T47n1972_p0299a03U里。思量天竺便到天竺。以此比之。生净土
T47n1972_p0299a04U便是这个道理。岂不是弹指之顷。一念便到。
T47n1972_p0299a05U何难到之有哉。汝若不修净业要到极难。净
T47n1972_p0299a06U业若成要到极易。但辨肯心。决不相赚
T47n1972_p0299a07U问曰。不修净业要生极难。此诚言也。何故前
T47n1972_p0299a08U举逆恶凡夫临终亦生。吾未闻其详。而且有
T47n1972_p0299a09U疑。幸详示而释之。答曰。观经云。下品下生
T47n1972_p0299a10U者。或有众生作不善业。五逆十恶具诸不善。
T47n1972_p0299a11U如此愚人以恶业故。应堕恶道经历多劫受
T47n1972_p0299a12U苦无穷。如此愚人临命终时。遇善知识种种
T47n1972_p0299a13U安慰为说妙法教令念佛。此人苦逼不遑念
T47n1972_p0299a14U佛。善友告言。汝若不能念者。应称无量寿
T47n1972_p0299a15U佛。如是至心令声不绝。具足十念称南无阿
T47n1972_p0299a16U弥陀佛。称佛名故。于念念中。除八十亿劫生
T47n1972_p0299a17U死之罪。命终之时。见金莲华犹如日轮住其
T47n1972_p0299a18U人前。如一念顷即得往生极乐世界。于莲华
T47n1972_p0299a19U中满十二大劫莲华方开。观世音大势至以
T47n1972_p0299a20U大悲音声。为其广说诸法实相除灭罪法。闻
T47n1972_p0299a21U已欢喜。应时即发菩提之心。此其详也。虽十
T47n1972_p0299a22U二劫处莲华中。而其受用快乐如忉利天。故
T47n1972_p0299a23U古者云。华中快乐如忉利。不比人间父母胎。
T47n1972_p0299a24U逆恶得生者。观经疏曰。以念佛除灭罪障故。
T47n1972_p0299a25U即以念佛为胜缘也。余详经意。即是念佛灭
T47n1972_p0299a26U罪而生。然以疏论参而明之。则有三义。一者
T47n1972_p0299a27U或问。如何以少时心力而能胜终身造恶耶。
T47n1972_p0299a28U曰心虽少时。而其力猛利。是心勇决名为大
T47n1972_p0299a29U心。以舍身事急故。如人入阵不惜身命名为
T47n1972_p0299b01U健人也。二者此虽造恶。或现世曾修三昧故。
T47n1972_p0299b02U临终劝念定心易成。亦是乘急戒缓人也。纵
T47n1972_p0299b03U现世不修三昧。亦是宿种今熟。以宿善业强
T47n1972_p0299b04U故。临终得遇善知识。十念功成也。三者若非
T47n1972_p0299b05U宿种。又非现修。则其念佛之时。必有重悔。故
T47n1972_p0299b06U永明曰。善恶无定。因缘体空。迹有升沈。事分
T47n1972_p0299b07U优劣。真金一两胜百两之叠华。爝火微光k
T47n1972_p0299b08U万仞之积草
T47n1972_p0299b09U问曰。五浊恶世人皆有罪。纵未造五逆重罪。
T47n1972_p0299b10U其余罪业孰能无之。苟不忏悔消灭。但只临
T47n1972_p0299b11U终念佛能往生乎。答曰。亦得生也。此乃全藉
T47n1972_p0299b12U弥陀不思议之大愿力也。那先经云。如持百
T47n1972_p0299b13U枚太石置于船上。藉船力故石不没水。若无
T47n1972_p0299b14U其船。小石亦没。喻彼世人一生造恶临终念
T47n1972_p0299b15U佛不入泥犁。若非念佛。虽作小恶。亦入泥犁。
T47n1972_p0299b16U况大恶乎。船喻佛力。石喻恶业。故昔人有带
T47n1972_p0299b17U业而生之说。四土文中亦云。具惑染者亦得
T47n1972_p0299b18U生同居净也。又如僧雄俊。临入镬汤。并汾州
T47n1972_p0299b19U人屠牛为业。临终见群牛逼触其身苦痛切
T47n1972_p0299b20U己。及张钟馗杀鸡为业。临终见神人驱群鸡
T47n1972_p0299b21U喙破两目流血盈床。称佛名号俱生净土。此
T47n1972_p0299b22U非佛力而何请复以喻明之。如人现犯官法。
T47n1972_p0299b23U应入官内。以投托国王。承王宣召。则官不
T47n1972_p0299b24U能拘而复达帝京也。所以西资钞云。得生净
T47n1972_p0299b25U土。是假他力。弥陀愿摄释迦劝赞诸佛护念。
T47n1972_p0299b26U如渡大海。既得巨舟。仍有良导。加以便风必
T47n1972_p0299b27U能速到彼岸也。若其不肯登舟。迟留恶国者。
T47n1972_p0299b28U谁之过欤
T47n1972_p0299b29U问曰。前云。博地凡夫便阶不退。此必已无恶
T47n1972_p0299c01U业者也。今此带业而生。能不退乎。答曰。例
T47n1972_p0299c02U皆不退。经云。其有生者悉住正定之聚。又云。
T47n1972_p0299c03U众生生者皆是阿@跋致。又十疑论云。有五
T47n1972_p0299c04U因缘能令不退。一者阿弥陀佛大悲愿力摄
T47n1972_p0299c05U持故不退。二者佛光常照菩提心常增长故
T47n1972_p0299c06U不退。三者水鸟树林风声乐音皆说苦空。闻
T47n1972_p0299c07U者常起念佛念法念僧之心故不退。四者彼
T47n1972_p0299c08U国纯诸菩萨以为良友。无恶缘境。外无外道
T47n1972_p0299c09U鬼魔。内无邪三毒等。烦恼毕竟不起故不退。
T47n1972_p0299c10U五者生彼国者寿命永劫。共佛齐等故不退
T47n1972_p0299c11U也。又古人云。不愿生净土则已。愿生则无不
T47n1972_p0299c12U得生。不生则已。生则永不退转也
T47n1972_p0299c13U问曰。一生造恶。临终念佛带业得生。又无退
T47n1972_p0299c14U转。此弥陀愿力诚乎。不可思议矣。然则我于
T47n1972_p0299c15U生前。且做世间事业。直待临终然后念佛。可
T47n1972_p0299c16U乎。答曰。苦哉苦哉。何等愚谬之言也。砒霜
T47n1972_p0299c17UG酒毒中之毒。今汝此言毒于砒霜G酒者
T47n1972_p0299c18U也。非特误赚自己。又且误赚天下曰僧曰俗
T47n1972_p0299c19U善男信女。皆此言也。向所谓逆恶凡夫临终
T47n1972_p0299c20U念佛者。乃是宿有善根福德因缘。方遇知
T47n1972_p0299c21U识。方得念佛。此等侥幸万万人中无一个半
T47n1972_p0299c22U个。汝将谓人人临终有此侥幸哉。岂不见群
T47n1972_p0299c23U疑论云。世间有十种人。临终不得念佛。一者
T47n1972_p0299c24U善友未必相遇故无劝念之理。二者业苦缠身
T47n1972_p0299c25U不遑念佛。三者或偏风失语不能称佛。四者
T47n1972_p0299c26U狂乱失心注想难成。五者或遭水火不暇至
T47n1972_p0299c27U诚。六者遭遇豺狼无复善友。七者临终恶友
T47n1972_p0299c28U坏彼信心。八者饱食过度昏迷致死。九者军
T47n1972_p0299c29U阵斗战奄忽而亡。十者忽坠高岩伤坏性命。
T47n1972_p0300a01U如此等十种之事。皆是寻常耳闻眼见。不论
T47n1972_p0300a02U僧俗男女。人皆有之。或宿业所招。现业所
T47n1972_p0300a03U感。忽尔现前。不容回避。尔又不是神通圣人。
T47n1972_p0300a04U有宿命通能知临终有业无业。又不是有他
T47n1972_p0300a05U心天眼能知临终好死恶死。如上十种恶缘
T47n1972_p0300a06U忽然遭着一种。便休了也。便做手脚不得了
T47n1972_p0300a07U也。便有知识活佛围绕。救尔不得了也。便
T47n1972_p0300a08U须随业受报。向三途八难中受苦受罪。到那
T47n1972_p0300a09U时要闻佛名不闻了也。直饶尔无此恶缘。只
T47n1972_p0300a10U是好病而死。亦不免风刀解体四大分离。如
T47n1972_p0300a11U生龟脱筒螃蟹落汤。痛苦逼迫怕怖P惶。念
T47n1972_p0300a12U佛不得了也。更饶尔无病而死。又或世缘未
T47n1972_p0300a13U了。世念未休。贪生怖死。扰乱胸怀。若是俗人
T47n1972_p0300a14U又兼家私未明。后事未办。妻啼子哭。百种忧
T47n1972_p0300a15U煎。念佛不得了也。更饶尔未死以前。只有些
T47n1972_p0300a16U少病痛在身。忍疼忍苦。叫唤呻吟。问药求医。
T47n1972_p0300a17U祈祷忏悔。杂念纷飞。念佛不得了也。更饶
T47n1972_p0300a18U尔未病以前。只是年纪老大。衰相现前。困顿
T47n1972_p0300a19U龙钟。愁叹忧恼。只向个衰老身上。左安右排。
T47n1972_p0300a20U念佛不得了也。更饶尔未老以前。正是少
T47n1972_p0300a21U壮之日。正好念佛之时。稍或狂心未歇。俗务
T47n1972_p0300a22U相关。东攀西缘。胡思乱相。业识茫茫。念佛不
T47n1972_p0300a23U得了也。更饶尔闲自在有志修行。稍于世相
T47n1972_p0300a24U之中。照不破放不下。把不定坐不断。忽遭些
T47n1972_p0300a25U子境界现前。一个主人随他颠倒。念佛不得
T47n1972_p0300a26U了也。尔看他老病之时少壮清闲之日。稍有
T47n1972_p0300a27U一事挂心。早是念佛不得。况待临终时哉。何
T47n1972_p0300a28U况尔更道。且做世间事业。尔真痴人说此痴
T47n1972_p0300a29U话。敢保尔错用身心了也。且世间事业如梦
T47n1972_p0300b01U如幻如影如响。那一件有实效。那一件替得
T47n1972_p0300b02U生死。纵饶广造伽蓝多增常住。攀求名位交
T47n1972_p0300b03U结官豪。尔将谓多做好事。殊不知犯了如来
T47n1972_p0300b04U不体道本广造伽蓝等戒。岂不见道。有为之
T47n1972_p0300b05U功多诸过咎。天堂未就。地狱先成。生死未明。
T47n1972_p0300b06U皆成苦本。眼光落地。受苦之时。方知平生所
T47n1972_p0300b07U作尽是枷上添枷。锁上添锁。镬汤下增柴炭。
T47n1972_p0300b08U剑树上助刀枪。袈裟下失却人身。万劫难复。
T47n1972_p0300b09U铁汉闻之。也须泪落。祖师如此苦口劝人。曾
T47n1972_p0300b10U许尔且做事业。待临终方念佛乎。又不见。死
T47n1972_p0300b11U心禅师道。世间之人财宝如山。妻妾满前。日
T47n1972_p0300b12U夜欢乐。他岂不要长生在世。争奈前程有限
T47n1972_p0300b13U暗里相催。符到奉行不容住滞。阎罗老子不
T47n1972_p0300b14U顺人情。无常鬼王有何面目。且据诸人眼里
T47n1972_p0300b15U亲见耳里亲闻。前街后巷。亲情眷属。朋友兄
T47n1972_p0300b16U弟。强壮后生。死却多少。世人多云待老来方
T47n1972_p0300b17U念佛。好教尔知。黄泉路上无老少。能有几人
T47n1972_p0300b18U待得老。到少年夭死者多矣。古人云。莫待老
T47n1972_p0300b19U来方念佛。孤坟多是少年人。又云。自从早年
T47n1972_p0300b20U索妻养儿。经营家计。受尽万千辛苦。忽然三
T47n1972_p0300b21U寸气断。未免一旦皆休。若是孝顺儿孙。斋
T47n1972_p0300b22U得几僧看得部经。烧得陌纸。春三秋九做得
T47n1972_p0300b23U碗羹饭。哭得几声。犹是记忆爷娘。若是不肖
T47n1972_p0300b24U之子。父母方死。骨头未冷。作挞财产。出卖田
T47n1972_p0300b25U园。恣意作乐。以此较之。着甚么急。儿孙自有
T47n1972_p0300b26U儿孙福。莫与儿孙作马牛。复引古德云。冷笑
T47n1972_p0300b27U富家翁。营生忙似箭。囤内米生虫。库中钱烂
T47n1972_p0300b28U贯。日里把秤称。夜间点灯算。形骸如傀儡。莫
T47n1972_p0300b29U教绳索断。死心如此苦口劝人。曾许尔且做
T47n1972_p0300c01U事业。待临终方念佛乎。当思人生在世能有
T47n1972_p0300c02U几时。石火电光眨眼便过。趁此未老未病之
T47n1972_p0300c03U前。抖搜身心拨弃世事。得一日光景念一日
T47n1972_p0300c04U佛名。得一时工夫修一时净业。由他临命终
T47n1972_p0300c05U时。好死恶死我之盘缠预办了也。我之前程
T47n1972_p0300c06U稳稳当当了也。若不如此。后悔难追。思之
T47n1972_p0300c07U思之
T47n1972_p0300c08U问曰。吾之言过矣。驷不及舌矣。承师之教。谁
T47n1972_p0300c09U不寒心。奈何人心易进易退。一闻警策。勇猛
T47n1972_p0300c10U精勤。忽于目前逢一障难。便转念头别求方
T47n1972_p0300c11U便。都道净业只是身后之事。于今目前无所
T47n1972_p0300c12U利济。从此身心一时放退。是亦无怪其然耶。
T47n1972_p0300c13U答曰。汝之所见未广也。岂不见经中道。受持
T47n1972_p0300c14U佛名者。现世当获十种胜利。一者昼夜常得
T47n1972_p0300c15U一切诸天大力神将河沙眷属隐形守护。二
T47n1972_p0300c16U者常得二十五大菩萨如观世音等及一切诸
T47n1972_p0300c17U菩萨常随守护。三者常得诸佛昼夜护念阿
T47n1972_p0300c18U弥陀佛常放光明摄受此人。四者一切恶鬼
T47n1972_p0300c19U若夜叉若罗刹皆不能害。一切毒蛇毒龙毒
T47n1972_p0300c20U药悉不能中。五者火难水难冤贼刀箭牢狱
T47n1972_p0300c21U枷锁横死狂生悉皆不受。六者先所作业悉
T47n1972_p0300c22U皆消灭。所杀冤命彼蒙解脱更无执对。七者
T47n1972_p0300c23U夜梦正直。或复梦见阿弥陀佛胜妙色像。八
T47n1972_p0300c24U者心常欢喜。颜色光泽。气力充盛。所作吉利。
T47n1972_p0300c25U九者常为一切世间人民恭敬供养欢喜礼
T47n1972_p0300c26U拜。犹如敬佛。十者命终之时。心无怖畏。正念
T47n1972_p0300c27U现前。得见阿弥陀佛及诸圣众持金莲华接
T47n1972_p0300c28U引往生。西方净土尽未来际受胜妙药。如上
T47n1972_p0300c29U十种利益。经文具载。乃佛口之所宣也。既
T47n1972_p0301a01U是现生来世皆有利益。然则世出世间要紧
T47n1972_p0301a02U法门。无如念佛者矣。但当精进不用怀疑
T47n1972_p0301a03U问曰。念佛之门多承开导。群疑尽释。正信现
T47n1972_p0301a04U前矣。但上文所谓抖擞身心拨弃世事。今世
T47n1972_p0301a05U网中人间有境缘顺便身意安闲者。则可依
T47n1972_p0301a06U此而行。其有世事不容拨弃者。又当何以教
T47n1972_p0301a07U之。答曰。世网中人若是痛念无常用心真切
T47n1972_p0301a08U者。不问苦乐逆顺静闹间忙。一任公私干办
T47n1972_p0301a09U迎宾待客。万缘交扰。八面应酬。与他念佛。两
T47n1972_p0301a10U不相妨。不见古人道。朝也阿弥陀。暮也阿弥
T47n1972_p0301a11U陀。假饶忙似箭。不离阿弥陀。又云。作密不妨
T47n1972_p0301a12U流水过。山高岂碍白云飞。其有世缘稍重。力
T47n1972_p0301a13U量稍轻者。亦须忙里偷闲闹中取静。每日或
T47n1972_p0301a14U念三万声一万声三千声一千声。定为日课。
T47n1972_p0301a15U不容一日放过。又有冗忙之极顷刻无闲者。
T47n1972_p0301a16U每日晨朝必须十念。积久功成。亦不虚弃。念
T47n1972_p0301a17U佛之外。或念经礼佛忏悔发愿。种种结缘种
T47n1972_p0301a18U种作福。随力布施。修诸善功以助之。几一毫
T47n1972_p0301a19U之善皆须回向西方。如此用功。非惟决定往
T47n1972_p0301a20U生。亦且增高品位矣
T47n1972_p0301a21U问曰。泛言念佛未有其方。且十念回向之法
T47n1972_p0301a22U亦所未谕。幸详以示之。答曰。念佛者或专缘
T47n1972_p0301a23U三十二相。系心得定。开目闭目常得见佛。或
T47n1972_p0301a24U但专称名号执持不散。亦于现身而得见佛。
T47n1972_p0301a25U此间现见。多是称佛名号为上。称佛之法必
T47n1972_p0301a26U须制心不令散乱。念念相续系缘佛号。口中
T47n1972_p0301a27U声声唤阿弥陀佛。以心缘历字字分明。称佛
T47n1972_p0301a28U名时。无管多少。并须一心一意心口相续。如
T47n1972_p0301a29U此方。得一念灭八十亿劫生死之罪。若不然
T47n1972_p0301b01U者。灭罪良难。十念者。每日清晨。面西正立合
T47n1972_p0301b02U掌。连声称阿弥陀佛。尽一气为一念。如是十
T47n1972_p0301b03U气名为十念。但随气长短。不限佛数多少。唯
T47n1972_p0301b04U长唯久。气极为度。其佛声不高不低。不缓不
T47n1972_p0301b05U急。调停得中。如是十气连属不断。意在令心
T47n1972_p0301b06U不散专精为功。故名此为十念者。显是藉气
T47n1972_p0301b07U束心也。尽此一生不得一日暂废。回向发愿
T47n1972_p0301b08U者。念佛既毕即云。弟子某一心归命极乐世
T47n1972_p0301b09U界阿弥陀佛。愿以净光照我。慈誓摄我。我今
T47n1972_p0301b10U正念称如来名。为菩提道求生净土。佛昔本
T47n1972_p0301b11U誓。若有众生欲生我国。至心信乐乃至十念。
T47n1972_p0301b12U若不生者不取正觉。愿此念佛因缘得入如
T47n1972_p0301b13U来大誓海中。承佛慈力。众罪消灭。净因增长。
T47n1972_p0301b14U若临命终自知时至。身无病苦。心不贪恋亦
T47n1972_p0301b15U不颠倒。如入禅定。佛及众圣手持金台来迎
T47n1972_p0301b16U接我。如一念顷生极乐国。花开见佛。即闻佛
T47n1972_p0301b17U乘顿开佛慧。广度众生满菩提愿。如上念佛
T47n1972_p0301b18U之法。至于回向。乃先德垂训切要之方盛传
T47n1972_p0301b19U于世久矣。当遵而行之
T47n1972_p0301b20U问曰。世网中人随量指授微细方法。靡不详
T47n1972_p0301b21U明矣。然则我辈世外之人又当何以加其工
T47n1972_p0301b22U焉。答曰。前不云乎。修有多类。摄成三门。如
T47n1972_p0301b23U是三门门门可入。或单或兼。随意之所取
T47n1972_p0301b24U耳
T47n1972_p0301b25U问曰。圆观之修惟心之念似乎上器之行门。
T47n1972_p0301b26U华严十愿宝积十心亦乃大根之功用。倘根
T47n1972_p0301b27U器之不对。则功行之难成。今吾自揣其根观
T47n1972_p0301b28U吾所好。惟在专持名号。暇则或加礼拜忏悔
T47n1972_p0301b29U而已。师以为如何。答曰。善哉善或。汝知量
T47n1972_p0301c01U矣。观汝之言。正合善导专修无间之说矣。专
T47n1972_p0301c02U修者。谓众生障重。境细心粗。识扬神飞。观难
T47n1972_p0301c03U成就。是以大圣悲怜。直劝专称名号。正由称
T47n1972_p0301c04U名易。故相续即生。若能念念相续毕命为期。
T47n1972_p0301c05U十即十生。百即百生。何以故。无外杂缘得正
T47n1972_p0301c06U念故。与佛本愿相应故。不违教故。顺佛语
T47n1972_p0301c07U故。若舍专修而修杂业以求生者。百中希得
T47n1972_p0301c08U一二。千中希得三四。乃出杂缘乱动失正念
T47n1972_p0301c09U故。与佛本愿不相应故。与教相违故。不顺佛
T47n1972_p0301c10U语故。系念不相续故。心不相续报佛恩故。虽
T47n1972_p0301c11U有业行。常与名利相应故。乐近杂缘自障障
T47n1972_p0301c12U他生净土故。无间修者。身须专礼阿弥陀佛。
T47n1972_p0301c13U不杂余礼。口须专称阿弥陀佛。不称余号。不
T47n1972_p0301c14U诵余经。意须专想阿弥陀佛。不杂余想。又若
T47n1972_p0301c15U贪嗔痴来间者。随犯随忏。不令隔日隔念隔
T47n1972_p0301c16U时。常使清净。亦名无间修也。善导和上者。天
T47n1972_p0301c17U竺传中称为弥陀化身也。观其专修无间之
T47n1972_p0301c18U说。要紧只在念念相续。故孤山亦云。不可等
T47n1972_p0301c19U闲发愿散乱称名。永明亦云。直须一心归命
T47n1972_p0301c20U尽报精修。坐卧之间常面西向。当行道礼敬
T47n1972_p0301c21U之际念佛发愿之时。恳苦翘诚无诸异念。如
T47n1972_p0301c22U就刑戮。若在狴牢。怨贼所追。水火所逼。一心
T47n1972_p0301c23U求救。愿脱苦轮速证无生。广度含识绍隆三
T47n1972_p0301c24U宝。誓报四恩。如斯志诚方不虚弃。如或言行
T47n1972_p0301c25U不称。信愿轻微。无念念相续之心。有数数间
T47n1972_p0301c26U断之意。恃其懈怠临终望生。但为业障所遮。
T47n1972_p0301c27U恐难值其善友。风火逼迫正念不成。何以故。
T47n1972_p0301c28U如今是因。临终是果。应须因实果则不虚。声
T47n1972_p0301c29U和则响顺。形直则影端故也
T47n1972_p0302a01U问曰。念念相续之修。岂非余所愿也。奈何定
T47n1972_p0302a02U力未成念头无主。或旧学未忘。或邪想乱起。
T47n1972_p0302a03U或境缘相触照顾不牢。或情想纷飞遏捺不
T47n1972_p0302a04U住。不觉念头东走西走。眨得眼来千里万里
T47n1972_p0302a05U去了。又或惹着一毫世事。便是五日十日半
T47n1972_p0302a06U月一月摆脱不去。岂特间断而已哉。言之可
T47n1972_p0302a07U惭。思之可恸。又当何策以治之。答曰。呜呼此
T47n1972_p0302a08U天下学者之通病也。汝当间断之时。若不痛
T47n1972_p0302a09U加鞭策。则专修无间之念永无成就之期。余
T47n1972_p0302a10U闻古人有二种痛鞭之策。今复为汝献之。汝
T47n1972_p0302a11U当谛而听之。一曰报恩。二曰决志。三曰求验。
T47n1972_p0302a12U第一报恩者。既修净土。当念报恩。佛恩国恩
T47n1972_p0302a13U固未暇论。只如父母养育之恩。岂非重恩。师
T47n1972_p0302a14U长作成之德。岂非重德。尔最初出家。便说要
T47n1972_p0302a15U报重恩。后来行脚。又说要报重德。离乡别井
T47n1972_p0302a16U二三十年。父母师长艰难困苦。尔总不顾。父
T47n1972_p0302a17U母老病。尔又不看。及闻其死。尔也不归。如今
T47n1972_p0302a18U或在三涂受罪受苦。望尔救他。望尔他。尔却
T47n1972_p0302a19U念念间断。净土不成。净土不成。自救不了。自
T47n1972_p0302a20U救不了。如何救他。既不能相救。尔是忘恩负
T47n1972_p0302a21U义。大不孝人。经云。不孝之罪当堕地狱。然则
T47n1972_p0302a22U一念间断之心便是地狱业也。又且不蚕而
T47n1972_p0302a23U衣。不耕而食。僧房卧具受用现成。尔当勤修
T47n1972_p0302a24U净业。图报信施之恩。祖师道。此是施主妻子
T47n1972_p0302a25U分上减克将来。道眼未明。滴水寸丝也。须牵
T47n1972_p0302a26U犁拽耙。偿他始得。尔却念念间断。净土不成。
T47n1972_p0302a27U净土不成。酬偿有分。然则一念间断之心便
T47n1972_p0302a28U是畜生业也。第二决志者。若学专修。志须决
T47n1972_p0302a29U定。尔一生参禅。禅既不悟。及乎看教。教又不
T47n1972_p0302b01U明。弄到如今。念头未死。又要说几句禅。又要
T47n1972_p0302b02U说几句教。又要写几个字。又要做几首诗。情
T47n1972_p0302b03U挂两头。念分四路。祖师道。毫厘系念。三涂业
T47n1972_p0302b04U因。瞥尔情生。万劫羁锁。尔却志无决定。情念
T47n1972_p0302b05U多端。因此多端间断正念。然则一念间断之
T47n1972_p0302b06U心便是三涂羁锁业也。又且守护戒根。志不
T47n1972_p0302b07U决定。或因身口念念驰求。教中道。宁以洋铜
T47n1972_p0302b08U灌口。不可以破戒之口受人饮食。宁以热铁
T47n1972_p0302b09U缠身。不可以破戒之身受人衣服。况因诸戒
T47n1972_p0302b10U不严。邪心妄动。因此妄动。间断专修。然则一
T47n1972_p0302b11U念间断之心。何止热铁洋铜业也。又且断除
T47n1972_p0302b12U憎爱。志不决定。每于虚名浮利自照不破。名
T47n1972_p0302b13U利属我便生贪爱。名利属他便生憎妒。古人
T47n1972_p0302b14U云。贪名贪利。同趋鬼类。逐爱逐憎。同入火
T47n1972_p0302b15U坑。尔却因此爱憎间断净土。然则一念间断
T47n1972_p0302b16U之心便是饿鬼火坑业也。第三求验者。既学
T47n1972_p0302b17U专修。当求灵验。尔如今发白面皱。死相现前。
T47n1972_p0302b18U知道临终更有几日。须在目前便要见佛。只
T47n1972_p0302b19U如庐山远法师。一生之中三度蒙佛摩顶。又
T47n1972_p0302b20U如怀感法师。称念佛名便得见佛。又如少康
T47n1972_p0302b21U法师。唱佛一声众见一佛从口飞出。唱佛十
T47n1972_p0302b22U声则有十佛从口飞出。如贯珠焉。此等灵验
T47n1972_p0302b23U万万千千。尔若心无间断。见佛不难。间断心
T47n1972_p0302b24U生。决不见佛。既不见佛。与佛无缘。既无佛
T47n1972_p0302b25U缘。难生净土。净土不生。必堕恶道。然则一念
T47n1972_p0302b26U间断之心便是三涂恶道业也。戒之戒之。如
T47n1972_p0302b27U上三策。当自痛鞭。使其念不离佛。佛不离念。
T47n1972_p0302b28U感应道交现前见佛。既见乐邦之佛。即见十
T47n1972_p0302b29U方诸佛。既见十方诸佛。即见自性天真之佛。
T47n1972_p0302c01U既见自性天真之佛。即得大用现前。然后推
T47n1972_p0302c02U其悲愿。广化一切众生。此名净土禅。亦名
T47n1972_p0302c03U禅净土也。然则永明所谓有禅有净土。犹如
T47n1972_p0302c04U带角虎。现世为人师。来生作佛祖。岂不验于
T47n1972_p0302c05U此哉。勉之勉之。于是禅上人者既喜且惊。矍
T47n1972_p0302c06U然久之如有所失。天如老人乃复告之曰。禅
T47n1972_p0302c07U与净土了即俱了。心外无法莫错会好。上人
T47n1972_p0302c08U乃稽颡再拜曰。吾多幸矣。今吾知所归矣。谢
T47n1972_p0302c09U而退