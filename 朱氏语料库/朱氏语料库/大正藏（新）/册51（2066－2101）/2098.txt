【经文资讯】大正新修大藏经 第五十一册 No. 2098《古清凉传》
【版本记录】CBETA 电子佛典 V1.17 (Big5) 普及版，完成日期：2001/06/28
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 51, No. 2098 古清凉传
# CBETA Chinese Electronic Tripitaka V1.17 (Big5) Normalized Version, Release Date: 2001/06/28
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T51n2098_p1092c01U
T51n2098_p1092c02U　　No. 2098
T51n2098_p1092c03U古清凉传序
T51n2098_p1092c04U
T51n2098_p1092c05U夫。紫府名山。七佛师栖真之处。清凉圣境。万
T51n2098_p1092c06U菩萨晦迹之方。[一/旦]于古今。备于图籍。芬馥之
T51n2098_p1092c07U异华灵草。莹洁之幽石寒泉。瑞气吐于林中。
T51n2098_p1092c08U祥云横于岭上。苍岩入夜[火*][火*]而灯烛常明。
T51n2098_p1092c09U碧洞侵晨。殷殷而鼓钟恒响。老人萧散于溪
T51n2098_p1092c10U谷。童子游戏于烟霞。灿灿之楼阁庄严。巍巍
T51n2098_p1092c11U之殿堂崇丽。或则高僧远访。或则贵族亲临。
T51n2098_p1092c12U观化仪结得道之缘。瞻相好发至诚之愿。修
T51n2098_p1092c13U殊因于此日。证妙果于他生。恒睹玉毫之光。
T51n2098_p1092c14U常居金色之界。其悟达者。识心而见性。其归
T51n2098_p1092c15U依者。殄障而消灾。可谓福不唐捐。功不虚弃。
T51n2098_p1092c16U编联传记。流布寰区。诱引颛愚。咸深谛信。
T51n2098_p1092c17U齐登觉路。俱造玄门。同乘般若之舟共升涅
T51n2098_p1092c18U之岸。大定辛丑岁二月十七日。永安崇寿
T51n2098_p1092c19U禅院雪堂中隐沙门广英。谨序
T51n2098_p1092c20U
T51n2098_p1092c21U
T51n2098_p1092c22U古清凉传卷上
T51n2098_p1092c23U
T51n2098_p1092c24U　　　　唐朝蓝谷沙门慧祥撰
T51n2098_p1092c25U　立名标化一　封域里数二　古今胜迹三
T51n2098_p1092c26U　　立名标化一
T51n2098_p1092c27U谨按。华严经菩萨住处品云。东北方。有菩萨
T51n2098_p1092c28U住处。名清凉山。过去有菩萨。常于中住。彼现
T51n2098_p1092c29U有菩萨。名文殊师利。有一万菩萨。常为说法。
T51n2098_p1093a01U余每览此土名山。虽嵩岱作镇。蓬瀛仙窟。皆
T51n2098_p1093a02U编俗典。事止域中。未有出于金口。传之宝藏。
T51n2098_p1093a03U宅万圣而敷化。自五印而飞声。方将此迹。美
T51n2098_p1093a04U曜灵山。利周贤劫。岂常篇之所纪。同年而语
T51n2098_p1093a05U哉。今山上有清凉寺。下有五台县清凉府。此
T51n2098_p1093a06U实当可为龟鉴矣。一名五台山。其中。五山高
T51n2098_p1093a07U耸。顶上并不生林木。事同积土。故谓之台
T51n2098_p1093a08U也。郦元水经云。其山。五峦巍然。回出群山
T51n2098_p1093a09U之上。故谓五峰。晋永嘉三年。雁门郡[竺-二+俊]
T51n2098_p1093a10U(苏果苏寡二切)人县百余家。避乱入此山。见山人为之
T51n2098_p1093a11U步驱而不返。遂宁居岩野。往还之士。时有望
T51n2098_p1093a12U其居者。至诣寻访。莫知所在。故人以是山。为
T51n2098_p1093a13U仙者之都矣。仙经云。五台山。名为紫府。常有
T51n2098_p1093a14U紫气。仙人居之。旌异记云。雁门有五台山。山
T51n2098_p1093a15U形有五峙。一台常晦。不甚分明。天清云散。有
T51n2098_p1093a16U时而出。括地志云。其山。层盘秀峙。曲径萦
T51n2098_p1093a17U纡。灵岳神溪。非薄俗可栖。止者。悉是栖禅之
T51n2098_p1093a18U士。思玄之流。及夫法雷震音。芳烟四合。慈觉
T51n2098_p1093a19U之心。邈然自远。始验游山者。往而不返。集记
T51n2098_p1093a20U者曰。文殊师利者。盖法身之大士也。先成正
T51n2098_p1093a21U觉。名龙种尊。名欢喜藏。亦号普见如来。今以
T51n2098_p1093a22U方便力。现为菩萨。所以对扬圣众。摄济群蒙。
T51n2098_p1093a23U鞭其役者。驱之彼岸。详乎道也。识智无以造
T51n2098_p1093a24U其源。谈乎迹也。名数不可阶其极。但以迷徒
T51n2098_p1093a25U长寝。莫能自悟。遂使俯降慈悲。见兹忍土。任
T51n2098_p1093a26U持古佛之法。常居清凉之地。表迹临机。俟我
T51n2098_p1093a27U含识。般泥洹经云。若但闻名者。除一十二劫
T51n2098_p1093a28U生死之罪。若礼拜者。恒生佛家。若称名字。一
T51n2098_p1093a29U日至七日。文殊必来。若有宿障。梦中得见形
T51n2098_p1093b01U像者。百千劫中。不堕恶道。大矣哉斯益也。火
T51n2098_p1093b02U宅诸子。何可忘怀。但博望张骞。寻河源于天
T51n2098_p1093b03U苑。沙门法显。求正觉于竺干。况乃咫尺神洲。
T51n2098_p1093b04U揄扬视听。其来往也。不移于晦望。其涉降也。
T51n2098_p1093b05U匪劳于信宿。岂可不暂策昏心。聊挥懈足。历
T51n2098_p1093b06U此微款。为觉路之津乎。或问。大圣化物。理应
T51n2098_p1093b07U平等。正宜周旋亿刹。何乃滞此一方乎。答
T51n2098_p1093b08U曰。诚如来旨。诚如来旨。但具三缘。须居此
T51n2098_p1093b09U地。一是往古诸佛展转住持。二使无志下愚。
T51n2098_p1093b10U专心有在。三为此处根熟。堪受见闻。余谓。抑
T51n2098_p1093b11U扬之道。如斯而已矣
T51n2098_p1093b12U　　封域里数二
T51n2098_p1093b13U山。在长安东北一千六百余里。代州之所管。
T51n2098_p1093b14U山顶至州城。东南一百余里。其山。左邻恒
T51n2098_p1093b15U岳。右接天池。南属五台县。北至繁峙县。环
T51n2098_p1093b16U基所至。五百余里。若乃崇岩叠嶂。[泳-永+(虍-七+(一/八/八/目))]谷飞
T51n2098_p1093b17U泉。触石吐云。即松成盖者。数以千计。其霜雪
T51n2098_p1093b18U夏凝。烟雾常积。人兽之不可窥涉者。亦往往
T51n2098_p1093b19U而在焉。登中台之上。极目四周。唯恒岳居其
T51n2098_p1093b20U次。自余之山谷。莫不迤逦如清胜也
T51n2098_p1093b21U中台。高四十里。顶上地平。周回六里零二百
T51n2098_p1093b22U步。稍近西北。有太华泉(亦名□池也)。周回三十八
T51n2098_p1093b23U步。水深一尺四寸。前后感者。或深或浅不同。
T51n2098_p1093b24U其水清澈凝映。未尝减竭。皆以为圣人盥漱
T51n2098_p1093b25U之处。故往还者。多以香花财贿投之供养。台
T51n2098_p1093b26U顶四畔。各二里。绝无树木。唯有细草[(息萎切)
T51n2098_p1093b27U靡存焉。诸台。无树有草。例皆准此。郦元水经
T51n2098_p1093b28U注云。东峨谷水源出中台。其水众溪竞发。控
T51n2098_p1093b29U于群川。乱流西南。经西台之山。历东峨谷。谓
T51n2098_p1093b30U之东峨谷
T51n2098_p1093c01U东台。高三十八里。顶上地平。周回三里。去中
T51n2098_p1093c02U台太华泉。四十二里。按括地等记言。诸台高
T51n2098_p1093c03U下。远近里数。多相乖越。盖是取道不同。或
T51n2098_p1093c04U指台有异。今聊据一家。存其大致也。欲向东
T51n2098_p1093c05U台。先从中台经北台。初过中间。但乘冈峄。不
T51n2098_p1093c06U阻溪涧。顶上无水。惟有乱石。小柏谷水。出
T51n2098_p1093c07U此台下。北注滹沱(音陀)。其山东南。延四十里。连
T51n2098_p1093c08U入恒州行唐县界。翻岭山东。相连恒岳。西北
T51n2098_p1093c09U延十三里。连入繁峙县界大柏谷
T51n2098_p1093c10U西台。高三十五里。顶上地平。周回二里。有
T51n2098_p1093c11U水。东去太华泉四里。其山西北。延二十里。
T51n2098_p1093c12U入繁峙县界西峨谷
T51n2098_p1093c13U南台。高三十七里。顶上地平。周回二里。无
T51n2098_p1093c14U水。北去太华泉八十里。南有溪水。源出此山。
T51n2098_p1093c15U发源东南乱流。入东溪水。其山正南。延六十
T51n2098_p1093c16U里。连五台县界当卵宜
T51n2098_p1093c17U北台。高三十八里。顶上地平三里。南去太
T51n2098_p1093c18U华泉十二里。顶上往往有磊落石。丛石涧。
T51n2098_p1093c19U冽水不流。其山正北。延二十里。连繁峙县
T51n2098_p1093c20U界大柏谷。谷中有水。源出北台。流注滹沱。
T51n2098_p1093c21U山海经云。泰戏之山。滹沱之水出焉。郭璞
T51n2098_p1093c22U注云。今滹沱。出雁门卤城县南武夫山。括
T51n2098_p1093c23U地志云。泰戏武夫。即一山也。今名派(音孤)山。即
T51n2098_p1093c24U在台东。去繁峙县九十里
T51n2098_p1093c25U　　古今胜迹三
T51n2098_p1093c26U自周穆遇化人之后。汉武得金神已前。去绪
T51n2098_p1093c27U昭彰。久形于简牍矣。但以秦王肆虐。焚烧诗
T51n2098_p1093c28U书。遂使妙业真乘。与时而替。洎显宗感梦。波
T51n2098_p1093c29U澜斯盛。浃寰瀛而启路。架日月以争晖。伟哉。
T51n2098_p1094a01U可略而言者也。爰及北齐高氏。深弘像教。宇
T51n2098_p1094a02U内塔寺。将四十千。此中伽蓝。数过二百。又
T51n2098_p1094a03U割八州之税。以供山众衣药之资焉。据此而
T51n2098_p1094a04U详。则仙居灵贶。故触地而繁矣。遭周武灭法。
T51n2098_p1094a05U释典R迟。芳徽盛轨。湮沦殆尽。自非神明支
T51n2098_p1094a06U持。罕有仆存者也。今之所录。盖是其徒至于
T51n2098_p1094a07U真没凋残。可谓长太息矣。其有修建塔庙。造
T51n2098_p1094a08U立尊仪。景业可称。事缘弘替者。虽非往古。并
T51n2098_p1094a09U即而次之
T51n2098_p1094a10U中台上。有旧石精舍一所。魏棣州刺史崔震
T51n2098_p1094a11U所造。又有小石塔数十枚。并多颓毁。今有连
T51n2098_p1094a12U基叠石室二枚。方三丈余。高一丈五尺。东屋
T51n2098_p1094a13U石文殊师利立像一。高如人等。西屋有石弥
T51n2098_p1094a14U勒坐像一。稍减东者。其二屋内。花幡供养之
T51n2098_p1094a15U具。[毯-炎+登]荐受用之资。莫不鲜焉。即慈恩寺沙门
T51n2098_p1094a16U大乘基所致也。基。即三藏法师玄奘之上足。
T51n2098_p1094a17U以咸亨四年。与白黑五百余人。往而修焉。或
T51n2098_p1094a18U闻殊香之气。钟磬之音。其年。忻州道俗。复造
T51n2098_p1094a19U铁浮图一。高丈余。送至五台。首置于石室之
T51n2098_p1094a20U间。南有故碑二。见今已倒。抑文字磨灭。维
T51n2098_p1094a21U余微映。余洗而视之。竟不识一字。一前刺史
T51n2098_p1094a22U崔震所造。一忻州长史张备所立。相传云。备
T51n2098_p1094a23U曾游山感圣。遂立此碑。以述微绪。将七百余
T51n2098_p1094a24U人引之。登台竖焉。从此东南行寻岭。渐下三
T51n2098_p1094a25U十余里。至大孚图寺。寺本元魏文帝所立。帝
T51n2098_p1094a26U曾游止。具奉圣仪。爰发圣心。创兹寺宇。孚
T51n2098_p1094a27U者信也。言帝既遇非常之境。将弘大信。且
T51n2098_p1094a28U今见有东西二堂。像设存焉。其余。廊庑基域。
T51n2098_p1094a29U仿佛犹存。括地志。以孚为铺。高僧传。以孚为
T51n2098_p1094b01U布。斯皆传录之谬也。然此山诸处。圣迹良多。
T51n2098_p1094b02U至于感激心灵。未有如此也。故前后经斯地
T51n2098_p1094b03U者。虽庸识鄙心。无不恳恻沾襟。咸思改勖。
T51n2098_p1094b04U其二堂之下。不容凡止。昔有僧。于东堂夜
T51n2098_p1094b05U宿。端坐诵经。忽觉扶掷坠之东涧。自兹厥后。
T51n2098_p1094b06U往者无犯焉。昔此寺有三沙弥。每闻宿德话
T51n2098_p1094b07U有灵隐。遂相将岩谷访觅。冀得逢遇。已四
T51n2098_p1094b08U五日。糇粮欲尽。寻路将归。至一马岭。息于树
T51n2098_p1094b09U下。须臾见一肥黑人。沿岭而上。沙弥。叩头作
T51n2098_p1094b10U礼唤言。圣者见遗道术。此人旨云。我待明日
T51n2098_p1094b11U更来。尔等。且向东山松树下待之。若见入穴
T51n2098_p1094b12U者。求之自得。便下岭南去。沙弥寻岭。至东山
T51n2098_p1094b13U下。得一大树。其树腹空如门户。视下杳冥。沙
T51n2098_p1094b14U弥树傍伫立。日午后。云间飘然如匹帛。下落
T51n2098_p1094b15U树前。乃一丈夫也。散发高耳。色若桃花。径入
T51n2098_p1094b16U松穴。沙弥等不敢近之。惝恍相视。一人云。据
T51n2098_p1094b17U穴口待出。以死拘之。良久。其人才出。沙弥急
T51n2098_p1094b18U抱。余者礼拜乞恩。此人极怒骂云。痴顽物何
T51n2098_p1094b19U不放。我卒不开言。沙弥放之。腾空而去。于是
T51n2098_p1094b20U相将寻西归。至昨日值肥人之所。忽见此人。
T51n2098_p1094b21U复披林上岭。逆谓沙弥曰。伊更作何言。报
T51n2098_p1094b22U云。极嗔无语。肥人笑曰。嗜酒来饮。尔令恼
T51n2098_p1094b23U之。慎不复来。急取伊酒好饮。言讫北下。沙弥
T51n2098_p1094b24U依语入穴。有磴直下。可二丈许。平行北下。即
T51n2098_p1094b25U是白石遍穴。光明如昼。有一银瓮。以银盘盖
T51n2098_p1094b26U之。上有银碗。其酒芳香辛美。非世间之味。沙
T51n2098_p1094b27U弥饮之。仅得出穴。沙弥悉醉。比觉口外各有
T51n2098_p1094b28U细虫。如马尾交横无数。于是。颜色鲜泽。气力
T51n2098_p1094b29U兼倍。还寺数朝。一时而失
T51n2098_p1094c01U寺南有花园。可二三顷许。沃壤繁茂。百品千
T51n2098_p1094c02U名。光彩晃曜。状同舒锦。即魏孝文之所种也。
T51n2098_p1094c03U土俗云。其花。夏中稍茂。盖未是多。至七月十
T51n2098_p1094c04U五日。一时俱发。经停七日。飒尔齐凋。但以幽
T51n2098_p1094c05U险难寻故。使见之者寡矣。括地志。谓之花
T51n2098_p1094c06U圃。云灵草绣林。异种殊名。鸟兽驯良。任真不
T51n2098_p1094c07U挠。信为佳景也。从花园南行二里余。有梵仙
T51n2098_p1094c08U山。亦名仙花山。从地际极目。唯有松石菊花。
T51n2098_p1094c09U相间照烂。传云。昔有人。于此饵菊得仙。故
T51n2098_p1094c10U以梵仙仙花为目也。今上麟德元年九月。遣
T51n2098_p1094c11U使殷甄万福。乘驿向此山探菊
T51n2098_p1094c12U大孚寺东北二百步。有五台祠。祠。隋末火
T51n2098_p1094c13U烧。维有处所。大孚寺北四里。有王子烧身寺。
T51n2098_p1094c14U其处。先有育王古塔。至北齐初年。第三王子。
T51n2098_p1094c15U于此求文殊师利。竟不得见。乃于塔前。烧身
T51n2098_p1094c16U供养。因此置寺焉。其王子有阉竖刘谦之。自
T51n2098_p1094c17U慨刑余。又感王子烧身之事。遂奏讫入山
T51n2098_p1094c18U修道。敕许之。乃于此处。转诵华严经。三七
T51n2098_p1094c19U行道。祈见文殊师利。遂获冥应。还复根形。
T51n2098_p1094c20U因便悟解。乃着华严论六百卷。论综终始。还
T51n2098_p1094c21U以奏闻。高祖敬信。由此更增。常日讲华严一
T51n2098_p1094c22U篇。于时最盛。昔元魏熙平元年。有悬瓮山沙
T51n2098_p1094c23U门灵辩。顶戴此经。勇猛行道。足破血流。勤诚
T51n2098_p1094c24U感悟。乃同晓兹典。着论一伯卷。时孝明皇帝。
T51n2098_p1094c25U请于式干殿。敷扬奥旨。宰辅名僧。皆从北面。
T51n2098_p1094c26U法师。以正光三年正月而卒。时年三十有六。
T51n2098_p1094c27U岂非精进所致。异世同尘哉
T51n2098_p1094c28U王子烧身寺。东北未详其远近里数是中台
T51n2098_p1094c29U北台南。东台西。三山之中央也。径路深阻。
T51n2098_p1095a01U人莫能至。传闻金刚窟。金刚窟者。三世诸佛
T51n2098_p1095a02U供养之具。多藏于此。按o洹图云。o洹内。
T51n2098_p1095a03U有天乐一部。七宝所成。笺曰。又按灵迹记
T51n2098_p1095a04U云。此乐。是楞伽山罗刹鬼王所造。将献迦叶
T51n2098_p1095a05U佛。以为供养。迦叶佛灭后。文殊师利。将往
T51n2098_p1095a06U清凉山金刚窟中。释迦佛出时。却将至o洹。
T51n2098_p1095a07U一十二年。文殊师利。还将入清凉山金刚窟
T51n2098_p1095a08U内。又有银箜篌。有银天人。坐七宝花上。弹
T51n2098_p1095a09U此箜篌。又有迦叶佛时金纸银书大毗奈耶
T51n2098_p1095a10U藏。银纸金书修多罗藏。佛灭后。文殊。并将
T51n2098_p1095a11U往清凉山金刚窟中
T51n2098_p1095a12U昔高齐王时。大孚寺僧祥云。俗姓周氏。不知
T51n2098_p1095a13U何许人。年数岁而出家。初依并州僧统释灵
T51n2098_p1095a14U询为弟子。统欲观其宿习。便以大乘藏经。任
T51n2098_p1095a15U其探取。乃得涅。因合诵之。未涉[其/月]年。一
T51n2098_p1095a16U部斯毕。日诵一遍。以为常准。既闻此山灵。乃
T51n2098_p1095a17U往居之。后于寺南。见数十余人。皆长丈许。中
T51n2098_p1095a18U有一人威棱最盛。直来迎接。顶礼云。请师行
T51n2098_p1095a19U道七日。云曰。不审。檀越何人。家在何处。曰
T51n2098_p1095a20U弟子。是此山神。住金刚窟。于是。将云北行。
T51n2098_p1095a21U至数里见宫殿园林。并饰以朱碧。云乃居之
T51n2098_p1095a22U诵经。其声流亮。响满宫室。诵经讫。神以怀其
T51n2098_p1095a23U珍物。奉施于云。云不肯受。神固请纳之。云
T51n2098_p1095a24U曰。贫道。患此微生。不得长寿。以修道业。檀
T51n2098_p1095a25U越必不遗。愿赐神灵之药。神曰。斯亦可耳。即
T51n2098_p1095a26U取药一丸。大如枣许。色白如练。奉之。云受已
T51n2098_p1095a27U便服。遂获登仙。还经师所。陈谢而去
T51n2098_p1095a28U中台南三十余里。在山之麓有通衢。乃登台
T51n2098_p1095a29U者。常游此路也。傍有石室三间。内有释迦文
T51n2098_p1095b01U殊普贤等像。又有房宇厨帐器物存焉。近咸
T51n2098_p1095b02U亨三年。俨禅师。于此修立。拟登台道俗往来
T51n2098_p1095b03U休憩。俨。本朔州人也。未详氏族。十七出家。
T51n2098_p1095b04U径登此山礼拜。忻其所幸。愿造真容于此安
T51n2098_p1095b05U措。然其道业纯粹。精苦绝伦。景行所覃。并部
T51n2098_p1095b06U已北一人而已。每在恒安修理(清翊按。与下孝文云云是一条。不应
T51n2098_p1095b07U跳行写)
T51n2098_p1095b08U孝文石窟故像。虽人主之尊。未参玄化。千里
T51n2098_p1095b09U已来。莫不闻风而敬矣。春秋二序。常送乳酪
T51n2098_p1095b10U毡毳。以供其福务焉。自余胜行殊感。末由曲
T51n2098_p1095b11U尽。以咸亨四年。终于石室。去堂东北百余
T51n2098_p1095b12U步。见有表塔。跏坐如生。往来者具见之矣。
T51n2098_p1095b13U石堂之东南。相去数里。别有小峰。上有清凉
T51n2098_p1095b14U寺。魏孝文所立。其佛堂尊像。于今在焉
T51n2098_p1095b15U东台亦有叠石塔。高六七丈。中有文殊师利
T51n2098_p1095b16U像。台之东连恒岳。中间幽旷。人迹罕至。古老
T51n2098_p1095b17U相传云。多有隐者。余常行至台之东北。遇会
T51n2098_p1095b18U一人。问其古迹。彼乃以手指台岳两间曰。昔
T51n2098_p1095b19U时。因猎经至台东。忽见茂林花果十余顷。及
T51n2098_p1095b20U后重寻。莫知其处。且诸台之中。此台最远。
T51n2098_p1095b21U其间山谷转状。故见者亡失所怀。礼谒之徒。
T51n2098_p1095b22U多不能至
T51n2098_p1095b23U昔有一僧。游山礼拜。到中台上。欲向东台。
T51n2098_p1095b24U遥见数十大虫。迎前而进。其僧。誓毕身命。要
T51n2098_p1095b25U往登之。俄而祥云郁勃。生其左右。顾眄之间。
T51n2098_p1095b26U冥如闭目。遂深怀大怖。慨恨而返。余与梵僧
T51n2098_p1095b27U释迦蜜多。登中台之上。多罗初云必去。后
T51n2098_p1095b28U竟不行。余以为圣者多居其内矣
T51n2098_p1095b29U西台略无可述。台之西。有秘[(序-予+林)/女]岩者。昔高齐
T51n2098_p1095c01U之代。有比丘尼法秘。惠心天悟。真志独拔。脱
T51n2098_p1095c02U落嚣俗。自远居之。积五十年。初无转足。其
T51n2098_p1095c03U禅惠之感。世靡得闻。年余八十。于此而卒。
T51n2098_p1095c04U后人重之。因以名岩焉。余。曾与二三道俗。故
T51n2098_p1095c05U往寻之。观其所居。乃地府之奇观也。岩之东
T51n2098_p1095c06U西。壁立数千丈。石文五色。V似朝霞。有松树
T51n2098_p1095c07U数行。植根岩腹。于是两边渐降。合于西面。
T51n2098_p1095c08U中间一路。才可容身。自余天然状如城郭而
T51n2098_p1095c09U佛堂房宇。犹有数间。禅诵之迹。足使观者兴
T51n2098_p1095c10U怀耳
T51n2098_p1095c11U南台。灵境寂寞。故人罕经焉。台西有佛光山。
T51n2098_p1095c12U下有佛光寺。孝文所立。有佛堂三间。僧室十
T51n2098_p1095c13U余间。尊仪肃穆。林泉清茂
T51n2098_p1095c14U昔有大隋开运。正教重兴。凡是伽蓝。并任复
T51n2098_p1095c15U修。时五台县昭果寺解脱禅师。于此有终焉
T51n2098_p1095c16U之志。遂再加修理。禅师。俗姓刑氏。本土人
T51n2098_p1095c17U也。驰马之岁。即预出家。宿植德本。早怀津
T51n2098_p1095c18U问。初从介山之右抱腹山志昭禅师所。询求
T51n2098_p1095c19U定验。超亦道邻将圣。妙尽还源。而内蕴知人。
T51n2098_p1095c20U特赐殊礼。告众曰。解脱。禅习冲明。非尔徒所
T51n2098_p1095c21U及。勿同常辈令其执僧役也。炎凉未几。遂返
T51n2098_p1095c22U故居。自尔常诵法华。并作佛光等观。脱。数往
T51n2098_p1095c23U大孚寺。追寻文殊师利。于东台之左。再三逢
T51n2098_p1095c24U遇。初则礼已寻失。后则亲承音训。语脱云。汝
T51n2098_p1095c25U今何须亲礼于我。可自悔责。必悟解耳。脱敬
T51n2098_p1095c26U承圣旨。因自内寻。乃悟无生。兼增法喜。遂慨
T51n2098_p1095c27U兹独善。思怀旷济。祈诚大觉。请谨此心。乃感
T51n2098_p1095c28U诸佛现身。同声说偈曰
T51n2098_p1095c29U　诸佛寂灭甚深法　　旷劫修行今乃得
T51n2098_p1096a01U　若能开晓此法眼　　一切诸佛皆随喜
T51n2098_p1096a02U脱又问空中曰。寂灭之法。若为可说得教人
T51n2098_p1096a03U耶。诸佛即隐。但有声曰
T51n2098_p1096a04U　方便智为灯　　照见心境界
T51n2098_p1096a05U　欲究真法性　　一切无所见
T51n2098_p1096a06U又曾本州都督。请传香戒。法化已毕。将事东
T51n2098_p1096a07U归。都督并及僧徒。送至诚东首。日时向暮。脱
T51n2098_p1096a08U自念。不得烧香供养。qe惭愧。遂闻城头有
T51n2098_p1096a09U声曰
T51n2098_p1096a10U　合掌为花N　　身为供养具
T51n2098_p1096a11U　善心真实者　　赞叹香烟布
T51n2098_p1096a12U　诸佛闻此香　　一时来相度
T51n2098_p1096a13U　众等勤精进　　终不相疑误
T51n2098_p1096a14U时。脱既闻此声。弥加勇猛。自尔之后。证入逾
T51n2098_p1096a15U深。高山景行。是焉攸属。笺曰。按别传云。解
T51n2098_p1096a16U脱禅师。既蒙大圣指示心印。乃谦卑自牧。专
T51n2098_p1096a17U精侍众。厥后。大圣躬临试验。脱每清旦。为众
T51n2098_p1096a18U营粥。大圣忽现于前。脱殊不顾视。大圣警曰。
T51n2098_p1096a19U吾是文殊。吾是文殊。脱应声曰。文殊自文殊。
T51n2098_p1096a20U解脱自解脱。大圣。审其真晤。还隐不现。于
T51n2098_p1096a21U是。远近辐凑。请益如流。咨承教诲。日盈万
T51n2098_p1096a22U指。师之德业。如庆云之庇于八方。若甘雨之
T51n2098_p1096a23U润于百谷。四方衲子。无不瞻依。师凡激励于
T51n2098_p1096a24U人。唯严唯谨。彼时未成丛席。故露坐者多。遂
T51n2098_p1096a25U使瓶钵绳床。映满林薮。俯徇善诱。随事指帧
T51n2098_p1096a26U务攻其所疾。略无常准。故游门之士。莫能窥
T51n2098_p1096a27U其庭奥也。然不出其寺。垂五十年。学成禅业
T51n2098_p1096a28U者。将千余人。自外希风景漱波澜。复过数倍。
T51n2098_p1096a29U念寻传记。多见古人。虽衡岳惠思。十信显其
T51n2098_p1096b01U高位。台山智者。五品标其盛列。至于奘训门
T51n2098_p1096b02U人。使我生其羽翼者。未有若斯之盛也。自非
T51n2098_p1096b03U行位超绝。俯迹同凡。必是大圣潜通。助其弘
T51n2098_p1096b04U诱耳。故恒岳之西。清凉东南之隅。有清信女。
T51n2098_p1096b05U患目盲。常触山居。心祈文殊师利圣者。昼夜
T51n2098_p1096b06U精勤。至诚恳祷。感圣加被。遂得重明。后不知
T51n2098_p1096b07U其所终。又恒州土俗。五十余人。六斋之日。
T51n2098_p1096b08U常赍香花珍味。来就奉献文殊师利。及万菩
T51n2098_p1096b09U萨。年年无替。又舍珍财。选地建寺。文石刻
T51n2098_p1096b10U铭。至今犹在。元魏沙门释昙鸾。本雁门高族。
T51n2098_p1096b11U在俗之日。曾止其寺。结草为庵。心祈真境。既
T51n2098_p1096b12U而备睹圣贤。因即出家。其地。即鸾公所止之
T51n2098_p1096b13U处也。后人广其遗址。重立寺焉。今房屋十间。
T51n2098_p1096b14U像设严整。又木瓜谷西十五里。有公主寺。基
T51n2098_p1096b15U域见在。未详其致焉
T51n2098_p1096b16U古清凉传卷上【经文资讯】大正新修大藏经 第五十一册 No. 2098《古清凉传》CBETA 电子佛典 V1.17 普及版
# Taisho Tripitaka Vol. 51, No. 2098 古清凉传, CBETA Chinese Electronic Tripitaka V1.17, Normalized Version
=========================================================================
T51n2098_p1096b17U
T51n2098_p1096b18U
T51n2098_p1096b19U古清凉传卷下
T51n2098_p1096b20U
T51n2098_p1096b21U　　　　唐朝蓝谷沙门慧祥撰
T51n2098_p1096b22U　游礼感通四　支流杂述五
T51n2098_p1096b23U　　游礼感通四
T51n2098_p1096b24U余。幼尚异概。长而弥笃。每闻殊方之唱。辄慷
T51n2098_p1096b25U慨兴怀。孰谓一朝翻然自致灭矣。遂得揽
T51n2098_p1096b26U木启荒蓁。励蹇忘疲。直登中台之首。于是。
T51n2098_p1096b27U俯瞰万物。傍眺千里。足蹈风雷之上。志凝霄
T51n2098_p1096b28U汉之中。忽然若舍其浮生。迢迢焉似R乎天
T51n2098_p1096b29U庭。始悟壮观之淘思小大之倾者。虽未睹王
T51n2098_p1096c01U山九层之妙。鹫峰鸡足之美。内抚微躬。亦何
T51n2098_p1096c02U幸之多也。岂徒千载之一遇。故乃万劫之稀
T51n2098_p1096c03U逢耳。但玄枢难兆。幽关罕辟。苟在未晤。虽迩
T51n2098_p1096c04U而遐瞻望神京。不能无恋。然承近古已来游
T51n2098_p1096c05U此山者多矣。至于群录鲜见伦通。良以时无
T51n2098_p1096c06U好事。故使芳尘委绝。不生远大。后生何仰
T51n2098_p1096c07U焉。且如昙静昙迁惠安惠瓒。并释门g鹭。宝
T51n2098_p1096c08U地芝兰。俱登台首。蔑闻志记。自余湮没者。胡
T51n2098_p1096c09U可言哉。所以捃拾遗文。详求耳目。庶思齐之
T51n2098_p1096c10U士。汇征同往。又按别传云。文殊师利。周宇文
T51n2098_p1096c11U时。化作梵僧。而来此土云。访圣迹。欲诣清
T51n2098_p1096c12U凉山。文殊师利住处。于时。智猛法师。乃问
T51n2098_p1096c13U其事才伸启请。俄失梵僧。此似晓励群蒙。令
T51n2098_p1096c14U生渴仰。若笃信神通者。岂远乎哉。齐定州僧
T51n2098_p1096c15U明勖。未详何处人也。少怀倜傥。志概凝峻。承
T51n2098_p1096c16U闻此山神秀文殊所居。裹粮负笈。杖锡而至。
T51n2098_p1096c17U凡事幽深。靡不毕造。唯觅文殊师利。未经数
T51n2098_p1096c18U日。遇一异僧。状同其志。亦裹粮杖锡云。觅
T51n2098_p1096c19U文殊。偶然一处。忽尔相见。于是。明勖即礼异
T51n2098_p1096c20U僧。异僧亦礼明勖。各云。大圣大圣。愿见救
T51n2098_p1096c21U度。如此之俱困而乃止。殆问讯方俗。各述所
T51n2098_p1096c22U居。勖遂无疑而忻得同志。相随登陟。经于三
T51n2098_p1096c23U日至东台。东南见一故屋。中有数僧。并威仪
T51n2098_p1096c24U疏野。容貌蕞陋。异僧初不致敬。次亦明勖慢
T51n2098_p1096c25U之。既接喧凉。投中寄宿。尔夜异僧暴疾。困
T51n2098_p1096c26U笃难堪。便利床席。臭秽无已。但云。我病困。
T51n2098_p1096c27U如此之声。未尝断绝。乃相劝出山。因离其处
T51n2098_p1096c28U行百余步。住屋异僧。倏焉俱失。勖方悟圣
T51n2098_p1096c29U人。慨其愚暗。崩号恸绝。几至灭身。恳款旬
T51n2098_p1097a01U余。更无所见。还归本住。向名德叙之。识者告
T51n2098_p1097a02U曰。我病困者。道汝我人之病困也。汝当觉之。
T51n2098_p1097a03U必蒙度脱。勖乃将遵圣诲。谦卑自守。纵遇童
T51n2098_p1097a04U隶。敬接无亏。每辄思之。流泪终日。年七十
T51n2098_p1097a05U余。终于所居
T51n2098_p1097a06U周沙门。未详其氏讳。即前娑婆寺主。明禅师
T51n2098_p1097a07U之师也。少年出家。游历名山。禅习为业。晚
T51n2098_p1097a08U到五台山。与明俱止娑婆寺。后将明寻求圣
T51n2098_p1097a09U迹。往东台东花林山。至一名谷。且入深山。忽
T51n2098_p1097a10U见石臼。如新捣药。傍有木杵。有药香。师告明
T51n2098_p1097a11U曰。我今求此圣得邻。须臾间。有二人至。形
T51n2098_p1097a12U容伟大。长眉披发。因顶礼捧足。请救危厄。
T51n2098_p1097a13U仙人曰。我共众议。详审汝行。乃北行二十余
T51n2098_p1097a14U步。二人遂去。良久。更有一人来。只云。汝来
T51n2098_p1097a15U已允可。遂我行至一石边。回顾语沙弥曰。汝
T51n2098_p1097a16U可徐行。勿惊清众。言讫。忽见茂林清泉。名花
T51n2098_p1097a17U异果。廊庑交映。楼台闲出。鲜花照烂。状若天
T51n2098_p1097a18U宫。有十四五人。或道或俗。仪容温穆。对坐谈
T51n2098_p1097a19U笑明师步步修敬。徐面直进。彼问曰。汝从何
T51n2098_p1097a20U来。能至我所。然此闲清净果地。不宜小儿。汝
T51n2098_p1097a21U送沙弥。令出众外。方来相见。明师敬诺。承命
T51n2098_p1097a22U送出沙弥。自忻多幸。方思启问。未行数步。恍
T51n2098_p1097a23U若有忘。徘徊四望。都无所见。唯高山巨谷。蟠
T51n2098_p1097a24U木秀林而已。师谓明曰。与汝无福。其若是
T51n2098_p1097a25U乎。乃寻路而归。倍加恳励。年八十有四。卒于
T51n2098_p1097a26U娑婆寺焉
T51n2098_p1097a27U隋并州人高守节。家代信奉。而守节尤深。最
T51n2098_p1097a28U为精恳。到年十六七时。曾游代郡。道遇沙门。
T51n2098_p1097a29U年可五六十。自称海云。与之谈叙。因谓曰。儿
T51n2098_p1097b01U能诵经否。答曰。诚其本心。云即将向台山。
T51n2098_p1097b02U至一住处。见三草屋。才可容身。乃于中止。教
T51n2098_p1097b03U诵法华经。在外乞求。给其衣食。节。屡见胡
T51n2098_p1097b04U僧来至。与师言笑。终日归去。后云辄问。识
T51n2098_p1097b05U向胡僧否。曰不识。云貌似戏言曰。是文殊师
T51n2098_p1097b06U利菩萨。节。虽频承此告。未晤其旨。后忽使节
T51n2098_p1097b07U下山。就村取物。仍诫之曰。夫女人者。众恶之
T51n2098_p1097b08U本。坏菩提道。破涅城。汝向人间。宜其深
T51n2098_p1097b09U慎。节敬诺。受教下山。中路见一女人。年十四
T51n2098_p1097b10U五。衣服鲜华。姿容雅丽。乘一白马。直趣其前
T51n2098_p1097b11U叩首。向节曰。身有急患。要须下乘。马好跳
T51n2098_p1097b12U跃。制不自由。希君扶接。济此微命。节。遂念
T51n2098_p1097b13U师言。竟不回顾。女亦追寻数里。苦切其辞。
T51n2098_p1097b14U节执志如初。俄而致失。既还本处。具陈其
T51n2098_p1097b15U事。师曰。汝真丈夫矣。虽然。此是文殊菩萨。
T51n2098_p1097b16U汝尚不悟。犹谓戏言。然于此诵经。凡历三
T51n2098_p1097b17U载。法华一部。甚得精孰。后闻长安度人。心希
T51n2098_p1097b18U剃落。晨昏方便。咨师欲去。师曰。汝诵得法华
T51n2098_p1097b19U经。大乘种子。今已成就。汝必欲去。当询好
T51n2098_p1097b20U师。此之一别。难重相见。汝京内可于禅定道
T51n2098_p1097b21U场。依止卧伦禅师。节。入京求度。不遂其心。
T51n2098_p1097b22U乃往伦所。伦曰。汝从何来。答曰。从五台山
T51n2098_p1097b23U来。和尚遣与师为弟子。伦曰。和尚名谁。答
T51n2098_p1097b24U曰。海云。伦大惊叹曰。五台山者。文殊所居。
T51n2098_p1097b25U海云比丘。即是华严经中善财童子祈礼。第
T51n2098_p1097b26U三大善知识。汝何以弃此圣人。千劫万劫。无
T51n2098_p1097b27U由一遇。何其误也。节。乃悟由来。恨不碎其身
T51n2098_p1097b28U骨。而愚情眷眷。由希再睹。遂辞伦返迹。日夜
T51n2098_p1097b29U奔驰。及至故处。都无所见
T51n2098_p1097c01U释普明。俗性赵。济州人也。年三十出家。止泰
T51n2098_p1097c02U山灵岩寺。每闻清凉瑞像。乃不远而来游。于
T51n2098_p1097c03U南台之北。凿龛修业。忽遇一僧。姿形伟盛。
T51n2098_p1097c04U来共谈展。因问其所住。答。在此北边耳。遂
T51n2098_p1097c05U共论生死难度。烦恼难调。言甚切至。只云。
T51n2098_p1097c06U努力努力。既别而去。时每数来。方便周旋。
T51n2098_p1097c07U唯存诫勖。后有群贼四五人。倏然劫夺。缘身
T51n2098_p1097c08U略尽。明旦怡然。初无惧惜。贼去。其僧遂至。
T51n2098_p1097c09U明向叙之。弹指称善曰。努力努力。未经少时。
T51n2098_p1097c10U有二虎哮吼。直入庵内。明亦镇怀不动。次两
T51n2098_p1097c11U日。彼僧又来。明以情告。僧甚喜跃。然意望殷
T51n2098_p1097c12U勤。复言。弩力努力。更得月许。忽风雪飘驶。
T51n2098_p1097c13U俄深数尺。凝寒猛烈。特异于常。日暮有一妇
T51n2098_p1097c14U人。仪容婉严。告明曰。寒苦之甚。请寄龛中。
T51n2098_p1097c15U明遂悯而许之。彼衣疏薄。又无茵蓐。更深雪
T51n2098_p1097c16U厚。申吟转多。告明求寄床上。明初不许。比至
T51n2098_p1097c17U三更。其声遂绝。明以手抚之。上下通冷。才有
T51n2098_p1097c18U气息。恐其致殒。引使登床。明解衣盖。及手足
T51n2098_p1097c19U衬以暖之。庶其全济。夜既深久。明忽为睡
T51n2098_p1097c20U缠。少尔而觉。女乃通身温适。细滑非常。明遂
T51n2098_p1097c21U欲火内起。便生恶念。方欲摩牧。彼已下床。以
T51n2098_p1097c22U手搭之。倏焉而失。明。于是遍身洪烂。百穴脓
T51n2098_p1097c23U流。眉毛须发。一时俱堕。而疼痛辛苦。彻骨贯
T51n2098_p1097c24U心。臭秽狼籍。蛆虫满室。明既获斯苦。慨责
T51n2098_p1097c25U无限。举身投地。一叫而绝。少复醒悟。投地如
T51n2098_p1097c26U前。悲泣哀号。声终不绝。唯云。大圣愿舍愚
T51n2098_p1097c27U蒙。声声相续。如此重悔。经二月余。忽闻空中
T51n2098_p1097c28U有声曰。汝无禅行。不可度脱。赐汝长松。服之
T51n2098_p1097c29U当为俗仙矣。明承斯告。虽庆所闻。但未识长
T51n2098_p1098a01U松。弥加恳恻。后经七日。空又告曰。长松在汝
T51n2098_p1098a02U庵前。并陈色貌。采饵之法。明依言取服。经三
T51n2098_p1098a03U日。身疮即愈。毛发并生。姿颜日异。乃就娑婆
T51n2098_p1098a04U寺僧明禅师所居。具陈其事焉。不久之间。遂
T51n2098_p1098a05U化仙而去
T51n2098_p1098a06U唐沙门释昙韵。未详其姓族。高阳人也。宿悟
T51n2098_p1098a07U泡幻。辞亲出家。退静幽间。彰乎龆龀。年十
T51n2098_p1098a08U九。投恒岳之侧蒲吾山。精修念慧。后闻五台
T51n2098_p1098a09U山文殊所居。古来诸僧多人祈请。遂超然杖
T51n2098_p1098a10U锡。来诣清凉。适至于山下。闻殊香之气。及
T51n2098_p1098a11U到大孚寺。见花园盛发。又闻钟磬之音。忻
T51n2098_p1098a12U畅本怀。弥增恋仰。于是。住木瓜寺。二十余
T51n2098_p1098a13U年。单居务道。然处以瓦窑。服唯败衲。地铺草
T51n2098_p1098a14U蓐。更无荐席。一器一食。一受一味。清真简
T51n2098_p1098a15U励。盖难拟也。后随师南迈。终西河之平遥山。
T51n2098_p1098a16U春秋八十余。即正观十六年也
T51n2098_p1098a17U释昭隐。俗姓张。本忻州人也。童O出尘。师习
T51n2098_p1098a18U名德。住五台县昭果寺。苦节真心。驾超俦伍。
T51n2098_p1098a19U学次第定。证入殊深。栖迟林薄。耽好圣默。止
T51n2098_p1098a20U木瓜寺二十年。佛光寺七年。大孚寺九年。感
T51n2098_p1098a21U见之迹。殆无详者。至龙朔年中。会赜登台之
T51n2098_p1098a22U日。隐。时气力已谢。犹杖策。引至大孚。感灭
T51n2098_p1098a23U火之祥。同所亲见。年七十余。端然跏坐。卒于
T51n2098_p1098a24U本寺焉。同僧明隐。业履淳修。每习五停心观。
T51n2098_p1098a25U亦四十年。多住清凉诸寺
T51n2098_p1098a26U释明曜。未详姓氏。志学之年。早祛俗网。问
T51n2098_p1098a27U津访道。略无常师。曜。住昭果寺。常诵法华。
T51n2098_p1098a28U读华严经。每作佛光等观。曾同与解脱。俱至
T51n2098_p1098a29U大孚寺。祈请文殊师利。至花园北。见一沙门。
T51n2098_p1098b01U容服非常。徐行前进。又至东边佛堂。将欲东
T51n2098_p1098b02U趣。曜时惊喜交集。肘步而前。来至数尺。遂
T51n2098_p1098b03U无所睹。悲叹久之。与脱俱返。曜形长七尺。威
T51n2098_p1098b04U容和雅。谈叙抑扬。动止有则。会赜。先往五
T51n2098_p1098b05U台。亲承礼拜。语赜云。我大业十二年。见安禅
T51n2098_p1098b06U师。历名山诸寺。礼觐圣迹。今日复见法师。是
T51n2098_p1098b07U不可思议。愿法师长命无病。弘赞佛法。时年
T51n2098_p1098b08U一百六岁。未曾策杖。而神彩无坠焉。后不知
T51n2098_p1098b09U年几而终
T51n2098_p1098b10U代州有信士。失其姓名。年二十余。时登台礼
T51n2098_p1098b11U拜。忽遇一僧。引之向东台之东。至一住处。屋
T51n2098_p1098b12U宇如凡人家。中百十余僧。先引者问曰。能住
T51n2098_p1098b13U修道否。答曰。能。乃即经停半岁。僧等多服药
T51n2098_p1098b14U饵。时兼果菜。湛若神居。寡于言说。又于汲井
T51n2098_p1098b15U之南。见一茎叶圆。如荷叶大。可至寻。日取半
T51n2098_p1098b16U边。明生如故。初虽怪之。后不介意。乃与僧
T51n2098_p1098b17U徒。共采而食。日月稍久。暂请还归。僧亦放
T51n2098_p1098b18U之。少不留碍。到家数宿。即来驰赴。但见山谷
T51n2098_p1098b19U如旧。都无踪迹。频寻求访。寂寞如初。其人
T51n2098_p1098b20U不知圣人。悼责无已。余见之时。已七十余
T51n2098_p1098b21U矣
T51n2098_p1098b22U唐龙朔年中。频敕西京会昌寺沙门会赜共
T51n2098_p1098b23U内侍掌扇张行弘等。往清凉山。检行圣迹。赜
T51n2098_p1098b24U等。只奉明诏。星驰顶谒。并将五台县吕玄览
T51n2098_p1098b25U画师张公荣等十余人。共往中台之上。未至
T51n2098_p1098b26U台百步。遥见佛像。宛若真容。挥动手足。循
T51n2098_p1098b27U还顾_。渐渐至近。展转分明。去余五步。忽然
T51n2098_p1098b28U冥灭。近登至顶。未及周旋。两处闻香。芬列逾
T51n2098_p1098b29U盛。又于塔前。遣荣妆修故佛。点眼才毕。并闻
T51n2098_p1098c01U洪钟之响。后欲向西台。遥见西北。一僧着黑
T51n2098_p1098c02U衣。乘白马奔就皆共立待相去五十步间。忽
T51n2098_p1098c03U然不见。赜庆所稀逢弥增款诣。又往大孚寺
T51n2098_p1098c04U东堂。修文殊故像。焚燎傍草。飞[台-台+焱]及远。烧
T51n2098_p1098c05Uk花园。烟焰将盛。其园。去水四十五步。遣人
T51n2098_p1098c06U往汲。未及至间。堂后立起黑云举高五丈。寻
T51n2098_p1098c07U便雨下。骤灭无余。云亦当处消散。莫知其由。
T51n2098_p1098c08U便行至于饭仙山。内侍张行弘。复闻异香之
T51n2098_p1098c09U气。从南向北。凡是古迹。悉追寻存亡名德。皆
T51n2098_p1098c10U亲顶礼。赜等。既承国命。目睹佳祥。具已奏
T51n2098_p1098c11U闻。深称圣旨。于是。清凉圣迹。益听京畿。文
T51n2098_p1098c12U殊宝化。昭扬道路。使悠悠溺丧。识妙物之冥
T51n2098_p1098c13U泓。蠢蠢迷津。悟大方之幽致者。国君之力也。
T51n2098_p1098c14U非夫道契玄极。影响神交。何能降未常之巨
T51n2098_p1098c15U唱。显难思之胜轨。千载之后。知圣后之所志
T51n2098_p1098c16U焉。赜。又以此山图为小帐。述略传一卷。广行
T51n2098_p1098c17U三辅云
T51n2098_p1098c18U西域梵僧。释迦蜜多罗者。本师子国人。少出
T51n2098_p1098c19U家。本住摩伽陀国大菩提寺。游方利物。盖自
T51n2098_p1098c20U天真。麟德年中。来仪此土。云向清凉。礼拜文
T51n2098_p1098c21U殊师利。自云九十五夏。每跣足而行。常唯一
T51n2098_p1098c22U食。或复虚中七日。兼修露坐。不栖房宇。而辄
T51n2098_p1098c23U至食。向东北遥礼。至止未久。奉表以闻。特蒙
T51n2098_p1098c24U恩许。仍资行调。敕遣鸿胪寺掌客。为译语人。
T51n2098_p1098c25U凉州沙门智才。乘驿往送所在。供给多罗。以
T51n2098_p1098c26U干封二年六月。登于台者。并将五台县官一
T51n2098_p1098c27U员。手力四十人。及余道俗总五十余人。初欲
T51n2098_p1098c28U上之日。从思阳村。行三十里。日中时将到。
T51n2098_p1098c29U多罗即召集僧徒。自行香水。特以亲手奉施
T51n2098_p1099a01U众僧。多罗因不饮食。卒经三日。食讫将行。
T51n2098_p1099a02U译语诫众曰大圣住处。亿劫稀闻。况得亲经。
T51n2098_p1099a03U诚宜克念。幸各专志。勿复谊哗。设有所逢。但
T51n2098_p1099a04U自缄默。于是而进。路既细涩。前后联翩。多罗
T51n2098_p1099a05U与二僧。最为先导。欲至山下。遥望清凉寺。下
T51n2098_p1099a06U至半峰。忽遇神僧立于岩上。即五体投地。顶
T51n2098_p1099a07U礼数拜。及登未远。乃有数人闻钟声香气。至
T51n2098_p1099a08U台南五里。遂即停泊。乃令人作土坛二层。高
T51n2098_p1099a09U尺余。周方丈许。采拾名花。四周严饰。多罗。
T51n2098_p1099a10U日夜六时。绕坛行道。又日别。数度入水澡身。
T51n2098_p1099a11U每旦以净瓶四枚。满盛净水。上着粳米数合。
T51n2098_p1099a12U牛乳半升。使人跪捧。多罗咒愿百余日。向人
T51n2098_p1099a13U云。面各泻之。西方供养之法也。经两宿便进
T51n2098_p1099a14U食。食讫登台。台南面乱石鳞次。向余三里。多
T51n2098_p1099a15U罗肘膝而行。血流骨现。仅登台上。见白兔狐。
T51n2098_p1099a16U绕塔而灭。即于塔前。五体布地。从辰至西方
T51n2098_p1099a17U还所止。明旦。更欲登台。其敕使王。与余及
T51n2098_p1099a18U二三道俗。去其十余步。徙倚环立。王徐而议
T51n2098_p1099a19U曰。在京闻此极多灵瑞。及到已来。都无所见。
T51n2098_p1099a20U虽有钟声香气。盖亦未有奇特。人闲传者。何
T51n2098_p1099a21U多谬也。言适竟。多罗。遂呼之译语。而责曰。
T51n2098_p1099a22U君是俗人。未闲佛法。何乃于此纷纭兴谤。余。
T51n2098_p1099a23U自少已来。更无余德。唯寻礼圣迹。用以为常。
T51n2098_p1099a24U依西方传记。南阎浮提。有圣人恒止住处。凡
T51n2098_p1099a25U二十九所。余所经者。兼兹九矣。然自外祈请。
T51n2098_p1099a26U契[涧-日+舌]良难。或一年半年。一月半月。心祈所措。
T51n2098_p1099a27U犹或未允。今此大圣慈悲。赴众生愿。以余寡
T51n2098_p1099a28U薄。将为满足。君旦生殷重。获福无边。何以轻
T51n2098_p1099a29U发枢机。□贻深祸。王乃鞠躬顶礼。忏谢无已。
T51n2098_p1099b01U但多罗不解汉语。相去十余步音辞。故是天
T51n2098_p1099b02U隔远。近亦未得闻。忽焉此及。莫不惊叹。当
T51n2098_p1099b03U时从者。弥加惊异焉。既重登台。乃将香花及
T51n2098_p1099b04U钱。投之太花池内。复东南。向大孚寺。其东堂
T51n2098_p1099b05U外壁。半余褫落。多罗。手自泥涂令净。方止于
T51n2098_p1099b06U中一宿。遂遵归路。到京之后。具向道宣律师。
T51n2098_p1099b07U述其所感。余与梵僧登台之日。默而念曰。此
T51n2098_p1099b08U处清凉。宜安舍利。使往来观礼。岂不善耶。梵
T51n2098_p1099b09U僧还后。余便往定州恒阳县黄山。造玉石舍
T51n2098_p1099b10U利函三枚。大者。高一尺七寸。拟安中台塔内。
T51n2098_p1099b11U小者二。高九寸。拟安北台铁浮图内。并作莲
T51n2098_p1099b12U花色道。异兽之像。亦尽一方之妙焉。时定州
T51n2098_p1099b13U隆圣寺僧智正。及清信孝行者[郗-巾+ㄙ]仁。闻余此
T51n2098_p1099b14U志。咸期同往。以总章二年四月。正等俱至。
T51n2098_p1099b15U正。时年过七十余。而步涉山水。八百余里。并
T51n2098_p1099b16U将妙馔。上山供养。即以其月二十三日。与台
T51n2098_p1099b17U山僧尼道俗。向六十人俱登之。至台南面。仅
T51n2098_p1099b18U将下乘。而玄云四合。雨下数滴。并皆惶惧。恐
T51n2098_p1099b19U不得安。乃捧舍利并函。即上到讫。礼拜备尽
T51n2098_p1099b20U诚敬。焚香采花供养。舍利每将安置石函。忽
T51n2098_p1099b21U绕四边。可百余尺。云雾廓清。团圆如镜。安函
T51n2098_p1099b22U既毕。还合如初。时有一尼。独往太华池供养。
T51n2098_p1099b23U乃见池里有大[/木]。大龙绕之。侣彼方龙花[/木]
T51n2098_p1099b24U之像也。俄而云雨晴霁。于台宿。明旦。往北
T51n2098_p1099b25U台。正以所持香花供养。敬设中食。食讫安舍
T51n2098_p1099b26U利。安讫礼拜。众哀号而去。有一僧。身漏所
T51n2098_p1099b27U逼。于台下之东北。稍下泄之。遂闻谷下隐如
T51n2098_p1099b28U雷震之响。心[怡-台+采]而起。适投袈裟。有黑风勃然
T51n2098_p1099b29U拂衣而过。其僧忧惕。比下不安。余在彼二
T51n2098_p1099c01U年。方还京邑。余归之后。有清信士。不详其氏
T51n2098_p1099c02U讳。次往登之。其人年可二十。衣服蓝缕自云。
T51n2098_p1099c03U从抱腹山来。识者相传云。每在并州。巡市乞
T51n2098_p1099c04U焉以所乞得。造滤水囊。可七八寸。造讫。随
T51n2098_p1099c05U处劝人令用。凡造数千余。当来之日。亦携十
T51n2098_p1099c06U数。信士登台。还到清凉寺下。忽闻钟声。闻已
T51n2098_p1099c07U即礼遂与同侣一人寻之。既得至寺。誓住一
T51n2098_p1099c08U夏礼忏供养。于北崖之下。结草为庵。初数日
T51n2098_p1099c09U之间。时闻钟声。或早或晚。十日后。每斋时为
T51n2098_p1099c10U准。又于佛堂读经。至夜轻有神光朗照。不劳
T51n2098_p1099c11U灯烛。信士。神容简畅。动止肃恭。直尔对之。
T51n2098_p1099c12U祛人鄙吝。然凡所谈吐绵绵入微。时总疑之。
T51n2098_p1099c13U为不测之人也。余略与周旋。不复能备
T51n2098_p1099c14U荆州覆舟山玉泉寺沙门弘景。高尚僧也。以
T51n2098_p1099c15U咸亨二年二月。从西京往彼礼拜。承遂厥心。
T51n2098_p1099c16U未详其所感耳。慈恩寺僧灵察。以上元二年
T51n2098_p1099c17U七月十日。往彼礼拜。遍至代州。见一人。先非
T51n2098_p1099c18U旧识。无何而至。引察从台北木瓜谷。上北台。
T51n2098_p1099c19U经两宿。每六时。尝闻钟声。又夜闻青雀数百
T51n2098_p1099c20U飞鸣。左右不见其形。又向中台。经两宿。又往
T51n2098_p1099c21U西台。将去之时。有百鸟飞引其前。还至中台。
T51n2098_p1099c22U方乃远去。其年。又有并州尼四人。往登台首
T51n2098_p1099c23U回还。一尼折花五茎。欲将向下。遂失道路。
T51n2098_p1099c24U饥寒并至。梦一僧赐之饮食。因尔不饥。仍告
T51n2098_p1099c25U曰。以汝盗花五茎。罚汝不归五日余。更无苦
T51n2098_p1099c26U勿复多忧。五日既满。得遵归路。西京清信
T51n2098_p1099c27U士。房德元。王玄爽。少结地外之交。并因读华
T51n2098_p1099c28U严经见菩萨住处品。遂心专胜地。以上元三
T51n2098_p1099c29U年五月十三日。共往登之。初半路食时将到。
T51n2098_p1100a01U忽闻谷下大声告曰。食时至。及登中台。并闻
T51n2098_p1100a02U钟声香气。后日重往。食未毕间。又闻谷下大
T51n2098_p1100a03U声。连告之曰。登台迟去也。既承此告。即发人
T51n2098_p1100a04U而往。后还京邑。忻畅本怀。请名行僧设斋。陈
T51n2098_p1100a05U叙焉
T51n2098_p1100a06U洛阳白马寺沙门惠藏。本汾邑人。幽栖高洁
T51n2098_p1100a07U僧也。孝敬皇帝。重修白马寺。栖集名德。伫
T51n2098_p1100a08U植福田。藏深契定。门最为称首。以调露元
T51n2098_p1100a09U年四月。与汾州弘演禅师。同州爱敬寺沙门
T51n2098_p1100a10U惠恂。汴州沙门灵智。并州沙门名远。及异
T51n2098_p1100a11U方同志沙门灵裕等。于娑婆寺。坐夏九十日
T51n2098_p1100a12U中。精加忏洗。解夏安居。与道俗五十余人。相
T51n2098_p1100a13U次登台。藏禅师。与三十人。将至中台。同见白
T51n2098_p1100a14U鹤一群。随行数里。适至台首。奄忽而灭。僧名
T51n2098_p1100a15U远灵裕等。一十八人。先向东台。见五色庆云。
T51n2098_p1100a16U僧惠恂后往。亦同前见。名远于中台佛塔东
T51n2098_p1100a17U南六十余步。又见杂色瑞光。形如佛像。光高
T51n2098_p1100a18U可三丈。人或去就。光亦随之。礼二十余拜。良
T51n2098_p1100a19U久方灭。僧灵智。于太华池南三十余步。见光
T51n2098_p1100a20U如日。大可三丈。百千种色。重沓相间。霏微表
T51n2098_p1100a21U着。难可具名。而举众形服威仪。屈伸俯仰。光
T51n2098_p1100a22U中悉见。如临明镜。智等。夺目丧神。心魂失
T51n2098_p1100a23U措。顶礼恳诚。少选而灭。又智等。正见光时。
T51n2098_p1100a24U佛塔之前。有三沙弥。顶臂焚香。以身供养。复
T51n2098_p1100a25U见此光在其东面。藏等周旋往来。向经七日。
T51n2098_p1100a26U方遵归路焉
T51n2098_p1100a27U　　支流杂述五
T51n2098_p1100a28U后魏永安二年。恒州刺史呼延庆。猎于此山。
T51n2098_p1100a29U有猎师四人。见一山猪甚大。异于常猪。射之
T51n2098_p1100b01U饮羽逐之。垂及午时。初雪血迹皎然。东南至
T51n2098_p1100b02U一平原之内。有水南流。东有人居。屋宇连接。
T51n2098_p1100b03U猪入其门里。门外有二长者。须鬓皓白拄杖。
T51n2098_p1100b04U问。卿等何人。乃以实对。长者曰。此是吾猪。
T51n2098_p1100b05U而卿妄射当合罪。卿今相舍。也不得入门里
T51n2098_p1100b06U来。猎人对曰。以肉为粮。逐来三日。猪既不
T51n2098_p1100b07U得。请乞食而去。曰。可至村东。取枣为粮。而
T51n2098_p1100b08U枣方孰。林果甚茂。猎师食讫。皆以皮袋盛之。
T51n2098_p1100b09U复迹而还。为延庆说之。犹有余枣一袋。并枝
T51n2098_p1100b10U叶焉
T51n2098_p1100b11U齐隐士王。剧居此山。而好养生之术。武定
T51n2098_p1100b12U年。文襄在并州。为母匹偻大妃。起四部众大
T51n2098_p1100b13U斋。王躬率百僚。诣斋所。前驱静道。观者远
T51n2098_p1100b14U避。时见一人。赤白色美眉。须颖异。衣服鲜
T51n2098_p1100b15U丽。容状至伟。去马前百步。掉臂而行。前驱骤
T51n2098_p1100b16U马呵逐。竟不能及。迫至城曲。隐入人丛。文襄
T51n2098_p1100b17U遥见之。至斋。王自行香。其人亦在斋坐。文
T51n2098_p1100b18U襄。亲问居贯名氏。有何道术。答曰。沧州人。
T51n2098_p1100b19U姓王。名剧。少爱恬静。不堪家事。寄五台山。
T51n2098_p1100b20U更无道术。闻王设四部大斋。福德无量。窃预
T51n2098_p1100b21U礼敬三宝耳
T51n2098_p1100b22U代州郭下。有聂世师者。士俗以为难测之人
T51n2098_p1100b23U也。年可五六十。颜容赤黑。视瞬澄谛。其耳
T51n2098_p1100b24U长大。可余四寸。居室鄙陋。衣服破弊。凡见
T51n2098_p1100b25U道俗。必劝之行善。或隐窃语人曰。令向五台
T51n2098_p1100b26U礼拜。近有选官者。恐不称意。专心念佛。乃梦
T51n2098_p1100b27U其人谓曰。汝莫忧愁。得代州某官。我姓聂。名
T51n2098_p1100b28U世师。汝当识我。其人惊觉。比至铨衡。果如所
T51n2098_p1100b29U记。志心访问。恰得世师。形仪相状。一如先
T51n2098_p1100c01U梦。乃脱新衣一袭施之。自尔代郡官僚。常多
T51n2098_p1100c02U供养。然所获物。辄与乞人。若无取者。随在弃
T51n2098_p1100c03U之。余幸曾遇。一中同饭。观其动止。实异常
T51n2098_p1100c04U流。而凡得饭食。必分让上下。此似潜行六和
T51n2098_p1100c05U敬事法。食讫将别。谓余曰。阎浮提人。多不定
T51n2098_p1100c06U聚。师当努力也。后临终之日。家磬自鸣。道俗
T51n2098_p1100c07U有怀。送者云赴
T51n2098_p1100c08U繁峙县城内景云寺边有老人。姓王。名相儿。
T51n2098_p1100c09U采药为业。余曾至其家食。老人与余言叙。因
T51n2098_p1100c10U云。弟子。曾向台北大柏谷采药。忽于方石之
T51n2098_p1100c11U上。有一双人手。红赤鲜白。文理分明。齐腕已
T51n2098_p1100c12U上合掌。生于石里。弟子念曰。此多是药。思欲
T51n2098_p1100c13U至家检方料理。乃以刀割取数重。裹复置采
T51n2098_p1100c14U药笼内。总以袋盛。担之而归。将出谷。忽思念
T51n2098_p1100c15U曰。此若是仙药。或能变化。试更验之。及至
T51n2098_p1100c16U回看。唯袋存焉。药与笼复。莫知其处。弟子
T51n2098_p1100c17U敬叹。恨不先啖之。山有药名长松。其药。取
T51n2098_p1100c18U根食之。皮色如荠s。长三五尺。味微苦。无
T51n2098_p1100c19U毒。久服保益。至于解诸虫毒。最为良验。土
T51n2098_p1100c20U俗贵之。常采以备急。然神农本草经。及隐居
T51n2098_p1100c21U所纪。并无此药。近有沙门普明。节操昭著。感
T51n2098_p1100c22U空中声告。因尔而传之。庆哉。末世苍生。遇此
T51n2098_p1100c23U大仙之赐也。其诸药。可百余种。大黄。仁参。
T51n2098_p1100c24U繁其类也
T51n2098_p1100c25U古清凉传卷下(终)