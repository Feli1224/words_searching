【经文资讯】大正新修大藏经 第四十四册 No. 1844《起信论疏》
【版本记录】CBETA 电子佛典 V1.11 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 44, No. 1844 起信论疏
# CBETA Chinese Electronic Tripitaka V1.11 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T44n1844_p0202a01U
T44n1844_p0202a02U　　No. 1844 [cf. No. 1666]
T44n1844_p0202a03U起信论海东疏刊行序
T44n1844_p0202a04U
T44n1844_p0202a05U释于大乘起信论之疏。振古凡有三品。曰法
T44n1844_p0202a06U藏曰慧远。曰元晓。世谓之本论三师。就中先
T44n1844_p0202a07U二疏行于世年已尚矣。是机缘方熟也。今斯
T44n1844_p0202a08U疏唯闻有其本。更不阅之者。岁亦深焉。惟时
T44n1844_p0202a09U宜未合也。所谓僧传。清凉观公于淮南法藏
T44n1844_p0202a10U受海东起信疏义云。个书高出于诸师上者。
T44n1844_p0202a11U以应知也。我之论章中往往引用。而未见其
T44n1844_p0202a12U全释。所以慵研核其释之始末。因兹同门负
T44n1844_p0202a13U帙者。各不能无遗憾矣。近来印氏某语余言。
T44n1844_p0202a14U或人咒这锦本。乃许于刻梓而流行。愿垂考
T44n1844_p0202a15U点。其言至切。余复想遇时根适至。喜此疏入
T44n1844_p0202a16U手。而点头肯受。便捧读订校。虽然天禀驽骀。
T44n1844_p0202a17U不获罄力。奚敢覃思。俯祈达人幸为政诸
T44n1844_p0202a18U元禄九龙飞丙子之秋日
T44n1844_p0202a19U　　　　洛东智积门下觉眼谨志
T44n1844_p0202a20U
T44n1844_p0202a21U
T44n1844_p0202a22U起信论疏上卷
T44n1844_p0202a23U
T44n1844_p0202a24U　　　　释元晓撰
T44n1844_p0202a25U将说此论略有三门。初标宗体。次释题名。其
T44n1844_p0202a26U第三者依文显义。第一标宗体者。然夫大乘
T44n1844_p0202a27U之为体也。萧焉空寂。湛尔冲玄。玄之又玄之。
T44n1844_p0202a28U岂出万像之表。寂之又寂之。犹在百家之谈。
T44n1844_p0202a29U非像表也五眼不能见其躯。在言里也四辩
T44n1844_p0202b01U不能谈其状。欲言大矣。入无内而莫遗。欲言
T44n1844_p0202b02U微矣。苞无外而有余。引之于有。一如用之
T44n1844_p0202b03U而空。获之于无。万物乘之而生。不知何以言
T44n1844_p0202b04U之。强号之谓大乘。自非杜口大士。目击丈夫。
T44n1844_p0202b05U谁能论大乘于离言。起深信于绝虑者哉。所
T44n1844_p0202b06U以马鸣菩萨。无缘大悲。伤彼无明妄风。动心
T44n1844_p0202b07U海而易漂。愍此本觉真性。睡长梦而难悟。于
T44n1844_p0202b08U是同体智力堪造此论。赞述如来深经奥义。
T44n1844_p0202b09U欲使为学者暂开一轴。遍探三藏之旨。为道
T44n1844_p0202b10U者永息万境。遂还一心之原。所述虽广。可略
T44n1844_p0202b11U而言。开二门于一心。总括摩罗百八之广诰。
T44n1844_p0202b12U示性净于相染。普综u^十五之幽致。至如
T44n1844_p0202b13U鹄林一味之宗。鹫山无二之趣。金鼓同性三
T44n1844_p0202b14U身之极果。华严璎珞四阶之深因。大品大集
T44n1844_p0202b15U旷荡之至道。日藏月藏微密之玄门。凡此等
T44n1844_p0202b16U辈中众典之肝心。一以贯之者。其唯此论乎。
T44n1844_p0202b17U故下文言。为欲总摄如来广大深法无边义
T44n1844_p0202b18U故。应说此论。此论之意。既其如是。开则无量
T44n1844_p0202b19U无边之义为宗。合则二门一心之法为要。二
T44n1844_p0202b20U门之内。容万义而不乱。无边之义。同一心而
T44n1844_p0202b21U混融。是以开合自在。立破无碍。开而不繁。
T44n1844_p0202b22U合而不狭。立而无得。破而无失。是为马鸣
T44n1844_p0202b23U之妙术。起信之宗体也。然以此论意趣深邃
T44n1844_p0202b24U从来释者鲜具其宗。良由各守所习而牵文。
T44n1844_p0202b25U不能虚怀而寻旨。所以不近论主之意。或望
T44n1844_p0202b26U源而迷流。或把叶而亡干。或割领而补袖。或
T44n1844_p0202b27U折枝而带根。今直依此论文。属当所述经本。
T44n1844_p0202b28U庶同趣者消息之耳。标宗体竟。次释题名。言
T44n1844_p0202b29U大乘者。大是当法之名。广苞为义。乘是寄喻
T44n1844_p0202c01U之称。运载为功。总说虽然。于中分别者则有
T44n1844_p0202c02U二门。先依经说。后依论明。依经说者。如虚空
T44n1844_p0202c03U藏经言。大乘者。谓无量无边无崖故。普遍一
T44n1844_p0202c04U切。喻如虚空。广大容受一切众生故。不与声
T44n1844_p0202c05U闻辟支佛共故。名为大乘。复次乘者。以正
T44n1844_p0202c06U住四摄法为轮。以善净十善业为辐。以净功
T44n1844_p0202c07U德资粮为毂。以坚固淳至专意为[车*官]辖钉镊。
T44n1844_p0202c08U以善成就诸禅解脱为辕。以四无量为善调。
T44n1844_p0202c09U以善知识为御者。以知时非时为发动。以无
T44n1844_p0202c10U常苦空无我之音为驱策。以七觉宝绳为[革*付]
T44n1844_p0202c11U。以净五眼为索带。以弘普端直大悲为旒
T44n1844_p0202c12U幢。以四正勤为轫(轸也枝本轮也)以四念处为平直。
T44n1844_p0202c13U以四神足为速进。以胜五力为鉴阵。以八圣
T44n1844_p0202c14U道为直进。于一切众生无障碍慧明为轩。以
T44n1844_p0202c15U无住六波罗密回向萨般若。以无碍四谛度
T44n1844_p0202c16U到彼岸。是为大乘。解云。上来以二十句举喻
T44n1844_p0202c17U况法以显乘义。又下文云。此乘诸佛所受。声
T44n1844_p0202c18U闻辟支佛所观。一切菩萨所乘。释梵护世所
T44n1844_p0202c19U应敬礼。一切众生所应供养。一切智者所应
T44n1844_p0202c20U赞叹。一切世间所应归趣。一切诸魔不能破
T44n1844_p0202c21U坏。一切外道不能测量。一切世间不能与竞。
T44n1844_p0202c22U解云。上来以十句对人显大乘也。依论明者
T44n1844_p0202c23U有七有三。三种大义。下文当说。言七种者。有
T44n1844_p0202c24U二种七。一者如对法论云。由与七种大性相
T44n1844_p0202c25U应。故名大乘。何等为七。一境大性。以菩萨道
T44n1844_p0202c26U缘百千等无量诸经广大教法为境界故。二
T44n1844_p0202c27U行大性。正行一切自利利他广大行故。三智
T44n1844_p0202c28U大性。了知广大补特伽罗法无我故。四精进
T44n1844_p0202c29U大性。于三大劫阿僧o耶方便勤修无量难
T44n1844_p0203a01U行行故。五方便善巧大性。不住生死及涅
T44n1844_p0203a02U故。六证得大性。得如来诸力无畏不共佛
T44n1844_p0203a03U法等无量无数大功德故。七业大性。穷生死
T44n1844_p0203a04U际示现一切成菩提等建立广大诸佛事故
T44n1844_p0203a05U(此中前五是因后二是果也)二者显扬论云。大乘性者。谓菩
T44n1844_p0203a06U萨乘与七大性。共相应故。说名大乘。云何为
T44n1844_p0203a07U七。一法大性。谓十二分教中菩萨藏所摄方
T44n1844_p0203a08U便广大之教。二发心大性。谓已发无上正等
T44n1844_p0203a09U觉心。三胜解大性。谓于前所说法大性境起
T44n1844_p0203a10U胜信解。四意乐大性。谓已超过胜解行地。入
T44n1844_p0203a11U净胜意乐地。五资粮大性。成就福智二种大
T44n1844_p0203a12U资粮故。能证无上正等菩提。六时大性。谓
T44n1844_p0203a13U三大劫阿僧企耶时能证无上正等菩提。七
T44n1844_p0203a14U成满大性。谓即无上正等菩提自体所成满
T44n1844_p0203a15U菩提自体。比余成满自体尚无与等。何况超
T44n1844_p0203a16U胜。瑜伽。地持。皆同此说。瑜伽论云。此中若
T44n1844_p0203a17U法大性。乃至若时大性。如是六种。皆是圆证
T44n1844_p0203a18U大性之因。圆证大性。是前六种大性之果。解
T44n1844_p0203a19U云。如是二种七种大性。其数虽同。建立意别。
T44n1844_p0203a20U建立之意。寻之可知。释大乘竟。言起信者。依
T44n1844_p0203a21U此论文。起众生信。故言起信。信以决定谓尔
T44n1844_p0203a22U之辞。所谓信理实有。信修可得。信修得时
T44n1844_p0203a23U有无穷德。此中信实有者。是信体大。信一切
T44n1844_p0203a24U法不可得故。即信实有平等法界。信可得者。
T44n1844_p0203a25U是信相大。具性功德熏众生故。即信相熏必
T44n1844_p0203a26U得归原。信有无穷功德用者。是信用大。无所
T44n1844_p0203a27U不为故。若人能起此三信者。能入佛法。生诸
T44n1844_p0203a28U功德。出诸魔境。至无上道。如经偈云。信为道
T44n1844_p0203a29U元功德母。增长一切诸善根。除灭一切诸疑
T44n1844_p0203b01U惑。示现开发无上道。信能超出众魔境。示现
T44n1844_p0203b02U无上解脱道。一切功德不坏种。出生无上菩
T44n1844_p0203b03U提树。信有如是无量功德。依论得发心。故
T44n1844_p0203b04U言起信。所言论者。建立决了可轨文言。判说
T44n1844_p0203b05U甚深法相道理。依决判义。名之为论。总而言
T44n1844_p0203b06U之。大乘是论之宗体。起信是论之胜能。体用
T44n1844_p0203b07U合举。以标题目。故言大乘起信论也。第三消
T44n1844_p0203b08U文。文有三分。初三行偈。归敬述意。论曰以
T44n1844_p0203b09U下。正立论体。最后一颂。总结回向。初三偈
T44n1844_p0203b10U中。即有二意。前之二颂。正归三宝。其后一
T44n1844_p0203b11U偈。述造论意。初归敬中有二。归命二字。是能
T44n1844_p0203b12U归相。尽十方下。显所归德。能归相者。敬顺义
T44n1844_p0203b13U是归义。趣向义是归义。命谓命根。总御诸根。
T44n1844_p0203b14U一身之要。唯命为主。万生所重。莫是为先。举
T44n1844_p0203b15U此无二之命。以奉无上之尊。表信心极。故言
T44n1844_p0203b16U归命。又复归命者还源义。所以者。众生六
T44n1844_p0203b17U根。从一心起。而背自原。驰散六尘。今举命总
T44n1844_p0203b18U摄六情。还归其本一心之原。故曰归命。所归
T44n1844_p0203b19U一心。即是三宝故也。尽十方下。显所归德。此
T44n1844_p0203b20U中应说三宝之义。义如别说。今且消文。文中
T44n1844_p0203b21U有三。谓佛法僧。宝之内亦有三意。先叹心德。
T44n1844_p0203b22U次叹色德。第三句者举人结叹。叹心德中。叹
T44n1844_p0203b23U用及体。初言尽十方最胜业者。是叹业用。谓
T44n1844_p0203b24U现八相等化众生业。尽十方界。遍三世际。随
T44n1844_p0203b25U诸可化。作诸佛事。故言尽十方最胜业。如
T44n1844_p0203b26U对法论云。业大性者。穷生死际。示现一切成
T44n1844_p0203b27U菩提等。建立广大诸佛事故。彼举三世。此显
T44n1844_p0203b28U十方也。言遍智者。是叹智体。所以业用周于
T44n1844_p0203b29U十方者。由其智体无所不遍故也。智体周遍。
T44n1844_p0203c01U故言遍智。如摄论云。犹如虚空。遍一切色际。
T44n1844_p0203c02U无生住灭变异。如来智亦尔。遍一切所知。无
T44n1844_p0203c03U倒无变异故。叹心德竟。次叹色德。于中亦二。
T44n1844_p0203c04U色无碍者。叹色体妙。言自在者。叹色用胜。初
T44n1844_p0203c05U言色体者。如来色身。万行所成。及不思议
T44n1844_p0203c06U熏习所成。虽有妙色。而无障碍。一相一好。无
T44n1844_p0203c07U际无限。故言道色无碍。如华严经言。求空边
T44n1844_p0203c08U际犹可得。佛一毛孔无崖限。佛德如是不思
T44n1844_p0203c09U议。是名如来净知见故虽无质碍。而有方所
T44n1844_p0203c10U示现之义。故得名色而无碍也。言自在者。叹
T44n1844_p0203c11U其色用。谓五根互用。十身相作等。故言色自
T44n1844_p0203c12U在。五根互用者。如涅经八自在中说。十身
T44n1844_p0203c13U相作者。如华严经十地品说。叹色德竟。救世
T44n1844_p0203c14U大悲者者。是第三句举人结叹。佛犹大长者。
T44n1844_p0203c15U以众生为子。入三界火宅。救诸焚烧苦。故
T44n1844_p0203c16U言救世。救世之德。正是大悲。离自他悲。无缘
T44n1844_p0203c17U之悲。诸悲中胜。故言大悲。佛地所有万德
T44n1844_p0203c18U之中。如来唯用大悲为力。故偏举之。以显佛
T44n1844_p0203c19U人。如增一阿含云。凡圣之力有其六种。何
T44n1844_p0203c20U等为六。小儿以啼为力。欲有所说。要当先啼。
T44n1844_p0203c21U女人以嗔恚为力。依嗔恚已。然后所说。沙门
T44n1844_p0203c22U婆罗门以忍为力。常念下于人。然后自陈。国
T44n1844_p0203c23U王以x慢为力。以此豪势而自陈说。阿罗汉
T44n1844_p0203c24U以专精为力。而自陈说。诸佛世尊以大悲为
T44n1844_p0203c25U力。弘益众生故。是知诸佛偏以大悲为力。故
T44n1844_p0203c26U将表人名大悲者。上来三句叹佛宝竟。此下
T44n1844_p0203c27U二句。次显法宝。及彼身体相者。谓前所说如
T44n1844_p0203c28U来之身。即是报佛。正用法界以为自体。故言
T44n1844_p0203c29U彼身之体相也。此是举佛而取其法。下句正
T44n1844_p0204a01U出法宝体相。言法性者。所谓涅。法之本性。
T44n1844_p0204a02U故名法性。如智度论云。法名涅无戏论法。
T44n1844_p0204a03U性名本分种。如黄石金性。白石银性。如是
T44n1844_p0204a04U一切法中有涅性。故言法性。言真如者。无
T44n1844_p0204a05U遣曰真。无立曰如。如下文云。此真如体无有
T44n1844_p0204a06U可遣。以一切法悉皆真故。亦无可立。以一切
T44n1844_p0204a07U法皆同如故。当知一切法不可说不可念。故
T44n1844_p0204a08U名为真如。所言海者。寄喻显法。略而说之。海
T44n1844_p0204a09U有四义。一者甚深。二者广大。三者百宝无穷。
T44n1844_p0204a10U四者万像影现。真如大海当知亦尔。永绝百
T44n1844_p0204a11U非故。苞容万物故。无德不备故。无像不现故。
T44n1844_p0204a12U故言法性真如海也。如华严经言。譬如深大
T44n1844_p0204a13U海。珍宝不可尽。于中悉显现。众生形类像。甚
T44n1844_p0204a14U深因缘海。功德宝无尽。清净法身中。无像而
T44n1844_p0204a15U不现故。叹法宝竟。此下二句。叹其僧宝。言
T44n1844_p0204a16U无量功德藏者。举德取人。谓地上菩萨。随修
T44n1844_p0204a17U一行。万行集成。其一一行皆等法界。无有限
T44n1844_p0204a18U量。积功所得。以之故言无量功德。如是功德。
T44n1844_p0204a19U总属菩萨。人能摄德。故名为藏。次言如实修
T44n1844_p0204a20U行等者正叹行德。依宝性论。约正体智名如
T44n1844_p0204a21U实行。其后得智名为遍行。今此中言如实修
T44n1844_p0204a22U行。举正体智。次言等者。取后得智。若依法集
T44n1844_p0204a23U经说。总括万行始终。通为二句所摄。谓如实
T44n1844_p0204a24U修行。及不放逸。如彼经言。如实修行者。谓发
T44n1844_p0204a25U菩提愿。不放逸者。谓满足菩提愿。复次如实
T44n1844_p0204a26U修行者。谓修行布施。不放逸者。谓不求报。如
T44n1844_p0204a27U是持净戒。成就不退。或修忍辱行。得无生忍。
T44n1844_p0204a28U求一切善根而不疲倦。舍一切所作事。修禅
T44n1844_p0204a29U定不住禅定。满足智慧不戏论诸法。如其次
T44n1844_p0204b01U第。如实修行及不放逸。乃至广说。今言如实
T44n1844_p0204b02U修行者。即摄发菩提愿乃至满足智慧。次言
T44n1844_p0204b03U等者。取不放逸。即是满足菩提愿。乃至不戏
T44n1844_p0204b04U论诸法也。归敬三宝竟在前。此下一颂述造
T44n1844_p0204b05U论大意。造论大意不出二种。上半明为下化
T44n1844_p0204b06U众生。下半显为上弘佛道。所以众生长没生
T44n1844_p0204b07U死之海不趣涅之岸者。只由疑惑邪执故
T44n1844_p0204b08U也。故今下化众生之要。令除疑惑而舍邪执。
T44n1844_p0204b09U泛论疑惑。乃有多途。求大乘者所疑有二。一
T44n1844_p0204b10U者疑法。障于发心。二者疑门。障于修行。言疑
T44n1844_p0204b11U法者谓作此疑。大乘法体为一为多。如是其
T44n1844_p0204b12U一。则无异法。无异法故。无诸众生。菩萨为谁
T44n1844_p0204b13U发弘誓愿。若是多法。则非一体。非一体故。物
T44n1844_p0204b14U我各别。如何得起同体大悲。由是疑惑。不能
T44n1844_p0204b15U发心。言疑门者。如来所立教门众多。为依何
T44n1844_p0204b16U门初发修行。若共可依。不可顿入。若依一二。
T44n1844_p0204b17U何遣何就。由是疑故。不能起修行。故今为遣
T44n1844_p0204b18U此二种疑。立一心法。开二种门。立一心法者。
T44n1844_p0204b19U遣彼初疑。明大乘法唯有一心。一心之外更
T44n1844_p0204b20U无别法。但有无明迷自一心。起诸波浪流转
T44n1844_p0204b21U六道。虽起六道之浪。不出一心之海。良由
T44n1844_p0204b22U一心动作六道。故得发弘济之愿。六道不出
T44n1844_p0204b23U一心。故能起同体大悲。如是遣疑。得发大心
T44n1844_p0204b24U也。开二种门者。遣第二疑。明诸教门虽有众
T44n1844_p0204b25U多。初入修行不出二门。依真如门修止行。依
T44n1844_p0204b26U生灭门而起观行。止观双运。万行斯备。入此
T44n1844_p0204b27U二门。诸门皆达。如是遣疑。能起修行也。舍邪
T44n1844_p0204b28U执者。有二邪执。所谓人执。及与法执。舍此二
T44n1844_p0204b29U义。下文当说。下化众生竟在于前也。此下二
T44n1844_p0204c01U句。上弘佛道。除彼二边之疑。得起决定之信。
T44n1844_p0204c02U信解大乘唯是一心。故言起大乘正信也舍
T44n1844_p0204c03U前二执分别。而得无分别智。生如来家。能绍
T44n1844_p0204c04U佛位。故言佛种不断故也。如论说云。佛法大
T44n1844_p0204c05U海。信为能入。智慧能度。故举信智。明弘佛
T44n1844_p0204c06U道。偈首言为。下结云故者。为明二意故。造此
T44n1844_p0204c07U论也。归敬述意竟。此下第二正立论体。在文
T44n1844_p0204c08U有三。一者总标许说。二者举数开章。三者依
T44n1844_p0204c09U章别解。文处可见。初中言有法者。谓一心法。
T44n1844_p0204c10U若人能解此法。必起广大信根。故言能起大
T44n1844_p0204c11U乘信根。信根之相。如题名说。信根既立。即入
T44n1844_p0204c12U佛道。入佛道已。得无穷宝。如是大利。依论
T44n1844_p0204c13U而得。是故应说。总标许说竟在于前。说有五
T44n1844_p0204c14U分以下第二举数开章。有五分者。是举章数。
T44n1844_p0204c15U云何以下。列其章名。因缘分者。非无所以。而
T44n1844_p0204c16U造论端。智者所为。先应须知故。立义分者。因
T44n1844_p0204c17U缘既陈。宜立正义。若不略立。不知宗要故。解
T44n1844_p0204c18U释分者。立宗既略。次应广辩。若不开释。义理
T44n1844_p0204c19U难解故。修行信心分者。依释起信。必应进修。
T44n1844_p0204c20U有解无行。不合论意故。劝修利益分者。虽示
T44n1844_p0204c21U修行信心法门。薄善根者不肯造修。故举利
T44n1844_p0204c22U益。劝必应修。故言劝修利益分也。此下第三
T44n1844_p0204c23U依章别解即为五分。初中有二。先牒章名。次
T44n1844_p0204c24U显因缘。显因缘中。有二问答。一者直显。二者
T44n1844_p0204c25U遣疑。初问可见。答中有三。总标。别释。后还
T44n1844_p0204c26U总结。第二别解。八因缘中。初一是总相因。后
T44n1844_p0204c27U七是别相因。初言总相。有其二义。一者凡
T44n1844_p0204c28U诸菩萨有所为作。每为众生离苦得乐。非独
T44n1844_p0204c29U在此造论因缘。故曰总相。二者此因虽望立
T44n1844_p0205a01U义分文作缘。然彼立义分。总为解释分等作
T44n1844_p0205a02U本。此因亦通为彼作缘依是义故。亦解总相。
T44n1844_p0205a03U言离一切苦者。分段变易一切苦也。究竟乐
T44n1844_p0205a04U者。无上菩提大涅乐也。非求世间者。不望
T44n1844_p0205a05U后世人天富乐也。名利恭敬者。不求现在虚
T44n1844_p0205a06U伪之事也。此下七种是其别因。唯为此论而
T44n1844_p0205a07U作因故。望下七处作别缘故。第二因者。解释
T44n1844_p0205a08U分内有三段中。为二段而作因缘。谓显示正
T44n1844_p0205a09U义。对治邪执。显示正义之中说云。依一心
T44n1844_p0205a10U法有二种门。是二种门皆各总摄一切诸法。
T44n1844_p0205a11U当知即是如来所说一切法门之根本义。以
T44n1844_p0205a12U是一心二门之内。无一法义而所不摄故。故
T44n1844_p0205a13U言为欲解释如来根本之义也。彼第二段对
T44n1844_p0205a14U治邪执者。即令众生舍离人法二种谬执。故
T44n1844_p0205a15U言为令众生正解不谬故也。第三因者。为解
T44n1844_p0205a16U释分内第三段文而作因缘。彼文分别发趣
T44n1844_p0205a17U道相。令利根者决定发心进趣大道。堪任住
T44n1844_p0205a18U于不退位故。故言为令善根乃至不退信故。
T44n1844_p0205a19U第四因者。为下修行信心分初四种信心及
T44n1844_p0205a20U四修行之文而作因缘。故言为令修习信心
T44n1844_p0205a21U故也。第五因者。为下第四修行末云。复次若
T44n1844_p0205a22U人虽修信心。以从先世来多有重恶业障以
T44n1844_p0205a23U下。说除障法五行许文而作因缘。故言为示
T44n1844_p0205a24U方便消恶业障乃至出邪网故。第六因者。为
T44n1844_p0205a25U彼云何修行止观以下。乃至止观不具则无
T44n1844_p0205a26U能入菩提之道。三纸许文而作因缘。故言修
T44n1844_p0205a27U习止观乃至心过故。第七因者。为彼修行信
T44n1844_p0205a28U心分末云。复次众生初学是法以下。劝生净
T44n1844_p0205a29U土八行许文而作因缘。故言为示专念方便
T44n1844_p0205b01U生于佛前等也。第八因者。为彼第五劝修利
T44n1844_p0205b02U益分文而作因缘。故言为示利益劝修行故。
T44n1844_p0205b03U次言有如是等因缘所以造论者。第三总结
T44n1844_p0205b04U也。直显因缘竟在于前。此下遣疑。有问有
T44n1844_p0205b05U答。问中言经中具有此法者。谓依前八因所
T44n1844_p0205b06U说之法。如立义分所立法义。乃至劝修分中
T44n1844_p0205b07U所示利益。如是等诸法。经中具说。皆为众
T44n1844_p0205b08U生离苦得乐。而今更造此论重说彼法者。岂
T44n1844_p0205b09U非为求名利等耶。以之故言何须重说。是举
T44n1844_p0205b10U疑情而作问也。答中有三。略答。广释。第三略
T44n1844_p0205b11U结答。答中言修多罗中虽有此法者。与彼问
T44n1844_p0205b12U辞也。根行不等受解缘别者。夺其疑情也。经
T44n1844_p0205b13U论所说虽无别法。而受解者根行不同。或有
T44n1844_p0205b14U依经不须论者。或有依论不须经者。故为彼
T44n1844_p0205b15U人必须造论。答意如是。次则广显。于中有二。
T44n1844_p0205b16U先明佛在世时说听俱胜。后显如来灭后根
T44n1844_p0205b17U缘参差。初中言如来在世众生利根者。明
T44n1844_p0205b18U听人胜。能说之人色心业胜者。显说者胜。圆
T44n1844_p0205b19U音一演者。成说者胜。异类等解者。成听人胜。
T44n1844_p0205b20U则不须论者。结俱胜义。此言圆音。即是一音。
T44n1844_p0205b21U一音圆音。其义云何。昔来诸师说者不同。有
T44n1844_p0205b22U师说云。诸佛唯是第一义身。永绝万像。无形
T44n1844_p0205b23U无声。直随机现无量色声。犹如空谷无声。随
T44n1844_p0205b24U呼发响。然则就佛言之。无音是一。约机论之。
T44n1844_p0205b25U众音非一。何意说言一音圆音者。良由一时
T44n1844_p0205b26U一会异类等解。随其根性各得一音。不闻余
T44n1844_p0205b27U声。不乱不错。显是音奇特。故名一音。音遍十
T44n1844_p0205b28U方。随机熟处无所不闻。故名圆音。非谓如
T44n1844_p0205b29U空遍满无别韵曲。如经言随其类音普告众
T44n1844_p0205c01U生。斯之谓也。或有说者。就佛言之。实有色
T44n1844_p0205c02U声。其音圆满。无所不遍。都无宫商之异。何
T44n1844_p0205c03U有平上之殊。无异曲故名为一音。无不遍故
T44n1844_p0205c04U说为圆音。但由是圆音作增上缘。随根差别
T44n1844_p0205c05U现众多声犹如满月唯一圆形。随器差别而
T44n1844_p0205c06U现多影。当知此中道理亦尔。如经言。佛以一
T44n1844_p0205c07U音演说法。众生随类各得解故。或有说者。如
T44n1844_p0205c08U来实有众多音声。一切众生所有言音。莫非
T44n1844_p0205c09U如来法轮声摄。但此佛音无障无碍。一即一
T44n1844_p0205c10U切。一切即一。一切即一。故名一音。一即一切。
T44n1844_p0205c11U故名圆音。如华严经言。一切众生语言法。一
T44n1844_p0205c12U言演说尽无余。悉欲解了净密音。菩萨因是
T44n1844_p0205c13U初发心故。又此佛音不可思议。不但一音言
T44n1844_p0205c14U即一切音。亦于诸法无不等遍。今且略举六
T44n1844_p0205c15U双。显其等遍之相。一者等于一切众生及一
T44n1844_p0205c16U切法。二者等于十方诸刹及三世诸劫。三者
T44n1844_p0205c17U等于一切应身如来及一切化身诸佛。四者
T44n1844_p0205c18U等于一切法界及虚空界。五者等于无碍相
T44n1844_p0205c19U入界及无量出生界。六者等于一切行界及
T44n1844_p0205c20U寂静涅界。此义如华严经三种无碍中说。
T44n1844_p0205c21U随一一声等此六双。而其音韵恒不杂乱。若
T44n1844_p0205c22U音于此六双有所不遍。则音非圆。若由等遍
T44n1844_p0205c23U失其音曲。则圆非音。然今不坏曲而等遍。不
T44n1844_p0205c24U动遍而差韵。由是道理。方成圆音。此非心识
T44n1844_p0205c25U思量所测。以是法身自在义故。一音之义略
T44n1844_p0205c26U说如是。且止余论。还释本文。此下第二明
T44n1844_p0205c27U佛灭后根行参差。于中别出四种根性。初二
T44n1844_p0205c28U依经而得解者后二依论方取解者。初中言
T44n1844_p0205c29U能以自力广闻而取解者者。依广经闻得解
T44n1844_p0206a01U佛意。而不须论。故言自力也。第二中言亦以
T44n1844_p0206a02U自力少闻而多解者者。未必广闻诸经文言。
T44n1844_p0206a03U而能深解诸经意致。亦不须论。故言自力。第
T44n1844_p0206a04U三中言无自心力者。直依佛经则不能解。故
T44n1844_p0206a05U言无力。因于智度瑜伽等论。方解佛经所说
T44n1844_p0206a06U意趣。故言因于广论得解者。第四中言复以
T44n1844_p0206a07U广论文多为烦者。虽是利根而不忍繁。此人
T44n1844_p0206a08U唯依文约义丰之论。深解佛经所说之旨。故
T44n1844_p0206a09U言心乐总持少文而摄多义能取解者。此四
T44n1844_p0206a10U中。前三非今所为。今所为者在第四人也。如
T44n1844_p0206a11U是以下。第三结答。言如是者。通举前四种人。
T44n1844_p0206a12U此论以下。别对第四之人。结明必应须造论
T44n1844_p0206a13U意。今此论者。文唯一卷。其普摄一切经意。故
T44n1844_p0206a14U言总摄如来广大深法无边义故。彼第四品
T44n1844_p0206a15U乐总持类。要依此论乃得悟道。以之故言应
T44n1844_p0206a16U说此论也。此下第二说立义分。文中有二。一
T44n1844_p0206a17U者结前起后。摩诃以下。第二正说。立二章门。
T44n1844_p0206a18U谓法与义。法者是大乘之法体。义者是大乘
T44n1844_p0206a19U之名义。初立法者。起下释中初释法体之文。
T44n1844_p0206a20U次立义者。起下复次真如自体相者以下释
T44n1844_p0206a21U义文也。初立法中亦有二立。一者就体总立。
T44n1844_p0206a22U起下释中初总释文。二者依门别立。起下言
T44n1844_p0206a23U真如者以下别释文也。初中所言法者谓众
T44n1844_p0206a24U生心者。自体名法。今大乘中一切诸法皆无
T44n1844_p0206a25U别体。唯用一心为其自体。故言法者谓众生
T44n1844_p0206a26U心也。言是心即摄一切者。显大乘法异小乘
T44n1844_p0206a27U法。良由是心通摄诸法。诸法自体唯是一心。
T44n1844_p0206a28U不同小乘一切诸法各有自体。故说一心为
T44n1844_p0206a29U大乘法也。何以故下。依门别立。此一文内含
T44n1844_p0206b01U其二义。望上释总义。望下立别门。然心法是
T44n1844_p0206b02U一。大乘义广。以何义故。直依是心显大乘义。
T44n1844_p0206b03U故言何以故。下释意云。心法虽一。而有二门。
T44n1844_p0206b04U真如门中有大乘体。生灭门中有体相用。大
T44n1844_p0206b05U乘之义莫过是三。依一心显大乘义也。言是
T44n1844_p0206b06U心真如者。总举真如门。起下即是一法界以
T44n1844_p0206b07U下文也。次言相者。是真如相。起下复次真如
T44n1844_p0206b08U者依言说分别有二种以下文也。言是心生
T44n1844_p0206b09U灭者。总举生灭门。起下依如来藏故有生灭
T44n1844_p0206b10U心以下文。言因缘者。是生灭因缘。起下复次
T44n1844_p0206b11U生灭因缘以下文也。次言相者。是生灭相。起
T44n1844_p0206b12U下复次生灭者以下文也。言能示摩诃衍自
T44n1844_p0206b13U体者。即是生灭门内之本觉心。生灭之体。生
T44n1844_p0206b14U灭之因。是故在于生灭门内。然真如门中直
T44n1844_p0206b15U言大乘体。生灭门中乃云自体者。有深所以。
T44n1844_p0206b16U至下释中。其义自显也。言相用者含有二义。
T44n1844_p0206b17U一者能示如来藏中无量性功德相。即是相
T44n1844_p0206b18U大义。又示如来藏不思议业用。即是用大义
T44n1844_p0206b19U也。二者真如所作染相名相。真如所起净用
T44n1844_p0206b20U名用。如下文言真如净法实无于染。但以无
T44n1844_p0206b21U明而熏习故则有染相。无明染法本无净用。
T44n1844_p0206b22U但以真如而熏习故则有净用也。立法章门
T44n1844_p0206b23U竟在于前。此下第二立义章门。于中亦二。初
T44n1844_p0206b24U明大义次显乘义。此亦起下释中之文。至彼
T44n1844_p0206b25U文处。更相属当。大义中。体大者在真如门。相
T44n1844_p0206b26U用二大在生灭门。生灭门内亦有自体。但以
T44n1844_p0206b27U体从相。故不别说也。言如来藏具足无量性
T44n1844_p0206b28U功德者。二种藏内。不空如来藏。二种藏中。能
T44n1844_p0206b29U摄如来藏。性功德义及用大义。至下释中当
T44n1844_p0206c01U广分别。乘义中有二句。一切诸佛本所乘故
T44n1844_p0206c02U者。立果望因以释乘义也。一切菩萨皆乘此
T44n1844_p0206c03U法到如来地故者。据因望果以释乘义也。解
T44n1844_p0206c04U释分中。在文亦二。一者结前起后。二者正释。
T44n1844_p0206c05U正释中有三。一者举数总标。二者依数开章。
T44n1844_p0206c06U三者依章别解。开章中。言显示正义者。正释
T44n1844_p0206c07U立义分中所立也。对治邪执。发趣道相者。是
T44n1844_p0206c08U明离邪就正门也。别解之中。即有三章。初
T44n1844_p0206c09U释显示正义分中。大分有二。初正释义。示
T44n1844_p0206c10U后入门。正释之中。依上有二。初释法章门。后
T44n1844_p0206c11U释义章门。初中亦二。一者总释。释上总立。二
T44n1844_p0206c12U者别解。解上别立。初中言依一心法有二种
T44n1844_p0206c13U门者。如经本言。寂灭者名为一心。一心者
T44n1844_p0206c14U名如来藏。此言心真如门者。即释彼经寂灭
T44n1844_p0206c15U者名为一心也。心生灭门者。是释经中一心
T44n1844_p0206c16U者名如来藏也。所以然者。以一切法无灭。
T44n1844_p0206c17U本来寂静。唯是一心。如是名为心真如门。故
T44n1844_p0206c18U言寂灭者名为一心。又此一心体有本觉。而
T44n1844_p0206c19U随无明动作生灭。故于此门如来之性隐而
T44n1844_p0206c20U不显。名如来藏。如经言如来藏者是善不
T44n1844_p0206c21U善因。能遍兴造一切趣生。譬如伎儿变现
T44n1844_p0206c22U诸趣。如是等义在生灭门。故言一心者名
T44n1844_p0206c23U如来藏。是显一心之生灭门。如下文言。心
T44n1844_p0206c24U生灭者。依如来藏故有生灭心。乃至此识
T44n1844_p0206c25U有二种义。一者觉义。二者不觉义。当知非但
T44n1844_p0206c26U取生灭心为生灭门。通取生灭自体及生灭
T44n1844_p0206c27U相。皆在生灭门内义也。二门如是。何为一
T44n1844_p0206c28U心。谓染净诸法其性无二。真妄二门不得有
T44n1844_p0206c29U异。故名为一。此无二处。诸法中实。不同虚
T44n1844_p0207a01U空。性自神解。故名为心。然既无有二。何得有
T44n1844_p0207a02U一。一无所有。就谁曰心。如是道理。离言绝
T44n1844_p0207a03U虑。不知何以目之。强号为一心也。言是二种
T44n1844_p0207a04U门皆各总摄一切法者。释上立中是心即摄
T44n1844_p0207a05U一切世间出世间法。上直明心摄一切法。今
T44n1844_p0207a06U此释中显其二门皆各总摄。言以是二门不
T44n1844_p0207a07U相离故者。是释二门各总摄义。欲明真如门
T44n1844_p0207a08U者染净通相。通相之外无别染净。故得总摄
T44n1844_p0207a09U染净诸法。生灭门者别显染净。染净之法无
T44n1844_p0207a10U所不该。故亦总摄一切诸法。通别虽殊。齐无
T44n1844_p0207a11U所遣。故言二门不相离也。总释义竟。心真如
T44n1844_p0207a12U者以下释上别立。别释二门。即为二分。真如
T44n1844_p0207a13U门中。亦有二意。初释真如。后释如相。又复初
T44n1844_p0207a14U是总释。后是别解。又初文明不可说。显理绝
T44n1844_p0207a15U言。后文明可得说。显不绝言。问。理实而言。
T44n1844_p0207a16U为绝为不绝若不绝言者。正体离言。即通于
T44n1844_p0207a17U理。若实绝言。后智带言。即倒于理。又若不
T44n1844_p0207a18U绝。则初段论文斯为漫语。若实绝言。则后段
T44n1844_p0207a19U论文徒为虚设。如说虚空为金银等。解云。是
T44n1844_p0207a20U故当知。理非绝言。非不绝言。以是义故。理亦
T44n1844_p0207a21U绝言。亦不言绝。是则彼难无所不审。且止傍
T44n1844_p0207a22U论。还释本文。初文有三。一者略标。二者广
T44n1844_p0207a23U释。其第三者往复除疑。略标中言即是一法
T44n1844_p0207a24U界者。是举真如门所依之体。一心即是一法
T44n1844_p0207a25U界故。此一法界通摄二门。而今不取别相
T44n1844_p0207a26U之门。于中但取总相法门。然于总相有四品
T44n1844_p0207a27U中。说三无性所显真如。故言大总相。轨生真
T44n1844_p0207a28U解。故名为法。通入涅。故名为门。如一法界
T44n1844_p0207a29U举体作生灭门。如是举体为真如门。为显是
T44n1844_p0207b01U义。故言体也。此下广释。于中有二。一者显真
T44n1844_p0207b02U如体。二者释真如名。初中有三。一者当真
T44n1844_p0207b03U实性以显真如。二者对分别性而明真如绝
T44n1844_p0207b04U相。三者就依他性以显真如离言。初中言心
T44n1844_p0207b05U性者。约真如门论其心性。心性平等。远离三
T44n1844_p0207b06U际。故言心性不生不灭也。第二中有二句。初
T44n1844_p0207b07U言一切诸法唯依妄念而有差别者。是举遍
T44n1844_p0207b08U计所执之相。次言若离心念即无一切境界
T44n1844_p0207b09U相者。对所执相显无相性。犹如空华。唯依眼
T44n1844_p0207b10U病而有华相。若离眼病。即无华相。唯有空性。
T44n1844_p0207b11U当知此中道理亦尔。第三中有三句。先约依
T44n1844_p0207b12U他性法以明离言绝虑。次依离绝之义以显
T44n1844_p0207b13U平等真如。后释平等离绝所以。初中言是故
T44n1844_p0207b14U一切法者。谓从缘生依他起法。离言说相者。
T44n1844_p0207b15U非如音声之所说故。离名字相者。非如名句
T44n1844_p0207b16U之所诠故。离心缘相者。名言分别所不能缘
T44n1844_p0207b17U故。如虚空中鸟迹差别。谓随鸟形空相显现。
T44n1844_p0207b18U显现之相实有差别。而离可见之相差别。依
T44n1844_p0207b19U他起法当知亦尔。随诸熏习差别显现。而离
T44n1844_p0207b20U可言之性差别。既离可言可缘差别。即是平
T44n1844_p0207b21U等真如道理。故言毕竟平等。乃至故名真如。
T44n1844_p0207b22U此是第二显真如平等。以一切下。释其所以。
T44n1844_p0207b23U所以真如平等离言者。以诸言说唯是假名。
T44n1844_p0207b24U故于实性不得不绝。又彼言说但随妄念。故
T44n1844_p0207b25U于真智不可不离。由是道理故说离绝。故言
T44n1844_p0207b26U乃至不可得故。显体文竟。此下释名于中亦
T44n1844_p0207b27U三。初标立名之意。所谓因言遣言。犹如以
T44n1844_p0207b28U声止声也。次正释名。此真如体无有可遣者。
T44n1844_p0207b29U非以真体遣俗法故。以一切法悉皆真故者。
T44n1844_p0207c01U依他性一切诸法。离假言说。故悉是真。悉是
T44n1844_p0207c02U真者。不坏差别即是平等。是平等故。无别可
T44n1844_p0207c03U立。故言一切皆同如故。当知以下。第三结
T44n1844_p0207c04U名。直显真如竟在于前。问曰以下往复疑问
T44n1844_p0207c05U中。言云何随顺者。是问方便。而能得入者。
T44n1844_p0207c06U是问正观。答中次第答此二问。初中言虽说
T44n1844_p0207c07U虽念者。明法非无。以离恶取空见故。无有能
T44n1844_p0207c08U说可说等者。显法非有。离执着有见故。能如
T44n1844_p0207c09U是知。顺中道观。故名随顺。第二中言离于念
T44n1844_p0207c10U者。离分别念。名得入者。显入观智也。复次以
T44n1844_p0207c11U下第二明真如相。在文有三。一者举数总标。
T44n1844_p0207c12U二者依数开章。三者依章别解。别解中即有
T44n1844_p0207c13U二。先明空中。即有三句。略明。广释。第三总
T44n1844_p0207c14U结。初中言一切染法不相应者。能所分别不
T44n1844_p0207c15U相应故。离一切法差别相者。离所取相故。以
T44n1844_p0207c16U无虚妄心念故者。离能取见故。即以离义而
T44n1844_p0207c17U释空也。广释之中。明绝四句。四句虽多。其要
T44n1844_p0207c18U有二。谓有无等及一异等。以此二四句摄诸
T44n1844_p0207c19U妄执。故对此二以显真空。如广百论云。复次
T44n1844_p0207c20U为显世间所执诸法皆非真实。及显外道所
T44n1844_p0207c21U执不同。故说颂曰。有非有俱非。一非一双泯。
T44n1844_p0207c22U随次应配属。智者达非真。释曰。一切世间色
T44n1844_p0207c23U等句义。言说所表。心慧所知。情执不同。略有
T44n1844_p0207c24U四种。谓有。非有。俱许。俱非。随次如应配四
T44n1844_p0207c25U邪执。谓一。非一。双许。双非。数论外道执有
T44n1844_p0207c26U等性与诸法一。即当有句。此执非真。所以者
T44n1844_p0207c27U何。若青等色与色性一。应如色性其体皆同。
T44n1844_p0207c28U五乐等声与声性一。应如声性其体皆同。眼
T44n1844_p0207c29U等诸根与根性一。应如根性其体皆同。应一
T44n1844_p0208a01U一根取一切境。应一一境对一切根。又一切
T44n1844_p0208a02U法与有性一。应如有性其体皆同也。胜论外
T44n1844_p0208a03U道说有等性与诸法非一。当非有句。此亦非
T44n1844_p0208a04U真。所以者何。若青等色与色性异。应如声
T44n1844_p0208a05U等非眼所行。声等亦尔。又一切法异有性者。
T44n1844_p0208a06U应如兔角其体本无。乃至广破。无惭外道执
T44n1844_p0208a07U有等性与彼诸法亦一亦异。当于亦有亦非
T44n1844_p0208a08U有句。此亦非真。所以者何。若有性等与色等
T44n1844_p0208a09U一。同数论过。与色等异。同胜论失。一异二种
T44n1844_p0208a10U性相相违。而言体同。理不成立。一应非一。以
T44n1844_p0208a11U即异故如异。异应非异。以即一故如一。乃至
T44n1844_p0208a12U广破。邪命外道执有性等与彼诸法非一非
T44n1844_p0208a13U异。当于非有非非有句。此亦非真。所以者
T44n1844_p0208a14U何。汝此所说非一异者。为俱是遮。为偏有表。
T44n1844_p0208a15U若偏有表。应不双非若俱是遮应无所执。有
T44n1844_p0208a16U遮有表。理互相违。无遮无表。言成戏论。乃至
T44n1844_p0208a17U广破。如是世间起四种谤。谓有。非有。双许。
T44n1844_p0208a18U双非。如次增益。损减。相违。戏论。是故世间
T44n1844_p0208a19U所执非实。今此文中。非有相。是遣初句。非无
T44n1844_p0208a20U相者。遣第二句。非非有相非非无相者。遣第
T44n1844_p0208a21U四句。非有无俱者。遣第三句。二句前后。随论
T44n1844_p0208a22U者意。皆有道理。不相伤也。一异四句。准释可
T44n1844_p0208a23U知。乃至以下。第三总结。于中二句。从此以
T44n1844_p0208a24U下。乃至曰为空。是顺结也。若离以下。是反结
T44n1844_p0208a25U也。释不空中。亦有三句。初牒空门。谓言已
T44n1844_p0208a26U显法体空无妄故。次显不空。即是真心乃至
T44n1844_p0208a27U则名不空故。亦无有相以下。第三明空不空
T44n1844_p0208a28U无二差别。虽曰不空。而无有相。是故不空不
T44n1844_p0208a29U异于空。以离分别所缘境界。唯无分别所证
T44n1844_p0208b01U相应故也。此下第二释生灭门。于中有二。初
T44n1844_p0208b02U正广释复次有四种熏习以下。因言重显。初
T44n1844_p0208b03U中有三。一者释上立义分中是心生灭。二者
T44n1844_p0208b04U复次生灭因缘以下。释上生灭因缘。三者复
T44n1844_p0208b05U次生灭相以下。释上生灭相。初中有二。一者
T44n1844_p0208b06U就体总明。二者依义别解。初中三句。一者标
T44n1844_p0208b07U体。二者辩相。三者立名。初中言依如来藏故
T44n1844_p0208b08U有生灭心者。自性清净心。名为如来藏。因无
T44n1844_p0208b09U明风动作生灭。故说生灭依如来藏。如四卷
T44n1844_p0208b10U经言。如来藏为无始恶习所熏。名为识藏。又
T44n1844_p0208b11U言刹那者名为识藏故。所谓以下。第二辩相。
T44n1844_p0208b12U不生不灭者。是上如来藏。不生灭心动作生
T44n1844_p0208b13U灭。不相舍离。名与和合。如下文言。如大海水
T44n1844_p0208b14U因风波动。水相风相不相舍离。乃至广说。此
T44n1844_p0208b15U中水之动是风相。动之湿是水相。水举体动。
T44n1844_p0208b16U故水不离风相。无动非湿。故动不离水相。心
T44n1844_p0208b17U亦如是。不生灭心举体动。故心不离生灭相。
T44n1844_p0208b18U生灭之相莫非神解。故生灭不离心相。如是
T44n1844_p0208b19U不相离。故名与和合。此是不生灭心与生灭
T44n1844_p0208b20U和合。非谓生灭与不生灭和合也。非一非异
T44n1844_p0208b21U者。不生灭心举体而动。故心与生灭非异。而
T44n1844_p0208b22U恒不失不生灭性。故生灭与心非一。又若是
T44n1844_p0208b23U一者。生灭识相灭尽之时。心神之体亦应随
T44n1844_p0208b24U灭。堕于断边。若是异者。依无明风熏动之时。
T44n1844_p0208b25U静心之体不应随缘。即堕常边。离此二边。故
T44n1844_p0208b26U非一非异。如四卷经云。譬如泥团微尘。非
T44n1844_p0208b27U异非不异。金庄严具亦如是。若泥团微尘异
T44n1844_p0208b28U者。非彼所成。而实彼成。是故非异。若不异
T44n1844_p0208b29U者。泥团微尘应无差别。如是转识藏识真相
T44n1844_p0208c01U若异者。藏识非因若不异者。转识灭藏识亦
T44n1844_p0208c02U应灭。而自真相实不灭。是故非自真相识灭。
T44n1844_p0208c03U但业相灭。今此论主正释彼文。故言非一非
T44n1844_p0208c04U异此中业识者。因无明力不觉心动。故名业
T44n1844_p0208c05U识。又依动心转成能见。故名转识。此二皆
T44n1844_p0208c06U在梨耶识位。如十卷经言。如来藏即阿梨耶
T44n1844_p0208c07U识。共七识生。名转灭相。故知转相在梨耶识。
T44n1844_p0208c08U自真相者。十卷经云中真名自相。本觉之心。
T44n1844_p0208c09U不藉妄缘。性自神解名自真相。是约不一义
T44n1844_p0208c10U门说也。又随无明风作生灭时。神解之性与
T44n1844_p0208c11U本不异。故亦得名为自真相。是依不异义门
T44n1844_p0208c12U说也。于中委悉。如别记说也。第三立名。名为
T44n1844_p0208c13U阿梨耶识者。不生灭与生灭和合。非一非异。
T44n1844_p0208c14U故总名为阿梨耶识翻名释义。是如楞伽宗
T44n1844_p0208c15U要中说就体总明竟在于前。此下第二依义
T44n1844_p0208c16U别解。此中有三。一开义总标。略明功能。二依
T44n1844_p0208c17U义别释。广显体相。三明同异。初中言此识有
T44n1844_p0208c18U二种义能摄一切法生一切法者。能摄之义
T44n1844_p0208c19U如前广说。然上说二门各摄一切。今此明一
T44n1844_p0208c20U识含有二义。故此一识能摄一切。不言二义
T44n1844_p0208c21U各摄一切。以此二义唯在生灭门内说故。如
T44n1844_p0208c22U是二义不能各摄一切法故。又上二门但说
T44n1844_p0208c23U摄义。以真如门无能生义故。今于此识亦说
T44n1844_p0208c24U生义。生灭门中有能生义故。此义云何。由不
T44n1844_p0208c25U觉义熏本觉故生诸染法。又由本觉熏不觉
T44n1844_p0208c26U故生诸净法。依此二义通生一切。故言识有
T44n1844_p0208c27U二义生一切法。此文即起下有四种熏习以
T44n1844_p0208c28U下文也。当知一心义宽。总摄二门。此识义
T44n1844_p0208c29U狭。在生灭门。此识二义既在一门。故知门宽
T44n1844_p0209a01U而义狭也。引经释义如别记也。第二广中有
T44n1844_p0209a02U三。初言云何为二者。问数发起。次言觉义
T44n1844_p0209a03U不觉义者。依数列名。所言以下。第三别解。先
T44n1844_p0209a04U释觉义。后解不觉。觉中有二。先略。后广。略
T44n1844_p0209a05U中亦二。先本。后始。明本觉中。亦有二句。先
T44n1844_p0209a06U明本觉体。后释本觉义。初中言心体离念者。
T44n1844_p0209a07U谓离妄念。显无不觉也。等虚空界者非唯无
T44n1844_p0209a08U。有慧光明遍照法界平等无二。如下文云。
T44n1844_p0209a09U有大智慧光明义故。遍照法界义故。何以故
T44n1844_p0209a10U下。第二释义。是对始觉释本觉义。明本觉竟。
T44n1844_p0209a11U次释始觉。于中有二。先显亦对本觉不觉起
T44n1844_p0209a12U义。后对不觉释始觉义。此中大意。欲明始觉
T44n1844_p0209a13U待于不觉。不觉待于本觉。本觉待于始觉。既
T44n1844_p0209a14U互相待。则无自性。无自性者。则非有觉。非有
T44n1844_p0209a15U觉者。由互相待。相待而成。则非无觉。非无觉
T44n1844_p0209a16U故。说名为觉。非有自性名为觉也。略明二
T44n1844_p0209a17U觉竟在于前。此下第二广释二觉。于中先释
T44n1844_p0209a18U始觉。后广本觉。初中有三。一者总标满不满
T44n1844_p0209a19U义。二者别解始觉差别。三者总明不异本觉。
T44n1844_p0209a20U总标中言觉心源故名究竟觉者。在于佛地。
T44n1844_p0209a21U不觉心源故非究竟觉者。金刚已还也。次别
T44n1844_p0209a22U解中。约四相说。此中先明四相。然后消文。
T44n1844_p0209a23U问。此中四相。为当同时。为是前后。此何所
T44n1844_p0209a24U疑。若同时那。论说四相觉时差别。若前后那。
T44n1844_p0209a25U下言四相俱时而有。或有说者。此依萨婆多
T44n1844_p0209a26U宗四相。四体同时。四用前后。用前后故。觉时
T44n1844_p0209a27U差别。体同时故。名俱时而有。或有说者。是依
T44n1844_p0209a28U成实前后四相。而言俱时而有者。以本觉望
T44n1844_p0209a29U四相。则无四相前后差别。故言俱时而有。皆
T44n1844_p0209b01U无自立。或有说者。此是大乘秘密四相。觉四
T44n1844_p0209b02U相时。前后浅深。所觉四相。俱时而有。是义云
T44n1844_p0209b03U何。夫心性本来离生灭相。而有无明迷自心
T44n1844_p0209b04U性。由违心性离于寂静。故能生起动念四相。
T44n1844_p0209b05U四相无明和合力故。能令心体生住异灭。如
T44n1844_p0209b06U似小乘论议之中。心在未来未迳生灭。而由
T44n1844_p0209b07U业力引于四相。能令心法生住异灭。大乘四
T44n1844_p0209b08U相当知亦尔。如经言。即此法身。为诸烦恼之
T44n1844_p0209b09U所漂动。往来生死。名为众生。此论下文云
T44n1844_p0209b10U自性清净心因无明风动。正谓此也。总说虽
T44n1844_p0209b11U然。于中分别者。四相之内各有差别。谓生三。
T44n1844_p0209b12U住四。异六。灭七。生相三者。一名业相。谓由
T44n1844_p0209b13U无明不觉念动。虽有起灭。见相未分。犹如未
T44n1844_p0209b14U来生相将至正用之时。二者转相。谓依动念
T44n1844_p0209b15U转成能见。如未来生至正用时。三者现相。
T44n1844_p0209b16U谓依能见现于境相。如未来生至现在时。无
T44n1844_p0209b17U明与此三相和合。动一心体随转至现。犹如
T44n1844_p0209b18U小乘未来藏心。随其生相转至现在。今大乘
T44n1844_p0209b19U中如来藏心随生至现。义亦如是。此三皆是
T44n1844_p0209b20U阿梨耶识位所有差别。于中委悉。下文当说。
T44n1844_p0209b21U是名甚深三种生相。住相四者。由此无明与
T44n1844_p0209b22U生和合。迷所生心无我我所。故能生起四种
T44n1844_p0209b23U住相。所谓我痴我见我爱我慢。如是四种依
T44n1844_p0209b24U生相起能相心体。令至住位内缘而住。故名
T44n1844_p0209b25U住相。此四皆在第七识位。异相六者。无明与
T44n1844_p0209b26U彼住相和合。不觉所计我我所空。由是能起
T44n1844_p0209b27U六种异相。所谓贪嗔痴慢疑见。如新论云。烦
T44n1844_p0209b28U恼自性唯有六种。此之谓也。无明与此六种
T44n1844_p0209b29U和合。能相住心令至异位外向攀缘。故名异
T44n1844_p0209c01U相。此六在于生起识位。灭相七者。无明与此
T44n1844_p0209c02U异相和合。不觉外尘违顺性离。由此发起七
T44n1844_p0209c03U种灭相。所谓身口七支恶业。如是恶业。能
T44n1844_p0209c04U灭异心令堕恶趣。故名灭相。犹如小乘灭相。
T44n1844_p0209c05U灭现在心。令入过去。大乘灭相当知亦尔。由
T44n1844_p0209c06U是义故。四相生起。一心流转。一切皆因根本
T44n1844_p0209c07U无明。如经言无明住地其力最大。此论云当
T44n1844_p0209c08U知无明力能生一切染法也。又所相之心。一
T44n1844_p0209c09U心而来。能相之相。无明所起。所起之相。随其
T44n1844_p0209c10U所至。其用有差别。取尘别相。名为数法。良由
T44n1844_p0209c11U其根本无明违平等性故也。其所相心。随所
T44n1844_p0209c12U至处。每作总主。了尘通相。说名心王。由其本
T44n1844_p0209c13U一心是诸法之总源故也。如中边论云。唯尘
T44n1844_p0209c14U智名心。差别名心法。长行释云。若了尘通相
T44n1844_p0209c15U名心。取尘别相名为心法。瑜伽论中亦同是
T44n1844_p0209c16U说。以是义故。诸外道等多于心王计为宰主
T44n1844_p0209c17U作者受者。由不能知其无自性随缘流转故
T44n1844_p0209c18U也。总此四相名为一念。约此一念四相。以
T44n1844_p0209c19U明四位阶降。欲明本依无明不觉之力。起生
T44n1844_p0209c20U相等种种梦念。动其心源。转至灭相。长眠三
T44n1844_p0209c21U界。流转六趣。今因本觉不思议熏。起厌乐
T44n1844_p0209c22U心。渐向本源。始息灭相乃至生相。朗然大悟。
T44n1844_p0209c23U觉了自心本无所动。今无所静。本来平等。住
T44n1844_p0209c24U一如床。如经所说梦度河喻。此中应广说大
T44n1844_p0209c25U意如是。次消其文。约于四相以别四位。四位
T44n1844_p0209c26U之中各有四义。一能觉人。二所觉相。三觉利
T44n1844_p0209c27U益。四觉分齐。初位中言如凡夫人者。是能觉
T44n1844_p0209c28U人位在十信也。觉知前念起恶者。显所觉相。
T44n1844_p0209c29U未入十信之前。具起七支恶业。今入信位。能
T44n1844_p0210a01U知七支实为不善。故言觉知前念起恶。此明
T44n1844_p0210a02U觉于灭相义也。能止后念令不起者。是觉利
T44n1844_p0210a03U益。前由不觉。起七支恶念。今既觉故。能止灭
T44n1844_p0210a04U相也。言虽复名觉即是不觉者。明觉分齐。虽
T44n1844_p0210a05U知灭相实是不善。而犹未觉灭相是梦也。第
T44n1844_p0210a06U二位中言如二乘观智初发意菩萨等者。十
T44n1844_p0210a07U解以上三贤菩萨。十解初心。名发心住。举此
T44n1844_p0210a08U初人。兼取后位。故言初发意菩萨等。是明
T44n1844_p0210a09U能觉人也。觉于念异者。明所觉相。如前所
T44n1844_p0210a10U说六种异相。分别内外计我我所。此三乘
T44n1844_p0210a11U人了知无我。以之故言觉于念异。欲明所相
T44n1844_p0210a12U心体无明所眠。梦于异相。起诸烦恼。而今
T44n1844_p0210a13U与智慧相应。从异相梦而得微觉也。念无异
T44n1844_p0210a14U相者。是觉利益。既能觉于异相之梦。故彼六
T44n1844_p0210a15U种异相永灭。以之故言念无异相也。舍粗分
T44n1844_p0210a16U别执着相故名相似觉者。是觉分齐。分别违
T44n1844_p0210a17U顺起贪嗔等。是名粗分别执着相。虽舍如是
T44n1844_p0210a18U粗执着想。而犹未得无分别觉。故名相似觉
T44n1844_p0210a19U也。第三位中法身菩萨等者。初地以上十地
T44n1844_p0210a20U菩萨。是能觉人也。觉于念住者。住相之中。虽
T44n1844_p0210a21U不能计心外有尘。而执人法内缘而住。法身
T44n1844_p0210a22U菩萨通达二空。欲明所相心体前觉异相。而
T44n1844_p0210a23U犹眠于住相之梦。今与无分别智相应。从住
T44n1844_p0210a24U相梦而得觉悟。故言觉于念住。是所觉相也。
T44n1844_p0210a25U念无住相者。四种住相灭而不起。是觉利益
T44n1844_p0210a26U也。以离分别粗念相者。人我执。名分别简前
T44n1844_p0210a27U异相之粗分别。故不名粗。法我执。名为粗念。
T44n1844_p0210a28U异后生相之微细念。故名粗念。虽复已得无
T44n1844_p0210a29U分别觉而犹眠于生相之梦。故名随分觉。是
T44n1844_p0210b01U觉分齐也。第四位中如菩萨尽地者。谓无垢
T44n1844_p0210b02U地。此是总举。下之二句。别明二道。满足方便
T44n1844_p0210b03U者。是方便道。一念相应者。是无间道。如对法
T44n1844_p0210b04U论云。究竟道者。谓金刚喻定。此有二种。谓方
T44n1844_p0210b05U便道摄。无间道摄。是明能觉人也。觉心初起
T44n1844_p0210b06U者。是明所觉相。心初起者。依无明有生相。
T44n1844_p0210b07U相心体令动念。今乃证知离本觉无不觉。即
T44n1844_p0210b08U动念是静心。故言觉心初起。如迷方时谓东
T44n1844_p0210b09U为西。悟时乃知西即是东。当知此中觉义亦
T44n1844_p0210b10U尔也。心无初相者。是明觉利益。本由不觉。有
T44n1844_p0210b11U心元起。今既觉故。心无所起。故言心无初相。
T44n1844_p0210b12U前三位中虽有所离。而其动念犹起未尽。故
T44n1844_p0210b13U言念无住相等。今究竟位。动念都尽。唯一
T44n1844_p0210b14U心在。故言心无初相也。远离以下。明觉分齐。
T44n1844_p0210b15U于中二句。初正明觉分齐。是故以下。引经证
T44n1844_p0210b16U成。业相动念。念中最细。名微细念。此相都
T44n1844_p0210b17U尽。永无所余。故言远离。远离之时。正在佛
T44n1844_p0210b18U地。前来三位。未至心源。生相未尽。心犹无
T44n1844_p0210b19U常。今至此位。无明永尽。归一心源。更无起
T44n1844_p0210b20U动。故言得见心性。心即常住。更无所进。名究
T44n1844_p0210b21U竟觉。又复未至心源。梦念未尽。欲灭此动。望
T44n1844_p0210b22U到彼岸。而今既见心性。梦想都尽。觉知自心
T44n1844_p0210b23U本无流转。今无静息。常自一心。住一如床故
T44n1844_p0210b24U言得见心性。心即常住。如是始觉不异本觉。
T44n1844_p0210b25U由是道理名究竟觉。此是正明觉分齐也。引
T44n1844_p0210b26U证中。言能观无念者则为向佛智故者。在因
T44n1844_p0210b27U地时。虽未离念。而能观于无念道理。说此能
T44n1844_p0210b28U观为向佛地。以是证知佛地无念。此是举因
T44n1844_p0210b29U而证果也。若引通说因果文证者。金鼓经言。
T44n1844_p0210c01U依诸伏道起事心灭。依法断道依根本心灭。
T44n1844_p0210c02U依胜拔道根本心尽。此言诸伏道者。谓三十
T44n1844_p0210c03U心。起事心灭者。犹此论中舍粗分别执着想。
T44n1844_p0210c04U即是异相灭也。法断道者。在法身位。依根
T44n1844_p0210c05U本心灭者。犹此中说舍分别粗念相。即是住
T44n1844_p0210c06U相灭也。胜拔道者。金刚喻定。根本心尽者。犹
T44n1844_p0210c07U此中说远离微细念。是谓生相尽也。上来别
T44n1844_p0210c08U明始觉差别。又心起者以下。第三总明始觉
T44n1844_p0210c09U不异本觉。此中有二。一者重明究竟觉相。二
T44n1844_p0210c10U者正明不异本觉。初中有三。一者直显究竟
T44n1844_p0210c11U相。二者举非觉显是觉。三者对境广显智满。
T44n1844_p0210c12U初中言又心起者者。牒上觉心初起之言。非
T44n1844_p0210c13U谓觉时知有初相。故言无有初相可知。而说
T44n1844_p0210c14U觉心初起相者。如觉方时知西是东。如是如
T44n1844_p0210c15U来觉心之时。知初动相即本来静。是故说言
T44n1844_p0210c16U即谓无念也。是故以下。举非显是。如前所说
T44n1844_p0210c17U无念是觉。是故有念不得名觉。是即金刚心
T44n1844_p0210c18U以还一切众生未离无始无明之念。依是义
T44n1844_p0210c19U故不得名觉。然前对四相之梦差别。故说渐
T44n1844_p0210c20U觉。今约无明之眠无异。故说不觉。如仁王经
T44n1844_p0210c21U言。始从伏忍至顶三昧。照第一义谛。不名为
T44n1844_p0210c22U见。所谓见者。是萨婆若故。若得以下。对境显
T44n1844_p0210c23U智。若至心原得于无念。即能遍知一切众生
T44n1844_p0210c24U一心动转四相差别。故言即知心相生住异
T44n1844_p0210c25U灭。次言以无念等故者。释成上义。此中有
T44n1844_p0210c26U疑云。佛得无念。众生有念有无隔别。云何无
T44n1844_p0210c27U念能知有念作如是疑。故遣之云。众生有念
T44n1844_p0210c28U本来无念。得无念与彼平等。故言以无念等
T44n1844_p0210c29U故。是明既得平等无念。故能遍知诸念四相
T44n1844_p0211a01U也。此下第二正明无异。虽曰始得无念之觉。
T44n1844_p0211a02U而觉四相本来无起。待何不觉而有始觉。故
T44n1844_p0211a03U言实无始觉之异。下释此义。四相俱有为心
T44n1844_p0211a04U所成。离一心外无别自体。故言俱时而有皆
T44n1844_p0211a05U无自立。皆无自立。故本来平等。同一本觉也。
T44n1844_p0211a06U复次以下广本觉。于中有二。先明随染本觉。
T44n1844_p0211a07U后显性净本觉。初中有三。一者总标。二者列
T44n1844_p0211a08U名。三者辨相。初中言生二种相者。如是二种
T44n1844_p0211a09U相。在随动门。故言生也。此二不离性净本觉。
T44n1844_p0211a10U故言与彼不相舍离。第二列名中。言智净相
T44n1844_p0211a11U者。正明随染本觉之相。不思议业相者。明
T44n1844_p0211a12U此本觉还净时业也。第三辨相中。先辨智净
T44n1844_p0211a13U相。于中有三。法。喻。与合。法中有二。直明。重
T44n1844_p0211a14U显。初中言法力熏习者。谓真如法内熏之力。
T44n1844_p0211a15U依此熏力修习资粮。得发地上如实修行。至
T44n1844_p0211a16U无垢地满足方便。由是能破和合识内生灭
T44n1844_p0211a17U之相。显其不生不灭之性。故言破和合识相
T44n1844_p0211a18U显现法身。此时能灭相续心中业相转相。令
T44n1844_p0211a19U其随染本觉之心。遂得归源。成淳净智。故言
T44n1844_p0211a20U灭相续心相智淳净故。此中相续识者。犹是
T44n1844_p0211a21U和合识内生灭之心。但为显现法故说破和
T44n1844_p0211a22U合识。为成应身净智。故说灭相续识相。然不
T44n1844_p0211a23U灭相续心。但灭相续心之相也。如经说言。是
T44n1844_p0211a24U故大慧。诸识自相灭。自相灭者业相灭。若自
T44n1844_p0211a25U相灭者。不异外道断见戏论。诸外道说。离诸
T44n1844_p0211a26U境界。相续识灭。相续识灭已。即灭诸识。大
T44n1844_p0211a27U慧。若相续识灭者。无始世来诸识应灭。乃至
T44n1844_p0211a28U广说也。此义云何以下。重显前说灭不灭义。
T44n1844_p0211a29U一切心识之相皆是无明者。谓业识转识等
T44n1844_p0211b01U诸识相。无明所起。皆是不觉。以之故言皆
T44n1844_p0211b02U是无明。如是诸识不觉之相。不离随染本觉
T44n1844_p0211b03U之性。以之故言不离觉性。此无明相。与本觉
T44n1844_p0211b04U性。非一非异。非异故非可坏。而非一故非不
T44n1844_p0211b05U可坏。若依非异非可坏义。说无明转即变为
T44n1844_p0211b06U明。若就非一非不可坏之义。说无明灭觉性
T44n1844_p0211b07U不坏。今此文中依非一门。故说灭相续心相
T44n1844_p0211b08U也。喻中言水非动性者。明今之动非自性动。
T44n1844_p0211b09U但随他动。若自性动者。动相灭时。湿性随灭。
T44n1844_p0211b10U而随他动。故动相虽灭。湿性不坏也。合中言
T44n1844_p0211b11U无明灭者。本无明灭。是合风灭也。相续即灭
T44n1844_p0211b12U者。业识等灭。合动相灭也。智性不坏者。随染
T44n1844_p0211b13U本觉神解之性名为智性。是合湿性不坏也。
T44n1844_p0211b14U次释不思议业相中。依智净者。谓前随染本
T44n1844_p0211b15U觉之心。始得淳净。是始觉智。依此智力现应
T44n1844_p0211b16U化身。故言无量功德之相。此所现相。无始无
T44n1844_p0211b17U终。相续不绝。故言无断。如金鼓经言。应身
T44n1844_p0211b18U者。从无始生死相续不断故。一切诸佛不共
T44n1844_p0211b19U之法能摄持故。众生不尽用亦不尽。故说常
T44n1844_p0211b20U住。宝性论云。何者成就自身利益。谓得解脱。
T44n1844_p0211b21U远离烦恼障智障。得无障碍清净法身。是名
T44n1844_p0211b22U成就自身利益。何者成就他身利益。既得成
T44n1844_p0211b23U就自身利益已。无始世来。自然依彼二种佛
T44n1844_p0211b24U身。示现世间自在力行。是名成就他身利益。
T44n1844_p0211b25U问。始得自利已。方起利他业。云何利他说无
T44n1844_p0211b26U始耶。解云。如来一念。遍应三世。所应无始
T44n1844_p0211b27U故。能应则无始。犹如一念圆智。遍达无边三
T44n1844_p0211b28U世之境。境无边故。智亦无边。无边之智所现
T44n1844_p0211b29U之相。故得无始亦能无终。此非心识思量所
T44n1844_p0211c01U测。是故名为不思议业也。复次以下次明性
T44n1844_p0211c02U净本觉之相。于中有二。一者总标。二者别解。
T44n1844_p0211c03U初中言与虚空等者。无所不遍故。犹如净镜
T44n1844_p0211c04U者离垢现影故。四种义中。第一第三。依离垢
T44n1844_p0211c05U义以况净镜。第二第四。依现像义亦有净义
T44n1844_p0211c06U也。别解之中。别显四种。此中前二在于因性。
T44n1844_p0211c07U其后二种在于果地。前二种者。明空与智。如
T44n1844_p0211c08U涅经言。佛性者第一义空。第一义空名为
T44n1844_p0211c09U智慧。智者见空及与不空。愚者不见空与不
T44n1844_p0211c10U空。乃至广说。今此初中言远离一切心境界
T44n1844_p0211c11U相者。即显彼经第一义空也。无法可现非觉
T44n1844_p0211c12U照义者。是释不见空与不空也。第二中言一
T44n1844_p0211c13U切世间境界悉于中现者。是释彼经智慧者
T44n1844_p0211c14U见空及与不空。如彼经言。空者一切生死。不
T44n1844_p0211c15U空者谓大涅故。此中但现生死境界。既现
T44n1844_p0211c16U于镜。故言不出。而不染镜。故曰不入。随所现
T44n1844_p0211c17U像。同本觉量。等虚空界。遍三世际。故无念念
T44n1844_p0211c18U之失。亦无灭尽之坏。故言不失不坏常住一
T44n1844_p0211c19U心等也。上来明其净镜之义。又一切下。释因
T44n1844_p0211c20U熏习义也。第三中言出于二碍淳净明者。是
T44n1844_p0211c21U明前说因熏习镜出缠之时为法身也。第四
T44n1844_p0211c22U中言依法出离故遍照众生心者。即彼本觉
T44n1844_p0211c23U显现之时。等照物机。示现万化。以之故言随
T44n1844_p0211c24U念示现。此与前说不思议业有何异者。彼明
T44n1844_p0211c25U应身始觉之业。此显本觉法身之用。随起一
T44n1844_p0211c26U化。有此二义。总说虽然。于中分别者。若论
T44n1844_p0211c27U始觉所起之门。随缘相属而得利益。由其根
T44n1844_p0211c28U本随染本觉。从来相关有亲疏故。论其本觉
T44n1844_p0211c29U所显之门。普益机熟不简相属。由其本来性
T44n1844_p0212a01U净本觉。等通一切无亲疏故。广觉义竟。次释
T44n1844_p0212a02U不觉。于中有三。先明根本不觉。次显枝末
T44n1844_p0212a03U不觉。第三总结本末不觉。初中亦二。先明不
T44n1844_p0212a04U觉依本觉立。后显本觉亦待不觉。初中有三。
T44n1844_p0212a05U谓法。喻。合。初中言不如实知真如法一故者。
T44n1844_p0212a06U根本无明。犹如迷方也。不觉心起而有其念
T44n1844_p0212a07U者。业相动念。是如邪方。如离正东无别邪西。
T44n1844_p0212a08U故言念无自相不离本觉。喻合之文。文相可
T44n1844_p0212a09U见也。次明本觉亦待不觉。于中有二。初言
T44n1844_p0212a10U以有不觉妄想心者。无明所起妄想分别。由
T44n1844_p0212a11U此妄想能知名义。故有言说说于真觉。是名
T44n1844_p0212a12U真觉之名待于妄想也。若离不觉则无真觉
T44n1844_p0212a13U自相可说者。是明所说真觉必待不觉。若不
T44n1844_p0212a14U相待。则无自相。待他而有。亦非自相。自相既
T44n1844_p0212a15U无。何有他相。是显诸法无所得义。如下文言。
T44n1844_p0212a16U当知一切染法净法皆悉相待。无有自相可
T44n1844_p0212a17U说。智度论云。若世谛如毫厘许有实者。第一
T44n1844_p0212a18U义谛亦应有实。此之谓也。此下广显枝末不
T44n1844_p0212a19U觉。于中有二。先明细相。后显粗相。初中亦
T44n1844_p0212a20U二。总标。别释。初中言与彼不觉相应不离者。
T44n1844_p0212a21U本末相依。故曰相应。非如王数相应之义。此
T44n1844_p0212a22U为不相应染心故。别释中言无明业相者。依
T44n1844_p0212a23U无明动。名为业相故。起动义是业义。故言
T44n1844_p0212a24U心动说名为业也。觉则不动者。举对反显。得
T44n1844_p0212a25U始觉时。则无动念。是知今动。只由不觉也。动
T44n1844_p0212a26U则有苦者。如得寂静。即是极乐。故今云动即
T44n1844_p0212a27U是苦也。业相是无苦。无明是无集。如是因果
T44n1844_p0212a28U俱时而有。故言果不离因故。然此业相虽有
T44n1844_p0212a29U动念。而是极细。能所未分。其本无明当知亦
T44n1844_p0212b01U尔。如无想论云。问。此识何相何境。答。相及
T44n1844_p0212b02U境不可分别。一体无异。问。若尔。云何知有。
T44n1844_p0212b03U答。由事故知有此识。此识能起一切烦恼业
T44n1844_p0212b04U果报事。譬如无明常起。此无明可欲分别不。
T44n1844_p0212b05U若可分别。非谓无明。若不可分别。则应非有。
T44n1844_p0212b06U而是有非无。亦由欲嗔等事。知有无明。本识
T44n1844_p0212b07U亦尔。故此等文意。正约业相显本识也。第
T44n1844_p0212b08U二能见相者。即是转相。依前业相转成能缘。
T44n1844_p0212b09U故言以依动能见。依性静门则无能见。故言
T44n1844_p0212b10U不动则无见也。反显能见要依动义。如是转
T44n1844_p0212b11U相虽有能缘。而未能显所缘境相。直是外向。
T44n1844_p0212b12U非托境故。如摄论云。意识缘三世。及非三世
T44n1844_p0212b13U境。是则可知此识所缘境不可知故。此言不
T44n1844_p0212b14U可知者。以无可知境故。如说十二因缘始不
T44n1844_p0212b15U可知。此亦如是。是约转相显本识也。第三境
T44n1844_p0212b16U界相者。即是现相。依前转相能现境界。故言
T44n1844_p0212b17U能见故境界妄现。如四卷经言。大慧。略说有
T44n1844_p0212b18U三种识。广说有八相。何等为三。谓真识。现识。
T44n1844_p0212b19U分别事识。譬如明镜持诸色像。现识处亦复
T44n1844_p0212b20U如是。又下文言。譬如藏识顿分别知。自心现
T44n1844_p0212b21U身及身安立受用境界。此论下文明现识云。
T44n1844_p0212b22U所谓能现一切境界。犹如明镜现于色像。现
T44n1844_p0212b23U识亦尔。以一切时任运而起常在前故。如是
T44n1844_p0212b24U等文。约于现相以显本识。如是现相既在本
T44n1844_p0212b25U识。何况其本转相业相。反在六七识中说乎。
T44n1844_p0212b26U以有已下次明粗相。于中亦二。总标。别释。初
T44n1844_p0212b27U言以有境界缘者。依前现识所现境故。起七
T44n1844_p0212b28U识中六种粗相。是释经言境界风所动七识波
T44n1844_p0212b29U浪转之意也。次别释中。初之一相。是第七识。
T44n1844_p0212c01U次四相者。在生起识。后一相者。彼所生果
T44n1844_p0212c02U也。初言智相者。是第七识粗中之始。始有
T44n1844_p0212c03U慧数分别我尘。故名智相。如夫人经言。于
T44n1844_p0212c04U此六识及心法智。此七法刹那不住。此言心
T44n1844_p0212c05U法智者。慧数之谓也。若在善道。分别可爱法。
T44n1844_p0212c06U计我我所。在恶道时。分别不爱法。计我我所。
T44n1844_p0212c07U故言依于境界心起分别爱与不爱故也。具
T44n1844_p0212c08U而言之。缘于本识。计以为我。缘所现境。计为
T44n1844_p0212c09U我所。而今此中就其粗显。故说依于境界心
T44n1844_p0212c10U起。又此境界不离现识。犹如影像不离镜面。
T44n1844_p0212c11U此第七识直尔内向计我我所。而不别计心
T44n1844_p0212c12U外有尘。故余处说还缘彼识。问。云何得知第
T44n1844_p0212c13U七末那。非但缘识。亦缘六尘。答。此有二证。
T44n1844_p0212c14U一依比量。二圣言量。言比量者。此意根必与
T44n1844_p0212c15U意识同境。是立宗也。不共所依故。是辨因也。
T44n1844_p0212c16U诸是不共所依。必与能依同境。如眼根等。是
T44n1844_p0212c17U随同品言也。或时不同境者。必非不共所依。
T44n1844_p0212c18U如次第灭意根等。是远离言也。如是宗因譬
T44n1844_p0212c19U喻无过。故知意根亦缘六尘也。若依是义。能
T44n1844_p0212c20U依意识缘意根时。所依意根亦对自体。以有
T44n1844_p0212c21U自证分故无过。亦缘自所相应心法。以无能
T44n1844_p0212c22U障法故得缘。诸心心所法皆证自体。是故不
T44n1844_p0212c23U废同一所缘。此义唯不通于五识。依色根起
T44n1844_p0212c24U不通利故。但对色尘。非余境故。圣言量者有
T44n1844_p0212c25U经有。金鼓经言。眼根受色。耳根分别声。乃
T44n1844_p0212c26U至意根分别一切诸法。大乘意根。即是末那。
T44n1844_p0212c27U故知遍缘一切法也。又对法论十种分别中
T44n1844_p0212c28U言。第一相分别者。谓身所居处所受用义。彼
T44n1844_p0212c29U复如其次第。以诸色根器世界色等境界为
T44n1844_p0213a01U相。第二相显现分别者。谓六识身及意。如
T44n1844_p0213a02U前所说取相而显现故。此中五识。唯现色等
T44n1844_p0213a03U五尘。意识及意。通现色根及器世界色等境
T44n1844_p0213a04U界。设使末那不缘色根器世界等。则能现分
T44n1844_p0213a05U别唯应取六识。而言及意。故知通缘也。且置
T44n1844_p0213a06U傍论。还释本文。第二相续相者。是生起识。识
T44n1844_p0213a07U蕴。是粗分别。遍计诸法得长相续。又能起爱
T44n1844_p0213a08U取。引持过去诸行不断。亦得润生。能令未
T44n1844_p0213a09U来果报相续。依是义故名相续相。不同前说
T44n1844_p0213a10U相续心也。依于智者。依前智相为根所生故。
T44n1844_p0213a11U所依是细。唯一舍受。能依是粗。具起苦乐。故
T44n1844_p0213a12U言生起苦乐也。又所依智相。内缘而住。不计
T44n1844_p0213a13U外尘。故是似眠。此相续识。遍计内外。觉观分
T44n1844_p0213a14U别。如似觉悟。以之故言觉心起念。起念即
T44n1844_p0213a15U是法执分别。识蕴与此粗执相应。遍驰诸境。
T44n1844_p0213a16U故言相应不断故也。第三执取相者。即是受
T44n1844_p0213a17U蕴。以依识蕴。分别违顺。领纳苦乐。故言依于
T44n1844_p0213a18U相续乃至住苦乐等也。第四计名字相者。即
T44n1844_p0213a19U是想蕴。依前受蕴。分别违顺等名言相。故言
T44n1844_p0213a20U依妄执乃至名言相故也。第五起业相者。即
T44n1844_p0213a21U是行蕴。依于想蕴所取名相。而起思数造作
T44n1844_p0213a22U善恶。故言依于名字乃至造种种业故也。第
T44n1844_p0213a23U六业系苦相者。依前行蕴所造之业。而受三
T44n1844_p0213a24U有六趣苦果。故言依业受果不自在故也。当
T44n1844_p0213a25U知以下第三总结。如前所说六种粗相。依于
T44n1844_p0213a26U现相所现境起。三种细相。亲依无明。如是
T44n1844_p0213a27U六三。总摄诸染。是故当知无明住地。能生
T44n1844_p0213a28U一切染法根本。以诸染相虽有粗细。而皆不
T44n1844_p0213a29U觉诸法实相。不觉之相是无明气。故言一切
T44n1844_p0213b01U染法皆是不觉相故。第二依义别解有三分
T44n1844_p0213b02U内。第一略明功能。第二广显体相。如是二分
T44n1844_p0213b03U竟在于前。此下第三明同异相。此中有三。总
T44n1844_p0213b04U标列名。次第辨相。辨相之中。先明同相。于
T44n1844_p0213b05U中有三。一者引喻。二者合喻。三者引证。第二
T44n1844_p0213b06U中言无漏者。本觉始觉也。无明者。本末不觉
T44n1844_p0213b07U也。此二皆有业用显现。而非定有。故名业幻。
T44n1844_p0213b08U第三中言本来常住入于涅菩提法者。如
T44n1844_p0213b09U大品经言。以是智慧。断一切结使。入无余涅
T44n1844_p0213b10U。元是世俗法。非第一义。何以故。空中无有
T44n1844_p0213b11U灭。亦无使灭者。诸法毕竟空。即是涅故。又
T44n1844_p0213b12U言。何义故为菩提。空义。是菩提义。如义。法
T44n1844_p0213b13U性义。实际义。是菩提义。复次诸法实相。不诳
T44n1844_p0213b14U不异。是菩提义故。当知此中约于性净菩提。
T44n1844_p0213b15U本来清净涅。故诸众生本来入也。非可修
T44n1844_p0213b16U相者。无因行故。非可作相者。无果起故。毕竟
T44n1844_p0213b17U无得者。以无能得者。无得时无得处故。亦无
T44n1844_p0213b18U以下。犹是经文。而非此中所证之要。但是一
T44n1844_p0213b19U处相续之文。是故相从引之而已。明异相中。
T44n1844_p0213b20U先喻。后合。合中言随染幻差别者。是无漏法。
T44n1844_p0213b21U性染幻差别者。是无明法何者。本末无明。违
T44n1844_p0213b22U平等性。是故其性自有差别。诸无漏法。顺平
T44n1844_p0213b23U等性。直置其性。应无差别。但随染法差别之
T44n1844_p0213b24U相。故说无漏有差别耳。谓对业识等染法差
T44n1844_p0213b25U别。故说本觉恒沙性德。又对治此诸法差别。
T44n1844_p0213b26U故成始觉万德差别。然如是染净。皆是相待。
T44n1844_p0213b27U非无显现。而非是有。是故通名幻差别也。上
T44n1844_p0213b28U来广释立义分中是心生灭竟在于前。此下
T44n1844_p0213b29U第二释其因缘。于中有二。先明生灭依因缘
T44n1844_p0213c01U义。后显所依因缘体相。初中亦二。总标。别释。
T44n1844_p0213c02U初中言因缘者。阿梨耶心体变作诸法。是生
T44n1844_p0213c03U灭因。根本无明熏动心体。是生灭缘。又复无
T44n1844_p0213c04U明住地诸染根本起诸生灭。故说为因。六尘
T44n1844_p0213c05U境界能动七识波浪生灭。是生灭缘。依是二
T44n1844_p0213c06U义以显因缘。诸生灭相聚集而生。故名众生。
T44n1844_p0213c07U而无别体。唯依心体。故言依心。即是梨耶
T44n1844_p0213c08U自相心也。能依众生是意意识。以之故言意
T44n1844_p0213c09U意识转。此义云何以下别释。于中有三。先释
T44n1844_p0213c10U依心。次释意转。后释意识转。初中言阿梨耶
T44n1844_p0213c11U识者。是上说心即是生灭之因。说有无明者。
T44n1844_p0213c12U在梨耶识即是生灭之缘。欲明依此因缘意意
T44n1844_p0213c13U识转。故言以依阿梨耶识说有无明。上总标中
T44n1844_p0213c14U略标其因。是故但言依心。此别释中具显因
T44n1844_p0213c15U缘。故说亦依梨耶识内所有无明也。不觉以
T44n1844_p0213c16U下。次释意转。于中有三。一者略明意转。二者广
T44n1844_p0213c17U显转相。三者结成依心之义。初中即明五种
T44n1844_p0213c18U识相。不觉而起者。所依心体。由无明熏。举体
T44n1844_p0213c19U起动。即是业识也。言能见者。即彼心体转成
T44n1844_p0213c20U能见。是为转识言能现者。即彼心体复成能
T44n1844_p0213c21U现。即是现识。能取境界者。能取现识所现境
T44n1844_p0213c22U界。是为智识。起念相续者。于所取境起诸粗
T44n1844_p0213c23U念。是相续识。依此五义次第转成。能对诸境
T44n1844_p0213c24U而生意识。故说此五以为意也。此意以下。第
T44n1844_p0213c25U二广明。于中有二。总标。别释。别释中言无明
T44n1844_p0213c26U力者。举所依缘。不觉心动者。释其业义。起动
T44n1844_p0213c27U之义是业义故。转识中言依于动心能见相
T44n1844_p0213c28U故者。依前业识之动。转成能见之相。然转识
T44n1844_p0213c29U有二。若就无明所动转成能见者。是在本识。
T44n1844_p0213c30U如其境界所动转成能见者。是谓七识。此中
T44n1844_p0214a01U转相。约初义也。现识中言能现一切境界者。
T44n1844_p0214a02U依前转识之见。复起能现之用。如上文言以
T44n1844_p0214a03U依能见故境界妄现。当知现识依于转识。非
T44n1844_p0214a04U能见用即是能现。是故前言能见能现。次喻。
T44n1844_p0214a05U后合。合中言五尘者。且举粗显以合色像。实
T44n1844_p0214a06U论通现一切境故。以一切时任运而起常在
T44n1844_p0214a07U前故者。非如第六七识有时断灭故。以是文
T44n1844_p0214a08U证。当知是三皆在本识之内别用也。第四智
T44n1844_p0214a09U识者。是第七识上六相内初之智相。义如前
T44n1844_p0214a10U说。爱非爱果。名染净法。分别彼法。计我我
T44n1844_p0214a11U所。故言分别染净法也。第五相续识者。即
T44n1844_p0214a12U是意识上六相中名相续相。以念相应不断
T44n1844_p0214a13U故者。法执相应。得长相续。此约自体不断以
T44n1844_p0214a14U释相续义也。住持以下。约其功能释相续义。
T44n1844_p0214a15U此识能起爱取烦恼。故能引持过去无明所
T44n1844_p0214a16U发诸行。令成堪任来果之有。故言住持乃至
T44n1844_p0214a17U不失故。又复能起润生烦恼。能使业果续生
T44n1844_p0214a18U不绝。故言成就无差违故。如是三世因果流
T44n1844_p0214a19U转不绝。功在意识。以是义故名相续识。次言
T44n1844_p0214a20U念已经事虑未来事者。显此识用粗显分别。
T44n1844_p0214a21U不同智识微细分别。是知此识唯在意识。不
T44n1844_p0214a22U同上说相续心也。是故以下。第三结明依心
T44n1844_p0214a23U之义。于中有二。先略。后广。初言是故者。是
T44n1844_p0214a24U前所说五种识等依心而成。以是义故。三界
T44n1844_p0214a25U诸法唯心所作。如十地经言。佛子。三界但一
T44n1844_p0214a26U心作。此之谓也。此义云何以下广释。于中
T44n1844_p0214a27U有二。先明诸法不无而非是有。后显诸法不
T44n1844_p0214a28U有而非都无。初中言以一切法皆从心起妄
T44n1844_p0214a29U念而生者。是明诸法不无显现也。一切分别
T44n1844_p0214b01U即分别自心心不见心无相可得者。是明诸
T44n1844_p0214b02U法非有之义。如十卷经言。身资生住持。若如
T44n1844_p0214b03U梦中生。应有二种心。而心无二相。如刀不自
T44n1844_p0214b04U割。指亦不自指。如心不自见。其事亦如是。解
T44n1844_p0214b05U云。若如梦中所见诸事。如是所见是实有者。
T44n1844_p0214b06U则有能见所见二相。而其梦中实无二法。三
T44n1844_p0214b07U界诸心皆如此梦。离心之外无可分别。故言
T44n1844_p0214b08U一切分别即分别自心。而就自心不能自见。
T44n1844_p0214b09U如刀指等。故言心不见心。既无他可见。亦不
T44n1844_p0214b10U能自见。所见无故。能见无。能所二相二
T44n1844_p0214b11U相皆无所得。故言无相可得也。此中释难会
T44n1844_p0214b12U通新古。如别记中尘分别也。当知以下。次明
T44n1844_p0214b13U非有而不无义。初言当知世间乃至无体可
T44n1844_p0214b14U得唯心虚妄者。是明非有。次言以心生则法
T44n1844_p0214b15U生以下。显其非无。依无明力不觉心动。乃
T44n1844_p0214b16U至能现一切境等。故言心生则种种法生也。
T44n1844_p0214b17U若无明心灭境界随灭。诸分别识皆得灭尽。
T44n1844_p0214b18U故言心灭则种种法灭。非约刹那以明生灭
T44n1844_p0214b19U也。广释意竟。次释意识。意识即是先相续识。
T44n1844_p0214b20U但就法执分别相应生后义门。则说为意。约
T44n1844_p0214b21U其能起见爱烦恼从前生门。说名意识。故言
T44n1844_p0214b22U意识者即此相续。乃至分别六尘名为意识。
T44n1844_p0214b23U此论就其一意识义。故不别出眼等五识。故
T44n1844_p0214b24U说意识分别六尘。亦名分离识者。依于六根
T44n1844_p0214b25U别取六尘。非如末那不依别根。故名分离。又
T44n1844_p0214b26U能分别去来内外种种事相。故复说名分别
T44n1844_p0214b27U事识。依见爱烦恼增长义故者。是释分别事
T44n1844_p0214b28U识之义。以依见修烦恼所增长。故能分别种
T44n1844_p0214b29U种事也。上六相内受想行蕴相从入此意识
T44n1844_p0214c01U中摄。上来广明生灭依因缘义竟。此下第二
T44n1844_p0214c02U重显所依因缘体相。于中有二。一者略明因
T44n1844_p0214c03U缘甚深。二者广显因缘差别。初中有三。先标
T44n1844_p0214c04U甚深。次释。后结。初中言无明熏习所起识者。
T44n1844_p0214c05U牒上所说依阿梨耶识说有无明不觉而起等
T44n1844_p0214c06U也。非余能知唯佛穷了者。标甚深也。何以故
T44n1844_p0214c07U下。次释深义。从本已来自性清净而无明所
T44n1844_p0214c08U染有其染心者。是明净而恒染。虽有染心而
T44n1844_p0214c09U常恒不变者。是明动而常静。由是道理。甚深
T44n1844_p0214c10U难测。如夫人经言。自性清净心。难可了知。彼
T44n1844_p0214c11U心为烦恼所染。亦难可了知。楞伽经言。以
T44n1844_p0214c12U如来藏是清净相。客尘烦恼垢染不净。我依
T44n1844_p0214c13U此义。为胜N夫人及余菩萨等。说如来藏阿
T44n1844_p0214c14U梨耶识共七识生。名转灭相。大慧。如来藏阿
T44n1844_p0214c15U梨耶识境界。我今与汝及诸菩萨甚深智者。
T44n1844_p0214c16U能了分别此二种法。诸余声闻辟支佛及外
T44n1844_p0214c17U道等执著名字者。不能了知如是二法。是故
T44n1844_p0214c18U此义唯佛能知者。第三结甚深也。所谓以下
T44n1844_p0214c19U第二广显因缘差别。于中有六。一明心性因
T44n1844_p0214c20U之体相。二显无明缘之体相。三明染心诸缘
T44n1844_p0214c21U差别。四显无明治断位地。五释相应不相应
T44n1844_p0214c22U义。六辨智碍烦恼碍义。初中言心性常无念
T44n1844_p0214c23U故名为不变者。释上虽有染心而常不变之
T44n1844_p0214c24U义。虽举体动而本来寂静。故言心性常无念
T44n1844_p0214c25U也。第二中言心不相应者。明此无明最极微
T44n1844_p0214c26U细。未有能所王数差别。故言心不相应。唯此
T44n1844_p0214c27U为本。无别染法能细于此在其前者。以是义
T44n1844_p0214c28U故说忽然起。如本业经言。四住地前更无法
T44n1844_p0214c29U起。故名无始无明住地。是明其前无别为始。
T44n1844_p0215a01U唯此为本。故言无始。犹是此论忽然义也。此
T44n1844_p0215a02U约细粗相依之门说为无前。亦言忽然起。非
T44n1844_p0215a03U约时节以说忽然起。此无明相。如二障章广
T44n1844_p0215a04U分别也。是释上言自性清净而有无明所染
T44n1844_p0215a05U有其染心之句。于中有二。总标。别释。别释
T44n1844_p0215a06U之中。兼显治断。此中六染。即上意识并五种
T44n1844_p0215a07U意。但前明依因而起义故。从细至粗而说次
T44n1844_p0215a08U第。今欲兼显治断位故。从粗至细而说次第。
T44n1844_p0215a09U第一执相应染者。即是意识。见爱烦恼所增
T44n1844_p0215a10U长义。粗分别执而相应故。若二乘人至罗汉
T44n1844_p0215a11U位。见修烦恼究竟离故。若论菩萨。十解以上
T44n1844_p0215a12U能远离故。此言信相应地者。在十解位。信根
T44n1844_p0215a13U成就。无有退失。名信相应。如仁王经言。伏忍
T44n1844_p0215a14U圣胎三十人。十信十止十坚心。当知此中。十
T44n1844_p0215a15U向名坚。十行名止十信解名信。入此位时。已
T44n1844_p0215a16U得人空。见修烦恼不得现行。故名为离。当知
T44n1844_p0215a17U此论上下所明。约现起以说治断也。第二不
T44n1844_p0215a18U断相应染者。五种意中之相续识。法执相应
T44n1844_p0215a19U相续生起。不断即是相续异名。从十解位。修
T44n1844_p0215a20U唯识观寻思方便。乃至初地证三无性。法执
T44n1844_p0215a21U分别不得现行。故言得净心地究竟离故也。
T44n1844_p0215a22U第三分别智相应染者。五种意中第四智识。
T44n1844_p0215a23U七地以还。二智起时。不得现行。出观缘
T44n1844_p0215a24U事。任运心时。亦得现行。故言渐离。七地以上
T44n1844_p0215a25U长时入观。故此末那永不现行。故言无相方
T44n1844_p0215a26U便地究竟离。此第七地。于无相观有加行有
T44n1844_p0215a27U功用。故名无相方便地也。第四现色不相应
T44n1844_p0215a28U染者。五种意中第三现识。如明镜中现色像。
T44n1844_p0215a29U故名现色不相应染。色自在地。是第八地。
T44n1844_p0215b01U此地已得净土自在。秽土粗色不能得现。故
T44n1844_p0215b02U说能离也。等五能见心不相应染者。是五意
T44n1844_p0215b03U内第二转识。依于动心成能见故。心自在地。
T44n1844_p0215b04U是第九地。此地已得四无碍智。有碍能缘不
T44n1844_p0215b05U得现起。故说能离也。第六根本业不相应染
T44n1844_p0215b06U者。是五意内第一业识。依无明力不觉心动
T44n1844_p0215b07U故。菩萨尽地者。是第十地。其无垢地属此地
T44n1844_p0215b08U故。就实论之。第十地中亦有微细转相现相。
T44n1844_p0215b09U但随地相说渐离耳。如下文言。依于业识。乃
T44n1844_p0215b10U至菩萨究竟地。心所见者。名为报身。若离业
T44n1844_p0215b11U识。则无见相。当知业识未尽之时。能见能
T44n1844_p0215b12U现亦未尽也。不了以下第四明无明治断。然
T44n1844_p0215b13U无明住地有二种义。若论作得住地门者。初
T44n1844_p0215b14U地以上能得渐断。若就生得住地门者。唯佛
T44n1844_p0215b15U菩提智所能断。今此论中不分生作。合说此
T44n1844_p0215b16U二通名无明。故言入净心地随分得离。乃至
T44n1844_p0215b17U如来地能究竟离也。此下第五明相应不相
T44n1844_p0215b18U应义。六种染中。前三染是相应。后三染及无
T44n1844_p0215b19U明是不相应。相应中言心念法异者。心法之
T44n1844_p0215b20U名也。迦旃延论中。名为心及心所念法也。依
T44n1844_p0215b21U染净差别者。分别染净诸法见慢爱等差别
T44n1844_p0215b22U也。知相同者。能知相同。缘相同者。所缘相同
T44n1844_p0215b23U也。此中依三等义以说相应。谓心念法异者
T44n1844_p0215b24U是体等义。谓诸烦恼数。各有一体。皆无第二
T44n1844_p0215b25U故。知相同者是知等义。缘相同者是缘等义。
T44n1844_p0215b26U彼前三染。具此三义。俱时而有。故名相应。
T44n1844_p0215b27U问。瑜伽论说。诸心心法。同一所缘。不同一行
T44n1844_p0215b28U相。一时俱有。一一而转。今此中说知相亦同。
T44n1844_p0215b29U如是相违。云何和会。答。二义俱有。故不相
T44n1844_p0215c01U违。何者。如我见是见性之行。其我爱者爱性
T44n1844_p0215c02U之行。如是行别。名不同一行。而见爱等皆作
T44n1844_p0215c03U我解。依如是义名知相同。是故二说不相违
T44n1844_p0215c04U也。不相应中言即心不觉常无别异者。是明
T44n1844_p0215c05U无体等义。离心无别数法差别故。既无体等。
T44n1844_p0215c06U义离心无。余二何寄。故无同知同缘之义。故
T44n1844_p0215c07U言不同知相缘相。此中不者。无之谓也。问。瑜
T44n1844_p0215c08U伽论说。阿梨耶识。五数相应。缘二种境。即
T44n1844_p0215c09U此论中现色不相应染。何故此中说不相应。
T44n1844_p0215c10U答。此论之意。约烦恼数差别转义。说名相
T44n1844_p0215c11U应。现识之中。无烦恼数。依是义故。名不相
T44n1844_p0215c12U应。彼新论意。约遍行数。故说相应。由是道
T44n1844_p0215c13U理。亦不相违也。此下第六明二碍义。显了门
T44n1844_p0215c14U中名为二障。隐密门内名为二碍。此义具如
T44n1844_p0215c15U二障章说。今此文中说隐密门。于中有二。初
T44n1844_p0215c16U分二碍。此义以下。释其所以。初中言染心义
T44n1844_p0215c17U者。是显六种染心也。根本智者。是照寂慧。违
T44n1844_p0215c18U寂静故。名烦恼碍也。无明义者。根本无明。世
T44n1844_p0215c19U间业智者。是后得智。无明昏迷无所分别。故
T44n1844_p0215c20U违世间分别之智。依如是义。名为智碍。释
T44n1844_p0215c21U所以中。正显是义。以依染心能见能现妄取
T44n1844_p0215c22U境界者。略举转识现识智识。违平等性者。违
T44n1844_p0215c23U根本智能所平等。是释烦恼碍义也。以一切
T44n1844_p0215c24U法常静无有起相者。是举无明所迷法性。无
T44n1844_p0215c25U明不觉妄与法违故者。是显无明迷法性义。
T44n1844_p0215c26U故不能得乃至种知者。正明违于世间智义
T44n1844_p0215c27U也。上来第二广释生灭因缘义竟
T44n1844_p0215c28U起信论疏上卷(终)【经文资讯】大正新修大藏经 第四十四册 No. 1844《起信论疏》CBETA 电子佛典 V1.11 普及版
# Taisho Tripitaka Vol. 44, No. 1844 起信论疏, CBETA Chinese Electronic Tripitaka V1.11, Normalized Version
=========================================================================
T44n1844_p0216a01U
T44n1844_p0216a02U起信论疏卷下
T44n1844_p0216a03U
T44n1844_p0216a04U复次以下第三广上立义分中生灭之相。于
T44n1844_p0216a05U中有二。先明生灭粗细之相。后显粗细生灭
T44n1844_p0216a06U之义。初中亦二。一者正明粗细。二者对人分
T44n1844_p0216a07U别。初中亦二。总标。别解。别解中言一者粗
T44n1844_p0216a08U与心相应故者。六种染中。前之三染。是心相
T44n1844_p0216a09U应。其相粗显。经中说名为相生灭也。二者细
T44n1844_p0216a10U与心不相应故者。后三染心。是不相应。无心
T44n1844_p0216a11U心法粗显之相。其体微细。恒流不绝。经中说
T44n1844_p0216a12U名相续生灭。如十卷经云。识有二种灭。何等
T44n1844_p0216a13U为二。一者相灭。二相续灭。生住亦如是。四卷
T44n1844_p0216a14U经云。诸识有二种生住灭。所谓流注生及相
T44n1844_p0216a15U生。灭亦如是。经中直出二种名字。不别显相。
T44n1844_p0216a16U故今论主约于相应不相应义。以辨二种粗
T44n1844_p0216a17U细相也。对人分别中。粗中之粗者。谓前三
T44n1844_p0216a18U中初二是也。粗中之细者。即此三中后一是
T44n1844_p0216a19U也。以前中初二俱在意识。行相是粗。故凡夫
T44n1844_p0216a20U所知也。前中后一是第七识。行相不粗。非凡
T44n1844_p0216a21U所了也。后中初二能现能见。能所差别。故菩
T44n1844_p0216a22U萨所知。最后一者。能所未分。故唯佛能了也。
T44n1844_p0216a23U此下第二明生灭义。于中有二。先明生缘。后
T44n1844_p0216a24U显灭义。初中亦二。先明通缘。后显别因。通而
T44n1844_p0216a25U言之。粗细二识。皆依无明住地而起。故言二
T44n1844_p0216a26U种生灭。依于无明熏习而有。别而言之。依无
T44n1844_p0216a27U明因故。不相应心生。依境界缘故。相应心得
T44n1844_p0216a28U起。故言依因者不觉义故。依缘者妄作境界
T44n1844_p0216a29U义。若具义说。各有二因。如四卷经云。大慧。
T44n1844_p0216b01U不思议熏。及不思议变。是现识因。取种种尘。
T44n1844_p0216b02U及无始妄想熏。是分别事识因。解云。不思议
T44n1844_p0216b03U熏者。谓无明能熏真如。不可熏处而能熏故。
T44n1844_p0216b04U故名不可思议熏也。不思议变者。所谓真如
T44n1844_p0216b05U受无明熏。不可变异而变异故。故名不思议
T44n1844_p0216b06U变。此熏及变甚微且隐。故所起现识行相微
T44n1844_p0216b07U细。于中亦有转识业识。然举粗兼细。故但名
T44n1844_p0216b08U现识也。取种种尘者。现识所取种种境界。能
T44n1844_p0216b09U动心海起七识浪故。无始妄想熏者。即彼现
T44n1844_p0216b10U识名为妄想。从本以来未曾离想。故名无始
T44n1844_p0216b11U妄想。如上文言。以从本来未曾离念。故名无
T44n1844_p0216b12U始无明。此中妄想当知亦尔。如十卷经云。阿
T44n1844_p0216b13U梨耶识知名识相。所有体相。如虚空中有毛
T44n1844_p0216b14U轮住。不净智所行境界。由是道理故是妄想。
T44n1844_p0216b15U彼种种尘及此妄想。熏于自相心海令起七
T44n1844_p0216b16U识波浪。妄想及尘。粗而且显。故其所起分别
T44n1844_p0216b17U事识。行相粗显。成相应心也。欲明现识因不
T44n1844_p0216b18U思议熏故得生。依不思议变故得住。分别事
T44n1844_p0216b19U识缘种种尘故得生。依妄想熏故得住。今此
T44n1844_p0216b20U论中但取生缘。故细中唯说无明熏。粗中单
T44n1844_p0216b21U举境界缘也。若因灭下。次显灭义。于中有二。
T44n1844_p0216b22U一者直明。问曰以下。往复除疑。始中言若因
T44n1844_p0216b23U灭则缘灭者。随于何位得对治时。无明因灭
T44n1844_p0216b24U境界随灭也。因灭故不相应心灭者。三种不
T44n1844_p0216b25U相应心亲依无明因生。故无明灭时亦随灭
T44n1844_p0216b26U也。缘灭故相应心灭者。三种相应染心亲依
T44n1844_p0216b27U境界缘起。故境界灭时亦随灭也。依是始终
T44n1844_p0216b28U起尽道理。以明二种生灭之义。非约刹那生
T44n1844_p0216b29U灭义也。此下第二往复除疑。先问。后答。问中
T44n1844_p0216c01U言若心灭者云何相续者。对外道说而作是
T44n1844_p0216c02U问。如十卷经云。若阿梨耶识灭者。不异外道
T44n1844_p0216c03U断见戏论。诸外道说。离诸境界。相续识灭。相
T44n1844_p0216c04U续识灭已。即灭诸识。大慧。若相续识灭者。无
T44n1844_p0216c05U始世来诸识应灭。此意正明诸外道说。如生
T44n1844_p0216c06U无想天。入无想定时。离诸境界。相续识灭。根
T44n1844_p0216c07U本灭故。末亦随灭也。如来破云。若彼众生入
T44n1844_p0216c08U无想时。众生之本相续识灭者。六七识等种
T44n1844_p0216c09U子随灭。不应从彼还起诸识。而从彼出还起
T44n1844_p0216c10U诸识。当知入无想时。其相续识不灭。如是
T44n1844_p0216c11U破也。今此论中依此而问。若入无想定灭尽
T44n1844_p0216c12U定时。心体灭者。云何还续。故言若心灭者云
T44n1844_p0216c13U何相续也。若入彼时心体不灭还相续者。此
T44n1844_p0216c14U相续相何由永灭。故言云何说究竟灭也。答
T44n1844_p0216c15U中有三。谓法喻合。初法中所言灭者。如入无
T44n1844_p0216c16U想等时。说诸识者。但灭粗识之相。非灭阿
T44n1844_p0216c17U梨耶心体。故言唯心相灭。又复上说因灭故
T44n1844_p0216c18U不相应心灭者。但说心中业相等灭。非谓自
T44n1844_p0216c19U相心体灭也。喻中别显此二灭义。如风依水
T44n1844_p0216c20U而有动相者。喻无明风依心而动也。若水灭
T44n1844_p0216c21U者则风断绝无所止。以水不灭风相相续者。
T44n1844_p0216c22U喻于入无想等之时。心体不灭。故诸识相续
T44n1844_p0216c23U也。是答初问也。唯风灭故动相随灭者。到佛
T44n1844_p0216c24U地时无明永灭。故业相等动亦随灭尽。而其
T44n1844_p0216c25U自相心体不灭。故言非是水灭也。是答后问
T44n1844_p0216c26U明究竟灭。合中次第合前二义。非心智灭者。
T44n1844_p0216c27U神解之性名为心智。如上文云智性不坏。是
T44n1844_p0216c28U明自相不灭义也。余文可知。问。此识自相。为
T44n1844_p0216c29U当一向染缘所起。为当亦有不从缘义。若是
T44n1844_p0217a01U一向染缘所起。染法尽时自相应灭。如其自
T44n1844_p0217a02U相不从染缘故不灭者。则自然有。又若使自
T44n1844_p0217a03U相亦灭同断见者。是则自相不灭还同常见。
T44n1844_p0217a04U答。或有说者。梨耶心体是异熟法。但为业惑
T44n1844_p0217a05U之所辨生。是故业惑尽时。本识都尽。然于
T44n1844_p0217a06U佛果。亦有福慧二行所惑大圆镜智相应净
T44n1844_p0217a07U识。而于二处心义是同。以是义说心至佛果
T44n1844_p0217a08U耳。或有说者。自相心体。举体为彼无明所
T44n1844_p0217a09U起。而是动静令起。非谓辨无令有。是故此心
T44n1844_p0217a10U之动。因无明起。名为业相。此动之心。本自为
T44n1844_p0217a11U心。亦为自相。自相义门不由无明。然即此无
T44n1844_p0217a12U明所动之心。亦有自类相生之义。故无自然
T44n1844_p0217a13U之过。而有不灭之义。无明尽时动相随灭。心
T44n1844_p0217a14U随始觉还归本源。或有说者。二师所说皆有
T44n1844_p0217a15U道理。皆依圣典之所说故。初师所说得瑜伽
T44n1844_p0217a16U意。后师义者得起信意。而亦不可如言取义。
T44n1844_p0217a17U所以然者。若如初说而取义者。即是法我执。
T44n1844_p0217a18U若如后说而取义者。是谓人我见。又若执初
T44n1844_p0217a19U义。堕于断见。执后义者。即堕常见。当知二义
T44n1844_p0217a20U皆不可说。虽不可说而亦可说。以虽非然而
T44n1844_p0217a21U非不然故。复次有四种法熏习义故以下。广
T44n1844_p0217a22U释生灭门内有二分中。初正广释竟在于前。
T44n1844_p0217a23U此下第二因言重明。何者。如上文言。此识有
T44n1844_p0217a24U二种义。能摄一切法生一切法。然其摄义前
T44n1844_p0217a25U已广说。能生之义犹未分明。是故此下广显
T44n1844_p0217a26U是义。文中有五。一者举数总标。二者依数列
T44n1844_p0217a27U名。三者总明熏习之义。四者别显熏习之相。
T44n1844_p0217a28U第五明尽不尽义。举数。列名。文相可知。第
T44n1844_p0217a29U三之中。先喻。后合。合中言真如净法者。是本
T44n1844_p0217b01U觉义。无明染法者。是不觉义。良由一识含此
T44n1844_p0217b02U二义。更互相熏。遍生染净。此意正释经本所
T44n1844_p0217b03U说不思议熏不思议变义也。问。摄大乘说。要
T44n1844_p0217b04U具四义。方得受熏。故言常法不能受熏。何故
T44n1844_p0217b05U此中说熏真如。解云。熏习之义有其二种。彼
T44n1844_p0217b06U论且约可思议熏。故说常法不受熏也。此论
T44n1844_p0217b07U明其不可思议熏。故说无明熏真如。真如熏
T44n1844_p0217b08U无明。显意不同。故不相违。然此文中生灭
T44n1844_p0217b09U门内性净本觉说名真如。故有熏义。非谓真
T44n1844_p0217b10U如门中真如。以其真如门中不说能生义。云
T44n1844_p0217b11U何以下第四别明。于中有二。先染。后净。染中
T44n1844_p0217b12U亦二。先问。后答。答中有二。略明。广显。略中
T44n1844_p0217b13U言依真如法有无明者。是显能熏所熏之体
T44n1844_p0217b14U也。以有无明熏习真如者。根本无明熏习义
T44n1844_p0217b15U也。以熏习故有妄心者。依无明熏有业识心
T44n1844_p0217b16U也。以是妄心还熏无明。增其不了。故成转
T44n1844_p0217b17U识及现识等。故言不觉念起现妄境界。以是
T44n1844_p0217b18U境界还熏现识。故言熏习妄心也。令其念着
T44n1844_p0217b19U者。起第七识也。造种种业者。起意识也。受一
T44n1844_p0217b20U切苦者。依业受果也。次广说中。广前三义。从
T44n1844_p0217b21U后而说。先明境界。增长念者。以境界力增
T44n1844_p0217b22U长事识中法执分别念也。增长取者。增长四
T44n1844_p0217b23U取烦恼障也。妄心熏习中。业识根本熏习者。
T44n1844_p0217b24U以此业识能熏无明。迷于无相。能起转相现
T44n1844_p0217b25U相相续。彼三乘人出三界时。虽离事识分段
T44n1844_p0217b26U粗苦。犹受变易梨耶行苦。故言受三乘生灭
T44n1844_p0217b27U苦也。通而论之。无始来有。但为简粗细二种
T44n1844_p0217b28U熏习。故约已离粗苦时说也。增长分别事识
T44n1844_p0217b29U熏习者。在于凡位说分段苦也。无明熏习中。
T44n1844_p0217c01U根本熏习者。根本不觉也。所起见爱熏习者。
T44n1844_p0217c02U无明所起意识见爱。即是枝末不觉义也。云
T44n1844_p0217c03U何以下次明净熏。于中有二。先问。后答。答中
T44n1844_p0217c04U亦二。略明。广显。略中先明真如熏习。次明妄
T44n1844_p0217c05U心熏习。此中有五。初言以此妄心乃至自信
T44n1844_p0217c06U已性者。是明十信位中信也。次言知心妄动
T44n1844_p0217c07U无前境界修远离法者。是显三贤位中修也。
T44n1844_p0217c08U以如实知无前境界故者。是明初地见道唯
T44n1844_p0217c09U识观之成也。种种以下乃至久远熏习力故。
T44n1844_p0217c10U是显十地修道位中修万行也。无明即灭以
T44n1844_p0217c11U下。第五显于果地证涅也。次广说中。先明
T44n1844_p0217c12U妄熏。于中分别事识者。通而言之。七识皆名
T44n1844_p0217c13U分别事识。就强而说。但取意识。以分别用强。
T44n1844_p0217c14U通缘诸事故。今此文中就强而说。此识不知
T44n1844_p0217c15U诸尘唯识。故执心外实有境界。凡夫二乘虽
T44n1844_p0217c16U有趣向。而犹计有生死可厌。涅可欣。不异
T44n1844_p0217c17U分别事识之执。故名分别事识熏习。意熏习
T44n1844_p0217c18U者。亦名业识熏习。通而言之。五种之识皆
T44n1844_p0217c19U名为意。义如上说。就本而言。但取业识。以最
T44n1844_p0217c20U微细。作诸识本。故于此中业识名意。如是业
T44n1844_p0217c21U识见相未分。然诸菩萨知心妄动无别境界。
T44n1844_p0217c22U解一切法唯是识量。舍前外执。顺业识义。故
T44n1844_p0217c23U名业识熏习。亦名为意熏习。非谓无明所起
T44n1844_p0217c24U业识。即能发心修诸行也。真如熏习中有三。
T44n1844_p0217c25U一者举数总标。二者依数列名。三者辨相。辨
T44n1844_p0217c26U相中有二。一者别明。二者合释。初别明中。先
T44n1844_p0217c27U明自体熏习。于中有二。一者直明。二者遣疑。
T44n1844_p0217c28U初中言具无漏法备有不思议业者。是在本
T44n1844_p0217c29U觉不空门也。作境界之性者。是就如实空门
T44n1844_p0218a01U境说也。依此本有境智之力。冥熏妄心。令起
T44n1844_p0218a02U厌乐等也。问曰以下。往复除疑。问意可知。答
T44n1844_p0218a03U中有二。初约烦恼厚薄明其不等。后举遇缘
T44n1844_p0218a04U参差显其不等。初中言过恒沙等上烦恼者。
T44n1844_p0218a05U迷诸法门事中无知。此是所知障所摄也。我
T44n1844_p0218a06U见爱染烦恼者。此是烦恼障所摄也。答意可
T44n1844_p0218a07U知。又诸佛以下。明缘参差。有法喻合。文相可
T44n1844_p0218a08U见也。用熏习中。文亦有三。所谓总标。列名。
T44n1844_p0218a09U辨相。第二列名中差别缘者。为彼凡夫二乘
T44n1844_p0218a10U分别事识熏习而作缘也。能作缘者。十信以
T44n1844_p0218a11U上乃至诸佛皆得作缘也。平等缘者。为诸菩
T44n1844_p0218a12U萨业识熏习而作缘也能缘者。初地以上乃
T44n1844_p0218a13U至诸佛。要依同体智力方作平等缘故。第三
T44n1844_p0218a14U辨相中。先明差别缘。于中有二。合明。开释。
T44n1844_p0218a15U开释中亦有二。先开近远二缘。后开行解二
T44n1844_p0218a16U缘。增长行缘者。能起施戒等诸行故。受道缘
T44n1844_p0218a17U者。起闻思修而入道故。平等缘中有二。先明
T44n1844_p0218a18U能作缘者。所谓以下。释平等义。依于三昧平
T44n1844_p0218a19U等见者。十解以上诸菩萨等。见佛报身无量
T44n1844_p0218a20U相好。皆无有边。离分齐相。故言平等见诸佛
T44n1844_p0218a21U也。若在散心。不能得见如是相好离分齐相。
T44n1844_p0218a22U以是故言依于三昧也。上来别明体用熏习
T44n1844_p0218a23U竟。此下第二合释体用。于中有二。总标。别
T44n1844_p0218a24U释别释中。先明未相应中。言意意识熏习者。
T44n1844_p0218a25U凡夫二乘名意识熏习。即是分别事识熏习。
T44n1844_p0218a26U初发意菩萨等者。十解以上名意熏习。即是
T44n1844_p0218a27U业识熏习之义如前说也。未得无分别心与
T44n1844_p0218a28U体相应者。未得与诸佛法身之体相应故。未
T44n1844_p0218a29U得自在业与用相应故者。未得与佛应化二
T44n1844_p0218b01U身之用相应故。已相应中。法身菩萨者。十
T44n1844_p0218b02U地菩萨。得无分别心者。与体相应故。与诸佛
T44n1844_p0218b03U智用相应者。以有如量智故。自然修行者。八
T44n1844_p0218b04U地以上无功用故。因言重显有五分中。第四
T44n1844_p0218b05U别明二种熏习竟在于前。此下第五明二种
T44n1844_p0218b06U熏尽不尽义。欲明染熏违理而起故有灭尽。
T44n1844_p0218b07U净法之熏顺理而生。与理相应故无灭尽。文
T44n1844_p0218b08U相可知。显示正义分内正释之中。大有二分。
T44n1844_p0218b09U第一释法章门竟在于前。此下第二释义章
T44n1844_p0218b10U门。上立义中立二种义。所谓大义及与乘义。
T44n1844_p0218b11U今此文中。正释大义。兼显乘义。于中有二。一
T44n1844_p0218b12U者总释体相二大。二者别解用大之义。初中
T44n1844_p0218b13U言自体相者。总牒体大相大之义也。次言一
T44n1844_p0218b14U切凡夫乃至诸佛无有增减毕竟常住者。是
T44n1844_p0218b15U释体大。上立义中言一者体大。谓一切法真
T44n1844_p0218b16U如平等不增减故。次言从本以来性自满足
T44n1844_p0218b17U以下。释相大义。上言二者相大。谓如来藏具
T44n1844_p0218b18U足无漏性功德故。文中有二。一者直明性功
T44n1844_p0218b19U德相。二者往复重显所以。问意可知。答中有
T44n1844_p0218b20U二。总答。别显。别显之中。先明差别之无二
T44n1844_p0218b21U义。后显无二之差别义。此中亦二。略标。广
T44n1844_p0218b22U释。略标中言。以依业识生灭相示者。生灭相
T44n1844_p0218b23U内有诸过患。但举其本。故名业识。对此诸患。
T44n1844_p0218b24U说诸功德也。此云何示以下。别对众过以显
T44n1844_p0218b25U德义。文相可知复次真如用者。以下第二别
T44n1844_p0218b26U释用大之义。于中有二。总明。别释。初中亦二。
T44n1844_p0218b27U一者对果举因。二牒因显果。初举因中亦有
T44n1844_p0218b28U三句。先行。次愿。后明方便。初言诸佛本在因
T44n1844_p0218b29U地乃至摄化众生者。举本行也。次言立大誓
T44n1844_p0218c01U愿乃至尽于未来者。举本愿也。次言以取众
T44n1844_p0218c02U生乃至真如平等者。是举智悲大方便也。以
T44n1844_p0218c03U有以下。第二显果。于中亦三。初言以有如
T44n1844_p0218c04U是大方便智者。牒前因也。次言除灭无明见
T44n1844_p0218c05U本法身者。自利果也。自然以下。正显用相。此
T44n1844_p0218c06U中三句。初言不思议业种种之用者。明用甚
T44n1844_p0218c07U深也。次言则与真如等遍一切处者。显用广
T44n1844_p0218c08U大也。又亦以下。明用无相而随缘用。如摄论
T44n1844_p0218c09U言譬如摩尼天鼓无思成自事。此之谓也。总
T44n1844_p0218c10U明用竟。此用以下第二别释。于中有三。总标。
T44n1844_p0218c11U别解。往复除疑。别解中亦有二。一者直显别
T44n1844_p0218c12U用。二者重牒分别。初中亦二。先明应身。后显
T44n1844_p0218c13U报身。初中言依分别事识者。凡夫二乘未知
T44n1844_p0218c14U唯识。计有外尘。即是分别事识之义。今见
T44n1844_p0218c15U佛身。亦计心外顺意识义。故说依分别事识
T44n1844_p0218c16U见。此人不知依自转识能现色相。故言不知
T44n1844_p0218c17U转识现故见从外来。然其所见有分齐色。即
T44n1844_p0218c18U无有边离分齐相。彼人唯取有分齐义。未解
T44n1844_p0218c19U分齐则无有边。故言取色分齐不能尽知故
T44n1844_p0218c20U也。报身中言依于业识者。十解以上菩萨。能
T44n1844_p0218c21U解唯心。无外尘义。顺业识义以见佛身。故
T44n1844_p0218c22U言依于业识见也。然此菩萨知其分齐即无
T44n1844_p0218c23U分齐。故言随所示现即无有边乃至不毁不
T44n1844_p0218c24U失也。此无障碍不思议事。皆由六度深行之
T44n1844_p0218c25U熏。及与真如不思议熏之所成就。依是义故
T44n1844_p0218c26U名为报身。故言乃至具足无量乐相故说为
T44n1844_p0218c27U报也。然此二身。经论异说。同性经说秽土成
T44n1844_p0218c28U佛。名为化身。净土成道。名为报身。金鼓经
T44n1844_p0218c29U说。三十二相八十种好等相。名为应身。随六
T44n1844_p0219a01U道相所现之身。名为化身。依摄论说。地前所
T44n1844_p0219a02U见。名变化身。地上所见。名受用身。今此论
T44n1844_p0219a03U中。凡夫二乘所见六道差别之相。名为应身。
T44n1844_p0219a04U十解已上菩萨所见离分齐色。名为报身。所
T44n1844_p0219a05U以如是有不同者。法门无量。非唯一途。故
T44n1844_p0219a06U随所施设。皆有道理。故摄论中为说在前散
T44n1844_p0219a07U心所见有分齐相。故属化身。今此论中明此
T44n1844_p0219a08U菩萨三昧所见离分齐相。故属报身。由是道
T44n1844_p0219a09U理。故不相违也。又凡夫所见以下。第二重牒
T44n1844_p0219a10U分别。先明应身。文相可知。复次以下。显报身
T44n1844_p0219a11U相。于中有二。先明地前所见。后显地上所见。
T44n1844_p0219a12U初中言以深信真如法故少相而见者。如十
T44n1844_p0219a13U解中。依人空门。见真如理。是相似解。故名少
T44n1844_p0219a14U分也。若得净心以下。显地上所见。若离业
T44n1844_p0219a15U识则无见相者。要依业识。乃有转相及与现
T44n1844_p0219a16U相。故离业识。即无见相也。问曰以下。往复除
T44n1844_p0219a17U疑。文相可见。显示正义之内大分有二。第一
T44n1844_p0219a18U正释所立法义竟在于前。复次以下第二开
T44n1844_p0219a19U示从筌入旨之门。于中有三。总标。别释。第三
T44n1844_p0219a20U总结。总标中推求五阴色之与心者。色阴名
T44n1844_p0219a21U色。余四名心也。别释之中。先释色观。摧折诸
T44n1844_p0219a22U色乃至极微。永不可得。离心之外无可念相。
T44n1844_p0219a23U故言六尘毕竟无念。非直心外无别色尘。于
T44n1844_p0219a24U心求色亦不可得。故言心无形相十方求之
T44n1844_p0219a25U终不可得也。如人以下。次观心法。先喻。后
T44n1844_p0219a26U合。合中言心实不动者。推求动念已灭未生。
T44n1844_p0219a27U中无所住。无所住故。即无有起。故知心性实
T44n1844_p0219a28U不动也。若能以下。第三总结。即得随顺者。是
T44n1844_p0219a29U方便观。入真如门者。是正观也。对治邪执。文
T44n1844_p0219b01U亦有四。一者总标举数。二者依数列名。三者
T44n1844_p0219b02U依名辨相。四者总显究竟离执。列名中言人
T44n1844_p0219b03U我见者。计有总相宰主之者。名人我执。法我
T44n1844_p0219b04U见者。计一切法各有体性。故名法执法执即
T44n1844_p0219b05U是二乘所起。此中人执。唯取佛法之内初学
T44n1844_p0219b06U大乘人之所起也。第三辨相中。先明人我见。
T44n1844_p0219b07U于中有二总标。别释。别释之中。别显五种。各
T44n1844_p0219b08U有三句。初出起见之由。次明执相。后显对治。
T44n1844_p0219b09U初执中言即谓虚空是如来性者。计如来性
T44n1844_p0219b10U同虚空相也。第二中言乃至涅真如之法
T44n1844_p0219b11U亦毕竟空者。如大品经云。乃至涅如幻如
T44n1844_p0219b12U梦。若当有法胜涅者。我说亦复如幻如梦
T44n1844_p0219b13U故。第三中言因生灭染义示现者。如上文言。
T44n1844_p0219b14U以依业识生灭相示。乃至广说故。第四中言
T44n1844_p0219b15U不离不断等者。如不增不减疏中广说也。第
T44n1844_p0219b16U五中言若说三界外更有众生始起者即是外
T44n1844_p0219b17U道经说者。如仁王经之所说故。上来五执。皆
T44n1844_p0219b18U依法身如来藏等总相之主而起执故。通名
T44n1844_p0219b19U人执也。法我见中。亦有三句。初明起见之由。
T44n1844_p0219b20U见有以下。次显执相。云何以下。显其对治。文
T44n1844_p0219b21U相可知。复次以下。第四究竟离执之义。于中
T44n1844_p0219b22U有二。先明诸法离言道理。后显假说言教之
T44n1844_p0219b23U意。文相可见。第三发趣分中有二。一者总
T44n1844_p0219b24U标大意。二者别开分别。初中言一切诸佛所
T44n1844_p0219b25U证之道者。是举所趣之道。一切菩萨以下。显
T44n1844_p0219b26U其能趣之行。欲明菩萨发心趣向佛所证道。
T44n1844_p0219b27U故言分别发趣道相也。略说以下别开分别。
T44n1844_p0219b28U于中有三。一者举数开章。二者依数列名。三
T44n1844_p0219b29U者依名辨相。第二中言信成就发心者。位在
T44n1844_p0219c01U十住。兼取十信。十信位中修习信心。信心成
T44n1844_p0219c02U就。发决定心。即入十住。故名信成就发心也。
T44n1844_p0219c03U解行发心者。在十回向。兼取十行。十行位中。
T44n1844_p0219c04U能解法空。随顺法界。修六度行。六度行纯熟。
T44n1844_p0219c05U发回向心。入向位故。言解行发心也。证发心
T44n1844_p0219c06U者。位在初地以上。乃至十地。依前二重相
T44n1844_p0219c07U似发心。证得法身发真心也。第三辨相。文中
T44n1844_p0219c08U有三。如前次第说三心故。初发心内。亦有其
T44n1844_p0219c09U三。一明信成就之行。二显行成发心之相。三
T44n1844_p0219c10U叹发心所得功德。初中亦二。先问。后答。问中
T44n1844_p0219c11U言依何等人者。是问能修之人。修何等行者。
T44n1844_p0219c12U问其所修之行。得信成就堪能发心者。对发
T44n1844_p0219c13U心果。问其行成也。答中有二。一者正答所问。
T44n1844_p0219c14U二者举劣显胜。正答之内。对前三问。初言
T44n1844_p0219c15U依不定聚众生者。是答初问。显能修人。分别
T44n1844_p0219c16U三聚。乃有多门。今此文中。直明菩萨十解以
T44n1844_p0219c17U上。决定不退。名正定聚。未入十信。不信因
T44n1844_p0219c18U果。名邪定聚。此二中间。趣道之人。发心欲求
T44n1844_p0219c19U无上菩提。而心未决或进或退。是谓十信。名
T44n1844_p0219c20U不定聚。今依此人明所修行也。有熏习以下。
T44n1844_p0219c21U次答第二问。明不定人所修之行。言有熏习
T44n1844_p0219c22U善根力者。依如来藏内熏习力。复依前世修
T44n1844_p0219c23U善根力。故今得修信心等行也。言信业果报
T44n1844_p0219c24U能起十善者。起福分善也。厌生死苦求无上
T44n1844_p0219c25U道者。发道分心也。得值诸佛修行信心者。正
T44n1844_p0219c26U明所修道分善根。所谓修行十种信心。其相
T44n1844_p0219c27U具如一道章说也。迳一万劫以下。答第三问。
T44n1844_p0219c28U明其信心成就之相。于中有二。一者举时。以
T44n1844_p0219c29U明信成发心之缘。二者约聚。显其发心所住
T44n1844_p0220a01U之位。初中言至一万劫信心成就者。谓于十
T44n1844_p0220a02U信迳十千劫。信心成就。即入十住如本业经
T44n1844_p0220a03U云。是信想菩萨。于十千劫行十戒法。当入十
T44n1844_p0220a04U住心。入初住位。解云。此中所入初住位者。谓
T44n1844_p0220a05U十住初发心住位。此位方得不退信心。是故
T44n1844_p0220a06U亦名信入十心。非谓十解以前十信。何以得
T44n1844_p0220a07U知而其然者。如仁王经云。习种姓有十心。已
T44n1844_p0220a08U超二乘一切善地。此习忍已前行十善菩萨。
T44n1844_p0220a09U有退有进。犹如轻毛随风东西。虽以十千劫
T44n1844_p0220a10U行十正道。发菩提心。乃当入习忍位。以是文
T44n1844_p0220a11U证。故得知也。经言十千。即此一万也。言佛菩
T44n1844_p0220a12U萨教令发心等者。发心之缘。乃有众多。今
T44n1844_p0220a13U略出其二种胜缘也。如是以下。显其发心所
T44n1844_p0220a14U住之位。言信心成就乃至入正定聚者。即入
T44n1844_p0220a15U十解初发心住。以之故言毕竟不退也。即时
T44n1844_p0220a16U正在习种性位。故言名住如来种中也。其所
T44n1844_p0220a17U修行随顺佛性。是故亦言正因相应。上来正
T44n1844_p0220a18U答前三问竟。若有以下。举劣显胜。十信位内。
T44n1844_p0220a19U有胜有劣。胜者如前进入十住。劣者如此退
T44n1844_p0220a20U堕二乘地。如摄大乘论云。诸菩萨在十信位
T44n1844_p0220a21U中。修大乘未坚固。多厌怖生死。慈悲众生心
T44n1844_p0220a22U犹劣薄。喜欲舍大乘本愿。修小乘道。故言欲
T44n1844_p0220a23U修行小乘。大意如是。文相可知。上来明信成
T44n1844_p0220a24U之行。复次以下是第二显发心之相。于中有
T44n1844_p0220a25U二。一者直明。二者往复除疑初中言直心者。
T44n1844_p0220a26U是不曲义。若念真如。则心平等。更无别岐。何
T44n1844_p0220a27U有回曲。故言正念真如法故。即是二行之根
T44n1844_p0220a28U本也。言深心者。是穷原义。若一善不备。无
T44n1844_p0220a29U由归原。归原之成。必具万行。故言乐集一切
T44n1844_p0220b01U诸善行故。即是自利行之本也。大悲心者。是
T44n1844_p0220b02U普济义。故言欲拔众生苦故。即利他行之本
T44n1844_p0220b03U也。发此三心。无恶不离。无善不修。无一众生
T44n1844_p0220b04U所不度者。是名无上菩提心也。问曰以下。往
T44n1844_p0220b05U复除疑。问意可见。答中有二。直答。重显。初
T44n1844_p0220b06U直答中。有喻。有合。略说以下。重显可知。菩
T44n1844_p0220b07U萨发是心故以下。第三显其发心功德。于中
T44n1844_p0220b08U有四。初显胜德。次明微过。三通权教。四叹实
T44n1844_p0220b09U行。初中二句。则得少分见法身者。是明自利
T44n1844_p0220b10U功德。十解菩萨。依人空门见于法界。是相似
T44n1844_p0220b11U见。故言少分也。随其愿力以下。显利他德。
T44n1844_p0220b12U能现八种利益众生者。如华严经叹十住初
T44n1844_p0220b13U发心住云。此发心菩萨。得如来一身无量身。
T44n1844_p0220b14U悉于一切世间示现成佛故。然是以下。显其
T44n1844_p0220b15U微过。如修多罗以下。第三会通权教。如本业
T44n1844_p0220b16U经云。七住以前为退分。若不值善知识者。若
T44n1844_p0220b17U一劫乃至十劫。退菩提心。如净目天子。法才
T44n1844_p0220b18U王子。舍利弗等。欲入第七住。其间值恶知
T44n1844_p0220b19U识因缘故。退入凡夫不善恶中。乃至广说。今
T44n1844_p0220b20U释此意但是权语。非实退也。又是菩萨以下。
T44n1844_p0220b21U第四叹其实行。永无怯弱。即成彼经是权非
T44n1844_p0220b22U实也。第二解行发心中。言第一阿僧o将欲
T44n1844_p0220b23U满故于真如法深解现前者。十回向位。得平
T44n1844_p0220b24U等空。故于真如深解现前也。地前一阿僧o
T44n1844_p0220b25U欲满故也。是举解行所得发心。次言以知
T44n1844_p0220b26U法性无悭贪故随顺修行檀等行者。十行位
T44n1844_p0220b27U中得法空故。能顺法界修六度行。是显发心
T44n1844_p0220b28U所依解行也。证发心中。在文有二。一者通约
T44n1844_p0220b29U诸地明证发心。二者别就十地显成满德。初
T44n1844_p0220c01U中有四。一标位地。二明证义。是菩萨以下。第
T44n1844_p0220c02U三叹德。发心相以下。第四显相。第二中言以
T44n1844_p0220c03U依转识说为境界者。转识之相。是能见用。对
T44n1844_p0220c04U此能见说为境界。以此诸地所起证智。要依
T44n1844_p0220c05U转识而证真如。故对所依假说境界。直就证
T44n1844_p0220c06U智。即无能所。故言证者无境界也。第四中言
T44n1844_p0220c07U真心者。谓无分别智。方便心者。是后得智。业
T44n1844_p0220c08U识心者。二智所依阿梨耶识。就实而言。亦有
T44n1844_p0220c09U转识及与现识。但今略举根本细相。然此业
T44n1844_p0220c10U识非发心德。但为欲显二智起时。有是微细
T44n1844_p0220c11U起灭之累。不同佛地纯净之德。所以合说为
T44n1844_p0220c12U发心相耳。功德成满。以下第二别显成满功
T44n1844_p0220c13U德。于中有二。一者直显胜德二者往复除疑。
T44n1844_p0220c14U初中言功德成满者。谓第十地因行成满也。
T44n1844_p0220c15U色究竟处示高大身。乃至名一切种智等者。
T44n1844_p0220c16U若依十王果报别门。十地菩萨第四禅王。在
T44n1844_p0220c17U于色究竟天成道。则是报佛他受身。如十
T44n1844_p0220c18U地经摄报果中云。九地菩萨作大梵王。主二
T44n1844_p0220c19U千世界。十地菩萨作魔醯首罗天王。主三千
T44n1844_p0220c20U世界。楞伽经言。譬如阿梨耶识。顿分别自心
T44n1844_p0220c21U现身器世界等。报佛如来亦复如是。一时成
T44n1844_p0220c22U就诸众生界。置究竟天净妙宫殿修行清净
T44n1844_p0220c23U之处。又下颂言。欲界及无色。佛不彼成佛。色
T44n1844_p0220c24U界中上天。离欲中得道。梵网经云。尔时释迦
T44n1844_p0220c25U牟尼佛。在第四禅魔醯首罗天王宫。与无量
T44n1844_p0220c26U大梵天王不可说不可说菩萨众。说莲华藏
T44n1844_p0220c27U世界卢舍那佛所说心地法门品。是时释迦
T44n1844_p0220c28U身放慧光。从此天王宫乃至莲华台藏世界。
T44n1844_p0220c29U是时释迦牟尼佛。即擎接此世界大众。至莲
T44n1844_p0221a01U华台藏世界百万亿紫金光明宫中。卢舍那
T44n1844_p0221a02U佛坐百万莲华赫赫光明座上。时释迦佛及
T44n1844_p0221a03U诸人众一时礼敬卢舍那佛。尔时卢舍那佛
T44n1844_p0221a04U即大欢喜。是诸佛子谛听。善思修行。我已百
T44n1844_p0221a05U万阿僧o劫修行心地以之为因。初舍凡夫。
T44n1844_p0221a06U成等正觉。为卢舍那。住莲华藏世界海。其台
T44n1844_p0221a07U周遍有千叶。一叶一世界。为千世界。我化
T44n1844_p0221a08U作为千释迦。据千世界。复就千叶世界。复有
T44n1844_p0221a09U百亿四天下。百亿菩萨释迦。坐百亿菩提树
T44n1844_p0221a10U下。如是千叶上佛。是吾化身。千百亿释迦。是
T44n1844_p0221a11U千释迦化身。吾为本源。名为卢舍那。偈言。我
T44n1844_p0221a12U今卢舍那。方坐莲华台。乃至广说。此等诸文。
T44n1844_p0221a13U准释可知。问曰以下第二遣疑。二番问答。即
T44n1844_p0221a14U遣二疑。初答中有三。先立道理。次举非。后显
T44n1844_p0221a15U是。初中言一切境界本来一心离于想念者。
T44n1844_p0221a16U是立道理。谓一切境界。虽非有边。而非无边。
T44n1844_p0221a17U不出一心故。以非无边故。可得尽了。而非有
T44n1844_p0221a18U边故。非思量境。以之故言离想念也。第二
T44n1844_p0221a19U举非中。言以众生妄见境界故心有分齐等
T44n1844_p0221a20U者。明有所见故有所不见也。第三显是中。言
T44n1844_p0221a21U离于见想无所不遍者。明无所见故无所不
T44n1844_p0221a22U见也。言心真实故即是诸法之性者。佛心离
T44n1844_p0221a23U想。体一心原。离妄想故。名心真实。体一心
T44n1844_p0221a24U故。为诸法性。是则佛心为诸妄法之体。一切
T44n1844_p0221a25U妄法皆是佛心之相。相现于自体。自体照其
T44n1844_p0221a26U相。如是了知。有何为难。故言自体显照一切
T44n1844_p0221a27U妄法。是谓无所见故无所不见之由也。次遣
T44n1844_p0221a28U第二疑。答中言镜若有垢色像不现。如是众
T44n1844_p0221a29U生心若有垢法身不现者。法身如本质。化身
T44n1844_p0221b01U似影像。今据能现之本质。故言法身不现。如
T44n1844_p0221b02U摄大乘显现甚深中言。由失故尊不现。如月
T44n1844_p0221b03U相于破器。释曰。诸佛于世间不显现。而世
T44n1844_p0221b04U间说诸佛身常住云何不显现。譬如于破器
T44n1844_p0221b05U中水不得住。水不住故。于破器中实有月不
T44n1844_p0221b06U得显现。如是诸众生。无奢摩他软滑相续。但
T44n1844_p0221b07U有过失相续。于彼实有诸佛亦不显现。水譬
T44n1844_p0221b08U奢摩他软滑性故。此二论文。同说佛现及不
T44n1844_p0221b09U现义。然其所喻少有不同。今此论中以镜为
T44n1844_p0221b10U喻有垢不现者。约机而说。见佛机熟。说为
T44n1844_p0221b11U无垢。有障未熟。名为有垢。非谓烦恼现行。便
T44n1844_p0221b12U名有垢不见。如善星比丘。及调达等。烦恼心
T44n1844_p0221b13U中能见佛故。摄大乘中破器为喻。明有奢摩
T44n1844_p0221b14U他乃得见佛者。是明过去修习念佛三昧相
T44n1844_p0221b15U续。乃于今世得见佛身。非谓今世要于定心
T44n1844_p0221b16U乃能见佛以散乱心亦见佛故。如弥勒所问
T44n1844_p0221b17U经论中言。又经说诸禅为行处。是故得禅者。
T44n1844_p0221b18U名为善行诸行。此论中不必须禅乃初发心。
T44n1844_p0221b19U所以者何。佛在世时。无量众生皆亦发心。不
T44n1844_p0221b20U必有禅故。修行信心分中有三。一者举人略
T44n1844_p0221b21U标大意。二者就法广辨行相。三者示其不退
T44n1844_p0221b22U方便。初中言依未入正定众生故说修行信心
T44n1844_p0221b23U者。上说发趣道相中。言依不定聚众生。今此
T44n1844_p0221b24U中言未入正定。当知亦是不定聚人。然不定
T44n1844_p0221b25U聚内。有劣有胜。胜者乘进。劣者可退。为彼胜
T44n1844_p0221b26U人故说发趣。所谓信成就发心。乃至证发心
T44n1844_p0221b27U等。为令胜人次第进趣故也。为其劣者故说
T44n1844_p0221b28U修信。所谓四种信心五门行等。为彼劣人信
T44n1844_p0221b29U不退故也。若此劣人修信成就者。还依发趣
T44n1844_p0221c01U分中三种发心进趣。是故二分所为有异。而
T44n1844_p0221c02U其所趣道理无别也。何等以下第二广释。初
T44n1844_p0221c03U发二问。后还两答。答信中言信根本者。真
T44n1844_p0221c04U如之法。诸佛所归。众行之原。故曰根本也。余
T44n1844_p0221c05U文可知。答修行中。在文有三。一举数总标。二
T44n1844_p0221c06U依数开门。三依门别解。初中言能成此信者。
T44n1844_p0221c07U有信无行。即信不熟。不熟之信。遇缘便退。故
T44n1844_p0221c08U修五行以成四信也。第二开门中。言止观门
T44n1844_p0221c09U者。六度之中。定慧合修。故合此二为止观门
T44n1844_p0221c10U也。第三别解。作二分释。前四略明。后一广
T44n1844_p0221c11U说。初中亦二。一者别明四种修行。复次若人
T44n1844_p0221c12U以下。第二示修行者除障方便。此第二中亦
T44n1844_p0221c13U有二句。先明所除障碍。后示能除方法。方法
T44n1844_p0221c14U中言礼拜诸佛者。此总明除诸障方便。如人
T44n1844_p0221c15U负债依付于王。则于债主无如之何。如是行
T44n1844_p0221c16U人礼拜诸佛。诸佛所护。能脱诸障也。忏悔以
T44n1844_p0221c17U下。别除四障。四障是何。一者诸恶业障。忏悔
T44n1844_p0221c18U除灭。二者诽谤正法。劝请灭除。三者嫉妒他
T44n1844_p0221c19U胜。随喜对治。四者乐着三有。回向对治。由是
T44n1844_p0221c20U四障。能令行者不发诸行。不趣菩提。故修
T44n1844_p0221c21U如是四行对治。是义具如瑜伽论说。又此忏
T44n1844_p0221c22U悔等四种法。非直能除诸障亦乃功德无量。
T44n1844_p0221c23U故言免诸障善根增长。是义广说。如金鼓经
T44n1844_p0221c24U也。止观门中。在文有二。一者略明。二者广
T44n1844_p0221c25U说。初略中言谓止一切境界相者。先由分别
T44n1844_p0221c26U作诸外尘。今以觉慧破外尘相。尘相既止。无
T44n1844_p0221c27U所分别。故名为止也。次言分别生灭相者。依
T44n1844_p0221c28U生灭门。观察法相。故言分别。如瑜伽论菩萨
T44n1844_p0221c29U地云。此中菩萨。即于诸法无所分别。当知名
T44n1844_p0222a01U止。若于诸法胜义理趣。及诸无量安立理趣。
T44n1844_p0222a02U世俗妙智。当知名观。是知依真如门。止诸境
T44n1844_p0222a03U相。故无所分别。即成无分别智。依生灭门。分
T44n1844_p0222a04U别诸相。观诸理趣。即成后得智也随顺奢摩
T44n1844_p0222a05U他观义。随顺毗钵舍那观义者。彼云奢摩他。
T44n1844_p0222a06U此翻云止。毗钵舍那。此翻云观。但今译此论
T44n1844_p0222a07U者。为别方便及与正观。故于正观仍存彼语。
T44n1844_p0222a08U若具存此语者。应云随顺止观义。及随顺观
T44n1844_p0222a09U观义。欲显止观双运之时即是正观。故言止
T44n1844_p0222a10U观及与观观。在方便时。止诸尘相。能顺正
T44n1844_p0222a11U观之止。故言随顺止观。又能分别因缘相故。
T44n1844_p0222a12U能顺正观之观。故言随顺观观。云何随顺以
T44n1844_p0222a13U下。正释此义。渐渐修习者。是明能随顺之方
T44n1844_p0222a14U便现在前者。是显所随顺之正观也。此中略
T44n1844_p0222a15U明止观之义。随相而论。定名为止。慧名为观。
T44n1844_p0222a16U就实而言。定通止观。慧亦如是。如瑜伽论
T44n1844_p0222a17U声闻地云。复次如是心一境性。或是奢摩他
T44n1844_p0222a18U品。或是毗钵舍那品。若于九种心住中心一
T44n1844_p0222a19U境性。名奢摩他品。若于四种慧行中心一境
T44n1844_p0222a20U性。名毗钵舍那品。云何名为九种心住。谓有
T44n1844_p0222a21U刍。令心内住。等住。安住。近住。调顺。寂静。
T44n1844_p0222a22U最极寂静。专住一趣。及与等持。如是名为九
T44n1844_p0222a23U种心住。云何内住。谓从外一切所缘境界。摄
T44n1844_p0222a24U录其心。系在于内。不外散乱。故名内住。云何
T44n1844_p0222a25U等住。谓即最初所系缚心。其性粗动。未能令
T44n1844_p0222a26U其等遍住故。次即于此所缘境界。以相续方
T44n1844_p0222a27U便。澄净方便。挫令微细。遍摄令住。故名等
T44n1844_p0222a28U住。云何安住。谓若此心虽复如是内住等住。
T44n1844_p0222a29U然由失念。于外散乱。还复摄录安置内境。故
T44n1844_p0222b01U名安住。云何近住。谓彼先应如是如是亲近
T44n1844_p0222b02U念住。由此念故。数数作意内住其心。不令是
T44n1844_p0222b03U心远住于外。故名近住。云何调顺谓种种相。
T44n1844_p0222b04U令心散乱。所谓五尘三毒男女等相。故彼先
T44n1844_p0222b05U应取彼诸相为过患想。由如是相增上力故。
T44n1844_p0222b06U于彼诸相折挫其心不令流散。故名调顺。云
T44n1844_p0222b07U何寂静。谓有种种欲恚害等诸恶寻伺。贪欲
T44n1844_p0222b08U不善等诸随烦恼。令心扰动。故彼先应取彼
T44n1844_p0222b09U诸法为过患想。由此增上力故。于彼心不流
T44n1844_p0222b10U散。故名寂静。云何最极静。谓失念故。即彼
T44n1844_p0222b11U二种暂现行时。随所生起。然不忍受。寻即反
T44n1844_p0222b12U吐。故名最极静。云何名为专住一趣。谓有加
T44n1844_p0222b13U行有功用无缺无间三摩地相续而住。故名
T44n1844_p0222b14U专住一趣。云何等持。谓数修数习数多修习
T44n1844_p0222b15U为因缘故。得无加行无功用任运转道。故名
T44n1844_p0222b16U等持。又如是得奢摩他者。复即由是四种作
T44n1844_p0222b17U意。方能修习毗钵舍那。故此亦是毗钵舍那
T44n1844_p0222b18U品。云何四种毗钵舍那。谓有刍依止内心
T44n1844_p0222b19U奢摩他故。于诸法中能正思择。最极思择。周
T44n1844_p0222b20U遍寻思。周遍伺察。是名四种。云何名为能正
T44n1844_p0222b21U思择。谓于净行所缘境界。或于善巧所缘境
T44n1844_p0222b22U界。或于善行所缘。能正思择尽所有性。云何
T44n1844_p0222b23U名为最极思择。谓即于彼所缘境界。最极思
T44n1844_p0222b24U择如所有性。云何名为周遍寻思。谓于彼所
T44n1844_p0222b25U缘境界。由慧俱行。有分别作意。取彼相状。周
T44n1844_p0222b26U遍寻思云何名为周遍思察。谓即于彼境。审
T44n1844_p0222b27U谛推求。周遍伺察。乃至广说。寻此文意。乃说
T44n1844_p0222b28U声闻止观法门。然以此法趣大乘境。即为大
T44n1844_p0222b29U乘止观之行。故其九种心住。四种慧行。不
T44n1844_p0222c01U异前说。大乘境者。次下文中当广分别依文
T44n1844_p0222c02U消息也止观之相。略义如是。若修以下第二
T44n1844_p0222c03U广辨于中有二。先明别修后显双运别修之
T44n1844_p0222c04U内先止。后观先明止中。即有四段。一明修
T44n1844_p0222c05U止方法二显修止胜能。三辨魔事。四示利益。
T44n1844_p0222c06U初方法中。先明能入人。后简不能者初中言
T44n1844_p0222c07U住静处者。是明缘具。具而言之。必具五缘。一
T44n1844_p0222c08U者闲居静处。谓住山林。若住聚落。必有喧动
T44n1844_p0222c09U故。二者持戒清净。谓离业障。若不净者。必须
T44n1844_p0222c10U忏悔故。三者衣食具足。四者得善知识。五者
T44n1844_p0222c11U息诸缘务。今略举初。故言静处。言端坐者。是
T44n1844_p0222c12U明调身。言正意者。是显调心。云何调身。委悉
T44n1844_p0222c13U而言。前安坐处。每令安稳。久久无妨。次当正
T44n1844_p0222c14U脚若半跏坐。以左脚置右髀上。牵来近身。令
T44n1844_p0222c15U左脚指与右髀齐。若欲全跏。即改上右脚必
T44n1844_p0222c16U置左髀上。次左脚置右髀上。次解宽衣带。不
T44n1844_p0222c17U坐时落。次当安手。以左手掌置右手上。累手
T44n1844_p0222c18U相对。顿置左脚上。牵来近身当心而安。次当
T44n1844_p0222c19U正身。前当摇动其身。并诸支节。依七八反如
T44n1844_p0222c20U自按摩法。勿令手足差异。正身端直。令肩
T44n1844_p0222c21U骨相对。勿曲勿耸。次正头颈。令鼻与脐相对。
T44n1844_p0222c22U不偏不邪。不仰不卑。平面正住。今总略说故
T44n1844_p0222c23U言端坐也。云何调心者。末世行人。正愿者少。
T44n1844_p0222c24U邪求者多谓求名利。现寂静仪。虚度岁月无
T44n1844_p0222c25U由得定。离此邪求。故言正意。直欲定心与理
T44n1844_p0222c26U相应。自度度他至无上道。如是名为正意也
T44n1844_p0222c27U不依以下。正明修止次第。显示九种住心。初
T44n1844_p0222c28U言不依气息。乃至不依见闻觉知者。是明第
T44n1844_p0222c29U一内住之心。言气息者。数息观境。言形色者。
T44n1844_p0223a01U骨琐等相。空地水等。皆是事定所缘境界。见
T44n1844_p0223a02U闻觉知。是举散心所取六尘。于此诸尘推求
T44n1844_p0223a03U破坏。知唯自心。不复托缘。故言不依。不依外
T44n1844_p0223a04U尘。即是内住也。次言一切诸相随念皆除者。
T44n1844_p0223a05U是明第二等住之心。前虽别破气息等相。而
T44n1844_p0223a06U是初修。其心粗动。故破此尘。转念余境。次即
T44n1844_p0223a07U于此一切诸相。以相续方便澄净方便。挫令
T44n1844_p0223a08U微细。随念皆除。皆除驰想即是等住也。次言
T44n1844_p0223a09U亦遣除想者。是明第三安住之心。前虽皆除
T44n1844_p0223a10U外驰之想。而犹内存能除之想。内想不灭。外
T44n1844_p0223a11U想还生。是故于内不得安住。今复遣此能除
T44n1844_p0223a12U之想。由不存内。则能忘外。忘外而静。即是安
T44n1844_p0223a13U住也。次言以一切法本来无相。念念不生念
T44n1844_p0223a14U念不灭者。是明第四近住之心。由先修习念
T44n1844_p0223a15U住力故。明知内外一切诸法。本来无有能想
T44n1844_p0223a16U可想。推其念念不生不灭。数数作意而不远
T44n1844_p0223a17U离。不远离住。即是近住也。次言亦不得随心
T44n1844_p0223a18U外念境界者。是明第五调顺之心。诸外尘相
T44n1844_p0223a19U念心散乱。依前修习安住近住。深知外尘有
T44n1844_p0223a20U诸过患。即取彼相为过患想。由是想力折挫
T44n1844_p0223a21U其心令不外散。故名调顺也。次言后以心除
T44n1844_p0223a22U心者。是明第六寂静之心。诸分别想令心发
T44n1844_p0223a23U动。依前调顺。弥觉其患。即取此相为过患想。
T44n1844_p0223a24U由此想力转除动心。动心不起。即是寂静也。
T44n1844_p0223a25U次言心若驰散。乃至念念不可得者。是明第
T44n1844_p0223a26U七最极寂静之心。于中有二。初言心若驰散
T44n1844_p0223a27U即当摄来。乃至唯心无外境界者。是明失念
T44n1844_p0223a28U暂驰散外尘。而由念力能不忍受也。次言即
T44n1844_p0223a29U复此心亦无自相念念不可得者。是明失念
T44n1844_p0223b01U还存内心。而由修力寻即反吐也。能于内外
T44n1844_p0223b02U不受反吐。是故名为最极寂静。次言若从坐
T44n1844_p0223b03U起去来。乃至淳熟其心得住者。是明第八专
T44n1844_p0223b04U住一趣。谓有加行有功用心。故言常念方便
T44n1844_p0223b05U随顺观察也。无间无缺定心相续。故言久习
T44n1844_p0223b06U淳熟其心得住。即是专住一趣相也。次言以
T44n1844_p0223b07U心住故渐渐猛利。随顺得入真如三昧者。是
T44n1844_p0223b08U明第九等持之心。由前淳熟修习力故。得无
T44n1844_p0223b09U加行无功用心。远离沉浮。任运而住。故名等
T44n1844_p0223b10U持。等持之心住真如相。故言得入真如三昧。
T44n1844_p0223b11U深伏烦恼信心增长速成不退者。略显真如
T44n1844_p0223b12U三昧力用。由此进趣得入种性不退位故。上
T44n1844_p0223b13U来所说名能入者。唯除以下。简不能者。修止
T44n1844_p0223b14U方法竟在于前。复次以下第二明修止胜能。
T44n1844_p0223b15U是明依前真如三昧。能生一行等诸三昧。所
T44n1844_p0223b16U言一行三昧者。如文殊般若经言。云何名一
T44n1844_p0223b17U行三昧。佛言。法界一相。系缘法界。是名一行
T44n1844_p0223b18U三昧。入一行三昧者。尽知恒沙诸佛法界无
T44n1844_p0223b19U差别相。阿难所闻佛法。得念总持辩才智慧。
T44n1844_p0223b20U于声闻中虽为最胜。犹住量数。即有限碍。若
T44n1844_p0223b21U得一行三昧。诸经法门。一一分别。皆悉了知。
T44n1844_p0223b22U决定无碍。昼夜常说。智慧辩才终不断绝。若
T44n1844_p0223b23U比阿难多闻辩才。百千等分不及其一。乃至
T44n1844_p0223b24U广说。真如三昧能生此等无量三昧。故言真
T44n1844_p0223b25U如是三昧根本也。修止胜能竟在于前。或有
T44n1844_p0223b26U以下第三明起魔事。于中有二。略明。广释。略
T44n1844_p0223b27U中亦二。先明魔娆。后示对治。初中言诸魔者。
T44n1844_p0223b28U是天魔也。鬼者。堆惕鬼也。神者。精媚神也。
T44n1844_p0223b29U如是鬼娆乱佛法。令堕邪道。故名外道。如是
T44n1844_p0223c01U诸魔乃至鬼神等。皆能变作三种五尘。破人
T44n1844_p0223c02U善心。一者作可畏事。文言坐中现形恐怖故。
T44n1844_p0223c03U二者作可爱事。文言或现端政男女故。三非
T44n1844_p0223c04U违非顺事。谓现平品五尘。动乱行人之心。文
T44n1844_p0223c05U言等相故。当念以下。次明对治。若能思惟
T44n1844_p0223c06U如前诸尘。唯是自心分别所作。自心之外。无
T44n1844_p0223c07U别尘相。能作是念。境相即灭。是明通遣诸魔
T44n1844_p0223c08U鬼神之法。别门而言。各有别法。谓治诸魔
T44n1844_p0223c09U者。当诵大乘诸治魔。咒咀念诵之。堆惕鬼
T44n1844_p0223c10U者。或如虫蝎。缘人头面。攒刺[病-丙+习][病-丙+习]。或复击^
T44n1844_p0223c11U人两掖下。或乍抱持于人。或言说音声喧喧。
T44n1844_p0223c12U及作诸兽之形。异相非一。来恼行者。则应闭
T44n1844_p0223c13U目一心忆而作如是言。我今识汝。汝是此阎
T44n1844_p0223c14U浮提中食火臭香偷腊吉支。即见汝喜。汝破
T44n1844_p0223c15U戒种。我今持戒。终不畏汝。若出家人。应诵
T44n1844_p0223c16U戒律。若在家人。应诵菩萨戒本。若诵三归五
T44n1844_p0223c17U戒等。鬼便却行匍匐而出也。精媚神者。谓十
T44n1844_p0223c18U二时狩。能变化作种种形色或作少男女相。
T44n1844_p0223c19U或作老宿之形。及可畏身等。非一众多。恼乱
T44n1844_p0223c20U行者。其欲恼人。各当其时来。若其多于寅时
T44n1844_p0223c21U来者。必是虎兕等。多于卯时来者。必是兔獐
T44n1844_p0223c22U等。乃至多于丑时来者。必是牛类等。行者恒
T44n1844_p0223c23U用此时。则知其狩精媚。说其名字呵啧即当
T44n1844_p0223c24U谢灭。此等皆如禅经广说。上来略说魔事对
T44n1844_p0223c25U治。或现以下第二广释。于中有三。一者广显
T44n1844_p0223c26U魔事差别。以是义故以下。第二明其对治。应
T44n1844_p0223c27U知外道以下。第三简别真伪。初中即明五双
T44n1844_p0223c28U十事。一者现形说法为双。二者得通起辩为
T44n1844_p0223c29U双。谓从或令人以下。乃至名利之事也。三者
T44n1844_p0224a01U起惑作业为双。谓又令使人以下。乃至种种
T44n1844_p0224a02U牵缠也。四者入定得禅为双。谓从亦能使以
T44n1844_p0224a03U下。乃至使人爱着也。五者食差颜变为双。文
T44n1844_p0224a04U处可见也。问。如见菩萨像等境界。或因宿世
T44n1844_p0224a05U善根所发。云何简别。判其邪正。解云。实有是
T44n1844_p0224a06U事。不可不慎。所以然者。若见诸魔所为之相。
T44n1844_p0224a07U谓是善相。悦心取着。则因此邪僻。得病发
T44n1844_p0224a08U狂。若得善根所发之境。谓是魔事。心疑舍离。
T44n1844_p0224a09U即退失善利。终无进趣。而其邪正实难取别。
T44n1844_p0224a10U故以三法验之可知。何事为三。一以定研磨。
T44n1844_p0224a11U二依本修治。三智慧观察。如经言。欲知真金。
T44n1844_p0224a12U三法试之。谓烧。打。磨。行人亦尔。难可别识。
T44n1844_p0224a13U若欲别之。亦须三试。一则当与共事。共事不
T44n1844_p0224a14U知。当与久共处。共处不知。智慧观察。今藉
T44n1844_p0224a15U此意以验邪正。谓如定中境相发时邪正难
T44n1844_p0224a16U了者。应当深入定心。于彼境中不取不舍。但
T44n1844_p0224a17U平等定住。若是善根之所发者。定力逾深。善
T44n1844_p0224a18U根弥发。若魔所为。不久自坏。第二依本修治
T44n1844_p0224a19U者。且如本修不净观禅。今则依本修不净观。
T44n1844_p0224a20U若如是修境界增明者。则非伪也。若以本修
T44n1844_p0224a21U治渐渐坏灭者。当知是邪也。第三智慧观察
T44n1844_p0224a22U者。观所发相。推验根原。不见生处。深知空
T44n1844_p0224a23U寂。心不住着。邪当自灭。正当自现。如烧真
T44n1844_p0224a24U金。其光色若。是伪亦尔。此中定譬于磨。本
T44n1844_p0224a25U犹于打。智慧观察类以火烧。以此三验。邪正
T44n1844_p0224a26U可知也。问。若魔能令我心得定。定止邪正。如
T44n1844_p0224a27U何简别。解云。此处微细。甚难可知。且依先贤
T44n1844_p0224a28U之说。略示邪正之岐。依如前说九种心住门
T44n1844_p0224a29U次第修习。至第九时。觉其支体运运而动。当
T44n1844_p0224b01U动之时。即觉其身如云如影。若有若无。或从
T44n1844_p0224b02U上发。或从下发。或从腰发。微微遍身。动触发
T44n1844_p0224b03U时。功德无量。略而说之。有十种相。一静定。
T44n1844_p0224b04U二空虚。三光净。四喜悦。五倚乐。六善心生
T44n1844_p0224b05U起。七知见明了。八无诸累缚。九其心调柔。十
T44n1844_p0224b06U境界现前。如是十法。与动俱生。若具分别。则
T44n1844_p0224b07U难可尽。此事既过。复有余三智慧观察。言
T44n1844_p0224b08U当勤正念不取不著者。总显三中前之二法。
T44n1844_p0224b09U今于此中大乘止门。唯修理定。更无别趣。故
T44n1844_p0224b10U初定研。并依本修。更无别法。所以今说当依
T44n1844_p0224b11U本修大乘止门正念而住。不取不著者。邪不
T44n1844_p0224b12U干正。自然退没。当知若心取着。则弃正而成
T44n1844_p0224b13U邪。若不取着。则因邪而显正。是知邪正之
T44n1844_p0224b14U分。要在着与不着。不着之者。无障不离。故
T44n1844_p0224b15U言远离是诸业障也。应知外道以下。第三简
T44n1844_p0224b16U其真伪。于中有二。初举内外以别邪正。先邪。
T44n1844_p0224b17U后正。文相可知。若诸以下。次对理事以简真
T44n1844_p0224b18U伪。于中初显理定是真。行者要修真如三昧。
T44n1844_p0224b19U方入种性不退位中。除此更无能入之道。故
T44n1844_p0224b20U言不习无有是处。然种性之位有其二门。一
T44n1844_p0224b21U十三住门。初种性住。种性者。无始来有。非修
T44n1844_p0224b22U所得。义出瑜伽及地持论。二六种性门。初习
T44n1844_p0224b23U种性。次性种性者。位在三贤。因习所成。出本
T44n1844_p0224b24U业经及仁王经。于中委悉。如一道义中广说
T44n1844_p0224b25U也。今此中言如来种性者。说第二门习种性
T44n1844_p0224b26U位也。以修世间以下。次显事定之伪。谓不
T44n1844_p0224b27U净观安那念等。皆名世间诸三昧也。若人
T44n1844_p0224b28U不依真如三昧。直修此等事三昧者。随所入
T44n1844_p0224b29U境。不离取着。取着法者。必着于我。故属三
T44n1844_p0224c01U界。与外道共也。如智度论云。诸法实相。其余
T44n1844_p0224c02U一切皆是魔事。此之谓也。上来第三明魔事
T44n1844_p0224c03U竟。复次以下。第四利益。后世利益。不可具
T44n1844_p0224c04U陈。故今略示现在利益。总标。别显。文相可
T44n1844_p0224c05U知。别明止门竟在于前。复次以下第二明观。
T44n1844_p0224c06U于中有三。初明修观之意。次显修观之法。其
T44n1844_p0224c07U第三者。总结劝修。第二之中。显四种观。一法
T44n1844_p0224c08U相观。谓无触次第而发。言余触者。略有八种。
T44n1844_p0224c09U一动。二痒。三凉。四暖。五轻。六重。七涩八滑。
T44n1844_p0224c10U然此八触。未必具起。或有但发二三触者。发
T44n1844_p0224c11U时亦无定次。然多初发动触。此是依粗显正
T44n1844_p0224c12U定相。次辨邪相。邪相略出十双。一增减。二定
T44n1844_p0224c13U乱。三空有。四明。五忧喜。六苦乐。七善恶。
T44n1844_p0224c14U八愚智。九脱缚。十强柔。一增减者。如动触
T44n1844_p0224c15U发时。或身动手起。脚亦随动。外人见其兀兀
T44n1844_p0224c16U如睡。或如着鬼。身手足纷动。此为增相。若其
T44n1844_p0224c17U动触发时。若上若下。未及遍身。即便坏灭。因
T44n1844_p0224c18U此都失境界之相。坐时萧索。无法持身。此为
T44n1844_p0224c19U减相。二定乱者。动触发时。识心及身。为定所
T44n1844_p0224c20U缚。不得自在。或复因此便入邪定。乃至七日。
T44n1844_p0224c21U此是定过。若动触发时。心意余乱举。缘异
T44n1844_p0224c22U境。此为乱过也。三空有者。触发之时。都不见
T44n1844_p0224c23U身。谓证空定。是为空过。若触发时。觉身贤
T44n1844_p0224c24U实。犹如木石。是为有过也。四明者。触发
T44n1844_p0224c25U之时。见外种种光色。乃至日月星辰。是为明
T44n1844_p0224c26U过。若触发时。身心昧。如入室。是为过
T44n1844_p0224c27U也。五忧喜者。触发之时。其心热恼憔悴不悦。
T44n1844_p0224c28U是为忧失。若触发时。心大踊悦。不能自安。是
T44n1844_p0224c29U为喜失也。六苦乐者。触发之时。觉身支体
T44n1844_p0225a01U处处痛恼。是为苦失。若触发时。知大快乐。贪
T44n1844_p0225a02U着缠缚。是为乐失也。七善恶者。触发之时。念
T44n1844_p0225a03U外散善。破坏三昧。是为善失。若触发时。无惭
T44n1844_p0225a04U愧等诸恶心生。是恶失也。八愚智者。触发之
T44n1844_p0225a05U时。心识迷惑。无所觉了。是为愚失。若触发
T44n1844_p0225a06U时。知见明利。心生邪觉。是为智失也。九缚
T44n1844_p0225a07U脱者。或有五盖。及诸烦恼。覆障心识。是为缚
T44n1844_p0225a08U失。或谓证空得果。生增上慢。是为脱失也。十
T44n1844_p0225a09U强柔者。触发之时。其身刚强。犹如瓦石。难可
T44n1844_p0225a10U回转。是为强失。若触发时。心志软弱。易可败
T44n1844_p0225a11U坏。犹如软渥。不堪为器。是为柔失也。此二
T44n1844_p0225a12U十种邪定之法。随其所发。若不识别。心生爱
T44n1844_p0225a13U着。因或失心狂乱。或哭或笑。或惊漫走。或时
T44n1844_p0225a14U自欲投岩起火。或时得病。或因致死。又复
T44n1844_p0225a15U随有如是发一邪法。若与九十五种外道鬼
T44n1844_p0225a16U神法中一鬼神法相应。而不觉者。即念彼道。
T44n1844_p0225a17U行于彼法。因此便入鬼神法门。鬼加其势。或
T44n1844_p0225a18U发诸邪定。及诸辩才。知世吉凶。神通奇异。
T44n1844_p0225a19U现希有事。感动众人。世人无知。但见异人。谓
T44n1844_p0225a20U是贤圣。深心信伏。然其内心专行鬼法。当
T44n1844_p0225a21U知是人远离圣道。身坏命终。堕三恶趣。如九
T44n1844_p0225a22U十六外道经广说。行者若觉是等邪相。应以
T44n1844_p0225a23U前法验而治之。然于其中亦有是非。何者。若
T44n1844_p0225a24U其邪定一向魔作者。用法治之。魔去之后。则
T44n1844_p0225a25U都无复毫厘禅法。若我得入正定之时魔入
T44n1844_p0225a26U其中现诸邪相者。用法却之。魔邪既灭。则我
T44n1844_p0225a27U定心明净。犹如云除日显。若此等相虽似魔
T44n1844_p0225a28U作。而用法治犹不去者。当知因自罪障所发。
T44n1844_p0225a29U则应勤修大乘忏悔。罪灭之后定当自显。此
T44n1844_p0225b01U等障相甚微难别。欲求道者不可不知。且止
T44n1844_p0225b02U傍论。还释本文。上来广辨魔事差别。以是已
T44n1844_p0225b03U下。第二明治。言智慧观察者。依自随分所
T44n1844_p0225b04U有觉慧。观诸魔事察而治之。若不观察。即堕
T44n1844_p0225b05U邪道。故言勿令堕于邪网。此是如前三种验
T44n1844_p0225b06U中。正为无常。苦。流转。不净。文相可知。如是
T44n1844_p0225b07U当念以下。第二明大悲观。作是思惟以下。第
T44n1844_p0225b08U三明誓愿观。以起如是以下。第四明精进观。
T44n1844_p0225b09U依此四门。略示修观也。唯除坐时以下。第三
T44n1844_p0225b10U总结劝修。上来第一别明止观。若行以下第
T44n1844_p0225b11U二合修。于中有三。一总标俱行。第二别明
T44n1844_p0225b12U行相。三者总结。第二之中。显示二义。先明顺
T44n1844_p0225b13U理俱行止观。后显对障俱行止观。初中言虽
T44n1844_p0225b14U念诸法自性不生者。依非有门以修止行也。
T44n1844_p0225b15U而复即念业果不失者。依非无门以修观行
T44n1844_p0225b16U也。此顺不动实际建立诸法。故能不舍止行
T44n1844_p0225b17U而修观行。良由法虽非有而不堕无故也。次
T44n1844_p0225b18U言虽念善恶业报而即念性不可得者。此顺
T44n1844_p0225b19U不坏假名而说实相。故能不废观行而入止
T44n1844_p0225b20U门。由其法虽不无而不常有故也。若修以下。
T44n1844_p0225b21U对障分别。若修止者。离二种过。一者正除
T44n1844_p0225b22U凡夫住着之执。遣彼所着人法相故。二者兼
T44n1844_p0225b23U治二乘怯弱之见。见有五阴怖畏苦故。若修
T44n1844_p0225b24U观者。亦离二过。一者正除二乘狭劣之心。普
T44n1844_p0225b25U观众生起大悲故。二者兼治凡夫懈怠之意。
T44n1844_p0225b26U不观无常懈怠发趣故。以是义故以下。第三
T44n1844_p0225b27U总结俱行。一则顺理无偏必须俱行。二即并
T44n1844_p0225b28U对二障必应双遣。以是二义不相舍离。故言
T44n1844_p0225b29U共相助成等也。止观二行既必相成。如鸟两
T44n1844_p0225c01U翼。似车二轮。二轮不具。即无运载之能。一翼
T44n1844_p0225c02U若阙。何有翔空之势。故言止观不具。则无
T44n1844_p0225c03U能入菩提之道也。修行信心分中有三。一者
T44n1844_p0225c04U举人略标大意。二者就法广辨行相。此之二
T44n1844_p0225c05U段竟在于前。复次众生以下第三示修行者
T44n1844_p0225c06U不退方便。于中有二。先明初学者畏退堕。后
T44n1844_p0225c07U示不退转之方便。此中有三。一者明佛有胜
T44n1844_p0225c08U方便。二者别出修多罗说。若观以下。第三释
T44n1844_p0225c09U经所说意趣。若观法身毕竟得生者。欲明十
T44n1844_p0225c10U解以上菩萨。得少分见真如法身。是故能得
T44n1844_p0225c11U毕竟往生。如上信成就发心中言以得少分
T44n1844_p0225c12U见法身故。此约相似见也。又复初地已上菩
T44n1844_p0225c13U萨。证见彼佛真如法身。以之故言毕竟得生。
T44n1844_p0225c14U如楞伽经叹龙树菩萨云。证得欢喜地。往生
T44n1844_p0225c15U安乐国故。此中论意约上辈人明毕竟生。非
T44n1844_p0225c16U谓未见法身不得往生也。住正定者。通论有
T44n1844_p0225c17U三。一者见道以上方名正定。约无漏道为正
T44n1844_p0225c18U定故。二者十解以上名为正定。住不退位为
T44n1844_p0225c19U正定故。三者九品往生皆名正定。依胜缘力
T44n1844_p0225c20U得不退故。于中委悉。如无量寿料简中说。劝
T44n1844_p0225c21U修分中在文有六。一者总结前说。二者若有
T44n1844_p0225c22U众生以下举益劝修。三者假使有人以下信
T44n1844_p0225c23U受福胜。四者其有众生以下毁谤罪重。五者
T44n1844_p0225c24U当知以下引证。六者是故以下结劝。第二文
T44n1844_p0225c25U中即有二意。先正劝修究竟以下示其胜利。
T44n1844_p0225c26U此中二句初示所得果胜。后明能修人胜。第
T44n1844_p0225c27U三段中有二。先明一食之顷正思福胜。后显
T44n1844_p0225c28U一日一夜修行功德无边。第四段中有四。先
T44n1844_p0225c29U明毁谤罪重。是故以下第二试劝。以深以下
T44n1844_p0226a01U第三释罪重意。一切如来以下第四转释断
T44n1844_p0226a02U三宝种之意。余之文可见。一部之论有三分
T44n1844_p0226a03U中。正辨论宗竟在于前。此后一颂。第三总结。
T44n1844_p0226a04U于中上半。结前五分。下之二句。回向六道
T44n1844_p0226a05U起信论疏卷下(终)