【经文资讯】大正新修大藏经 第四十四册 No. 1837《大乘百法明门论疏》
【版本记录】CBETA 电子佛典 V1.11 (Big5) 普及版，完成日期：2001/04/07
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 44, No. 1837 大乘百法明门论疏
# CBETA Chinese Electronic Tripitaka V1.11 (Big5) Normalized Version, Release Date: 2001/04/07
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T44n1837_p0052c22U
T44n1837_p0052c23U
T44n1837_p0052c24U　　No. 1837 [cf. No. 1614]
T44n1837_p0052c25U大乘百法明门论疏卷上
T44n1837_p0052c26U
T44n1837_p0052c27U　　　　大慈恩寺沙门大乘光撰
T44n1837_p0052c28U将欲造文。略以三门分别。第一明造论意。第
T44n1837_p0052c29U二释题目。第三随文解释。第一明造论意者。
T44n1837_p0053a01U寻夫三界有情五趣漂溺。循环不息。轮回无
T44n1837_p0053a02U替者。莫不以断常空有纷纠于怀。所以菩萨
T44n1837_p0053a03U降生垂范利物。为除空有两执故。开空有二
T44n1837_p0053a04U门。前明百法有体。为遣执空。后明人法二空。
T44n1837_p0053a05U为除有见。所以有体。世谛非无。所以言空。真
T44n1837_p0053a06U谛何有。随病说药。病息药亡。执药成病。悟病
T44n1837_p0053a07U成药。非空非有。即有即空。既绝百非。又亡四
T44n1837_p0053a08U句。然因诠显旨故假论以明。既不说而说。亦
T44n1837_p0053a09U听无所听。论之兴也其在兹乎。此即第一明
T44n1837_p0053a10U造论意。第二释题目。言大乘百法明门论本
T44n1837_p0053a11U事分中略录名数者。大是遮小得名。乘以运
T44n1837_p0053a12U载为义。此言大乘。遮诠立号。非是直诠。言遮
T44n1837_p0053a13U诠者。简小乘故名曰遮诠。十十名百。广如后
T44n1837_p0053a14U释。持自性故名之为法。明者是慧与明为门
T44n1837_p0053a15U故曰明门。问答往还称之为论。言本事分中
T44n1837_p0053a16U者。即百法明门论本事分中也。本事分中文
T44n1837_p0053a17U繁浩博。此论文略故言略录。非义略也。目召
T44n1837_p0053a18U诸法。称之曰名。一十百千名之为数。故言大
T44n1837_p0053a19U乘百法明门论本事分中略录名数。此即第
T44n1837_p0053a20U二释其题目。第三随文解释者。就此文中。义
T44n1837_p0053a21U别不同分为三段。第一引经标宗。第二寻经
T44n1837_p0053a22U起问。第三依问为通
T44n1837_p0053a23U论云。如世尊言一切法无我者　解云。此初
T44n1837_p0053a24U第一引经标宗。明法无我。如佛世尊。诸经
T44n1837_p0053a25U皆说一切法中都无有我。故今举教标以为
T44n1837_p0053a26U宗
T44n1837_p0053a27U论云。何等一切法云何为无我者　解云。自
T44n1837_p0053a28U下第二依经起问。既引圣言。诸法无我未知。
T44n1837_p0053a29U何者是一切法。云何为无我
T44n1837_p0053b01U论云。一切法等者　解云。自下第三依问为
T44n1837_p0053b02U通。就答文中有二。初答前问。第二言无我者
T44n1837_p0053b03U以下答后问。此言一切法者。略有五种。等者。
T44n1837_p0053b04U此答初问。就初答中有三。第一牒前问举数
T44n1837_p0053b05U列名。第二废立五法前后次第。第三别释五
T44n1837_p0053b06U法。就初有二。一举数。二列名。此即第一牒章
T44n1837_p0053b07U举数
T44n1837_p0053b08U论云。一者心法二者心所有法三者色法四者
T44n1837_p0053b09U心不相应行法五者无为法者　此即第二列
T44n1837_p0053b10U五法名
T44n1837_p0053b11U论云。一切最胜故者　解云。自下第二废立
T44n1837_p0053b12U五法前后次第。问何故第一明其心法。一切
T44n1837_p0053b13U法中心法最胜。是故经言。心净故众生净。
T44n1837_p0053b14U心染故众生染。由此心故。或着生死。或证涅
T44n1837_p0053b15U。以胜用强。是故第一明其心法
T44n1837_p0053b16U论云。与此相应故者　解云。何故第二明其
T44n1837_p0053b17U心所有法。谓此心法常与心王同依同缘及
T44n1837_p0053b18U与同时。若约小乘。更有同行。今依大乘。心法
T44n1837_p0053b19U与王不同其行。所以者何。由心法等与王行
T44n1837_p0053b20U相各各不同。如缘青色。心王自变心法自变。
T44n1837_p0053b21U是故不同。此之心法与其心王各缘诸境。一
T44n1837_p0053b22U时相应。心起即起。心无即无。如王左右不离
T44n1837_p0053b23U于王。心数相应亦复如是
T44n1837_p0053b24U论云。二所现影故者　解云。何故第三明其
T44n1837_p0053b25U色法。谓此色法不能别起。依心及所数之所
T44n1837_p0053b26U变生。是彼二法所现影故。是故第三明其色
T44n1837_p0053b27U法
T44n1837_p0053b28U论云。三位差别故者　解云。何故第四明心
T44n1837_p0053b29U不相应。谓不相应无别有体。总是假立。于前
T44n1837_p0053c01U色心及心所有法三法之上分位差别。假施
T44n1837_p0053c02U设有。是故第四明心不相应
T44n1837_p0053c03U论云。四所显示故等　解云。何故第五明其
T44n1837_p0053c04U无为。无为之法相难了知。若不约法以明。何
T44n1837_p0053c05U能显示。故能依色心心所有法不相应行四
T44n1837_p0053c06U法之上显示无为。是故第五明无为法
T44n1837_p0053c07U论云第一心法者　解云。自下第三别解五
T44n1837_p0053c08U法。于中有五。第一解心法。第二解心所有法。
T44n1837_p0053c09U第三解色法。第四解心不相应行法。第五解
T44n1837_p0053c10U无为法。就第一解心法中有三。一牒章。二举
T44n1837_p0053c11U数。三列名。此即第一牒章
T44n1837_p0053c12U论云。略有八种者　举数
T44n1837_p0053c13U论云。一眼识二耳识三鼻识四舌识五身识六
T44n1837_p0053c14U意识七末那识八阿赖耶识者　解云。自下
T44n1837_p0053c15U第三列名。眼识眼根识能了别。谓此之识依
T44n1837_p0053c16U于眼根了别色尘。识从所依名为眼识。如眼
T44n1837_p0053c17U识既然。耳鼻舌身及与意识随义应知。七末
T44n1837_p0053c18U那者。末那梵音。此翻为意。意以思量为义。此
T44n1837_p0053c19U即随义立名。八阿赖耶识者。阿赖耶识西国
T44n1837_p0053c20U梵音。此翻为藏亦名为宅。宅即摄持诸法。藏
T44n1837_p0053c21U即贮积无遗。藏宅之名此皆从义立名。上来
T44n1837_p0053c22U第一略释其名。今复略以五门料简八识。第
T44n1837_p0053c23U一缘境分别。第二四缘分别。第三四界分别。
T44n1837_p0053c24U第四重数分别。第五三性分别。第一缘境分
T44n1837_p0053c25U别者。就缘境中有二。初约因位辨。次约果位
T44n1837_p0053c26U辨。初因位辨者。眼等五识所缘境界西方诸
T44n1837_p0053c27U师有其两释。第一释云。眼等五识唯缘实尘
T44n1837_p0053c28U不缘于假。所以者何。眼等五识缘证量尘。不
T44n1837_p0053c29U待名言不待此余根境。由长短等诸余假色。
T44n1837_p0054a01U要待名言及待此余根境。是故不缘长等假
T44n1837_p0054a02U色问曰。五尘之中何者是实何者是假。解云。
T44n1837_p0054a03U色尘之中。青黄赤白四种是实。余并是假。声
T44n1837_p0054a04U尘之中。因执受大种声。因不执受大种声。因
T44n1837_p0054a05U执受不执受大种声此三是实。余并是假。香
T44n1837_p0054a06U尘之中。好香恶香平等香。此三是实。余并是
T44n1837_p0054a07U假。味尘之中。苦酢甘辛碱淡。此六是实。余并
T44n1837_p0054a08U悉假有。触尘之中。地水火风四种是实。余并
T44n1837_p0054a09U是假有。问曰。眼等五识既不缘假。何故诸论
T44n1837_p0054a10U色尘之中说有长等假色。乃至触尘之中说有
T44n1837_p0054a11U滑等假触。解云。所以色尘之中说有假色。乃
T44n1837_p0054a12U至触尘之中说有假触者。此文但据摄假从
T44n1837_p0054a13U实。是故合说。据实不缘。问曰。若不缘者。犹
T44n1837_p0054a14U如阴夜远望树林。唯见长等不见青黄。云何
T44n1837_p0054a15U眼识不缘其假。解云。此亦得缘青黄实色。阴
T44n1837_p0054a16U夜远望青黄赤白虽非分明。了了至触而见。
T44n1837_p0054a17U然亦得缘。是故唯缘青等实色不缘于假。问
T44n1837_p0054a18U曰。长等假色眼识不缘。此诸假色何色中摄。
T44n1837_p0054a19U答曰。当知此诸假色法处之中遍计所起色
T44n1837_p0054a20U摄。问曰。忿等诸惑是贪上假则皆法处中摄。
T44n1837_p0054a21U何故长等假色是青等上假非色处中收。解
T44n1837_p0054a22U云。忿贪俱意缘。是故法处摄。长等非眼见故
T44n1837_p0054a23U非色处收。如色尘中作此分别。乃至触尘分别
T44n1837_p0054a24U随义应知。又一释云。眼等五识假实并缘。若
T44n1837_p0054a25U缘于假必缘其实。缘实之时不缘于假。所以
T44n1837_p0054a26U者何。假依实有。缘假之时其必缘实。实不依
T44n1837_p0054a27U假。缘实之时不缘于假。此家所说诸假法等
T44n1837_p0054a28U非法处中遍计性摄。如长等假色即色处中
T44n1837_p0054a29U收。乃至触尘之中滑等假触处中摄。第六意
T44n1837_p0054a30U识缘一切法。如其所应随义应知。第七末那
T44n1837_p0054b01U缘境。西方诸德亦有两释。一释云。末那缘阿
T44n1837_p0054b02U赖耶识见分为我。缘阿赖耶识相分为其我
T44n1837_p0054b03U所。问曰。何一心执阿赖耶识见分为我。复执
T44n1837_p0054b04U阿赖耶识相分为其我所。解云。且如眼识。一
T44n1837_p0054b05U时尚缘青等种种诸色。一心所缘我我所此亦
T44n1837_p0054b06U何过。问曰。诸论并云。末那执阿赖耶识为我
T44n1837_p0054b07U我所。不言执其相分。何故今者乃言执其相
T44n1837_p0054b08U分以为我所。解云。当知此相不离于见。所以
T44n1837_p0054b09U诸论并言缘阿赖耶识为我我所。此亦无过。
T44n1837_p0054b10U又一释云。末那执阿赖耶识为我我所。问曰。
T44n1837_p0054b11U执阿赖耶识为我。云何复执为其我所。解云。
T44n1837_p0054b12U谓此末那先执阿赖耶识为我。后复执此所
T44n1837_p0054b13U计之我。是我家所有。故名我所。问曰。若执
T44n1837_p0054b14U阿赖耶识相分为我所者。此有何过。解云。诸
T44n1837_p0054b15U论中但言执阿赖耶识为我我所。不言执其相
T44n1837_p0054b16U分是其我所。末那直执阿赖耶识为我我所。
T44n1837_p0054b17U何能复更外执相分以为我所。于义不可。是
T44n1837_p0054b18U故不缘。第八阿赖耶识缘于种子五根五尘。
T44n1837_p0054b19U问曰。何故不缘六七等识。解云。阿赖耶识缘
T44n1837_p0054b20U任运境。六七等识非任运境。是故不缘。问曰。
T44n1837_p0054b21U何故第六识得缘诸识。解云。第六识分别用
T44n1837_p0054b22U强。是故得缘。第八识无此分别。是故不缘。此
T44n1837_p0054b23U即第一约因位辨也。第二约果位辨者。若至
T44n1837_p0054b24U果位眼等诸识皆缘诸法。第二四缘分别者。
T44n1837_p0054b25U阿赖耶识当体自望。若约粗言但有三缘。约
T44n1837_p0054b26U细言之具四缘。约粗言之具三缘者。种子望现
T44n1837_p0054b27U行得作因缘。前心灭后心生。得作等无间缘。
T44n1837_p0054b28U不相障碍故得有增上缘。阿赖耶识前后不
T44n1837_p0054b29U相缘故无所缘缘。若约细言之亦有所缘缘。
T44n1837_p0054c01U谓一心起时有其四分。所谓相分。见分。自证
T44n1837_p0054c02U分。证自证分。此四分中有前后相缘故得有
T44n1837_p0054c03U所缘缘。阿赖耶识望末那得有二缘。阿赖耶
T44n1837_p0054c04U识生现行末那故得有因缘。不相障碍故得有
T44n1837_p0054c05U增上缘。不由阿赖耶识灭故末那得生无
T44n1837_p0054c06U等无间缘。阿赖耶识不能缘末那故无所缘
T44n1837_p0054c07U缘。阿赖耶识望第六识得有二缘。阿赖耶识
T44n1837_p0054c08U生现行六识故得有因缘。不相障碍故得有
T44n1837_p0054c09U增上缘。不由阿赖耶识灭故第六识得生
T44n1837_p0054c10U无等无间缘。阿赖耶识不能缘六识为境故
T44n1837_p0054c11U无所缘缘。阿赖耶识望五识有二缘。阿赖耶
T44n1837_p0054c12U识生现行五识故得有因缘。不相障碍故有
T44n1837_p0054c13U增上缘。不由阿赖耶识灭故五识得生无
T44n1837_p0054c14U等无间缘。阿赖耶识不能缘五识故无所缘
T44n1837_p0054c15U缘。第七末那当体自望。若约粗言之有二缘。
T44n1837_p0054c16U若约细言之有三缘。约粗言之有二缘者。前
T44n1837_p0054c17U念与后念为次第缘。不相障碍有增上缘。
T44n1837_p0054c18U约细言之有三缘。二缘者如前。更加所缘缘。
T44n1837_p0054c19U谓一心中有其四分。前后相缘故有所缘缘。
T44n1837_p0054c20U此之四分如前已说。不烦重列。末那望阿
T44n1837_p0054c21U赖耶识得有三缘。谓末那熏阿赖耶识故得
T44n1837_p0054c22U有因缘。末那缘阿赖耶识得有所缘缘。不相
T44n1837_p0054c23U障碍故得有增上缘。不由末那灭故阿赖耶
T44n1837_p0054c24U识生故无等无间缘。末那望第六识得有一
T44n1837_p0054c25U缘。谓不相障碍故得有增上缘。不由末那灭
T44n1837_p0054c26U故第六识生故无等无间缘。末那不熏第六
T44n1837_p0054c27U识故无因缘。末那不能缘六识为境故无所
T44n1837_p0054c28U缘缘。末那望五识得有一缘。谓不相障碍故
T44n1837_p0054c29U有增上缘。末那不熏五识故无因缘。不由末
T44n1837_p0055a01U那灭五识生故无等无间缘。末那不能缘五
T44n1837_p0055a02U识为境故无所缘缘。第六意识当体自望得
T44n1837_p0055a03U有三缘。谓前后相缘故有所缘缘。前心有开
T44n1837_p0055a04U辟义故有等无间缘。不相障碍故有增上缘。
T44n1837_p0055a05U从阿赖耶识种子生故无因缘。第六识望阿
T44n1837_p0055a06U赖耶识得有三缘。熏阿赖耶识故有因缘。缘
T44n1837_p0055a07U阿赖耶识为境故得有所缘缘。不相障碍故
T44n1837_p0055a08U得有增上缘。不由第六识灭故阿赖耶识生
T44n1837_p0055a09U故无等无间缘。第六识望末那有二缘。谓缘
T44n1837_p0055a10U末那为境故得有所缘缘。不相障碍故得有
T44n1837_p0055a11U增上缘。不熏末那故无因缘。不由第六识灭
T44n1837_p0055a12U故末那生故无等无间缘。第六识望五识得
T44n1837_p0055a13U有三缘。谓缘五识为境故得有所缘缘。由有
T44n1837_p0055a14U开辟义故有等无间缘。不相障碍故得有增
T44n1837_p0055a15U上缘。不能熏五识故无因缘。五识当体自望。
T44n1837_p0055a16U若约粗言之有一缘。若约细言之有二缘。约
T44n1837_p0055a17U粗言之有一缘者。谓五识前后不相障碍故
T44n1837_p0055a18U有增上缘。五识从阿赖耶识种子生故无因
T44n1837_p0055a19U缘。五识后必起意识。以间断故自类相望无
T44n1837_p0055a20U等无间缘。五识前后不相缘故无所缘缘。约
T44n1837_p0055a21U细言之有二缘者。亦得有所缘缘。谓五识起
T44n1837_p0055a22U时有四分。前后相缘故得有所缘缘。五识望
T44n1837_p0055a23U阿赖耶识得有二缘。谓五识熏阿赖耶识故
T44n1837_p0055a24U有因缘。不相障碍故有增上缘。不由五识灭
T44n1837_p0055a25U故阿赖耶识生故无等无间缘。五识不能缘
T44n1837_p0055a26U阿赖耶识为境故无所缘缘。五识望末那得
T44n1837_p0055a27U有一缘。谓不障碍故有增上缘。五识不熏末
T44n1837_p0055a28U那故无因缘。不由五识灭故末那生故无等
T44n1837_p0055a29U无间缘。五识不能缘末那为境故无所缘缘。
T44n1837_p0055b01U五识望第六识有二缘。谓五识望第六识有
T44n1837_p0055b02U开辟义故有等无间缘。生时不相障碍故
T44n1837_p0055b03U有增上缘。不熏第六识故无因缘。不能缘第
T44n1837_p0055b04U六识为境故无所缘缘。第三四界分别者。四
T44n1837_p0055b05U界谓欲界。色界。无色界。及无漏界。问曰。八
T44n1837_p0055b06U识几通四界。几通三界。几通二界。几唯一界。
T44n1837_p0055b07U答曰。三通四界。三谓意识末那阿赖耶识。三
T44n1837_p0055b08U通三界。三谓眼识耳识身识。三界谓欲界色
T44n1837_p0055b09U界及无漏界。二识通二界。二识谓鼻识舌识。
T44n1837_p0055b10U二界谓欲界及无漏界。此八识中当知无有
T44n1837_p0055b11U唯一界者。第四重数分别者。眼等五识及与
T44n1837_p0055b12U末那有其三重。谓种子为一重。现行为第二
T44n1837_p0055b13U重。第六意识缘为第三重。第六意识有三重。
T44n1837_p0055b14U种子为一重。现行为第二重。前后相缘为第
T44n1837_p0055b15U三重。阿赖耶识有四重。谓种子为一重。现行
T44n1837_p0055b16U为第二重。第六意识缘为第三重。末那缘为
T44n1837_p0055b17U第四重。第五三性分别者。三性谓善不善无
T44n1837_p0055b18U记。眼等六识通于三性。第七末那通于二性。
T44n1837_p0055b19U谓善性无记性。若在因位是无记性。若在果
T44n1837_p0055b20U位及入观时当知是善性。第八阿赖耶识亦
T44n1837_p0055b21U通二性。谓异熟无记及与善性。若在因位是
T44n1837_p0055b22U异熟无记。若在果位即是其善。上来略料简
T44n1837_p0055b23U八识讫
T44n1837_p0055b24U论云。第二心所有法略为六种者　自下第二
T44n1837_p0055b25U明心所有法。就中有三。第一总牒开章。第二
T44n1837_p0055b26U列名举数。第三别牒具陈。此即第一总牒开
T44n1837_p0055b27U章。言心所有法者。谓彼心王是其能有。此等
T44n1837_p0055b28U诸法数心之所有。故名心所有法。言略有六
T44n1837_p0055b29U种者。举心所有法结六位数名
T44n1837_p0055c01U论云。遍行有五别境有五善有十一烦恼有六
T44n1837_p0055c02U随烦恼有二十不定有四者　此即第二列名
T44n1837_p0055c03U举数
T44n1837_p0055c04U论云。遍行五者一作意二触三受四想五思者
T44n1837_p0055c05U　此下第三别牒具陈。就中有六。第一解遍
T44n1837_p0055c06U行五。第二解别境五。第三解善十一。第四解
T44n1837_p0055c07U烦恼六。第五解随烦恼二十。第六解不定四。
T44n1837_p0055c08U此即第一解遍行五。言遍行者。于一切时恒
T44n1837_p0055c09U相续起。遍八识有名曰遍行。一作意等者。作
T44n1837_p0055c10U动于心令心数数外缘诸境名为作意。既作
T44n1837_p0055c11U意已令其心王触于前境。名之为触。领纳外
T44n1837_p0055c12U尘觉苦知乐。如是取境名之为受。谓于境界
T44n1837_p0055c13U取其像貌方圆等相故名为想。令心造作善
T44n1837_p0055c14U恶无记。如是等业称之为思。即第一解遍
T44n1837_p0055c15U行讫
T44n1837_p0055c16U论云。别境五者一欲二胜解三念四三摩地五
T44n1837_p0055c17U慧者　此即第二解别境五。言别境者。别缘
T44n1837_p0055c18U诸境名为别境。何者名别。且如其欲。希望前
T44n1837_p0055c19U境名之为欲。不希望境即无有欲。希望之欲
T44n1837_p0055c20U与不希望二种有异。名之为别。乃至第五慧
T44n1837_p0055c21U数简择诸法。名之为慧。不简择法不名为慧。
T44n1837_p0055c22U简择之慧与不简择二种有异。名之为别。言
T44n1837_p0055c23U一欲者。于自乐境希望愿求。或善或恶名之
T44n1837_p0055c24U为欲。于所缘境心生决定是事必尔名为胜
T44n1837_p0055c25U解。过去曾缘所习境界明记不忘。名之为
T44n1837_p0055c26U念。于一境界令心不散专住不离名三摩地。
T44n1837_p0055c27U三摩地名翻为等持。此即定之异名。持其心
T44n1837_p0055c28U王及与数法等至于境名为等持。简择是非
T44n1837_p0055c29U分别善恶得决定义。名之为慧。上来第二解
T44n1837_p0056a01U别境讫
T44n1837_p0056a02U论云。善有十一者一信二精进三惭四愧五无
T44n1837_p0056a03U贪六无嗔七无痴八轻安九不放逸十舍十一
T44n1837_p0056a04U不害者　此即第三解善十一。言善者。不造
T44n1837_p0056a05U众恶名之为善。信有三宝四谛心不生谤。名
T44n1837_p0056a06U之为信。心勇不退精勤策励求诸善法名为
T44n1837_p0056a07U精进。造诸过恶自羞名惭。造诸过恶羞他名
T44n1837_p0056a08U愧。又解云。造诸过恶羞天名惭。造诸过恶羞
T44n1837_p0056a09U人名愧。于世荣利财色等法心不耽著名曰
T44n1837_p0056a10U无贪。于诸有情心无损害慈愍在怀名曰无
T44n1837_p0056a11U嗔。于诸善法心无迷惑如实了知名曰无痴。
T44n1837_p0056a12U身心调畅远离粗重适悦安乐名为轻安。耽
T44n1837_p0056a13U着五欲名为放逸。远离彼尘名不放逸。离沈
T44n1837_p0056a14U离掉处于中庸其心平等名之为舍。损恼有
T44n1837_p0056a15U情称之为害。哀愍生故名为不害。上来第三
T44n1837_p0056a16U解善十一讫
T44n1837_p0056a17U论云。烦恼六者一贪二嗔三慢四无明五疑六
T44n1837_p0056a18U不正见者　此即第四解烦恼六。言烦恼者。
T44n1837_p0056a19U恼乱身心名为烦恼。言贪者。于诸有情及资
T44n1837_p0056a20U具等爱乐耽着。名之为贪。于诸有情起诸损
T44n1837_p0056a21U害心不安隐。称之为嗔。众财色等而起贡高
T44n1837_p0056a22U计己胜他。名之为慢。了其真实名之为明。不
T44n1837_p0056a23U了真实号曰无明。于诸谛中心怀犹豫如立
T44n1837_p0056a24U衢路。名之曰疑。称境而知名为正见。此见邪
T44n1837_p0056a25U僻名不正见。上来第四解烦恼六讫
T44n1837_p0056a26U论云。随烦恼二十者一忿二恨三恼四覆五诳
T44n1837_p0056a27U六谄七x八害九嫉十悭十一无惭十二无愧
T44n1837_p0056a28U十三不信十四懈怠十五放逸十六干蚴七
T44n1837_p0056a29U掉举十八失念十九不正知二十心乱者　此
T44n1837_p0056b01U即第五解随烦恼二十。言随烦恼者。恼乱身
T44n1837_p0056b02U心烦劳行者名为烦恼。忿等诸惑随贪等起
T44n1837_p0056b03U名随烦恼。又解云。谓此忿等随顺于心不念
T44n1837_p0056b04U解脱名随烦恼。言忿等者。于违愤发名之为
T44n1837_p0056b05U忿。忿后结怨名之为恨。心恨暴怒称之为恼。
T44n1837_p0056b06U隐实过恶目之为覆。谗诈惑乱称之曰诳。x
T44n1837_p0056b07U现恭顺名之为谄。恃荣自举悦豫名x。无悲
T44n1837_p0056b08U无愍损恼称害。妒胜忧戚名之为嫉。蕴财贪
T44n1837_p0056b09U著名之为悭。过不自耻名曰无惭。恶不羞他
T44n1837_p0056b10U名曰无愧。违正不欲心不清净名为不信。耽
T44n1837_p0056b11U乐退善名为懈怠。于恶不防名为放逸。滞境
T44n1837_p0056b12U无堪名曰干颉Ｐ牟患啪苍堤坝等名为掉
T44n1837_p0056b13U举。谓于所说若法若义无所堪能名为失念。
T44n1837_p0056b14U正了诸法名为正知。邪了不达名不正知。驰
T44n1837_p0056b15U散外缘其心散乱流转不息名为心乱。上来
T44n1837_p0056b16U第五解随烦恼二十讫
T44n1837_p0056b17U论云。不定四者一睡眠二恶作三寻四伺者
T44n1837_p0056b18U　此即第六解不定四。言不定者。谓此四法于
T44n1837_p0056b19U三界中不定一处。如寻伺二数色界中有。余
T44n1837_p0056b20U二即无。不定相随故名不定。言睡眠等者。
T44n1837_p0056b21U略摄于心不自在转越失所作名曰睡眠。于
T44n1837_p0056b22U已作未作善不善事心怀追悔名为恶作。于
T44n1837_p0056b23U法推求未审细察令心粗转。名之为寻。于所
T44n1837_p0056b24U寻法数数推求令心细转故名为伺。上来第
T44n1837_p0056b25U二明心所有法讫
T44n1837_p0056b26U大乘百法明门论疏卷上【经文资讯】大正新修大藏经 第四十四册 No. 1837《大乘百法明门论疏》CBETA 电子佛典 V1.11 普及版
# Taisho Tripitaka Vol. 44, No. 1837 大乘百法明门论疏, CBETA Chinese Electronic Tripitaka V1.11, Normalized Version
=========================================================================
T44n1837_p0056c01U
T44n1837_p0056c02U大乘百法明门论疏卷下
T44n1837_p0056c03U
T44n1837_p0056c04U　　　　大慈恩寺沙门大乘光撰
T44n1837_p0056c05U今略以五门料简心所有法。其五门者。第一
T44n1837_p0056c06U诸论不同。第二假实分别。第三四界分别。第
T44n1837_p0056c07U四三性分别。第五废立六位。第一诸论不同
T44n1837_p0056c08U者。若依此论。心所有法有五十一。谓遍行五。
T44n1837_p0056c09U别境五。善十一。烦恼六。随烦恼二十。不定
T44n1837_p0056c10U四。若依瑜伽有五十三法。五十一同此论。但
T44n1837_p0056c11U随烦恼中更加邪欲邪胜解二教。若依显扬
T44n1837_p0056c12U论及五蕴论。心所有法有五十一。并同此论。
T44n1837_p0056c13U无有差别。若依杂集论。心所有法五十五。自
T44n1837_p0056c14U余诸数并同此论。唯烦恼六中开不正见为
T44n1837_p0056c15U五。谓萨迦耶见。边执。见取。戒禁取。邪见。此
T44n1837_p0056c16U即诸论显数不同。问曰。何故瑜伽随烦恼中
T44n1837_p0056c17U更加邪欲邪胜解。诸论并无。此有何意。解
T44n1837_p0056c18U云。瑜伽论所以更加邪欲邪胜解者。为别境
T44n1837_p0056c19U五中念定慧三入随烦恼。当知欲与胜解亦
T44n1837_p0056c20U入随烦恼中。又此二数为障义重得入随烦
T44n1837_p0056c21U恼中。问既如是者。诸论何故不说。答诸论不
T44n1837_p0056c22U说者。为念定慧三五根摄故亲为近障。过失
T44n1837_p0056c23U重故。所以入随烦恼中。问曰。欲与胜解五根
T44n1837_p0056c24U不摄。何故瑜伽建立此二入随烦恼。若尔。何
T44n1837_p0056c25U故遍行五数亦不入随烦恼中。解云。此之二
T44n1837_p0056c26U数虽望念定慧三非五根摄为障是稍轻。若
T44n1837_p0056c27U望遍行还是其重故。瑜伽论以此二数为障
T44n1837_p0056c28U义重得入随烦恼中。问曰。何故杂集论烦恼
T44n1837_p0056c29U六中开不正见为五见。诸论并合为一。此有
T44n1837_p0057a01U何意。解云。诸论所以合为一者。以此五见同
T44n1837_p0057a02U是慧性。对法论所以开为五者。约行解不同
T44n1837_p0057a03U开之为五。此亦开合为异。亦无妨难。第二假
T44n1837_p0057a04U实分别者。心所有法若依瑜伽论。二十七种
T44n1837_p0057a05U是其实有。余是假立。二十七是实者。谓遍行
T44n1837_p0057a06U五。别境五。善中八。除不放逸舍不害。当知不
T44n1837_p0057a07U放逸舍是无贪无嗔无痴精进四法上假。不
T44n1837_p0057a08U害即是无嗔上假故。论云。问是诸善法几世
T44n1837_p0057a09U俗有。几实物有。答三是世俗有。谓不放逸舍
T44n1837_p0057a10U及不害。所以者何。不放逸舍是无贪无嗔无
T44n1837_p0057a11U痴精进分故。即如是法离杂染义建立为舍。
T44n1837_p0057a12U治杂染义立不放逸。不害即是无嗔分。故无
T44n1837_p0057a13U别实物。烦恼六中五是实有。谓贪嗔痴慢疑。
T44n1837_p0057a14U一是假有。谓不正见。论云。根本烦恼六。一贪
T44n1837_p0057a15U二嗔三无明四慢五见六疑。问是诸烦恼几
T44n1837_p0057a16U世俗有。几实物有。答见是世俗有。是慧分故。
T44n1837_p0057a17U余是实物有。别有心法故。随烦恼为假为实
T44n1837_p0057a18U者。若依瑜伽决择分中。不定四法亦入随烦
T44n1837_p0057a19U恼中。合二十四总名随烦恼分。亦无邪欲邪
T44n1837_p0057a20U胜解二法。但本地分中有二十六。更加邪欲
T44n1837_p0057a21U邪胜解故。决择分中云。复次随烦恼自性云
T44n1837_p0057a22U何。谓忿恨覆恼嫉悭诳谄x害无惭无愧
T44n1837_p0057a23U沈掉举不信懈怠忘念放逸散乱不正知恶作
T44n1837_p0057a24U睡眠寻伺。如本地分已广宣说。如是等类名
T44n1837_p0057a25U随烦恼自性。复次此烦恼几世俗有。几实物
T44n1837_p0057a26U有。谓无惭无愧不信懈怠。此四种是实物有。
T44n1837_p0057a27U余是假有。谓忿恨恼嫉害五。是嗔分故皆世
T44n1837_p0057a28U俗有。悭x掉举三。是贪分故示世俗有。覆
T44n1837_p0057a29U诳谄赋了眠恶作忘念散乱恶慧九法。是
T44n1837_p0057b01U痴分故皆是世俗有。放逸是贪嗔痴分。亦是
T44n1837_p0057b02U假世俗有。寻伺二种是身语意加行分故。及
T44n1837_p0057b03U慧分故。俱是假有。若依瑜伽。二十七是实
T44n1837_p0057b04U有。二十四是假有。若依对法论文。二十二是
T44n1837_p0057b05U实物有。余并假有。言二十二实物有者。谓遍
T44n1837_p0057b06U行五。别境五。善十一中七。是实有。四是假有。
T44n1837_p0057b07U故对法论云。无痴者。谓报教证智决择为性。
T44n1837_p0057b08U报教证智者。谓生得闻思修所生慧。如次应
T44n1837_p0057b09U知。决择者。谓慧勇勤俱。故知无痴用慧为性。
T44n1837_p0057b10U更无别体。不放逸舍并云依止正勤无贪嗔
T44n1837_p0057b11U痴。是故依此四法假立。言不害者。是无嗔善
T44n1837_p0057b12U根一分。心悲愍为体。当知不害不离无嗔故
T44n1837_p0057b13U亦是假。根本烦恼为有十中。五是实有。谓贪
T44n1837_p0057b14U嗔痴慢疑。五是假有。谓五见离慧之外无别
T44n1837_p0057b15U性故。随烦恼及不定合二十四皆是假立。故
T44n1837_p0057b16U论云。当知忿等是假建立。离嗔等外无别性
T44n1837_p0057b17U故。谓忿恨恼嫉害此五是嗔一分。与瑜伽同。
T44n1837_p0057b18U悭x是贪一分。掉举是贪一分。此三是贪分。
T44n1837_p0057b19U亦瑜伽同。放逸中依止懈怠及贪嗔痴四法
T44n1837_p0057b20U假立。亦瑜伽同。无惭无愧二数是贪嗔痴分
T44n1837_p0057b21U假立。不信懈怠二数是痴分并是假立。与瑜
T44n1837_p0057b22U伽不同。谓瑜伽说。此四是实物有。今对法言。
T44n1837_p0057b23U无惭无愧二数是贪嗔痴分。不信懈怠二数
T44n1837_p0057b24U是愚痴分。故不同瑜伽。谄诳二数是贪痴一
T44n1837_p0057b25U分。散乱一数是贪嗔痴分。忘念不正知是烦
T44n1837_p0057b26U恼中念慧为性。覆睡眠恶作是愚痴分。寻伺
T44n1837_p0057b27U二数或是思性或是慧性。谓推度不推度有
T44n1837_p0057b28U差别故。大乘瑜伽论中云。随烦恼中九数。
T44n1837_p0057b29U谓覆诳谄赋了眠恶作忘念散乱恶慧。并
T44n1837_p0057c01U是痴分。今对法中唯覆赋了眠恶作四是
T44n1837_p0057c02U愚痴分。余五不同。谓散乱一数是贪嗔痴分。
T44n1837_p0057c03U谄诳二数是贪痴一分。失念不正知是烦恼
T44n1837_p0057c04U中念慧一分。当知并是作论者意异各说一
T44n1837_p0057c05U义。西国诸德并云。随烦恼中七是实有。谓无
T44n1837_p0057c06U惭无愧干虻艟俨恍判傅⌒穆摇４似呤并
T44n1837_p0057c07U别有体。问曰。无惭无愧不信懈怠。此四有别
T44n1837_p0057c08U体者。论有诚文。干虻艟偕⒙胰数而有别
T44n1837_p0057c09U体。何以得知。解云。为掉举数论判。是其贪
T44n1837_p0057c10U分。若此数离贪外无别体者。贪不与嗔痴相
T44n1837_p0057c11U应。若尔。别有掉不得与一切烦恼相应过失。
T44n1837_p0057c12U既言掉与一切烦恼相应。故知掉别有体。掉
T44n1837_p0057c13U既言是贪一分有别体。当知干蛏⒙乙嘌
T44n1837_p0057c14U唯是痴分。故知亦有别体。而准对法文。但随
T44n1837_p0057c15U烦恼中放逸是贪嗔痴一分者。则是实有。此
T44n1837_p0057c16U随烦恼二十中。唯此无惭无愧干虻艟俨
T44n1837_p0057c17U信懈怠心乱七数。谓是贪嗔痴分。其余十三
T44n1837_p0057c18U数。或言一分。或言依止。故知并是假有。不
T44n1837_p0057c19U定四数中。睡眠恶作亦言是愚痴分。亦有别
T44n1837_p0057c20U体。谓睡眠用想欲为性。离想外无别体故。故
T44n1837_p0057c21U显扬论言。梦者欲想所作。此亦多虚。故知睡
T44n1837_p0057c22U眠是欲想性。谓是痴分。虽离痴外有别体。然
T44n1837_p0057c23U是欲想性故。当知亦是假立。恶作无文。但西
T44n1837_p0057c24U国诸师相传云。或是慧。虽言痴分离痴外有
T44n1837_p0057c25U别体。然是思是慧性。离思慧外无别体故。故
T44n1837_p0057c26U知亦是假立。寻伺两数离思离慧无别性故。
T44n1837_p0057c27U亦是假立。西国诸师相传云。无痴善根亦有
T44n1837_p0057c28U别体。何以得知。一瑜伽中唯言。善十一中
T44n1837_p0057c29U三是假有。谓舍不放逸不害。余是实有。故
T44n1837_p0058a01U知无痴亦有别体。又云。大悲用无痴善根为
T44n1837_p0058a02U性。与二十二根慧根不言相摄。故知无痴别
T44n1837_p0058a03U有体性。问曰。若尔。何故对法论云。无痴者谓
T44n1837_p0058a04U报教证智决择为体。释论云。报教证智者。谓
T44n1837_p0058a05U生得闻思修所生慧。如次应知。决择者谓慧
T44n1837_p0058a06U勇勤俱。此文何以言是慧性耶。解云。无痴善
T44n1837_p0058a07U根但对治痴。如无贪无嗔但对治贪嗔。别更
T44n1837_p0058a08U无行相。对法论中。就行相以释无痴。非谓无
T44n1837_p0058a09U痴善根则是慧性。若从此义。心所有法五十
T44n1837_p0058a10U一中三十是实有。余皆是假有。言三十是实
T44n1837_p0058a11U有者。谓遍行五。别境五。善八。加无痴。根本
T44n1837_p0058a12U烦恼五。除不正见。随烦恼七。合此三十是实
T44n1837_p0058a13U有。余是假有。第三四界分别者。四界谓欲界
T44n1837_p0058a14U色界无色界无漏界。五十一心所有法中。二十
T44n1837_p0058a15U一通四界。谓遍行五。别境五。善十一。十四通
T44n1837_p0058a16U三界。三界谓欲界色界无色界。十四谓贪慢
T44n1837_p0058a17U疑无明不正见不信懈怠放逸干虻艟偻念
T44n1837_p0058a18U不生知散乱x。四通二界。二界谓欲界色
T44n1837_p0058a19U界。四数谓谄诳寻伺。十数唯欲界。十数谓嗔
T44n1837_p0058a20U忿恨恼覆嫉悭害无惭无愧。第四三性分别
T44n1837_p0058a21U者。三性谓善不善无记。于五十一心所有法
T44n1837_p0058a22U中。十四通三性。十四者。谓遍行五。别境
T44n1837_p0058a23U五。不定四。十六通二性。二性谓不善性无记
T44n1837_p0058a24U性。言十六者。谓烦恼中贪慢疑无明不正见。
T44n1837_p0058a25U随烦恼中十一。谓谄诳x干虻艟俨恍判
T44n1837_p0058a26U怠放逸忘念散乱不正知。二十一唯一性。若
T44n1837_p0058a27U善十一唯是善性。若嗔忿恨覆恼嫉悭害无
T44n1837_p0058a28U惭无愧。此十唯不善。第五废立六位者。依瑜
T44n1837_p0058a29U伽论。略以四义废立心所有法。言四义者。一
T44n1837_p0058b01U处二地三时四一切。处谓三性。地谓九地。时
T44n1837_p0058b02U谓刹那相续。一切谓俱起。今约此四义明具
T44n1837_p0058b03U多少。就中有二。先明六位具义多少。后明六
T44n1837_p0058b04U位废立所由。先明六位具义多少者。遍行五
T44n1837_p0058b05U法具其四。一遍三性。二遍九地。三是相续。四
T44n1837_p0058b06U是俱起。别境五法具二阙二。言具二者。一通
T44n1837_p0058b07U三性。二遍九地。言阙二者。一非相续。二非俱
T44n1837_p0058b08U起。善十一法有一阙三。言有一者。谓遍九
T44n1837_p0058b09U地。言阙三者。一非通三性。二非相续。三非
T44n1837_p0058b10U俱起。烦恼六者有一无四。言有一者。谓本
T44n1837_p0058b11U烦恼性。言无四者。一非通三性。二非遍九地。
T44n1837_p0058b12U三非相续。四非俱起。初之一门亦为简随烦
T44n1837_p0058b13U恼故。所以更加余之四门。并依瑜伽论。随
T44n1837_p0058b14U烦恼二十有一无四。言有一者。谓随烦恼性。
T44n1837_p0058b15U言无四者。谓一非通三性。二非遍九地。三
T44n1837_p0058b16U非相续。四非俱起。初之一门为简本烦恼性。
T44n1837_p0058b17U是以更加余之四门。并依瑜伽论。不定四法
T44n1837_p0058b18U有一阙三。言有一者。谓通三性。言阙三者。谓
T44n1837_p0058b19U一非遍九地。二非相续。三非俱起。言废
T44n1837_p0058b20U立六位所由者。初得后五位对其遍行。以
T44n1837_p0058b21U明废立。遍行五法具四义故名遍行。余皆不
T44n1837_p0058b22U具非遍行摄。别境五法俱具二义。谓通三性
T44n1837_p0058b23U及遍九地。然非相续亦非俱起。阙此二义
T44n1837_p0058b24U不名遍行。善十一法俱具一义。谓遍九地。
T44n1837_p0058b25U然非遍三性。亦非相续。复非俱起。阙此三义
T44n1837_p0058b26U不名遍行。烦恼六法四皆不具。谓非通三性。
T44n1837_p0058b27U非遍九地。亦非相续。复非俱起。四义并阙
T44n1837_p0058b28U不名遍行。随烦恼法如烦恼说。不定四法俱
T44n1837_p0058b29U具一义。谓通三性。然非遍九地。亦非相续。
T44n1837_p0058c01U复非俱起。三义阙故不名遍行。第二将余五
T44n1837_p0058c02U位对别境位。约义有无。以明废立。具二阙
T44n1837_p0058c03U二。入别境中。余则不尔。非别境摄。遍行五法
T44n1837_p0058c04U虽通三性及遍九地。但为相续及为俱起。二
T44n1837_p0058c05U义不同。非别境摄。善十一法虽遍九地亦非
T44n1837_p0058c06U相续复非俱起。但为非通三性。一义有异。
T44n1837_p0058c07U非别境摄。烦恼六法虽非相续亦非俱起。但
T44n1837_p0058c08U为非通三性非遍九地。二义有异。非别境摄。
T44n1837_p0058c09U随烦恼法对其别境废立如烦恼说。不定四
T44n1837_p0058c10U法虽通三性亦非相续复非俱起。但为非遍
T44n1837_p0058c11U九地。一义不同。非别境摄。第三将余五位对
T44n1837_p0058c12U善十一。约义有无。以明废立。具一阙三。入善
T44n1837_p0058c13U法中。余则不尔。非善法摄。遍行五法虽遍九
T44n1837_p0058c14U地。但为通三性。亦相续复俱起。阙三义故
T44n1837_p0058c15U不入善中。别境五法虽遍九地亦非相续复
T44n1837_p0058c16U非俱起。但为通于三性。一义不同。非善中
T44n1837_p0058c17U摄。烦恼六法虽非通三性亦非相续复非俱
T44n1837_p0058c18U起。但为不遍九地。一义不同。不入善中。随
T44n1837_p0058c19U烦恼法如烦恼说。不定四法虽非相续亦非
T44n1837_p0058c20U俱起。但为通于三性。非遍九地。二义有异。
T44n1837_p0058c21U非入善中。第四将余五位对烦恼六。约义有
T44n1837_p0058c22U无。以明废立。有一无四。入烦恼中。余法不
T44n1837_p0058c23U尔。非烦恼摄。遍行五法但为通于三性。遍九
T44n1837_p0058c24U地。亦是相续。复是俱起。亦非本惑。五义并
T44n1837_p0058c25U阙。非烦恼摄。别境五法虽非相续亦非俱起。
T44n1837_p0058c26U但为通三性。亦遍九地。复非本惑。三义不同。
T44n1837_p0058c27U非烦恼摄。善十一法虽非通三性亦非相续
T44n1837_p0058c28U复非俱起。但为遍九地。非本烦恼。二义不同。
T44n1837_p0058c29U非烦恼摄。随烦恼二十法虽非通三性非遍
T44n1837_p0059a01U九地亦非相续复非俱起。但为非本烦恼。一
T44n1837_p0059a02U义不同。非烦恼摄。四不定法虽非遍九地亦
T44n1837_p0059a03U非相续复非俱起。但为通三性。非本烦恼。
T44n1837_p0059a04U二义不同。非烦恼摄。第五将余五位对随烦
T44n1837_p0059a05U恼约义有无。以明废立。具一阙四。入随烦
T44n1837_p0059a06U恼。余法不尔。非随烦恼。遍行五法但为通三
T44n1837_p0059a07U性。遍九地。亦相续。复俱起。复非随惑。五义
T44n1837_p0059a08U不同。非随烦恼摄。别境五法虽非相续亦非
T44n1837_p0059a09U俱起。但为通于三性。亦遍九地。非随烦
T44n1837_p0059a10U恼。三义不同。非随烦恼。善十一法虽非通三
T44n1837_p0059a11U性亦非相续复非俱起。但为非遍九地。非随
T44n1837_p0059a12U烦恼。二义不同。非随烦恼。烦恼六法虽非通
T44n1837_p0059a13U三性非遍九地亦非相续复非俱起。但为非
T44n1837_p0059a14U随烦恼。一义不同。非随烦恼。不定四法虽非
T44n1837_p0059a15U遍九地亦非相续复非俱起。但为通三性。非
T44n1837_p0059a16U随烦恼。二义不同。非随烦恼。第六将余五位
T44n1837_p0059a17U对四不定。约义有无。以明废立。具一阙三。名
T44n1837_p0059a18U四不定。余法不尔。非不定摄。遍行五法虽通
T44n1837_p0059a19U三性。但为遍九地。亦相续。复俱起。三义不
T44n1837_p0059a20U同。非入不定。别境五法虽通三性亦非相续
T44n1837_p0059a21U复非俱起。但为遍九地。一义不同。非入不
T44n1837_p0059a22U定。善十一法虽非相续亦非俱起。但为非通
T44n1837_p0059a23U三性。遍九地。二义不同。非不定摄。烦恼六法
T44n1837_p0059a24U虽非遍九地亦非相续复非俱起。但为非通
T44n1837_p0059a25U三性。一义不同。非不定摄。随烦恼二十法虽
T44n1837_p0059a26U非遍九地亦非相续复非俱起。但为非通三
T44n1837_p0059a27U性。一义不同。非不定摄。上来略以五门料简
T44n1837_p0059a28U心所有法讫
T44n1837_p0059a29U论云。第三色法者略有十一种一眼二耳三鼻
T44n1837_p0059b01U四舌五身六色七声八香九味十触十一法处
T44n1837_p0059b02U所摄色者　此则第三明色法。就中有二。初
T44n1837_p0059b03U牒章。第二举数列名。言第三色法者。此则第
T44n1837_p0059b04U一牒章。言色者。质碍之法名之为色。问曰。若
T44n1837_p0059b05U质碍故名色者。眼等诸色可名质碍。无作之
T44n1837_p0059b06U色云何质碍。解云。无作之色虽非质碍。然从
T44n1837_p0059b07U质碍色生故亦名质碍。言略有十一种等者。
T44n1837_p0059b08U此则第二举数列名。了别色尘名之为眼。
T44n1837_p0059b09U听音乐等故名为耳。嗅沈麝等名之曰鼻。别
T44n1837_p0059b10U甘辛等名之为舌。知涩滑等名之曰身。为眼
T44n1837_p0059b11U所行名之为色。若依杂集论有二十五种。所
T44n1837_p0059b12U谓青黄赤白。长短方圆。粗细高下。若正不正。
T44n1837_p0059b13U光影明。云烟尘雾。迥色表色。空一显色。为
T44n1837_p0059b14U耳所闻名之为声。若依杂集论有十一种。谓
T44n1837_p0059b15U若可意。若不可意。若俱相违。若因受大种。
T44n1837_p0059b16U若因不受大种。若因俱大种。若世所共成。
T44n1837_p0059b17U若成所引。若遍计所执。若圣言所摄。若非圣
T44n1837_p0059b18U言所摄。为鼻所嗅名之为香。若依杂集论有
T44n1837_p0059b19U六种。谓好香。恶香。平等香。俱生香。和合香。
T44n1837_p0059b20U变异香。为舌所尝名之为味。若依杂集论有
T44n1837_p0059b21U十二种。谓苦酢甘辛碱淡。若可意。若不可意。
T44n1837_p0059b22U若俱相违。若俱生。若和合。若变异。身之所取
T44n1837_p0059b23U故名为触。若依杂集论有二十二种。谓滑涩
T44n1837_p0059b24U轻重。软暖急冷。饥渴饱力。劣闷痒粘。病老死
T44n1837_p0059b25U疲息勇。十一法处所摄色者。谓意识所行无
T44n1837_p0059b26U见无对色蕴所摄。略有五种。谓极略色。极迥
T44n1837_p0059b27U色。受所引色。遍计所起色。自在所生色。极略
T44n1837_p0059b28U色者。谓极微色。极迥色者。谓即此离余碍触
T44n1837_p0059b29U色。受所引色者。谓无表色。遍计所起色者。
T44n1837_p0059c01U谓影像色。自在所生色者。谓解脱静虑所行
T44n1837_p0059c02U境色。上来大文第三明色法讫
T44n1837_p0059c03U论云。第四心不相应行法者略有二十四种一
T44n1837_p0059c04U得二命根三众同分四异生性五无想定六灭
T44n1837_p0059c05U尽定七无想事八名身九句身十文身十一生
T44n1837_p0059c06U十二老十三住十四无常十五流转十六定异
T44n1837_p0059c07U十七相应十八势速十九次第二十方二十一
T44n1837_p0059c08U时二十二数二十三和合性二十四不和合性
T44n1837_p0059c09U者　此则第四明心不相应行法。就中有二。
T44n1837_p0059c10U第一牒章。第二举数列名。言第四心不相应
T44n1837_p0059c11U行法者。此则第一牒章。遍行五等与心相应。
T44n1837_p0059c12U此得等诸法不与心相应。此名心不相应。言
T44n1837_p0059c13U行者。则是行蕴。此明得等诸法是行蕴摄。
T44n1837_p0059c14U余心色无为非行蕴摄。言不相应。简别心所
T44n1837_p0059c15U有法。言其行者。则简心色无为。故名心不
T44n1837_p0059c16U相应行。略有二十四种等者。此则第二举数
T44n1837_p0059c17U列名。言一得者。于三性法假立获得。名之
T44n1837_p0059c18U为得。先业所感随寿短长住时决定称曰命
T44n1837_p0059c19U根。六趣差别各各不同。自类而居名众同分。
T44n1837_p0059c20U谓于圣法未得未证。异于圣故号曰异生。灭
T44n1837_p0059c21U诸六识心心数法无有缘虑故名无想定。灭
T44n1837_p0059c22U诸六识心心数法及第七一分名为灭尽定。
T44n1837_p0059c23U生无想天五百劫中心无缘虑名无想事。谓
T44n1837_p0059c24U诠诸行天人等号称曰名身。聚集诸法名显
T44n1837_p0059c25U染净义故名句身。名之与句二种所依名曰
T44n1837_p0059c26U文身。本无今有说之名生。发白面皱称之为
T44n1837_p0059c27U老。相续不断名之为住。有已还无名曰无常。
T44n1837_p0059c28U刹那相续称为流转。因果各别故名定异。因
T44n1837_p0059c29U果相称号曰相应。迅疾流转名为势速。一一
T44n1837_p0060a01U不俱称为次第。东西南北号之曰方。过现未
T44n1837_p0060a02U来称之曰时。一十百千名之为数。众缘聚会
T44n1837_p0060a03U名为和合。诸行缘乖名不和合。上来第四解
T44n1837_p0060a04U心不相应行讫。今略作三门料简二十四不
T44n1837_p0060a05U相应行法。第一明诸论不同。第二释妨难。第
T44n1837_p0060a06U三辨其假相。第一明诸论不同者。瑜伽显扬
T44n1837_p0060a07U此论皆有二十四不相应行。对法论有二十
T44n1837_p0060a08U三。无不和合。五蕴论中唯有十四。无流转等
T44n1837_p0060a09U十。此则诸论显数不同。第二释妨难者。问曰。
T44n1837_p0060a10U何故瑜伽显扬此论并同。何故对法论有二
T44n1837_p0060a11U十三无不和合。此有何意。一解云。对法论云
T44n1837_p0060a12U和合等者。论既言和合等。当知则等取不和
T44n1837_p0060a13U合。又一解云。略故不说。问曰。等略何故不略
T44n1837_p0060a14U余数但略不和合耶。解云。已说在所说中。
T44n1837_p0060a15U所以但偏略不和合性也。言说在所说中者。
T44n1837_p0060a16U谓异生性是见道烦恼。假建立。望圣道有不
T44n1837_p0060a17U得义故。即是不和合义。不和合中略举一隅。
T44n1837_p0060a18U余不和合类亦可知。所以偏略不和合性。瑜
T44n1837_p0060a19U伽显扬此论并有二十四者。此据异生外别
T44n1837_p0060a20U有不和合名。所以余论中言二十四也。问诸
T44n1837_p0060a21U论或言二十四数。或言二十三数。已如上解。
T44n1837_p0060a22U何故五蕴论中唯有十四。无流转等十。解云。
T44n1837_p0060a23U所以五蕴论不说流转等十也。彼论云。如是
T44n1837_p0060a24U等类者则解彼论云。当知如是等类之言亦
T44n1837_p0060a25U等流转等十也。此中唯略故不别列名也。第
T44n1837_p0060a26U三辨其假相者。二十四不相应行法并是色
T44n1837_p0060a27U心心所有法分位假立。问曰。二十四不相
T44n1837_p0060a28U应行既并是色心心所有法分位假立者。未
T44n1837_p0060a29U知几是色上假。几是心上假。几是心所有法
T44n1837_p0060b01U上假。几是通色心心所有法上假。解云。若依
T44n1837_p0060b02U对法论。总摄为八位。依八种位建立故。论云。
T44n1837_p0060b03U如是等心不相应行法。唯依分位差别而建
T44n1837_p0060b04U立故。当知皆是假有。一谓于善不善等增减
T44n1837_p0060b05U分位建立一种者。解云。此则是得通于三性
T44n1837_p0060b06U色心心所有法上假立。二于心心所法分位
T44n1837_p0060b07U差别建立三种者。解云。当知是则无想定灭
T44n1837_p0060b08U尽定无想异熟三种也。谓无想定灭尽定。于
T44n1837_p0060b09U厌心种子上。分分功能增长边假立为二定
T44n1837_p0060b10U体。无想异熟。当知于无想报心种子上。望心
T44n1837_p0060b11U不相应行义边。于报心种子上。假立无想异
T44n1837_p0060b12U熟。此三通心心所有法上假立。三于性分位
T44n1837_p0060b13U差别建立一种者。解云。此是命根。谓依阿赖
T44n1837_p0060b14U耶识能持众同分。四大诸根不坏。则于阿赖
T44n1837_p0060b15U耶识相应心心所法上假立命根。此则通心
T44n1837_p0060b16U心所有法上假。若在欲色二界。通色上假。若
T44n1837_p0060b17U在无色界。唯心心所有法上假。四于相似分
T44n1837_p0060b18U位差别建立一种者。解云。当知则是众同分。
T44n1837_p0060b19U通于色心心所有法上假立。五于相分位差
T44n1837_p0060b20U别建立四种者。解云。当知则是四相。通色
T44n1837_p0060b21U心心所有法上假立。六于言说分位差别建
T44n1837_p0060b22U立三种者。解云。当知则是名句文身三种。通
T44n1837_p0060b23U色心心所有法上假立也。问曰。名句文身色
T44n1837_p0060b24U上假立。此无有疑。云何于心心所有法上假
T44n1837_p0060b25U立。解云。此即意思所缘缘之起解故。通心
T44n1837_p0060b26U心所有法上假立。七于不得分位差别建立
T44n1837_p0060b27U一种者。解云。当知则是异生性。谓前无漏圣
T44n1837_p0060b28U法不得义边假立异生性。则于未得见道已
T44n1837_p0060b29U来色心心所有法上假立。八于因果分位差
T44n1837_p0060c01U别建立余种者。解云。当知则是余十。谓流转
T44n1837_p0060c02U定异相应势速次第方时数和合不和合。当
T44n1837_p0060c03U知此十并通色心心所有假。总而言之。当知
T44n1837_p0060c04U三通心心所有法上假立。二十一通色心心
T44n1837_p0060c05U所有法上假立。言三种通心心所有法上假
T44n1837_p0060c06U立者。谓无想定灭尽定无想异熟。言二十一
T44n1837_p0060c07U通色心心所有法上假立者。谓得命根众同
T44n1837_p0060c08U分异生性名身句身文身生老死无常流转定
T44n1837_p0060c09U异相应势速次第方时数和合不和合。此则
T44n1837_p0060c10U略料简心不相应行讫
T44n1837_p0060c11U论云。第五无为法者略有六种一虚空二择灭
T44n1837_p0060c12U三非择灭四不动五想受灭六真如者　此则
T44n1837_p0060c13U第五明无为法。就此文中有二。第一牒章第
T44n1837_p0060c14U二举数列名。言第五无为法者。此则第一牒
T44n1837_p0060c15U章。略有六种等者。此则第二举数列名。言虚
T44n1837_p0060c16U空者。谓无色性容受一切所作业故。故名虚
T44n1837_p0060c17U空。谓慧有简择之能故名为择。由择得灭故
T44n1837_p0060c18U名择灭。因缘不会诸法不生。非由慧灭名非
T44n1837_p0060c19U择灭。第四静虑以上唯有舍受现行。不为苦
T44n1837_p0060c20U乐所动故名不动。灭尽定中心心法灭。想受
T44n1837_p0060c21U用胜。就强为名故则是此名想受灭。法性本
T44n1837_p0060c22U来常自寂灭。不迁动义名为真如。此则第五
T44n1837_p0060c23U明无为法。上来说一切法者。以下乃至第五
T44n1837_p0060c24U无为答前问讫。自下第二答后问
T44n1837_p0060c25U论云。言无我者略有二种一补特伽罗无我二
T44n1837_p0060c26U法无我者　此则第二答后问。就此答中有
T44n1837_p0060c27U二。第一牒章。第二举数列名。言无我者。此则
T44n1837_p0060c28U第一牒章。略有二种等者。此则举数列名。言
T44n1837_p0060c29U补特伽罗者。此地正翻名数取趣。于六趣中
T44n1837_p0061a01U数数往还名数取趣。虽复往来都无我人故
T44n1837_p0061a02U名无我。二法无我者。谓蕴界处等名之为法。
T44n1837_p0061a03U此无人故名无我。此则第二答后问讫
T44n1837_p0061a04U大乘百法明门论疏卷下