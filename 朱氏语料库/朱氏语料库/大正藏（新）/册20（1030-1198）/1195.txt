【经文资讯】大正新修大藏经 第二十册 No. 1195《大圣文殊师利菩萨赞佛法身礼》
【版本记录】CBETA 电子佛典 V1.0 (Big5) 普及版，完成日期：2000/03/01
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 20, No. 1195 大圣文殊师利菩萨赞佛法身礼
# CBETA Chinese Electronic Tripitaka V1.0 (Big5) Normalized Version, Release Date: 2000/03/01
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T20n1195_p0936c01U
T20n1195_p0936c02U　　No. 1195
T20n1195_p0936c03U大圣文殊师利菩萨赞佛法身礼
T20n1195_p0936c04U(并序)
T20n1195_p0936c05U
T20n1195_p0936c06U　　　此礼出大乘一切境界智光明庄
T20n1195_p0936c07U严经
T20n1195_p0936c08U　　　　开府仪同三司特进试鸿胪卿肃国
T20n1195_p0936c09U　　　　公食邑三千户赐紫赠司空谥大鉴
T20n1195_p0936c10U　　　　正号大广智大兴善寺三藏沙门
T20n1195_p0936c11U　　　　不空奉　诏译
T20n1195_p0936c12U皇帝以深仁驭宇。大明烛物。普洒甘露。[泛-之+(-V+又)]
T20n1195_p0936c13U荡黎元。(不空)叨沐
T20n1195_p0936c14U圣慈。滥当翻译。特奉
T20n1195_p0936c15U恩命。令集上都义学沙门良贲等一十六人。
T20n1195_p0936c16U于内道场。翻仁王护国般若及大乘蜜严等
T20n1195_p0936c17U经毕。愿赞扬次。于至觉冀介福于
T20n1195_p0936c18U圣躬。窃见大圣文殊师利菩萨赞佛法身经。
T20n1195_p0936c19U据其梵本有四十一礼。先道所行但唯有
T20n1195_p0936c20U十礼。于文不备叹德未圆。恐乖圣者恳诚。又
T20n1195_p0936c21U阙群生胜利。不空先有所持梵本。并皆具足
T20n1195_p0936c22U今译流传庶裨弘益。其余忏悔仪轨等并如
T20n1195_p0936c23U旧本。此不复云。于时
T20n1195_p0936c24U大唐永泰元年维夏四月也。经云
T20n1195_p0936c25U如是我闻。一时佛住王舍城鹫峰山中。与大
T20n1195_p0936c26U比丘众二万五千人俱。皆是阿罗汉。与大菩
T20n1195_p0936c27U萨摩诃萨七十二那庾多俱胝。文殊师利菩
T20n1195_p0936c28U萨而为上首。尔时文殊师利菩萨。从座而起
T20n1195_p0936c29U整理衣服。偏袒右肩顶礼佛足。合掌恭敬称
T20n1195_p0937a01U扬如来说伽他曰
T20n1195_p0937a02U　无色无形相　　无根无住处
T20n1195_p0937a03U　不生不灭故　　敬礼无所观
T20n1195_p0937a04U　不去亦不住　　不取亦不舍
T20n1195_p0937a05U　远离六入故　　敬礼无所观
T20n1195_p0937a06U　不住于诸法　　离有离无故
T20n1195_p0937a07U　行于平等故　　敬礼无所观
T20n1195_p0937a08U　出过于三界　　等同于虚空
T20n1195_p0937a09U　诸欲不染故　　敬礼无所观
T20n1195_p0937a10U　于诸威仪中　　去来及睡寤
T20n1195_p0937a11U　常在寂静故　　敬礼无所观
T20n1195_p0937a12U　去来悉平等　　已住于平等
T20n1195_p0937a13U　不坏平等故　　敬礼无所观
T20n1195_p0937a14U　入诸无相定　　见诸法寂静
T20n1195_p0937a15U　常在三昧故　　敬礼无所观
T20n1195_p0937a16U　无住无所观　　于法得自在
T20n1195_p0937a17U　慧用常定故　　敬礼无所观
T20n1195_p0937a18U　不住于六根　　不着于六境
T20n1195_p0937a19U　常在一相故　　敬礼无所观
T20n1195_p0937a20U　入于无相中　　能断于诸染
T20n1195_p0937a21U　远离名色故　　敬礼无所观
T20n1195_p0937a22U　不住于有相　　亦离于诸相
T20n1195_p0937a23U　入相于无中　　敬礼无所观
T20n1195_p0937a24U　无分别思惟　　心住无所住
T20n1195_p0937a25U　诸念不起故　　敬礼无所观
T20n1195_p0937a26U　无藏识如空　　无染无戏论
T20n1195_p0937a27U　远离三世故　　敬礼无所观
T20n1195_p0937a28U　虚空无中边　　诸佛心亦然
T20n1195_p0937a29U　心同虚空故　　敬礼无所观
T20n1195_p0937b01U　诸佛虚空相　　虚空亦无相
T20n1195_p0937b02U　离诸因果故　　敬礼无所观
T20n1195_p0937b03U　不着于诸法　　如水月无取
T20n1195_p0937b04U　远离于我相　　敬礼无所观
T20n1195_p0937b05U　不住于诸蕴　　不着于处界
T20n1195_p0937b06U　远离颠倒故　　敬礼无所观
T20n1195_p0937b07U　常等于法界　　我见悉皆断
T20n1195_p0937b08U　远离二边故　　敬礼无所观
T20n1195_p0937b09U　不住于诸色　　非取亦非舍
T20n1195_p0937b10U　远离非法故　　敬礼无所观
T20n1195_p0937b11U　证无障碍法　　通达于诸法
T20n1195_p0937b12U　远离魔法故　　敬礼无所观
T20n1195_p0937b13U　非有亦非无　　有无不可得
T20n1195_p0937b14U　离诸言说故　　敬礼无所观
T20n1195_p0937b15U　摧折我慢憧　　非一亦非二
T20n1195_p0937b16U　远离一二故　　敬礼无所观
T20n1195_p0937b17U　身口意无失　　三业常寂静
T20n1195_p0937b18U　远离譬喻故　　敬礼无所观
T20n1195_p0937b19U　一切智常住　　应现无功用
T20n1195_p0937b20U　远离诸过故　　敬礼无所观
T20n1195_p0937b21U　微妙无漏念　　无限无分别
T20n1195_p0937b22U　等情非情故　　敬礼无所观
T20n1195_p0937b23U　以心无碍故　　悉知一切心
T20n1195_p0937b24U　不住自他故　　敬礼无所观
T20n1195_p0937b25U　无碍无所观　　常住无碍法
T20n1195_p0937b26U　远离诸心故　　敬礼无所观
T20n1195_p0937b27U　心常无所缘　　自性不可得
T20n1195_p0937b28U　平等难量故　　敬礼无所观
T20n1195_p0937b29U　以无所依心　　悉见诸刹土
T20n1195_p0937c01U　知诸有情故　　敬礼无所观
T20n1195_p0937c02U　诸法萨婆若　　毕竟无所有
T20n1195_p0937c03U　佛心难测故　　敬礼无所观
T20n1195_p0937c04U　诸法由如幻　　如幻不可得
T20n1195_p0937c05U　离诸幻法故　　敬礼无所观
T20n1195_p0937c06U　佛常在世间　　而不染世法
T20n1195_p0937c07U　不染世间故　　敬礼无所观
T20n1195_p0937c08U　一切智常住　　空性空境界
T20n1195_p0937c09U　言说亦空故　　敬礼无所观
T20n1195_p0937c10U　证无分别定　　得如幻三昧
T20n1195_p0937c11U　游戏神通故　　敬礼无所观
T20n1195_p0937c12U　非一亦非异　　非近亦非远
T20n1195_p0937c13U　于法不动故　　敬礼无所观
T20n1195_p0937c14U　一念金刚定　　刹那成等觉
T20n1195_p0937c15U　证无影像故　　敬礼无所观
T20n1195_p0937c16U　于诸三世法　　成就诸方便
T20n1195_p0937c17U　不动涅故　　敬礼无所观
T20n1195_p0937c18U　涅常不动　　无此岸彼岸
T20n1195_p0937c19U　通达方便故　　敬礼无所观
T20n1195_p0937c20U　无相无所有　　无患无戏论
T20n1195_p0937c21U　不住有无故　　敬礼无所观
T20n1195_p0937c22U　智处悉平等　　寂静无分别
T20n1195_p0937c23U　自他一相故　　敬礼无所观
T20n1195_p0937c24U　一切平等礼　　无礼无不礼
T20n1195_p0937c25U　一礼遍含识　　同归实相体
T20n1195_p0937c26U尔时世尊赞文殊师利菩萨言。善哉善哉。汝
T20n1195_p0937c27U今善说如来功德一切诸法本来清净。文殊
T20n1195_p0937c28U师利假使有人。教化三千大千世界一切有
T20n1195_p0937c29U情。成辟支佛。不如有人闻此功德一念信解。
T20n1195_p0938a01U即超过彼百千万倍。如是展转无能称赞
T20n1195_p0938a02U譬喻量。具如本经所说
T20n1195_p0938a03U大圣文殊师利菩萨赞佛法身礼
