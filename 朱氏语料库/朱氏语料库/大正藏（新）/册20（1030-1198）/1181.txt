【经文资讯】大正新修大藏经 第二十册 No. 1181《大方广菩萨藏经中文殊师利根本一字陀罗尼经》
【版本记录】CBETA 电子佛典 V1.0 (Big5) 普及版，完成日期：2000/03/01
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 20, No. 1181 大方广菩萨藏经中文殊师利根本一字陀罗尼经
# CBETA Chinese Electronic Tripitaka V1.0 (Big5) Normalized Version, Release Date: 2000/03/01
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T20n1181_p0780a11U
T20n1181_p0780a12U
T20n1181_p0780a13U　　No. 1181 [No. 1182, cf. No. 1191]
T20n1181_p0780a14U大方广菩萨藏经中文殊师利根
T20n1181_p0780a15U本一字陀罗尼经
T20n1181_p0780a16U
T20n1181_p0780a17U　　　　大唐北印度迦湿弥罗国
T20n1181_p0780a18U　　　　三藏宝思惟译
T20n1181_p0780a19U如是我闻。一时佛住净居天宝庄严道场中。
T20n1181_p0780a20U与大菩萨及净居诸天众俱。尔时世尊大慈
T20n1181_p0780a21U大悲。于此会中普告一切诸天众言。汝等善
T20n1181_p0780a22U听文殊师利童子行轮咒法。为欲守护诸众
T20n1181_p0780a23U生故。一切如来所有秘密心大神咒王。我
T20n1181_p0780a24U今当为汝等开示显说。若有诵者。我记此人
T20n1181_p0780a25U则为已持一切诸咒悉皆圆满。一切所作皆
T20n1181_p0780a26U得成就。更无过者。汝等应知此陀罗尼。于
T20n1181_p0780a27U诸咒中是大神咒王有大神力。若善男子善
T20n1181_p0780a28U女人能受持者。文殊师利童子菩萨常来拥
T20n1181_p0780a29U护。或于觉时或于梦中。为现身相及诸善事。
T20n1181_p0780b01U能令此人生大欢喜。诸善男子此之咒王尚
T20n1181_p0780b02U能摄得文殊师利童子菩萨。况余菩萨及世
T20n1181_p0780b03U出世贤圣等众。复次善男子。此咒能消一切
T20n1181_p0780b04U灾障一切恶梦。一切怨敌一切五逆四重十
T20n1181_p0780b05U恶罪业。一切恶邪不祥咒法。亦能成办一切
T20n1181_p0780b06U善事具大精进。当知是咒于世出世种种咒
T20n1181_p0780b07U中为最殊胜。是诸佛心能令一切所愿皆悉
T20n1181_p0780b08U满足。若以五色。结咒索系其项上。拥护
T20n1181_p0780b09U其身亦令诸愿。皆得圆满无超过者。即说咒
T20n1181_p0780b10U曰
T20n1181_p0780b11U齿[口*临](二合[口*临]字离禁反)
T20n1181_p0780b12U诸佛子等此咒能灭一切恶邪魍魉。诸鬼是
T20n1181_p0780b13U一切诸佛吉祥之法。亦能成就一切神咒。诵
T20n1181_p0780b14U此咒者。能令众生起大慈心。能令众生起大
T20n1181_p0780b15U悲心。一切障碍皆得消灭。所有诸愿皆得满
T20n1181_p0780b16U足。未作法时。即能成办如意之事。若发
T20n1181_p0780b17U无上大菩提心。诵之一遍力能守护自身。若
T20n1181_p0780b18U诵两遍力能守护同伴。若诵三遍力能守护
T20n1181_p0780b19U一宅中人。若诵四遍力能守护一城中人。若
T20n1181_p0780b20U诵五遍力能守护一国中人。若诵六遍力能
T20n1181_p0780b21U守护一天下人。若诵七遍力能守护四天下
T20n1181_p0780b22U人。若以清旦诵一遍。咒水洗面能令见者欢
T20n1181_p0780b23U喜。咒香熏衣亦令见者欢喜。若患齿痛。咒
T20n1181_p0780b24U揩齿木嚼之。揩齿所痛即差。若有女人产
T20n1181_p0780b25U难之时。取阿吒卢沙迦根或郎伽利迦根。
T20n1181_p0780b26U咒之七遍。以无虫水和摩之。涂于产女脐中
T20n1181_p0780b27U儿即易生。或诸男子为箭所中。镞入筋骨拔
T20n1181_p0780b28U之不出。以十年酥三两咒一百八遍。安疮中
T20n1181_p0780b29U及食之。箭镞即出。若妇人五年乃至二十
T20n1181_p0780c01U三十年不生男女者。或自有病。或男子有病。
T20n1181_p0780c02U鬼魅所着种种病等。或为毒药所中。当以十
T20n1181_p0780c03U年已上酥五两。孔雀羽一两内于酥中咒之
T20n1181_p0780c04U二十一遍。煎之捣为末。以石蜜一两大呵梨
T20n1181_p0780c05U勒三颗。去核取皮相和。咒之一百八遍。常以
T20n1181_p0780c06U清旦空腹尽服之。于七日中即有男女。若患
T20n1181_p0780c07U头痛以乌翅羽咒之七遍。拂痛人头患即除
T20n1181_p0780c08U愈。若患疟病一日二日乃至七日。或常患
T20n1181_p0780c09U者。以纯乳煮粥。着好酥一两咒之一百八遍。
T20n1181_p0780c10U与病人服之即得除愈。诸善男子以要言之。
T20n1181_p0780c11U若欲合和一切汤药及欲服者。先须至心诵
T20n1181_p0780c12U之二十一遍速得如愿。复次善男子若有一
T20n1181_p0780c13U切众生。为飞头鬼所执。以手自摩其面。诵咒
T20n1181_p0780c14U一百八遍作可畏相貌。便以左手作本生印。
T20n1181_p0780c15U以大母指屈在掌中。用后四指押大母指上。
T20n1181_p0780c16U急把拳。即自努目阴诵此咒。而看病者所
T20n1181_p0780c17U患即除。若人患一切鬼病。以咒咒右手一百
T20n1181_p0780c18U八遍。烧安息香熏之。左手作本生印。右手
T20n1181_p0780c19U磨病人头患即除愈。若有怨敌及诸恶梦。种
T20n1181_p0780c20U种怖畏身心不安。以七色结咒索作莲花
T20n1181_p0780c21U形。或作轮形或作金刚杵形。咒之一百八遍。
T20n1181_p0780c22U烧安息香熏之。于七日中系自身项上。一切
T20n1181_p0780c23U厄难悉皆消散。或以牛黄研之为墨。于净纸
T20n1181_p0780c24U上或帛练上。画作所怖者形。于其四边作
T20n1181_p0780c25U齿[口*临]字围之。或作莲花或作轮字。或作d字
T20n1181_p0781a01U螺鱼金刚钩宝瓶等围之。咒之七遍所怖即
T20n1181_p0781a02U除。诸善男子若欲经过师子虎狼毒蛇怨贼
T20n1181_p0781a03U一切险难之处。当须净其身心。不得近诸女
T20n1181_p0781a04U人及吃一切五辛酒肉芸薹胡荽。于诸众
T20n1181_p0781a05U生起大悲想。至心诵咒咒之四十九遍。而
T20n1181_p0781a06U诸怨恶自然退散。纵令遇之无不欢喜。诸善
T20n1181_p0781a07U男子此咒纵令一切众生。或于一劫或无
T20n1181_p0781a08U量劫。乃至名字不可得闻。何况得见。专心念
T20n1181_p0781a09U诵假令七宝象马满阎浮提。犹是世间灭坏
T20n1181_p0781a10U之法。此陀罗尼咒。能令众生现世当来常获
T20n1181_p0781a11U安隐。与诸如来大菩萨众常为眷属。若为自
T20n1181_p0781a12U身若为他身。所愿皆得。是故殷勤生难遇
T20n1181_p0781a13U想。勿得轻慢起疑惑心
T20n1181_p0781a14U大方广菩萨藏经中文殊师利根本一字陀罗
T20n1181_p0781a15U尼经
