【经文资讯】大正新修大藏经 第十六册 No. 693《佛说造立形像福报经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 16, No. 693 佛说造立形像福报经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T16n0693_p0788c19U
T16n0693_p0788c20U
T16n0693_p0788c21U　　No. 693 [No. 692]
T16n0693_p0788c22U佛说造立形像福报经
T16n0693_p0788c23U
T16n0693_p0788c24U　　　　阙译人名附东晋录
T16n0693_p0788c25U佛至拘罗惧国。有诸树园主名拘翼。时国
T16n0693_p0788c26U王名优填。年始十四。闻佛当来。王即敕傍臣
T16n0693_p0788c27U左右皆悉严驾。王行迎佛。遥见世尊心中踊
T16n0693_p0788c28U跃。极大欢喜止车下步。罢却左右傍臣侍从
T16n0693_p0788c29U及持盖者。即前迎趣便以头面着地。作礼起
T16n0693_p0789a01U复前行。如是至三佛言来前。王复前到以头
T16n0693_p0789a02U面着佛足起绕三匝。长跪叉手白佛言。天上
T16n0693_p0789a03U天下诸天人民无及佛者。今佛面目身体行
T16n0693_p0789a04U步。光明巍巍好乃如是。我今视佛无有厌极。
T16n0693_p0789a05U佛是天上天下诸天人民之大师也。佛所慈
T16n0693_p0789a06U心哀救甚多。佛默然不应。王复白佛言。人作
T16n0693_p0789a07U善者此之福佑当何所获。佛去已后我恐不
T16n0693_p0789a08U复见佛。今欲作佛形像。恭敬承事得何福报。
T16n0693_p0789a09U愿佛哀愍为我说之我欲闻知。尔时佛告年
T16n0693_p0789a10U少王。汝所问大善。谛听吾说以着心中。王
T16n0693_p0789a11U即稽首言。受教。佛告王曰。若有作佛形像
T16n0693_p0789a12U所得福佑。我今悉当为汝说之。王言诺。受
T16n0693_p0789a13U恩佛言。天下人民能作佛形像者。其后世世
T16n0693_p0789a14U所生之处。眼目净洁面貌端政。身体手足
T16n0693_p0789a15U常好柔濡。生于天上亦复净洁诸天中胜眼
T16n0693_p0789a16U目面貌甚好无比。作佛形像其福如是。作佛
T16n0693_p0789a17U形像所生之处无有诸恶。身体具足死后得
T16n0693_p0789a18U生第七梵天上。复诸天中形貌端政绝好
T16n0693_p0789a19U无比。为诸天所敬。作佛形像其福如是。作
T16n0693_p0789a20U佛形像后世常生势尊贵家。受其气力与世
T16n0693_p0789a21U绝异。在所生处不堕贫家。作佛形像其福如
T16n0693_p0789a22U是。作佛形像。后世所生身形殊妙。紫磨金
T16n0693_p0789a23U色端政无比。常为众人所共敬爱。作佛形
T16n0693_p0789a24U像其福如是。作佛形像。后世生处常在富
T16n0693_p0789a25U贵之家。财产珍宝不可称数。常为父母兄弟
T16n0693_p0789a26U宗族之所爱重。作佛形像其福如是。作佛形
T16n0693_p0789a27U像。后世若生。阎浮提中。常生帝王公侯贤
T16n0693_p0789a28U善之家。作佛形像其福如是。作佛形像。后
T16n0693_p0789a29U世得作帝王特尊胜诸国王。当为诸王之所
T16n0693_p0789b01U归仰。作佛形像其福如是。作佛形像。后世
T16n0693_p0789b02U得作遮迦越王。四天下诸王皆臣属之。作佛
T16n0693_p0789b03U形像其福如是。作佛形像。后世得作遮迦越
T16n0693_p0789b04U王。飞行天上复下自恣。在所施为无所不至。
T16n0693_p0789b05U作佛形像其福如是。作佛形像。后世生于第
T16n0693_p0789b06U七梵天。寿一劫余智慧尊胜无上无能及者。
T16n0693_p0789b07U作佛形像其福如是。于梵天寿尽当复来下。
T16n0693_p0789b08U生于孝顺有道法家。作佛形像其福如是。作
T16n0693_p0789b09U佛形像。后所生处常为父母之所爱重。寿终
T16n0693_p0789b10U复得生于天上。作佛形像其福如是。作佛形
T16n0693_p0789b11U像。死后不复堕三恶道。当自守意常欲求佛。
T16n0693_p0789b12U作佛形像。后世生处尊重于经。意欲常持杂
T16n0693_p0789b13U好香华杂好缯彩灯火光明诸天下中名好珍
T16n0693_p0789b14U宝奉上佛塔。后无数劫。会当得佛涅之道。
T16n0693_p0789b15U人有出意持妙珍宝所爱重物奉上佛者。非
T16n0693_p0789b16U余凡人。皆是前世作佛形像者。习菩萨道者。
T16n0693_p0789b17U作佛形像其福如是。作佛形像其福无量。无
T16n0693_p0789b18U穷尽时不可称数。如是四天下江河海水尚
T16n0693_p0789b19U可升量。作佛形像其福甚多。多四天下江河
T16n0693_p0789b20U海水过出十倍。后世所生常护佛道。作佛形
T16n0693_p0789b21U像譬如天雨人有好舍无所忧畏。作佛形像。
T16n0693_p0789b22U死后不复入于地狱畜生饿鬼诸恶道中。其
T16n0693_p0789b23U有众生见佛形像生恭敬心。叉手自归佛塔
T16n0693_p0789b24U舍利者。死后百劫不复入于地狱畜生饿鬼
T16n0693_p0789b25U道中。死即生天。天上寿终。复生世间势富
T16n0693_p0789b26U之家。如是受福不可称数。会当得佛涅之
T16n0693_p0789b27U道。佛告优填王。人作善者作佛形像。其福
T16n0693_p0789b28U佑功德如是终不唐苦。尔时优填王以偈赞
T16n0693_p0789b29U佛
T16n0693_p0789c01U　佛者大圣人　　为众生说法
T16n0693_p0789c02U　拘深瞿师园　　优填叉手问
T16n0693_p0789c03U　闻梵音审谛　　不动百福成
T16n0693_p0789c04U　作佛形像者　　得何等福报
T16n0693_p0789c05U尔时世尊说偈答曰
T16n0693_p0789c06U　王谛听吾说　　福地恢上土
T16n0693_p0789c07U　福德无过者　　作佛形像报
T16n0693_p0789c08U　恒生大富家　　尊贵无极珍
T16n0693_p0789c09U　眷属常恭敬　　作佛形像报
T16n0693_p0789c10U　世世身无患　　常得天眼报
T16n0693_p0789c11U　无比绀青色　　作佛形像报
T16n0693_p0789c12U　父母见欢忻　　端政威德重
T16n0693_p0789c13U　爱乐终无厌　　作佛形像报
T16n0693_p0789c14U　金色身焰光　　犹妙师子像
T16n0693_p0789c15U　众生见欢喜　　作佛形像报
T16n0693_p0789c16U　阎浮提大姓　　刹利婆罗门
T16n0693_p0789c17U　福人于中生　　作佛形像报
T16n0693_p0789c18U　不生边地国　　不盲不丑陋
T16n0693_p0789c19U　六情常完具　　作佛形像报
T16n0693_p0789c20U　临终识宿命　　见佛在其前
T16n0693_p0789c21U　不觉死时苦　　作佛形像报
T16n0693_p0789c22U　作大名闻王　　金轮飞行帝
T16n0693_p0789c23U　典主四天下　　作佛形像报
T16n0693_p0789c24U　作释天名因　　神足典第二
T16n0693_p0789c25U　三十三天奉　　作佛形像报
T16n0693_p0789c26U　此过出欲界　　作梵梵天王
T16n0693_p0789c27U　迦夷众梵恭　　作佛形像报
T16n0693_p0789c28U　受福正如是　　若能刻画作
T16n0693_p0789c29U　天地尚可称　　此福不可量
T16n0693_p0790a01U　是故供养佛　　华香香汁涂
T16n0693_p0790a02U　供养大士者　　得漏尽无为
T16n0693_p0790a03U佛说经竟王大欢喜。即起前以头面着佛足
T16n0693_p0790a04U而起。比丘比丘尼优婆塞优婆夷。及其五百
T16n0693_p0790a05U傍臣左右。皆起欢喜为佛作礼。后皆往生阿
T16n0693_p0790a06U弥陀佛国。作大菩萨最尊第一。优填王闻其
T16n0693_p0790a07U所说。欢喜受解。即得须陀洹道
T16n0693_p0790a08U佛说造立形像福报经
