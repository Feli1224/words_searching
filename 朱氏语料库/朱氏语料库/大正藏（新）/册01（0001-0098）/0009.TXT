【经文资讯】大正新修大藏经 第一册 No. 9《人仙经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，张文明大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 1, No. 9 人仙经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Chang Wen-Ming, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T01n0009_p0213c20┃
T01n0009_p0213c21┃　　No. 9 [No. 1(4)]
T01n0009_p0213c22┃佛说人仙经
T01n0009_p0213c23┃
T01n0009_p0213c24┃　　　　西天译经三藏朝奉大夫试光禄
T01n0009_p0213c25┃　　　　卿明教大师臣法贤奉　诏译
T01n0009_p0213c26┃如是我闻。一时佛。在那提迦城昆左迦精舍
T01n0009_p0213c27┃中。与大众俱。尔时尊者阿难独止一处。起
T01n0009_p0213c28┃如是念。我佛世尊。先说所有诸方诸国。及诸
T01n0009_p0213c29┃城隍。所谓盎[言*我]国。摩迦陀国。迦尸国。x萨
T01n0009_p0214a01┃罗国。蜜[口*尔]沙国。大力士国。奔拿国。苏摩国。
T01n0009_p0214a02┃阿说迦国。[口*缚]帝国。俱噜国。半左国。[口*缚]蹉国。
T01n0009_p0214a03┃戍罗西那国。夜[口*缚]那国。甘谟惹国等。而彼
T01n0009_p0214a04┃诸国。所有声闻。已入灭者。佛皆说彼生於
T01n0009_p0214a05┃某果报。唯彼摩迦陀国。所有上首。诸优婆
T01n0009_p0214a06┃塞皆已命终。彼摩迦陀国。空廓无人。我佛
T01n0009_p0214a07┃世尊。未为宣说生於何处。是时尊者阿难
T01n0009_p0214a08┃作是念已。即出自舍。往诣佛所。到佛所已。
T01n0009_p0214a09┃偏袒右肩。右膝著地。即以头面。礼世尊足。
T01n0009_p0214a10┃住立佛前。白世尊言。如先所说。诸方诸国。
T01n0009_p0214a11┃我从佛闻。皆已了知。乃至从佛闻所说法。
T01n0009_p0214a12┃亦悉了知。乃至那提迦城诸优婆塞所生之
T01n0009_p0214a13┃处。佛亦说已。又彼那提迦城。次有五百优
T01n0009_p0214a14┃婆塞。亦已命终。彼优婆塞善断三障。证须陀
T01n0009_p0214a15┃洹果。逆生死流。七来人间。七生天上。了苦
T01n0009_p0214a16┃边际。决证菩提。又彼那提迦城。复有三百
T01n0009_p0214a17┃优婆塞。亦次命终。彼优婆塞亦断三障及
T01n0009_p0214a18┃贪镇疑。一来人间。了苦边际。证斯陀含果。
T01n0009_p0214a19┃又彼那提迦城。有二百五十优婆塞。复次命
T01n0009_p0214a20┃终。彼优婆塞能断五种烦恼及随烦恼。证
T01n0009_p0214a21┃阿那含果。不还人间。不复轮转。如是等事。
T01n0009_p0214a22┃亦悉了知。唯独摩伽陀国所有诸上首优婆
T01n0009_p0214a23┃塞。命终之後。摩伽陀国。空廓无人。云何世
T01n0009_p0214a24┃尊。独不说彼诸优婆塞所生之处。唯愿世尊。
T01n0009_p0214a25┃为我宣说。摩伽陀国诸优婆塞。今生何处。
T01n0009_p0214a26┃所修行业。得何果报。世尊。又彼摩伽陀国。
T01n0009_p0214a27┃频婆娑罗王一心向佛。知於正法及奉僧伽。
T01n0009_p0214a28┃尽於寿命。常念不忘。命终之後。国中人民。
T01n0009_p0214a29┃咸赞王德。作如是言。此是法王。愿此法王。
T01n0009_p0214b01┃生於善世。获最胜乐。世尊。云何未说彼王所
T01n0009_p0214b02┃生之处。及心所愿乃至果位。唯愿世尊。一
T01n0009_p0214b03┃一宣说。又复白言。世尊彼摩伽陀国。乃是
T01n0009_p0214b04┃我佛成正觉地。最胜无比。而此胜地。是王
T01n0009_p0214b05┃为主。唯愿世尊。为说生处
T01n0009_p0214b06┃尔时世尊受阿难请已。默然而住。时尊者阿
T01n0009_p0214b07┃难见佛默然。即知受请。便以头面礼世尊足。
T01n0009_p0214b08┃还於本处
T01n0009_p0214b09┃尔时世尊过夜分已。至於来晨食时。著衣执
T01n0009_p0214b10┃持应器。入那提迦城。次行乞食。得品馔已。
T01n0009_p0214b11┃还於本处。收衣洗足。敷座而食。饭食讫已。
T01n0009_p0214b12┃而暂经行。复还本座。观察阿难所问。摩伽
T01n0009_p0214b13┃陀国王。及诸优婆塞此处灭已。当生何处。
T01n0009_p0214b14┃以何行愿。得何果报。作是观时。以佛神通。
T01n0009_p0214b15┃於虚空中。有声称名。世尊。我是人仙。善
T01n0009_p0214b16┃逝。我是人仙。尔时世尊闻空声已。即从座
T01n0009_p0214b17┃起。往声闻处。彼声闻众。围绕而坐。阿难尊
T01n0009_p0214b18┃者来诣佛所。偏袒右肩。礼世尊足。住立佛
T01n0009_p0214b19┃前。而白佛言。世尊。何因何缘倍常适悦
T01n0009_p0214b20┃尔时世尊告阿难言。如汝所请。为摩伽陀国
T01n0009_p0214b21┃频婆娑罗王。及诸优婆塞。此处灭已。当生何
T01n0009_p0214b22┃处。以何行愿。得何果报。我以此义。说时未
T01n0009_p0214b23┃至。示同世间。忆念而住过是夜分。至於食
T01n0009_p0214b24┃时。入城乞食。回还本处。食讫经行。复还本
T01n0009_p0214b25┃座。以汝所问说时已至。忆念观察。彼摩伽
T01n0009_p0214b26┃陀国王。及诸优婆塞。死此生彼。行愿果报。
T01n0009_p0214b27┃如是之次以我神通。於虚空中。有声称言。
T01n0009_p0214b28┃世尊。我是人仙。善逝。我是人仙。佛复告言。
T01n0009_p0214b29┃阿难。汝於往昔。闻有如是名否。阿难白言。
T01n0009_p0214c01┃世尊。未闻有是名者。我闻此名。身毛喜竖。
T01n0009_p0214c02┃尊者阿难。说是语次又闻空中声曰。世尊我
T01n0009_p0214c03┃是频婆娑罗王。善逝。我是频婆娑罗王。我
T01n0009_p0214c04┃今向佛。二三称说名字族氏。世尊。往昔人
T01n0009_p0214c05┃仙。命终之後。生於人间。得为人王。证须陀
T01n0009_p0214c06┃洹果。今第七生。生毗沙门宫。为天王子。亦名
T01n0009_p0214c07┃人仙。世尊。我为毗沙门天王之子。善能了知
T01n0009_p0214c08┃佛所说法。微妙寂静安乐之句。当来证得斯
T01n0009_p0214c09┃陀含果。佛即赞言。善哉善哉。而汝人仙甚善
T01n0009_p0214c10┃甚善。汝能如是行无放逸。先於何处。以何因
T01n0009_p0214c11┃缘。而能获得须陀洹果。人仙答言。我别无因。
T01n0009_p0214c12┃亦别无缘。唯知佛法微妙最胜。深信奉行。
T01n0009_p0214c13┃乃证初果。又复白言。世尊。我受持国天王
T01n0009_p0214c14┃命。往彼南方增长天王处。由是见知我佛世
T01n0009_p0214c15┃尊。在昆左迦精舍。独处堂中。观察摩伽陀
T01n0009_p0214c16┃国王。及诸优婆塞。从此处灭生於何处。以
T01n0009_p0214c17┃何行愿。得何果报。如是等事。我佛欲说。世
T01n0009_p0214c18┃尊。我从父王毗沙门所。亲闻是事。忆持不
T01n0009_p0214c19┃忘。是故我今正以此缘。来诣佛所。欲说斯
T01n0009_p0214c20┃事
T01n0009_p0214c21┃佛言。人仙。今正是时。汝当广说。是时人仙
T01n0009_p0214c22┃承佛圣旨。而白佛言。世尊。一时我闻。父毗
T01n0009_p0214c23┃沙门天告於众言。汝等圣者当一心听。我於
T01n0009_p0214c24┃往昔在三十三天。说法胜会。诸天皆集。及
T01n0009_p0214c25┃护世天。亦在彼会。各处本方。持国天王处
T01n0009_p0214c26┃於东方。面西而坐。增长天王处於南方。面
T01n0009_p0214c27┃北而坐。广目天王处於西方。面东而坐。我
T01n0009_p0214c28┃处北方面南而坐。诸听法众坐护世前。是时
T01n0009_p0214c29┃诸天及护世等。皆为听法。来赴胜会。既闻
T01n0009_p0215a01┃法。已欲还本宫。忽有大光。普照胜会。诸天
T01n0009_p0215a02┃光明映蔽不现
T01n0009_p0215a03┃尔时帝释天主告诸天言。汝等当知。今此大
T01n0009_p0215a04┃光普照胜会。使我诸天光明色相映蔽不现。
T01n0009_p0215a05┃是故汝等当知非久。大梵天王来此会中。於
T01n0009_p0215a06┃意云何。大梵天王。凡所行处。先现祥瑞。汝
T01n0009_p0215a07┃诸天等。勿起本座。知彼何缘现此光明。时
T01n0009_p0215a08┃诸天众及护世天白帝释言。我等承命未起
T01n0009_p0215a09┃本座。乃至了知所现光明。时大梵王。以童
T01n0009_p0215a10┃子形。於彼胜会。忽然出现。头有五髻。色相
T01n0009_p0215a11┃具足。於彼会中即便说偈。告诸天曰
T01n0009_p0215a12┃　汝归佛世尊　　世间为眼目
T01n0009_p0215a13┃　善说微妙法　　令得寂静句
T01n0009_p0215a14┃　汝等诸天众　　威力大色相
T01n0009_p0215a15┃　因持佛梵行　　由是生天界
T01n0009_p0215a16┃　复有净行者　　具色寿名称
T01n0009_p0215a17┃　是大智佛子　　非久生此界
T01n0009_p0215a18┃　天众闻是语　　心生大欢喜
T01n0009_p0215a19┃　归依佛世尊　　信法中妙法
T01n0009_p0215a20┃　梵王说偈时　　具五种妙音
T01n0009_p0215a21┃　甚深如云雷　　闻者乐真实
T01n0009_p0215a22┃大梵天王说偈之时。具五种妙音。所谓大梵
T01n0009_p0215a23┃音。迦陵频伽音。大鼓音。大雷音。及爱乐音
T01n0009_p0215a24┃等。又彼梵王於胜会中。摄童子形。复现大
T01n0009_p0215a25┃身。於意云何。大梵天王随众心乐。而现其
T01n0009_p0215a26┃身。所现大身。有二种德。具大色相。普闻
T01n0009_p0215a27┃名称。譬如黄金有二种德。谓色及名。大梵
T01n0009_p0215a28┃天王於天众中。二种显现亦复如是。又复梵
T01n0009_p0215a29┃王到胜会时。会中天众。不起本座。亦不作
T01n0009_p0215b01┃礼。时彼天众。合掌而住。各起所念。呜呼娑
T01n0009_p0215b02┃婆世界主。大梵天王於此会前以所现身。复
T01n0009_p0215b03┃现大身。是时梵王。知天众心。於大身中。倍
T01n0009_p0215b04┃复现大。於彼胜会。上虚空中。跏趺而坐。譬
T01n0009_p0215b05┃大力士於地而坐。大梵天王亦复如是
T01n0009_p0215b06┃尔时大梵天王复告天众。所现大身。是四神
T01n0009_p0215b07┃足力。唯佛世尊悉知悉见。能说能修亦复能
T01n0009_p0215b08┃现。是故汝等。亦当诚心修彼神足。乃至现
T01n0009_p0215b09┃通作大利益。四神足者。谓欲勤心慧。是时
T01n0009_p0215b10┃天众。又复心念。呜呼大梵天王。愿化我等
T01n0009_p0215b11┃天众。一一皆如梵天王身。一一梵天怀中。坐
T01n0009_p0215b12┃一天王。尔时大梵天王知天众心。即以神力。
T01n0009_p0215b13┃摄诸天身。化梵王身。各於怀中。坐一天王。
T01n0009_p0215b14┃是彼天众。所有心念。皆悉满足。获大安乐。
T01n0009_p0215b15┃譬如刹帝利王。受父灌顶。而绍王位。心念
T01n0009_p0215b16┃满足。获大安乐。彼诸天众亦复如是
T01n0009_p0215b17┃尔时大梵复告天众。汝等诸天及护世等。当
T01n0009_p0215b18┃一心听。诸圣者唯佛如来正等正觉。於四神
T01n0009_p0215b19┃足。能广宣说。能久修习。能大变现。是故汝
T01n0009_p0215b20┃等当发诚心。应勤修习。自在变现。作大利
T01n0009_p0215b21┃益。是时梵王怀中所坐天王。各生疑念。唯
T01n0009_p0215b22┃有一大梵王。我坐怀中。云何言时诸天皆言
T01n0009_p0215b23┃若彼默时诸天亦默。又帝释天主。起如是念。
T01n0009_p0215b24┃呜呼大梵天王。愿摄我等天众本形。变一大
T01n0009_p0215b25┃身。坐我怀中。时大梵王知帝释念。摄天众
T01n0009_p0215b26┃形。现一大身。帝释怀中跏趺而坐。大梵天
T01n0009_p0215b27┃王当以如是神足之力。种种变现。作化事已。
T01n0009_p0215b28┃又复告彼诸天及护世等。我佛世尊以此四
T01n0009_p0215b29┃神足力。及声闻法。先所化度者。即摩伽陀
T01n0009_p0215c01┃国八万优婆塞。善断三障。尽苦边际。证须陀
T01n0009_p0215c02┃洹果。於天上人间。七返往来。有生他化自
T01n0009_p0215c03┃在天者。有生化乐天者。有生三十三天者。
T01n0009_p0215c04┃有生四王天者。有生人间大刹帝利王宫者。
T01n0009_p0215c05┃有生上首大婆罗门家。有生上首大长者家。
T01n0009_p0215c06┃又复诸天众等。有思念者。呜呼云何能得四
T01n0009_p0215c07┃佛出现於世。复有思念。呜呼云何能得八佛
T01n0009_p0215c08┃出现於世。大梵天王知彼天众心之所念。而
T01n0009_p0215c09┃复告言。汝等天众莫作是念。思欲四佛出现
T01n0009_p0215c10┃於世。乃至八佛出现於世。是义不然。汝等
T01n0009_p0215c11┃当知。我从佛闻。无有二佛同出於世。何有
T01n0009_p0215c12┃四佛八佛同出世耶。汝等但愿。我佛世尊无
T01n0009_p0215c13┃漏之体。寿命增长。久住世间。时彼诸天。又
T01n0009_p0215c14┃复作念。大梵天王。云何一一实知我心。彼
T01n0009_p0215c15┃诸天等。即生惊怖。心怀愁恼。时大梵王告
T01n0009_p0215c16┃彼众言。汝诸天众。及护世等。一心谛听。如
T01n0009_p0215c17┃来应供正等正觉。宣说一乘正法。令诸众生
T01n0009_p0215c18┃远离忧悲苦恼。皆得清净。证真实理。又复
T01n0009_p0215c19┃告言。有三种法。如来悉知。何名三种。所谓
T01n0009_p0215c20┃有人。先作身不善业。意不善行。後因亲近
T01n0009_p0215c21┃善友。听闻妙法。系念思惟。断身不善。造身
T01n0009_p0215c22┃善业。断意不善。行意善行。是人乐中生乐。
T01n0009_p0215c23┃悦意中复生悦意。譬如有人於喜生喜。喜复
T01n0009_p0215c24┃生喜。彼人悦乐亦复如是。此谓第一种法。
T01n0009_p0215c25┃复次有人。先受五欲作不善业。後亲善友听
T01n0009_p0215c26┃闻妙法。系念思惟。弃於欲乐。亦复不造诸
T01n0009_p0215c27┃不善业。是人乐中生乐。悦意中复生悦意。
T01n0009_p0215c28┃譬如有人喜中生喜。喜复生喜。悦乐法者亦
T01n0009_p0215c29┃复如是。此谓第二种法。复次有人。於不善
T01n0009_p0216a01┃法。如实了知。亦於善法。如实了知。乃至苦
T01n0009_p0216a02┃集灭道。亦如实知。後复亲近善友。於不善
T01n0009_p0216a03┃法及诸善法。乃至苦集灭道。於是诸法。倍
T01n0009_p0216a04┃复精晓。是人乐中生乐。於悦意中复生悦
T01n0009_p0216a05┃意。譬如有人喜中生喜。喜复生喜。悦乐法
T01n0009_p0216a06┃者亦复如是。此谓第三种法。复次大梵天王
T01n0009_p0216a07┃又告诸天及护世等。诸圣者当一心听。有四
T01n0009_p0216a08┃种法。彼佛世尊悉知悉见。何者为四。谓身
T01n0009_p0216a09┃受心法。如来以慧观是四法。若内若外。如
T01n0009_p0216a10┃实了知。智慧现行。修习圆满。善说菩提一
T01n0009_p0216a11┃乘正法。令诸众生咸得清净。离忧悲苦恼。
T01n0009_p0216a12┃证妙法理
T01n0009_p0216a13┃复次大梵天王又告诸天及护世等言。诸圣
T01n0009_p0216a14┃者当一心听。有八正道法。彼佛如来应供正
T01n0009_p0216a15┃等正觉。悉知悉见。何等为八。谓正见正思
T01n0009_p0216a16┃惟正语正业正命正精进正念正定。如是八
T01n0009_p0216a17┃正道。即是三摩地受用法。若有如是得正思
T01n0009_p0216a18┃惟。行於梵行。修习圆满。获梵天乐。又复正
T01n0009_p0216a19┃语。正一切言。满一切相。正说梵行。分别显
T01n0009_p0216a20┃教。得如实旨。宣说正语。开甘露门。示一乘
T01n0009_p0216a21┃法。令诸众生咸得清净。离忧悲苦。证妙法
T01n0009_p0216a22┃理
T01n0009_p0216a23┃尔时人仙白佛言。世尊。如我所说种种法要。
T01n0009_p0216a24┃皆是大梵天王於帝释宫。为三十三天及四
T01n0009_p0216a25┃护世诸天众等。如是宣说。我父毗沙门天
T01n0009_p0216a26┃王。回还本宫。为我宣说。我悉记忆。无所
T01n0009_p0216a27┃忘失。今承如来大威力故。为尊者阿难。欲
T01n0009_p0216a28┃知频婆娑罗王所生所灭行愿果报。我今对
T01n0009_p0216a29┃佛如实宣说。佛即赞言。善哉善哉。汝能善
T01n0009_p0216b01┃说
T01n0009_p0216b02┃尔时人仙说是法已。阿难尊者。及诸会众。
T01n0009_p0216b03┃得闻是法。欢喜信受。礼佛而退
T01n0009_p0216b04┃佛说人仙经


