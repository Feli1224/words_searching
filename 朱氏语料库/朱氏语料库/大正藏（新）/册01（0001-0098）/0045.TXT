湖羲`璃:0045_001.txt
 
【经文资讯】大正新修大藏经 第一册 No. 45《大正句王经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，张文明大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 1, No. 45 大正句王经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Chang Wen-Ming, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T01n0045_p0831a03┃
T01n0045_p0831a04┃
T01n0045_p0831a05┃　　No. 45 [No. 26(68), cf. No. 1(2)]
T01n0045_p0831a06┃大正句王经卷上
T01n0045_p0831a07┃
T01n0045_p0831a08┃　　　　西天译经三藏朝散大夫试光禄卿
T01n0045_p0831a09┃　　　　明教大师臣法贤奉　诏译
T01n0045_p0831a10┃如是我闻。一时尊者童子迦叶在x萨罗国。
T01n0045_p0831a11┃游行次第至於尸利沙大城之北尸利沙林鹿
T01n0045_p0831a12┃野园中止住。是时有王名大正句。都尸利
T01n0045_p0831a13┃沙城。其王先来不信因果。每作是言。无
T01n0045_p0831a14┃有来世亦无有人复无化生。常起如是断见
T01n0045_p0831a15┃尔时尸利沙大城中有大婆罗门及长者主
T01n0045_p0831a16┃等。互相谓曰。云何此沙门童子迦叶。来至
T01n0045_p0831a17┃此城之北尸利沙林鹿野园中。是时尊者迦
T01n0045_p0831a18┃叶於彼城中名称普闻。而彼城中一切人民。
T01n0045_p0831a19┃素闻迦叶善说法要。常说种种深妙之义。
T01n0045_p0831a20┃已得无病常行头陀。是即应供是大阿罗汉
T01n0045_p0831a21┃今既来此。我等宜共往诣彼林礼觐供养。於
T01n0045_p0831a22┃是城中大婆罗门及长者等。咸出城北往诣
T01n0045_p0831a23┃尸利沙林鹿野园中欲伸参问
T01n0045_p0831a24┃尔时大正句王在高楼上。遥见城中婆罗门
T01n0045_p0831a25┃长者等同共出城。行诣城北往尸利沙林鹿
T01n0045_p0831a26┃野园中。王既见已问侍臣曰。云何城中婆罗
T01n0045_p0831a27┃门长者同共出城。诣尸利沙林鹿野园中。侍
T01n0045_p0831a28┃臣白王。有一沙门名童子迦叶。游化至此大
T01n0045_p0831a29┃城之北尸利沙林鹿野园中而为止住。是故
T01n0045_p0831b01┃城中诸婆罗门及长者等。同共出城礼觐供
T01n0045_p0831b02┃养。王闻所奏即谓侍臣。汝可往彼宣告彼众
T01n0045_p0831b03┃婆罗门及长者等。汝宜且止须臾小待。我今
T01n0045_p0831b04┃速至当与汝等同共往彼。礼觐沙门童子迦
T01n0045_p0831b05┃叶。何以故。如我意者。或恐汝等婆罗门长
T01n0045_p0831b06┃者。为彼沙门童子迦叶邪法引导。不依智识
T01n0045_p0831b07┃妄称有人及有他世。复有化生。时彼侍臣受
T01n0045_p0831b08┃王敕已。往婆罗门长者处宣示王敕。谓彼众
T01n0045_p0831b09┃言。正句大王宣告汝等且止须臾。我当速至
T01n0045_p0831b10┃与汝同往。礼觐沙门童子迦叶。人众受敕不
T01n0045_p0831b11┃敢前进。尔时侍臣传王命已。复还王处而上
T01n0045_p0831b12┃奏言。臣适奉命往婆罗门长者众处具传圣
T01n0045_p0831b13┃旨。令婆罗门与长者等且止须臾。王今速
T01n0045_p0831b14┃至当与汝等同礼沙门童子迦叶。彼众奉命
T01n0045_p0831b15┃已止不进。时正句王严整车驾出於宫城。与
T01n0045_p0831b16┃婆罗门及长者众同共往诣尸利沙林鹿野之
T01n0045_p0831b17┃园。王心x慢所乘车驾至不通处。方乃下车
T01n0045_p0831b18┃徒步而进。行至园中尊者住处。时正句王与
T01n0045_p0831b19┃婆罗门长者众。等见於尊者童子迦叶。初未
T01n0045_p0831b20┃信重不甚恭肃。王与尊者互伸问讯退坐一
T01n0045_p0831b21┃面。时婆罗门长者众等。见王如是亦微郑重。
T01n0045_p0831b22┃咸共相与围绕而住
T01n0045_p0831b23┃尔时大王即伸问言。尊者迦叶。当听我语。
T01n0045_p0831b24┃如我意者。无有来世复无有人亦无化生。我
T01n0045_p0831b25┃意如是。尊者云何。迦叶答言。王若乐闻如
T01n0045_p0831b26┃是正义。先当诚心谛信而住。王即报言。唯
T01n0045_p0831b27┃然受教
T01n0045_p0831b28┃尔时迦叶告大王言。王见日月为有无耶。此
T01n0045_p0831b29┃世来世於理显然。不委大王。当云何见当云
T01n0045_p0831c01┃何闻。王言。迦叶。若此日月此世来世。如我
T01n0045_p0831c02┃见闻同於尊者。迦叶复言。如王所见。日月
T01n0045_p0831c03┃为有来世亦然。大王。不应执如前见。迦叶
T01n0045_p0831c04┃复言。大王。如沙门婆罗门乃至应供世间解
T01n0045_p0831c05┃等。须知定有若因若果此世来世。以智自通
T01n0045_p0831c06┃如实了知。大王。不应如前执於断见
T01n0045_p0831c07┃尔时大王迷执未省。谓迦叶言。汝今云何作
T01n0045_p0831c08┃如是言。如我意者实无来世。而汝迦叶勿复
T01n0045_p0831c09┃强言
T01n0045_p0831c10┃复次迦叶报大王言。即今王身为有无耶。如
T01n0045_p0831c11┃王此身以为有者。云何断见言无来世。当以
T01n0045_p0831c12┃何喻证於此理。大王答言。尊者迦叶。我今
T01n0045_p0831c13┃有喻证於此理。今身是有来世即无。王言。迦
T01n0045_p0831c14┃叶。如我亲属或染疾病。缠绵既久将趣命
T01n0045_p0831c15┃终。我时往彼问讯告言。汝病深重定知不
T01n0045_p0831c16┃可。若是殒殁切有相嘱。我闻沙门及婆罗门
T01n0045_p0831c17┃先有是言。若人破戒造恶业者。命终之後堕
T01n0045_p0831c18┃於地狱。如沙门婆罗门等言若真实。汝等亲
T01n0045_p0831c19┃属命终之後必堕地狱。何以故。汝诸亲属破
T01n0045_p0831c20┃戒造罪。以此当知定落恶趣。若在恶趣当遣
T01n0045_p0831c21┃使来。或复自来告语於我。今在地狱极受苦
T01n0045_p0831c22┃楚。汝若来报我必往救。但有去人曾无来
T01n0045_p0831c23┃者。迦叶。如我之意以此为喻定无来世
T01n0045_p0831c24┃迦叶报言。大王。此喻虽陈未为正说。我今问
T01n0045_p0831c25┃王。譬如有人犯於王法。为巡守者执之。将至
T01n0045_p0831c26┃王所而白王言。是人违犯如是之罪不敢隐
T01n0045_p0831c27┃覆。王闻所奏即敕有司。令将罪人反缚两手
T01n0045_p0831c28┃牢固其身。驱往四衢多人聚处。鸣鼓告示。今
T01n0045_p0831c29┃此罪人犯如是法。东西南北遍於城内咸使
T01n0045_p0832a01┃闻知。後将出城。依法处断。有司奉命。即将
T01n0045_p0832a02┃罪人。反缚两手牢固其身。驱往四衢多人聚
T01n0045_p0832a03┃处。鸣鼓告示。今此罪人犯如是法。东西南
T01n0045_p0832a04┃北遍於城内。准王宣命处处告示。仕庶知已
T01n0045_p0832a05┃驱领出城依法处断。如此罪人。临赴法时告
T01n0045_p0832a06┃监守言。愿垂哀愍放我少时。暂至家中辞别
T01n0045_p0832a07┃亲属。大王。彼监守人。还敢暂放令归家不。
T01n0045_p0832a08┃王言。不也迦叶。设使此人种种哀切。彼监
T01n0045_p0832a09┃守人亦不敢放。何以故。王法所录无容暂
T01n0045_p0832a10┃赦
T01n0045_p0832a11┃尊者迦叶复言。大王。王诸亲属以罪业故。
T01n0045_p0832a12┃命终之後堕地狱中。以其罪业常受苦楚。是
T01n0045_p0832a13┃诸罪人告其狱卒。乞暂相放还归人间。至於
T01n0045_p0832a14┃王所求王救苦。大王。是地狱卒还肯放不。王
T01n0045_p0832a15┃言不也。迦叶复言。大王。义同世间无暂放
T01n0045_p0832a16┃理。大王。勿将此喻同於来世。执断见者非为
T01n0045_p0832a17┃正理。是故当知。有今世者定有来世。乃至
T01n0045_p0832a18┃沙门婆罗门应供世间解。以智自通。了知真
T01n0045_p0832a19┃实。不应更执如前之见。王复报言。尊者迦
T01n0045_p0832a20┃叶。斯言非当我意未允。不应更言实有後
T01n0045_p0832a21┃世
T01n0045_p0832a22┃复次迦叶报大王言。王意如是。勿更有喻可
T01n0045_p0832a23┃为证耶。王言。迦叶。我今更有亲属之喻可
T01n0045_p0832a24┃以为证。迦叶。如我亲属染於重病。将其命断
T01n0045_p0832a25┃还当付嘱告病人言。我闻沙门及婆罗门常
T01n0045_p0832a26┃作是说。若人持戒修诸善法。或有惠施三轮
T01n0045_p0832a27┃清净。见他殊胜不生嫉意。是人命尽生於
T01n0045_p0832a28┃天界。若彼沙门及婆罗门所言诚实。汝之命
T01n0045_p0832a29┃终必生天界。何以故。我观於汝常具戒品及
T01n0045_p0832b01┃修善法。三轮清净而行惠施。仍於他胜不生
T01n0045_p0832b02┃嫉意。以此当知定生天界。若得生天当遣使
T01n0045_p0832b03┃来。或复自来用报於我。即今已得生於某天
T01n0045_p0832b04┃受於快乐。迦叶。我诸亲属若实生天必来相
T01n0045_p0832b05┃报。云何亲属但见终殁无来报者。以此当知。
T01n0045_p0832b06┃定无来世。迦叶告大王言。我今亦欲重说譬
T01n0045_p0832b07┃喻。令王得见实有来世。大王。譬如秽坑臭
T01n0045_p0832b08┃不可近。时有一人误堕其中。臭秽难堪方便
T01n0045_p0832b09┃得出。身既出已即用诸香煮水沐浴。复以涂
T01n0045_p0832b10┃香以涂其身。身既香洁。又以殊妙迦尸迦衣
T01n0045_p0832b11┃及珍宝花N庄严其身。住於家中受其快乐。
T01n0045_p0832b12┃大王。於意云何。如是之人还复乐入前秽坑
T01n0045_p0832b13┃不。王言。不也迦叶。彼秽恶坑人非所乐。迦
T01n0045_p0832b14┃叶复言。大王。彼人生天亦复如是。既得生
T01n0045_p0832b15┃天。岂复更思还来人间
T01n0045_p0832b16┃复次大王。人间百年等忉利天是一昼夜。大
T01n0045_p0832b17┃王亲属修诸善法。既生天界昼夜受乐。岂复
T01n0045_p0832b18┃更思还来报王。我生天界昼夜受乐。大王。汝
T01n0045_p0832b19┃与天人寿命长短为相等不。王言。不也迦叶。
T01n0045_p0832b20┃迦叶复言。大王。天界人界本自悬隔。不应
T01n0045_p0832b21┃如愚望相报。然後方可信有後世。大王。
T01n0045_p0832b22┃彼沙门婆罗门应供世间解。乃至後世须知
T01n0045_p0832b23┃实有。可以自智如实了知。不应更作无後世
T01n0045_p0832b24┃见。王报迦叶。如尊者言亦未可信。何以故。
T01n0045_p0832b25┃所云人间百年等忉利天为一昼夜。有何人
T01n0045_p0832b26┃来告语於汝。人间百年等忉利天为一昼夜。
T01n0045_p0832b27┃迦叶复言。如王所见喻生盲人。何以故。生
T01n0045_p0832b28┃盲之人本自不见青黄赤白细妙恶长短色
T01n0045_p0832b29┃相。便作是言。本无如是青黄赤白细妙恶
T01n0045_p0832c01┃长短色相。又言。我亦不知我亦不见。是生
T01n0045_p0832c02┃盲人以己不见。便乃执云本无如是青黄赤
T01n0045_p0832c03┃白乃至长短色相。大王。勿同生盲执无色
T01n0045_p0832c04┃相。王言迦叶。如我意者而彼天界。若实
T01n0045_p0832c05┃有者我即言有。既实本无。云何令我说云实
T01n0045_p0832c06┃有。复言迦叶。汝非善人。何以故。我见本正。
T01n0045_p0832c07┃云何喻我同彼生盲。迦叶。汝前所说生天等
T01n0045_p0832c08┃事。我实不信。若信此言。如食毒药如刃临
T01n0045_p0832c09┃身。如上山坠身自害其命。如是诸恶我皆远
T01n0045_p0832c10┃离
T01n0045_p0832c11┃复次迦叶报大王言。我念往昔有婆罗门。家
T01n0045_p0832c12┃中巨富又乃耆年。唯有一子年才十六。母即
T01n0045_p0832c13┃丧亡。彼婆罗门不能鳏独遂再婚娶。未久之
T01n0045_p0832c14┃间妻乃有妊。妻未生产。其婆罗门寻亦命终。
T01n0045_p0832c15┃於是其子白继母言。家中财物金银珍宝。乃
T01n0045_p0832c16┃至一切受用之具悉属於我。更无别人分我
T01n0045_p0832c17┃财物。时彼继母闻子语已。即告子言。我今
T01n0045_p0832c18┃所怀汝父遗体。待其长育与汝均分。其子时
T01n0045_p0832c19┃复再言其事。母起思念。此子年幼情性疑I。
T01n0045_p0832c20┃虽与深言未能分晓。又以贪惜欲疾娩身。多
T01n0045_p0832c21┃设方便求於速产。日月未满返损其孕。大王。
T01n0045_p0832c22┃彼之女人以贪嫉故返损其孕。大王。今者以
T01n0045_p0832c23┃愚疑故起於断见。王复报言。迦叶尊者。莫
T01n0045_p0832c24┃如前言。持戒修善及行惠施。命终之後得生
T01n0045_p0832c25┃天上。寿命长远常处快乐。我实不信。我今
T01n0045_p0832c26┃若信迦叶之语。是食毒药是受刀剑。是坠高
T01n0045_p0832c27┃山自害其命。云何迦叶。坚作是语。如我之
T01n0045_p0832c28┃意定无有人无有後世亦无化生
T01n0045_p0832c29┃复次迦叶告大王言。莫复有喻证於斯事。王
T01n0045_p0833a01┃言。迦叶。我复有喻证於斯事。知无有人无有
T01n0045_p0833a02┃後世亦无化生。迦叶。如我亲属或染重病。
T01n0045_p0833a03┃我即往彼安慰问讯。命未断者还与我语说
T01n0045_p0833a04┃其苦恼。及命终已无有与我说苦恼者。以此
T01n0045_p0833a05┃可知定无後世亦无化生。迦叶告言。我念往
T01n0045_p0833a06┃昔有一聚落。其中人民不识螺相。亦复未曾
T01n0045_p0833a07┃闻其螺声。忽有一人从外而来。到彼聚落而
T01n0045_p0833a08┃便止住。是人常持一螺以为功业。每日执螺
T01n0045_p0833a09┃诣於圣像鸣螺供养。供养已讫复还住处。时
T01n0045_p0833a10┃聚落中一切人民。忽闻螺声咸悉惊怪。互相
T01n0045_p0833a11┃谓曰。此是何声。我等众人本所不闻。大王。
T01n0045_p0833a12┃时聚落中一切人众共往螺处。问彼螺言尔
T01n0045_p0833a13┃从何来可依实答。若不言实我当破汝。螺知
T01n0045_p0833a14┃我意速说其由。大王。彼人民众。於其螺相
T01n0045_p0833a15┃及与螺声。本所不见本所不闻。欲使其螺共
T01n0045_p0833a16┃为问答。螺既无情岂能言答。何以故。亦如大
T01n0045_p0833a17┃王。与命终人欲共言论。人既命尽岂能再
T01n0045_p0833a18┃言。大王不应执如是见。谓无有人及无後世
T01n0045_p0833a19┃亦无化生。迦叶复言。有沙门婆罗门具天眼
T01n0045_p0833a20┃者。以净天眼悉见於人死此生彼。受身好恶
T01n0045_p0833a21┃端正丑陋。或得生天或堕恶趣。大王。如是
T01n0045_p0833a22┃等事皆可为证。不应更言无有後世亦无化
T01n0045_p0833a23┃生。王言。迦叶。虽说此喻我意未允。如我之
T01n0045_p0833a24┃见定无有人亦无化生及无後世
T01n0045_p0833a25┃复次迦叶告大王言。若如是者。复有何喻可
T01n0045_p0833a26┃证无人亦无後世及无化生。王言。尊者。譬如
T01n0045_p0833a27┃官吏执法理人。及其临莅自违条制。後被弹
T01n0045_p0833a28┃奏王遂具知。乃敕法司将犯罪人依法断理。
T01n0045_p0833a29┃王复令言。彼犯罪人可缚双手。将赴法处而
T01n0045_p0833b01┃苦治之。以绳系缚秤轻重。割皮削肉悬
T01n0045_p0833b02┃置异处。是人命在知其痛苦。若命已断自无
T01n0045_p0833b03┃声息。又彼罪人命末断时身即柔软。命既断
T01n0045_p0833b04┃已其身僵硬。至於轻重死活不同。尊者。我
T01n0045_p0833b05┃以此知定无来世。亦无有人复无化生。迦叶
T01n0045_p0833b06┃复言。大王。於意云何。譬如铁丸亦有轻重
T01n0045_p0833b07┃软硬之异。其铁热时体轻而软。其铁冷後
T01n0045_p0833b08┃体重而硬。大王。有情无情皆禀四大。以彼
T01n0045_p0833b09┃四大有其合散。是有软硬冷热之异。勿将此
T01n0045_p0833b10┃理比於後世及化生等。大王须知。实有彼沙
T01n0045_p0833b11┃门婆罗门或具天眼者。见於众生死此生彼。
T01n0045_p0833b12┃乃至端正丑陋。或生天上或堕恶趣。悉可证
T01n0045_p0833b13┃知。实有来世及化生等。王言。尊者。如汝所
T01n0045_p0833b14┃言未为诚信。我之意者。实无有人无有後世
T01n0045_p0833b15┃亦无化生
T01n0045_p0833b16┃大正句王经卷上


湖羲`璃:0045_002.txt
 
【经文资讯】大正新修大藏经 第一册 No. 45《大正句王经》CBETA 电子佛典 V1.0 普及版
# Taisho Tripitaka Vol. 1, No. 45 大正句王经, CBETA Chinese Electronic Tripitaka V1.0, Normalized Version
=========================================================================
T01n0045_p0833b17┃
T01n0045_p0833b18┃
T01n0045_p0833b19┃大正句王经卷下
T01n0045_p0833b20┃
T01n0045_p0833b21┃　　　　西天译经三藏朝散大夫试光禄卿
T01n0045_p0833b22┃　　　　明教大师臣法贤奉　诏译
T01n0045_p0833b23┃复次迦叶告大王言。勿更有喻证彼无人及
T01n0045_p0833b24┃无後世亦无化生。王言。我复有喻可证斯
T01n0045_p0833b25┃理。尊者。譬如有人犯极重罪。近臣知已即
T01n0045_p0833b26┃白於王。今有此人犯极重罪。王既知已。乃
T01n0045_p0833b27┃令所司捉缚罪人依法断理。法司奉命即将
T01n0045_p0833b28┃罪人。缚其两手镬中煎煮。复宣令曰。待其糜
T01n0045_p0833b29┃烂彻见骨已。可於镬中以杖翻搅。子细寻觅
T01n0045_p0833c01┃彼後世人及化生等出入之者。法司奉命
T01n0045_p0833c02┃一依王旨。至糜烂时乃於镬中翻搅寻觅。终
T01n0045_p0833c03┃不见有後世之人及化生等出入之者。乃至
T01n0045_p0833c04┃展转重重寻觅亦终不见。王言。尊者。以此
T01n0045_p0833c05┃喻知。实无有人无有後世亦无化生。於是迦
T01n0045_p0833c06┃叶告大王言。大王。譬如有人於眠睡时梦一
T01n0045_p0833c07┃殊胜园林。园中乃有种种树木。花果茂盛池
T01n0045_p0833c08┃沼清洁。其人梦中甚可爱乐。大王。是彼园
T01n0045_p0833c09┃林为实有不。又复看玩及彼出入为是实不。
T01n0045_p0833c10┃王言。不也迦叶。如梦所见皆非真实。迦叶
T01n0045_p0833c11┃报言。亦如大王所执断见非为真实。大王。要
T01n0045_p0833c12┃须诚谛知实有人有後世有化生。乃至实有
T01n0045_p0833c13┃沙门婆罗门。具清净天眼超越世间。见诸众
T01n0045_p0833c14┃生死此生彼端正丑陋。或得生天或堕地狱。
T01n0045_p0833c15┃斯是真实。不应更执如前断见。王言。尊者。
T01n0045_p0833c16┃云何重重作如是说。如我之意定知无人无
T01n0045_p0833c17┃有後世亦无化生
T01n0045_p0833c18┃复次迦叶报大王言。复有何喻可证无人无
T01n0045_p0833c19┃有後世复无化生。王言。尊者。我复有喻以证
T01n0045_p0833c20┃斯理。譬如有人执行王事自违条格。近臣奏
T01n0045_p0833c21┃闻。王乃具知。令付法司鞫问情实。其罪既
T01n0045_p0833c22┃重宣令苦治。即使先割皮肉後断筋脉折骨
T01n0045_p0833c23┃挑髓。寻觅於人及化生者。法官奉命准法施
T01n0045_p0833c24┃行。如王所言不敢违越。一一次第於皮肉筋
T01n0045_p0833c25┃脉骨髓之内。寻觅於人及化生等。始终不见
T01n0045_p0833c26┃有人及化生等。尊者以此喻知实无有人亦
T01n0045_p0833c27┃无化生复无後世。迦叶告言。大王。我念昔时
T01n0045_p0833c28┃有一道人住於山中。时有商人将多车乘载
T01n0045_p0833c29┃於财货。近道人庵止宿而去。时彼道人乃於
T01n0045_p0834a01┃明且观彼宿处恐遗财物。果於是处见一童
T01n0045_p0834a02┃子。才离乳哺未识东西。是众商人之所遗
T01n0045_p0834a03┃坠。道人慈愍恐彼童子饥渴所损。将归庵中
T01n0045_p0834a04┃如亲养育。而彼道人事火为行。常专其心添
T01n0045_p0834a05┃续柴薪未曾断灭。以彼童子日来月往。渐渐
T01n0045_p0834a06┃长大年十五六。道人思惟。童子长大堪可委
T01n0045_p0834a07┃付。一日道人以缘事故。当入城隍暂抛庵所。
T01n0045_p0834a08┃即诫童子我有事缘要须暂出。庵中之火如
T01n0045_p0834a09┃我每日添续柴薪勿令断灭。言讫便行。道人
T01n0045_p0834a10┃既出童子疑I由贪戏玩。为贪戏故忘其事
T01n0045_p0834a11┃火。以无添续火遂断灭。尔时童子见火灭
T01n0045_p0834a12┃已。收拾柴薪积於炉内。发言祝曰。汝火速
T01n0045_p0834a13┃出。若火不出我当坏汝。是彼童子苦切求哀
T01n0045_p0834a14┃火终不出。火不出故更发恶言。火不出者亦
T01n0045_p0834a15┃当打汝。是时童子求火不出。心即忧怖。道
T01n0045_p0834a16┃人归来必当辱我。住在一面思惟火事。道人
T01n0045_p0834a17┃事毕归还庵中。见子默坐便知火灭。谓童子
T01n0045_p0834a18┃言。汝贪放逸致火灭耶。童子答言。我暂忘失
T01n0045_p0834a19┃火已灭矣。火灭之後积薪於炉。以善恶言祈
T01n0045_p0834a20┃火不出。道人言曰。汝甚疑I。火若灭已得
T01n0045_p0834a21┃火方然。未闻积薪於冷灰中有火自出。设汝
T01n0045_p0834a22┃炉中积无量薪作多方便。徒自疲劳无由得
T01n0045_p0834a23┃火。大王。而此童子於火灭後灰中求火。亦
T01n0045_p0834a24┃如大王愚迷不回。於死尸中搜求於人及化
T01n0045_p0834a25┃生者。妄执无人起於断见。大王。应须知实
T01n0045_p0834a26┃有人及有化生有於後世。王言尊者。莫如此
T01n0045_p0834a27┃言。我或从汝言有後世必为人议。何以故。
T01n0045_p0834a28┃今此都人便作是语。王自昔来不信因果。常
T01n0045_p0834a29┃作是语云。无後世及无有人亦无化生。今日
T01n0045_p0834b01┃却随迦叶所化。迦叶复言。大王。我念往昔
T01n0045_p0834b02┃有二商主。皆有财宝一国无过。後於一时相
T01n0045_p0834b03┃约为侣。同往他邦货鬻求利。是二商主。各
T01n0045_p0834b04┃集商人以为伴侣。於是各各多装车乘。排比
T01n0045_p0834b05┃鞍马同日上路。行赴前程去国既遥。艰险在
T01n0045_p0834b06┃近。一人商主素知此路前有艰险。告一商主
T01n0045_p0834b07┃言。汝今知不。前路艰险无有人烟。商众既
T01n0045_p0834b08┃多宜其预备。二主议已。一主先行。意在少
T01n0045_p0834b09┃人所须易足。所有米面饮食之用。乃至柴
T01n0045_p0834b10┃薪皆亦持去。前行之次忽逢一人相迎而来。
T01n0045_p0834b11┃身大黑色两目皆赤。顶发稀疏衣服褴缕。驾
T01n0045_p0834b12┃一驴车其状如鬼。商主问言。仁者。前路还
T01n0045_p0834b13┃有饮食柴薪等不。彼人答言。前路之中甚有
T01n0045_p0834b14┃饮食柴薪等物。皆悉无乏。汝之所载咸可弃
T01n0045_p0834b15┃之。免汝前行为重所滞。是时商主闻此语
T01n0045_p0834b16┃已。谓商众曰。汝等人众咸闻所言。前路之
T01n0045_p0834b17┃中饮食等物既不乏少。何用赍持分外之物
T01n0045_p0834b18┃困於车马。商主及伴皆非智人。便以所持弃
T01n0045_p0834b19┃之而去。行第一日至於日没。唯有旷野不逢
T01n0045_p0834b20┃人烟。四顾杳然无所取给。饮食既乏悉受饥
T01n0045_p0834b21┃渴。忍苦终夜强复前进。於第二日又行至夜。
T01n0045_p0834b22┃但在旷野余无所睹。商众共议前所逢者。思
T01n0045_p0834b23┃其相貌定知是鬼。我等无智便信彼言。妖妄
T01n0045_p0834b24┃惑人以致如是。至第三日人马俱乏悉不能
T01n0045_p0834b25┃进。相顾无语待死而住。彼一商主隔日而
T01n0045_p0834b26┃进。亦逢是人相迎而来。乃问言曰。前路之
T01n0045_p0834b27┃中还有饮食所须物不。彼人同前一一妄说。
T01n0045_p0834b28┃饮食所须皆不乏少。何用所持重滞车马。是
T01n0045_p0834b29┃物可弃汝宜知之。後一商主智慧聪明。凡所
T01n0045_p0834c01┃施为必先思虑。素知此路有大旷野艰险之
T01n0045_p0834c02┃处。度其地里险难非遥。又察是人颜貌不常
T01n0045_p0834c03┃行李恶。或恐妖妄不可信之。与诸商人议
T01n0045_p0834c04┃论而进。至第三日忽於路次见前商主及众
T01n0045_p0834c05┃商人饥乏而住。顾问所以果是亦逢丑恶之
T01n0045_p0834c06┃人妖妄所误。商众共议即以所持饮食之分。
T01n0045_p0834c07┃均分相济。令彼商众同度艰险。大王。彼一
T01n0045_p0834c08┃商主。以愚疑故信彼妖妄。致於险路受大苦
T01n0045_p0834c09┃恼。大王。以愚疑故自执断见。必於长夜受
T01n0045_p0834c10┃大苦恼
T01n0045_p0834c11┃尔时大王闻此语已。告尊者言。勿复引喻我
T01n0045_p0834c12┃心不回。所以者何。恐彼国人谓我无定。正句
T01n0045_p0834c13┃大王常作是语。实无有人及无化生亦无後
T01n0045_p0834c14┃世。今日翻为迦叶所化。是故我今不易前
T01n0045_p0834c15┃见
T01n0045_p0834c16┃尔时迦叶又告王言。昔有二人薄有财贿结
T01n0045_p0834c17┃伴经营。钱物虽殊有利相报。结契已定择日
T01n0045_p0834c18┃方行。不日之间便达他国。彼地多麻价贱可
T01n0045_p0834c19┃贩。二人议毕出钱收买。如法装结担负而行。
T01n0045_p0834c20┃言到他邦有利即货。前至别国见兜罗绵得
T01n0045_p0834c21┃利倍多。可以回麻作兜罗绵。一人有智。寻
T01n0045_p0834c22┃易其麻买兜罗绵。一人无智谓同伴言。我不
T01n0045_p0834c23┃易麻为兜罗绵。何以故。以此麻担用功装结
T01n0045_p0834c24┃远负而至。是故我实不能易也。二人即日各
T01n0045_p0834c25┃负货物。相次前进又至一国。彼国多丝复倍
T01n0045_p0834c26┃绵利。彼有智者便货其绵再易为丝。一无智
T01n0045_p0834c27┃者又说前言。不能易麻更求丝利。二人持货
T01n0045_p0834c28┃再复前行。至一国中疋帛至贱。比於丝利倍
T01n0045_p0834c29┃数转多。其有智者见利倍多。便易其丝为於
T01n0045_p0835a01┃疋帛。一无智者由惜其麻。自远持来不肯回
T01n0045_p0835a02┃易。二人负货又复前行。至一国中唯有坑冶。
T01n0045_p0835a03┃疋帛甚贵银价至微。易帛为银有百倍利。一
T01n0045_p0835a04┃有智者卖帛买银期利百倍。时无智者由谓
T01n0045_p0835a05┃此麻未得厚价惜而不易。彼一智者又闻人
T01n0045_p0835a06┃言。某国出金绝无有银。即呼伴云可往彼
T01n0045_p0835a07┃国。不经时序达彼国中。时有智者便易其银
T01n0045_p0835a08┃还买黄金。买得金已看玩欢喜。私自计云。
T01n0045_p0835a09┃我昔离家钱物至寡。初始买麻已忻厚利。不
T01n0045_p0835a10┃期至此获得黄金。世之贵重不过於此。将至
T01n0045_p0835a11┃家乡足以致富。即呼伴言。岁月只赊可共还
T01n0045_p0835a12┃国。随其所得济彼尊亲。时负麻人谓同伴
T01n0045_p0835a13┃言。我本买麻比望厚利。及其至此利转轻微。
T01n0045_p0835a14┃君今欲回岂敢相滞。亦且担负相逐而归。或
T01n0045_p0835a15┃遇价高随处货卖。议毕已择日旧路而归。去
T01n0045_p0835a16┃国匪遥宗亲得信。家人共出郊外相迎。忻喜
T01n0045_p0835a17┃非常各还所止。获金之家父母妻儿问得何
T01n0045_p0835a18┃利家主报言。得金可富。乃至宗亲亦可给
T01n0045_p0835a19┃济。彼负麻者家人亦问。自尔经营当获何
T01n0045_p0835a20┃利。是人报言。唯得此麻更无别物。家人闻
T01n0045_p0835a21┃已苦恼其心。谓彼人言。似汝经营。我等宗
T01n0045_p0835a22┃亲不免贫贱。大王。彼负麻人执性愚迷。虽
T01n0045_p0835a23┃睹真金不肯回易。致令亲属苦恼长时。亦如
T01n0045_p0835a24┃大王不自觉知执於断见。长夜受苦後悔难
T01n0045_p0835a25┃追。王闻此语告尊者言。我意不回盖有所以。
T01n0045_p0835a26┃缘此国人熟知我见。若回所执国人相议。正
T01n0045_p0835a27┃句大王常言无人无有後世亦无化生。今日
T01n0045_p0835a28┃翻为迦叶所化。我定不能受斯耻也。迦叶报
T01n0045_p0835a29┃言。大王。我念往昔有不律人。畜养群猪求利
T01n0045_p0835b01┃为活。忽往他处睹粪秽多收拾负之。欲将归
T01n0045_p0835b02┃家以饲群豢。不期中路值雨淋漓。秽污满身
T01n0045_p0835b03┃心便追悔。大王。彼不律人众所轻贱。以污
T01n0045_p0835b04┃身故尚解回心。王处尊位翻顾浮言。专执其
T01n0045_p0835b05┃心不舍断见
T01n0045_p0835b06┃尔时迦叶复言。大王。我前种种巧说譬喻。
T01n0045_p0835b07┃欲令大王舍於断见。知有後世及信三宝。大
T01n0045_p0835b08┃王妄执强对於我。今复为王更说譬喻。汝若
T01n0045_p0835b09┃信者谛听谛受善思念之。王言尊者。愿为我
T01n0045_p0835b10┃说。尔时迦叶告大王言。我念往昔有猪名曰
T01n0045_p0835b11┃大腹。时彼大腹。引以群猪入深山野。於山野
T01n0045_p0835b12┃中忽逢师子。师子见猪告而言曰。我是兽王
T01n0045_p0835b13┃汝速避路。大腹报言。令我避路事当不可。
T01n0045_p0835b14┃要我斗者必不相违。且止须臾待我被甲。时
T01n0045_p0835b15┃师子言。汝何上族是何名字。敢能如是索我
T01n0045_p0835b16┃相斗。所要被甲今随汝意。时彼大腹。往秽
T01n0045_p0835b17┃坑中遍涂其身。还师子前言与汝斗。是时师
T01n0045_p0835b18┃子报大腹言。我是众兽中王。常以獐鹿等兽
T01n0045_p0835b19┃而为食n。或劣弱者尚弃不食。况汝不净
T01n0045_p0835b20┃秽污之身。若与汝斗实染污我。尔时师子即
T01n0045_p0835b21┃为大腹。宣说偈言
T01n0045_p0835b22┃　汝本不净身　　今复加臭秽
T01n0045_p0835b23┃　汝意求斗者　　我即堕於汝
T01n0045_p0835b24┃迦叶尊者报大王言。王之所见。由如彼猪与
T01n0045_p0835b25┃师子斗。我如师子先堕於汝。时正句王闻尊
T01n0045_p0835b26┃者迦叶说是语已。深心惭悔谓迦叶言。尊者。
T01n0045_p0835b27┃我从初闻日月喻时早已信伏。但为欲闻尊
T01n0045_p0835b28┃者智慧辩才故。以是言激引宣说。唯愿尊
T01n0045_p0835b29┃者。察我诚心知我信伏。誓愿归依迦叶尊者。
T01n0045_p0835c01┃迦叶报言。勿归依我。我归依处谓佛法僧。
T01n0045_p0835c02┃汝当归依。王复告言。依尊者教归佛法僧受
T01n0045_p0835c03┃近事戒。从今已去誓不杀不盗不淫不妄复
T01n0045_p0835c04┃不饮酒。终於身命持佛净戒
T01n0045_p0835c05┃尔时大王受化导已。诚心向佛受三自归。永
T01n0045_p0835c06┃奉五戒。与婆罗门长者等。欢喜踊跃礼拜而
T01n0045_p0835c07┃退
T01n0045_p0835c08┃大正句王经卷下


