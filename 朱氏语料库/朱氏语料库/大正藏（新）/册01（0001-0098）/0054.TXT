【经文资讯】大正新修大藏经 第一册 No. 54《释摩男本四子经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，张文明大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 1, No. 54 释摩男本四子经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Chang Wen-Ming, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T01n0054_p0848b01U
T01n0054_p0848b02U　　No. 54 [No. 26(100), No. 55]
T01n0054_p0848b03U佛说释摩男本四子经
T01n0054_p0848b04U
T01n0054_p0848b05U　　　　吴月支国居士支谦译
T01n0054_p0848b06U闻如是。一时佛在释羁瘦国。行在迦维罗卫
T01n0054_p0848b07U兜国泥拘类园坐于树下。是时有释人名曰
T01n0054_p0848b08U摩男。到佛所前。以头面着佛足为礼白佛言。
T01n0054_p0848b09U我常闻佛语辄着意中。我闻佛说人心有三
T01n0054_p0848b10U态。有淫态有怒态有痴态。我从闻以来常着
T01n0054_p0848b11U意。我自念。无有淫态心自为正。无有怒态心
T01n0054_p0848b12U自为正。无有痴态心自为正。我自念。常持是
T01n0054_p0848b13U三者意不动。何因缘殊不解。佛言。若淫心怒
T01n0054_p0848b14U心痴心解者。何因缘。复与妻子共居。若有贪
T01n0054_p0848b15U心故。其有贤者。自思惟虽有经小苦耳。久
T01n0054_p0848b16U后大乐。与妻子共居须臾乐耳。久后大苦。其
T01n0054_p0848b17U有贤者。知世间乐少苦多。佛言。诸比丘得
T01n0054_p0848b18U阿罗汉道。知世间乐少苦多。我故求佛道者。
T01n0054_p0848b19U但念世间乐少苦多。我为菩萨时。常念乐少
T01n0054_p0848b20U苦多。摩男言。独佛阿罗汉有是念耳。佛告
T01n0054_p0848b21U摩男。听我言以着心中。人于世间何等为
T01n0054_p0848b22U乐。凡有五乐人所贪喜。眼贪好色即着心中。
T01n0054_p0848b23U昼夜念之以好色贪着。耳闻好声。鼻闻好香
T01n0054_p0848b24U舌喜美味。身得细软。即着心中。以好色贪
T01n0054_p0848b25U着。如是五者天下人所贪。天下乐着皆出是
T01n0054_p0848b26U五事。知当出几何忧。世间人或作田家从得
T01n0054_p0848b27U生活。或作工师用得生活。或作贾市用得生
T01n0054_p0848b28U活。或作长吏用得生活。或作畜牧用得生活。
T01n0054_p0848b29U或作画师用得生活。是人寒者忍寒。热者忍
T01n0054_p0848c01U热。苦者忍苦。饥者忍饥。渴者忍渴。俱坐贪意
T01n0054_p0848c02U俱忍是寒温饥渴。自怨言。我治生若干岁苦
T01n0054_p0848c03U欲死。殊不得钱财。与寒苦共居或得病瘦。佛
T01n0054_p0848c04U告摩男。是为一苦。二事者贪淫之意中有人。
T01n0054_p0848c05U或作田家或作工师。或作市贾或作长吏。或
T01n0054_p0848c06U作畜牧或作画师。行治生忍寒热饥渴致贪
T01n0054_p0848c07U钱财。以得富饶复怀忧恐。畏县官亡其钱
T01n0054_p0848c08U财。或恐火起烧其钱财。或恐乘船船没亡其
T01n0054_p0848c09U钱财。或恐贼劫取其钱财。或恐贸卖亡其钱
T01n0054_p0848c10U财。或恐贫家亲属持毒药毒之。或亲子散
T01n0054_p0848c11U亡钱财。是人常与重忧共居。昼夜怀忧无有
T01n0054_p0848c12U解已时。中复有人持钱财行。或逢县官或逢
T01n0054_p0848c13U水火。或货卖财物不还。或埋置地中不知
T01n0054_p0848c14U其处。或有来诬谤之。或有亲子用父钱财其
T01n0054_p0848c15U人自念言。我从少小治生。忍寒热饥渴。忍
T01n0054_p0848c16U勤苦致钱财。今复亡失。从是忧念或病或
T01n0054_p0848c17U死皆坐财钱。是皆贪意五乐所致。是为二
T01n0054_p0848c18U苦。三事者世间人坐钱。父与子诤。兄与弟
T01n0054_p0848c19U诤。夫与妇诤。或知识朋友共诤。或诸家内
T01n0054_p0848c20U外共诤。背后相说恶露。是皆贪乐所致。世
T01n0054_p0848c21U间人坐钱财故。王者与王者斗。道人与道
T01n0054_p0848c22U人斗。田家与田家斗。工师与工师斗。皆坐
T01n0054_p0848c23U钱财故口相骂杖相捶刀相斫。或相伤杀。皆
T01n0054_p0848c24U坐贪所致。是为三苦。四事者。世间人从军。
T01n0054_p0848c25U受取官钱公知。当行斗战生死无期。皆贪心
T01n0054_p0848c26U故行从军。以受官钱不得复休。便斗或伤头
T01n0054_p0848c27U或截头。或伤臂或截臂。或伤脚或截脚。展
T01n0054_p0848c28U相夺命。是皆贪所致。是为四苦。五事者。
T01n0054_p0848c29U世间人贪意。夜行穿人室壁。或于道中劫
T01n0054_p0849a01U人。攻人城郭为吏所得。或截头或截手或
T01n0054_p0849a02U截脚。或辜磔或割其肌。或以火烧之。或以
T01n0054_p0849a03U大椎椎其额。或斩其腰。是皆贪意所致。是
T01n0054_p0849a04U为五苦。世间人坐钱财转相欺。口亦相欺身
T01n0054_p0849a05U亦相欺意亦相欺。时自以为可自用。无有
T01n0054_p0849a06U过罪。不知殃毒在后当入地狱。其有若贤者
T01n0054_p0849a07U若沙门婆罗门。自思惟世间五乐多耶忧苦
T01n0054_p0849a08U多乎。佛告摩男。我为菩萨时。常念世间乐
T01n0054_p0849a09U少苦多。以是故求无为之道。其有人欲言
T01n0054_p0849a10U世间乐者。皆不知生死之道。若世间有贤善
T01n0054_p0849a11U心意无贪之志。复欲教人莫令贪。是最为大
T01n0054_p0849a12U德。佛告摩男。我尝至王舍国。有山名设提
T01n0054_p0849a13U班揽瞿何堕夫妻沛施。我见诸尼b种。有
T01n0054_p0849a14U放发行者偻行者。坐地者卧地者。身体无
T01n0054_p0849a15U衣皆被鹿皮。佛遥见之前与尼b语。若何因
T01n0054_p0849a16U缘。作是曹放发行。何因缘于地坐卧。亦无
T01n0054_p0849a17U衣被自毒如是。诸尼b对佛言。我曹先世行
T01n0054_p0849a18U恶所致。令我今世困苦如是。行恶未尽故
T01n0054_p0849a19U耳。佛言。若何因缘闻知是事。先世所为从
T01n0054_p0849a20U人闻耶。自知之乎。诸尼b言。亦不知亦不
T01n0054_p0849a21U闻亦不事师。佛言若用是困苦故得脱于生
T01n0054_p0849a22U死乎。若亦不从人闻亦不事师。若空自困
T01n0054_p0849a23U苦。为宁可弃若所为。来事佛道。佛言。我但
T01n0054_p0849a24U惜若身念若子孙。后世皆当复法效若曹所
T01n0054_p0849a25U为。诸尼b皆嗔恚佛所言。王萍沙用是沙门
T01n0054_p0849a26U瞿昙。为内国中。佛告诸尼b。若曹勿恚。王
T01n0054_p0849a27U萍沙见受我经。或不敢妄有所说。佛告诸
T01n0054_p0849a28U尼b。若曹宁能正坐七日七夜。不饮食不语
T01n0054_p0849a29U言。如是为乐耶。王有宫阙伎乐为乐耶。尼
T01n0054_p0849b01Ub言。沙门瞿昙。为乐。佛言。何以为乐。萍
T01n0054_p0849b02U沙见国何以故不乐。尼b言。我曹少忧用是
T01n0054_p0849b03U故。沙门瞿昙。胜王萍沙。佛告诸尼b。王萍
T01n0054_p0849b04U沙。有淫之意有怒之意有痴之意。亦欲伏诸
T01n0054_p0849b05U傍臣。复欲伏外诸民。昼夜计念。当治谁当
T01n0054_p0849b06U系谁。佛言。其有淫者。亦欲自杀亦欲杀人。
T01n0054_p0849b07U嗔怒者。亦欲自杀亦欲杀人。痴者。亦欲自
T01n0054_p0849b08U杀亦欲杀人。诸尼b皆前到佛所。白佛言。
T01n0054_p0849b09U我曹亦无淫态亦无怒态亦无痴态。宁可作
T01n0054_p0849b10U沙门。佛言。当归报若父母。诸尼b言。我曹
T01n0054_p0849b11U辞家学道便与父母决。佛言。若曹且受五戒
T01n0054_p0849b12U归。诸尼b皆受五戒。一者不杀。二者不盗。
T01n0054_p0849b13U三者不犯他家妇女。四者不欺。五者不饮酒。
T01n0054_p0849b14U诸尼b受五戒。着衣举发正行各自归家。佛
T01n0054_p0849b15U告摩男。若闻经淫意怒意痴意。若言我持佛
T01n0054_p0849b16U教。若熟思惟是五事。宁与世间等不。摩男
T01n0054_p0849b17U言。我当归思惟讽诵是经典。日当到佛所。摩
T01n0054_p0849b18U男前为佛作礼而去
T01n0054_p0849b19U佛说释摩男本四子经
