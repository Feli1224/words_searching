【经文资讯】大正新修大藏经 第一册 No. 87《斋经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，张文明大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 1, No. 87 斋经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Chang Wen-Ming, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T01n0087_p0910c23U
T01n0087_p0910c24U
T01n0087_p0910c25U　　No. 87 [No. 26(202), Nos. 88, 89]
T01n0087_p0910c26U佛说斋经
T01n0087_p0910c27U
T01n0087_p0910c28U　　　　吴月氏国居士支谦译
T01n0087_p0910c29U闻如是。一时佛在舍卫城东丞相家殿。丞相
T01n0087_p0911a01U母名维耶。早起沐浴着彩衣。与诸子妇俱出。
T01n0087_p0911a02U稽首佛足一面坐。佛问维耶。沐浴何早。对曰。
T01n0087_p0911a03U欲与诸妇俱受斋戒。佛言。斋有三辈。乐何等
T01n0087_p0911a04U斋。维耶长跪言。愿闻何谓三斋。佛言。一为牧
T01n0087_p0911a05U牛斋。二为尼犍斋。三为佛法斋。牧牛斋者。
T01n0087_p0911a06U如牧牛人求善水草饮饲其牛。暮归思念何
T01n0087_p0911a07U野有丰饶。须天明当复往。若族姓男女已受
T01n0087_p0911a08U斋戒。意在家居利欲产业。及念美饮食育养
T01n0087_p0911a09U身者。是为如彼牧牛人意。不得大福非大明。
T01n0087_p0911a10U尼犍斋者。当月十五日斋之时。伏地受斋
T01n0087_p0911a11U戒。为十由延内诸神拜言。我今日斋不敢为
T01n0087_p0911a12U恶。不名有家彼我无亲。妻子奴婢非是我有。
T01n0087_p0911a13U我非其主。然其学贵文贱质无有正心。至到
T01n0087_p0911a14U明日相名有如故事斋如彼者。不得大福非
T01n0087_p0911a15U大明。佛法斋者。道弟子月六斋之日受八戒。
T01n0087_p0911a16U何谓八
T01n0087_p0911a17U第一戒者。尽一日一夜持。心如真人。无
T01n0087_p0911a18U有杀意慈念众生。不得贼害蠕动之类。不加
T01n0087_p0911a19U刀杖。念欲安利莫复为杀。如清净戒以一心
T01n0087_p0911a20U习
T01n0087_p0911a21U第二戒者。尽一日一夜持。心如真人。无贪取
T01n0087_p0911a22U意思念布施。当欢喜与自手与。洁净与恭敬
T01n0087_p0911a23U与。不望与却悭贪意。如清净戒以一心习
T01n0087_p0911a24U第三戒者。一日一夜持。心如真人。无淫意不
T01n0087_p0911a25U念房室。修治梵行。不为邪欲心不贪色。如清
T01n0087_p0911a26U净戒以一心习
T01n0087_p0911a27U第四戒者。一日一夜持。心如真人。无妄语意
T01n0087_p0911a28U思念至诚安定徐言。不为伪诈心口相应。如
T01n0087_p0911a29U清净戒以一心习
T01n0087_p0911b01U第五戒者。一日一夜持。心如真人。不饮酒不
T01n0087_p0911b02U醉。不迷乱不失志。去放逸意。如清净戒以一
T01n0087_p0911b03U心习
T01n0087_p0911b04U第六戒者。一日一夜持。心如真人。无求安意。
T01n0087_p0911b05U不着华香。不傅脂粉。不为歌舞倡乐。如清净
T01n0087_p0911b06U戒以一心习
T01n0087_p0911b07U第七戒者。一日一夜持。心如真人。无求安意。
T01n0087_p0911b08U不卧好床。卑床草席。捐除睡卧。思念经道。如
T01n0087_p0911b09U清净戒以一心习
T01n0087_p0911b10U第八戒者。一日一夜持。心如真人。奉法时食。
T01n0087_p0911b11U食少节身。过日中后不复食。如清净戒以一
T01n0087_p0911b12U心习
T01n0087_p0911b13U佛告维耶。受斋之日当习五念。何谓五
T01n0087_p0911b14U一当念佛。佛为如来。为至真。为等正觉。为明
T01n0087_p0911b15U行足。为善逝世间父无上士经法御天人师。
T01n0087_p0911b16U号曰佛。是念佛者。愚痴恶意怒习悉除。善心
T01n0087_p0911b17U自生思乐佛业。譬如以麻油澡豆沐头垢浊
T01n0087_p0911b18U得除。斋念佛者。其净如是。众人见之莫不
T01n0087_p0911b19U好信
T01n0087_p0911b20U二当念法。佛所说法三十七品。具足不毁思
T01n0087_p0911b21U念勿忘。当知此法为世间明。是念法者。愚痴
T01n0087_p0911b22U恶意怒习悉除。善心自生用乐法业。譬如以
T01n0087_p0911b23U麻油澡豆浴身垢浊得除。斋念法者。其净如
T01n0087_p0911b24U是。众人见之莫不好信
T01n0087_p0911b25U三当念众。恭敬亲附依受慧教。佛弟子众。有
T01n0087_p0911b26U得沟港受沟港证者。有得频来受频来证者。
T01n0087_p0911b27U有得不还受不还证者。有得应真受应真证
T01n0087_p0911b28U者。是为四双之八辈丈夫皆为戒成定成慧
T01n0087_p0911b29U成解成度知见成。为圣德为行具。当为叉手
T01n0087_p0911c01U天上天下尊者福田。是念众。愚痴恶意怒习
T01n0087_p0911c02U悉除。喜心自生乐众之业。譬如以淳灰浣衣
T01n0087_p0911c03U垢污得除。斋念众者。其德如是。众人见之莫
T01n0087_p0911c04U不好信
T01n0087_p0911c05U四者念戒。身受佛戒一心奉持。不亏不犯不
T01n0087_p0911c06U动不忘。善立慎护为慧者举。后无所悔不以
T01n0087_p0911c07U有望。能等教人。是念戒者。愚痴恶意怒习悉
T01n0087_p0911c08U除。喜心自生乐戒统业。如镜之磨垢除盛明。
T01n0087_p0911c09U斋念戒者。其净如是。众人见之莫不好信。五
T01n0087_p0911c10U当念天。第一四天王。第二忉利天。盐天。兜
T01n0087_p0911c11U术天。不x乐天。化应声天。当自念。我以有信
T01n0087_p0911c12U有戒有闻有施有智。至身死时精神上天。愿
T01n0087_p0911c13U不失信戒闻施智。是念天者。愚痴恶意怒习
T01n0087_p0911c14U悉除。喜心自生乐天统业。譬如宝珠常治清
T01n0087_p0911c15U明。斋念天者。其净如是。奉持八戒习五思念。
T01n0087_p0911c16U为佛法斋。与天参德灭恶兴善。后生天上终
T01n0087_p0911c17U得泥洹。是以智者。自力行出心作福
T01n0087_p0911c18U如是维耶。斋之福佑明誉广远。譬是天下十
T01n0087_p0911c19U六大国。是十六国满中众宝不可称数。不如
T01n0087_p0911c20U一日受佛法斋。如此其福者。则十六国为一
T01n0087_p0911c21U豆耳。天上广远不可称说。当今人间五十岁。
T01n0087_p0911c22U为第一天上一日一夜。第一四天上寿五百
T01n0087_p0911c23U岁。彼当人间九百万岁。佛法斋者。得生此天
T01n0087_p0911c24U上。人间百岁为忉利天上一日一夜。忉利天
T01n0087_p0911c25U寿千岁。当人间三千六百万岁。人间二百岁
T01n0087_p0911c26U为盐天上一日一夜。盐天寿二千岁。当人间
T01n0087_p0911c27U一亿五千二百万岁。人间四百岁为兜术天
T01n0087_p0911c28U上一日一夜。兜术天寿四千岁。当人间六亿
T01n0087_p0911c29U八百万岁。人间八百岁为不骄乐天上一日
T01n0087_p0912a01U一夜。不骄乐天寿八千岁。当人间二十三亿
T01n0087_p0912a02U四千万岁。人间千六百岁为化应声天上一
T01n0087_p0912a03U日一夜。化应声天寿万六千岁。当人间九十
T01n0087_p0912a04U二亿一千六百万岁。若人有信有戒有闻有
T01n0087_p0912a05U施有智奉佛法斋。当命尽时。其人精神。皆生
T01n0087_p0912a06U此六天上安隐快乐。猗善众多我少说耳。凡
T01n0087_p0912a07U人行善魂神上天受福无量。维耶闻佛语欢
T01n0087_p0912a08U喜言。善哉善哉世尊。斋之福德甚快无量。愿
T01n0087_p0912a09U受佛戒。从今已后月月六斋。竭力作福至
T01n0087_p0912a10U死。佛说经已。皆欢喜受教
T01n0087_p0912a11U佛说斋经
