【经文资讯】大正新修大藏经 第一册 No. 52《大生义经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，张文明大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 1, No. 52 大生义经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Mr. Chang Wen-Ming, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T01n0052_p0844b07U
T01n0052_p0844b08U　　No. 52 [No. 26(97), cf. No. 1(13), No. 14]
T01n0052_p0844b09U佛说大生义经
T01n0052_p0844b10U
T01n0052_p0844b11U　　　　西天译经三藏朝奉大夫试鸿胪卿
T01n0052_p0844b12U　　　　传法大师臣施护奉　诏译
T01n0052_p0844b13U如是我闻。一时佛在俱卢聚落。与刍众
T01n0052_p0844b14U俱。是时尊者阿难独止一处。于夜分中心
T01n0052_p0844b15U生思念。诸缘生法其义甚深难可了解。惟佛
T01n0052_p0844b16U世尊。具正遍知善能宣说。作是念已。至明
T01n0052_p0844b17U旦时离于本处来诣佛所。到佛所已头面礼
T01n0052_p0844b18U足。伸问讯已退住一面即白佛言。世尊。我
T01n0052_p0844b19U独止一处。于夜分中心生思念。诸缘生法
T01n0052_p0844b20U甚深难解。愿佛世尊为我宣说
T01n0052_p0844b21U尔时世尊告阿难言。如是如是。彼缘生法甚
T01n0052_p0844b22U深微妙。难见难了复难思察。惟诸圣者具善
T01n0052_p0844b23U巧智即能分别。非愚痴者之所晓解。何以故
T01n0052_p0844b24U愚痴众生此世他世灭已复生。如时轮回。皆
T01n0052_p0844b25U由不了缘生法故。阿难当知。诸法皆由因缘
T01n0052_p0844b26U展转相生。是故轮回不能断绝。缘生法者。
T01n0052_p0844b27U所谓老死。由生为缘即有老死。生法若无老
T01n0052_p0844b28U死何有。由是生缘展转相生。所谓水族缘故
T01n0052_p0844b29U而生水族。飞禽缘故而生飞禽。众类缘故而
T01n0052_p0844c01U生众类。乃至人类缘故而生人类。由是缘故
T01n0052_p0844c02U彼彼众生。互相因缘而得生起。阿难当知。此
T01n0052_p0844c03U生法者是虚妄法而不究竟。此集此因此生
T01n0052_p0844c04U此缘故有老死。由是老死亦不究竟
T01n0052_p0844c05U复次生法以何为缘。所谓有法为缘。因彼有
T01n0052_p0844c06U故即起生法。有法若无生法何得。是故有法
T01n0052_p0844c07U如前所说。令诸趣类展转相生而不断绝。阿
T01n0052_p0844c08U难当知。此有法者即虚妄法而不究竟。此集
T01n0052_p0844c09U此因此生此缘得起生法。由是生法亦不究
T01n0052_p0844c10U竟
T01n0052_p0844c11U复次有法以何为缘。所谓取法为缘。由取法
T01n0052_p0844c12U故即起有法。取法若无有法何得。阿难当知。
T01n0052_p0844c13U此取法者即虚妄法而不究竟。此集此因此
T01n0052_p0844c14U生此缘得起有法。由是有法亦不究竟
T01n0052_p0844c15U复次取法以何为缘。所谓爱法为缘。因有爱
T01n0052_p0844c16U故即起取法。爱法若无取法何有。阿难当知
T01n0052_p0844c17U此爱缘故即起希求。希求为缘即有所得。以
T01n0052_p0844c18U所得故心不决定。由不决定无所厌足。以其
T01n0052_p0844c19U内心无厌足故即生喜贪。以贪缘故即生我
T01n0052_p0844c20U见。我见生已有所取着。取着为缘心即散
T01n0052_p0844c21U乱。由散乱故即起妄语论讼斗诤。刀杖相治。
T01n0052_p0844c22U由是因缘即便造作诸不善业。如此诸业皆
T01n0052_p0844c23U由散乱而得生起。若无散乱诸业不生。此散
T01n0052_p0844c24U乱法以何为缘。所谓取着为缘。由取着故心
T01n0052_p0844c25U即散乱。取着若无散乱何得。此取着法以何
T01n0052_p0844c26U为缘。所谓我见为缘取着得起。我见若无即
T01n0052_p0844c27U无取着。此我见法以何为缘。所谓喜贪为缘
T01n0052_p0844c28U我见得起。喜贪若无即无我见。此喜贪法以
T01n0052_p0844c29U何为缘。所谓内心无厌足为缘。以无厌足故
T01n0052_p0845a01U即有喜贪。若内心有所厌足即不生喜贪。此
T01n0052_p0845a02U内心无厌足法以何为缘。所谓不决定为缘。
T01n0052_p0845a03U以不决定故即无厌足。心若决定即生厌足。
T01n0052_p0845a04U此不决定法以何为缘。所谓有所得为缘。以
T01n0052_p0845a05U有得故即不决定。若无所得心即决定。此有
T01n0052_p0845a06U所得法以何为缘。所谓希求为缘。以希求故
T01n0052_p0845a07U即有所得。若无希求即无所得。如是诸法。
T01n0052_p0845a08U皆由爱与希求互为缘故展转生起。当知爱
T01n0052_p0845a09U法有其二种。所谓欲爱有爱。由此二法生诸
T01n0052_p0845a10U过失。阿难当知。此爱法者。即虚妄法而不
T01n0052_p0845a11U究竟。此集此因此生此缘得起取法。由是取
T01n0052_p0845a12U法亦不究竟
T01n0052_p0845a13U复次爱法以何为缘。所谓受法为缘。由受缘
T01n0052_p0845a14U故即起爱法。受法若无爱法何有。阿难当
T01n0052_p0845a15U知。此受法者。即虚妄法而不究竟。此集此
T01n0052_p0845a16U因此生此缘得起爱法。由是爱法亦不究竟
T01n0052_p0845a17U复次受法以何为缘。所谓触法为缘。由触缘
T01n0052_p0845a18U故即起受法。触法若无受法何有。由是眼触
T01n0052_p0845a19U为缘内生诸受。谓乐受苦受非苦乐受。如是
T01n0052_p0845a20U耳鼻舌身意触为缘内生诸受。此等诸受。皆
T01n0052_p0845a21U由触法以为缘故。阿难当知。此触法者。是
T01n0052_p0845a22U虚妄法而不究竟。此集此因此生此缘得有
T01n0052_p0845a23U受法。是故受法亦不究竟
T01n0052_p0845a24U复次触法以何为缘。所谓六处为缘。由六处
T01n0052_p0845a25U缘即有触法。六处若无触法何有。阿难当
T01n0052_p0845a26U知。此六处法。是虚妄故而不究竟。此集此
T01n0052_p0845a27U因此生此缘而生触法。是故触法亦不究竟
T01n0052_p0845a28U复次六处以何为缘。所谓名色为缘。由名色
T01n0052_p0845a29U故即生六处。名色若无六处何有。此名色
T01n0052_p0845b01U者。谓即色法及心等法有积聚故。即此名色
T01n0052_p0845b02U与彼识法互相为缘。和合得生是为名色。阿
T01n0052_p0845b03U难当知。名色法是虚妄法而不究竟。此集此
T01n0052_p0845b04U因此生此缘得有六处。是故六处亦不究竟
T01n0052_p0845b05U复次此名色法以何为缘。所谓识法为缘。由
T01n0052_p0845b06U识法故即有名色。识法若无名色何有。此识
T01n0052_p0845b07U法者。最初受生居母胎藏依羯逻蓝。识法具
T01n0052_p0845b08U已无所增减。识因缘故而生诸蕴。如是名色
T01n0052_p0845b09U圆满具足。当知此识与彼名色。互相为缘而
T01n0052_p0845b10U得生起
T01n0052_p0845b11U复次。当知此识缘者即是名色。是故识为名
T01n0052_p0845b12U色缘。名色为识缘。由如是故苦果生起。苦果
T01n0052_p0845b13U既生即有老死相续而转。由此集此因此生
T01n0052_p0845b14U此缘。是故苦果是虚妄法而不究竟。如是因
T01n0052_p0845b15U缘识缘名色。名色缘六处。六处缘触。触缘
T01n0052_p0845b16U受。如是即得一大苦蕴集
T01n0052_p0845b17U佛告阿难。汝今当知。诸语言及语言道。非
T01n0052_p0845b18U语言及非语言道。所生及所生道。如是二
T01n0052_p0845b19U种。皆不离名色。阿难。若如是了知即住平
T01n0052_p0845b20U等见。是名了达缘生法。此缘生法。即是诸
T01n0052_p0845b21U佛根本法。为诸佛眼。是即诸佛所归趣处。
T01n0052_p0845b22U是时尊者阿难作是赞言。善哉世尊。善说此
T01n0052_p0845b23U法。令我及诸刍皆得利乐
T01n0052_p0845b24U尔时世尊告阿难言。我今为汝说无受法。汝
T01n0052_p0845b25U当谛听谛受。如善作意记念思惟。阿难当知。
T01n0052_p0845b26U离于我相即无受法。何以故。我法若有受
T01n0052_p0845b27U法随生。为由了达我法是空何有受者。阿难。
T01n0052_p0845b28U我及受法二皆灭已。即无所有住平等见
T01n0052_p0845b29U阿难。受法有其三种。谓乐受苦受非苦乐
T01n0052_p0845c01U受。言乐受者。所谓受者及所受法。于此二
T01n0052_p0845c02U种。若能了达是灭坏法。即无乐受。是故无
T01n0052_p0845c03U所受法。何以故。当知乐受是无常法。乐受
T01n0052_p0845c04U灭已即离我相。我相既无何为受者
T01n0052_p0845c05U复次苦受。所谓受者及所受法。于此二种。
T01n0052_p0845c06U若能了达是灭坏法。即无苦受。是故无所受
T01n0052_p0845c07U法。何以故。当知苦受是无常法。苦受灭已
T01n0052_p0845c08U即离我相。我相既无何为受者
T01n0052_p0845c09U复次非苦乐受亦复如是。所谓受者。受法有
T01n0052_p0845c10U其二种。若能了达此二是灭坏法。即于苦
T01n0052_p0845c11U于乐及非苦乐。三法平等即无所受。何以
T01n0052_p0845c12U故。此三受法皆是无常竟无有实。此受灭已
T01n0052_p0845c13U即离我相。我相既无何有受者
T01n0052_p0845c14U阿难于汝意云何。当知诸受从心所生。心
T01n0052_p0845c15U无转故即内无受者。法无实故即外无所受。
T01n0052_p0845c16U是故阿难。如是了知住平等见。住是见者。
T01n0052_p0845c17U即为了达无受法故。此无受法。即是诸佛根
T01n0052_p0845c18U本法。为诸佛眼。是诸佛所归趣处。是时阿
T01n0052_p0845c19U难而复赞言。善哉世尊。善说此法。我等闻
T01n0052_p0845c20U已信解受持。尔时世尊告阿难言。我今为汝
T01n0052_p0845c21U说无我法。汝等谛听谛受。如善作意记念思
T01n0052_p0845c22U惟。阿难。了受无所有即离我见。离我见已
T01n0052_p0845c23U住平等见。住是见者于相平等。由平等故
T01n0052_p0845c24U即于世间无所生起。了无生已即得我生已
T01n0052_p0845c25U尽。梵行已立所作已办。不受后有。阿难当
T01n0052_p0845c26U知。我见不生住平等见。如是即得心善解
T01n0052_p0845c27U脱。无知无见及无所得。离诸思惟于得无
T01n0052_p0845c28U得。非有得非无得而悉了达。如是了达。即
T01n0052_p0845c29U于语言及语言道。非语言及非语言道。所
T01n0052_p0846a01U生及所生道。皆悉无知无见。如是了达已即
T01n0052_p0846a02U离我见。住平等见如实了知。是即名为达无
T01n0052_p0846a03U我法。此是诸佛根本法。为诸佛眼。是诸佛
T01n0052_p0846a04U所归趣处。是时阿难闻佛所说又复赞言。善
T01n0052_p0846a05U哉世尊。善说此法。我等闻已信解受持
T01n0052_p0846a06U尔时世尊告阿难言。我今为汝重复宣说。汝
T01n0052_p0846a07U当谛听谛受。如善作意记念思惟。阿难当
T01n0052_p0846a08U知。无有色相可得。离诸我执如实了知。既
T01n0052_p0846a09U了知已观想此身。破坏不实非所爱乐。如是
T01n0052_p0846a10U观察离诸色相不生我执。我相灭已即了此
T01n0052_p0846a11U身破坏不实。如是得住平等见。住是见者。
T01n0052_p0846a12U即于诸蕴了达皆空。诸蕴既空。我及色相
T01n0052_p0846a13U于何有见
T01n0052_p0846a14U复次阿难当知。识所住处有其七种。非识住
T01n0052_p0846a15U处有其二种。七识住处者。所谓若有色有众
T01n0052_p0846a16U生。种种身种种想。是为第一识所住处。若
T01n0052_p0846a17U有色有众生。种种身一想。所谓初禅天。此
T01n0052_p0846a18U为第二识所住处。若有色有众生。一身种种
T01n0052_p0846a19U想。所谓二禅天。是为第三识所住处。若有
T01n0052_p0846a20U色有众生。一身一想。所谓三禅天。是为第
T01n0052_p0846a21U四识所住处。若无色无众生。彼一切处离诸
T01n0052_p0846a22U色想。都一虚空。所谓空无边处天。是为第
T01n0052_p0846a23U五识所住处。若无色无众生。彼一切处离
T01n0052_p0846a24U于空想。都惟一识。所谓识无边处天。是为
T01n0052_p0846a25U第六识所住处。若无色无众生。彼一切处离
T01n0052_p0846a26U识无边。都无所有。所谓无所有处天。是为
T01n0052_p0846a27U第七识所住处。阿难。二种非识住处者。所
T01n0052_p0846a28U谓若有色有众生。即无想天。是为第一非识
T01n0052_p0846a29U住处。若无色无众生。于彼一切离无所有
T01n0052_p0846b01U处。非有想非无想。即非想非非想处天。是
T01n0052_p0846b02U为第二非识住处
T01n0052_p0846b03U佛言阿难。如是有色有众生。种种身种种想。
T01n0052_p0846b04U是为第一识所住处。汝等诸刍。当如实
T01n0052_p0846b05U了知。于行坐语言常当称赞此等法门。广
T01n0052_p0846b06U为他人分别演说。如是乃至第七识所住处。
T01n0052_p0846b07U及二非识住处法门。亦复如是。于行坐语
T01n0052_p0846b08U言常当称赞诸佛所说。生净信心如实了知。
T01n0052_p0846b09U若了知者。即得慧解脱阿罗汉果
T01n0052_p0846b10U复次阿难当知。有八解脱法门。所谓若内有
T01n0052_p0846b11U色观外色。是为第一解脱。若内无色观外
T01n0052_p0846b12U色。是为第二解脱。若身证清净解脱。是为
T01n0052_p0846b13U第三解脱。若得清净已离诸色想。观一虚空
T01n0052_p0846b14U无有边际。此观成已是为第四空无边处解
T01n0052_p0846b15U脱。若离空无边处。当观于识识亦无边。此
T01n0052_p0846b16U观成已是为第五识无边处解脱。若离识无
T01n0052_p0846b17U边处已。当观一切都无所有。此观成已是为
T01n0052_p0846b18U第六无所有处解脱。若离无所有处已。当观
T01n0052_p0846b19U非想非非想处。此观成已是为第七非想非
T01n0052_p0846b20U非想处解脱。若离是非想非非想处已。当灭
T01n0052_p0846b21U受想住三摩地。彼身证已是为第八灭受想
T01n0052_p0846b22U解脱。如是名为八解脱法门
T01n0052_p0846b23U佛言阿难。汝今当知。我先所说七识住处。
T01n0052_p0846b24U二非识住处。及八解脱法门。汝等诸刍。
T01n0052_p0846b25U如我所说如实了知。常当随喜称赞。复当如
T01n0052_p0846b26U理修行。若于此等法门圆满通达者。是得
T01n0052_p0846b27U二种解脱阿罗汉果
T01n0052_p0846b28U尔时世尊说此经已。尊者阿难及诸刍。皆
T01n0052_p0846b29U大欢喜信受奉行
T01n0052_p0846c01U佛说大生义经
