【经文资讯】大正新修大藏经 第十五册 No. 617《思惟略要法》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 15, No. 617 思惟略要法
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T15n0617_p0297c14U
T15n0617_p0297c15U
T15n0617_p0297c16U　　No. 617
T15n0617_p0297c17U思惟略要法
T15n0617_p0297c18U
T15n0617_p0297c19U　　　　姚秦三藏罗什法师译
T15n0617_p0297c20U形疾有三。风寒热病为患轻微。心有三病患
T15n0617_p0297c21U祸深重。动有劫数受诸苦恼。唯佛良医能为
T15n0617_p0297c22U制药。行者无量世界长婴此疾今始造行。当
T15n0617_p0297c23U令其心决定专精不惜身命。如人入贼心不
T15n0617_p0297c24U决定不能破贼。破乱想军亦复如是。如佛言
T15n0617_p0297c25U曰。血肉虽尽但有皮筋尚在不舍精进。如
T15n0617_p0297c26U人火烧身衣。但欲救火更无余念。出烦恼苦
T15n0617_p0297c27U亦复如是。当忍事病苦饥渴寒热嗔恨等。当
T15n0617_p0297c28U避愦闹乐住闲寂。所以者何。众音乱定如入
T15n0617_p0297c29U棘林
T15n0617_p0298a01U凡求初禅先习诸观。或行四无量。或观不净。
T15n0617_p0298a02U或观因缘。或念佛三昧。或安那般那。然后得
T15n0617_p0298a03U入初禅则易。若利根之人直求禅者。观于五
T15n0617_p0298a04U欲种种过患。犹如火坑亦如厕舍。念初禅地。
T15n0617_p0298a05U如清凉池如高台观。五盖则除便得初禅。如
T15n0617_p0298a06U波利仙人初学禅时。道见死女[月*逢]胀烂臭。谛
T15n0617_p0298a07U心取相自观其身如彼不异。静处专思便得
T15n0617_p0298a08U初禅。佛在恒水边坐禅。有一寡闻比丘问佛。
T15n0617_p0298a09U云何得道。佛言。他物莫取。便解法空即得道
T15n0617_p0298a10U迹。有多闻比丘。自怪无所得而问于佛。佛言。
T15n0617_p0298a11U取恒水中小石。以君迟水净洗。比丘如教。佛
T15n0617_p0298a12U问。恒水多君迟水多。答不可为喻也。佛言。不
T15n0617_p0298a13U以指洗虽多无用也。行者当勤精进。用智定
T15n0617_p0298a14U指洗除心垢。若不如是不能离法也
T15n0617_p0298a15U　　四无量观法
T15n0617_p0298a16U求佛道者。当先行四无量心。其心无量功德
T15n0617_p0298a17U亦无量。于一切众生中。凡有三分。一者父母
T15n0617_p0298a18U亲里善知识等。二者怨贼嫌人常欲恼害
T15n0617_p0298a19U者。三者中人不亲不怨。行者于此三品人中。
T15n0617_p0298a20U慈心视之当知亲里。老者如父母。中年如兄
T15n0617_p0298a21U弟。少年如儿子。常应修集如是慈心。人之
T15n0617_p0298a22U为怨以有恶缘。恶因缘尽还复成亲。怨亲无
T15n0617_p0298a23U定。何以故。今世是怨后世成亲。嗔憎之心自
T15n0617_p0298a24U失大利。破忍辱福失慈心业。障佛道因缘。是
T15n0617_p0298a25U故不应嗔憎。怨贼应当视之如其亲里。所以
T15n0617_p0298a26U者何。是怨贼令我得佛道因缘。若使怨贼无
T15n0617_p0298a27U恶于我我无所忍。是则为我善知识也。令我
T15n0617_p0298a28U得成忍辱波罗蜜。怨贼之中得是慈已。于十
T15n0617_p0298a29U方众生慈心爱念普遍世界。见诸众生无常
T15n0617_p0298b01U变异。有老病死众苦逼切。蜚蠕动皆无安
T15n0617_p0298b02U者而起悲心。若见众生得今世乐及后世乐
T15n0617_p0298b03U得生天乐贤圣道乐而起喜心。不见众生有
T15n0617_p0298b04U苦乐事。不忧不喜以慧自御。但缘众生而起
T15n0617_p0298b05U舍心。是名四无量心。于十方众生慈心遍满
T15n0617_p0298b06U故名为无量。行者常应修集是心。若或时有
T15n0617_p0298b07U嗔恚心起。如蛇如火在于身上即应急却。若
T15n0617_p0298b08U心驰散入于五欲及为五盖所覆。当以精进
T15n0617_p0298b09U智慧之力强摄之还。修习慈心常念众生令得
T15n0617_p0298b10U佛乐。习之不息便得离五欲除五盖入初禅。
T15n0617_p0298b11U得初禅相者喜乐遍身。诸善法中生欢喜乐。
T15n0617_p0298b12U见有种种微妙之色。是名入佛道初门禅定
T15n0617_p0298b13U福德因缘也。得是四无量心已。于一切众生
T15n0617_p0298b14U忍辱不嗔。是名众生忍。得众生忍已易得法
T15n0617_p0298b15U忍。法忍者。所谓诸法不生不灭毕竟空相。能
T15n0617_p0298b16U信受是法忍。是名无生忍。得阿耨多罗三藐
T15n0617_p0298b17U三菩提记当得作佛。行者应当如是修习也
T15n0617_p0298b18U　　不净观法
T15n0617_p0298b19U贪欲嗔恚愚痴是众生之大病。爱身着欲则生
T15n0617_p0298b20U嗔恚。颠倒所惑即是愚痴。愚痴所覆故内身
T15n0617_p0298b21U外身爱着浮相。习之来久染心难遣。欲除贪
T15n0617_p0298b22U欲当观不净。嗔恚由外既尔可制。如人破竹
T15n0617_p0298b23U初节为难。既制贪欲余二自伏。不净观者。当
T15n0617_p0298b24U知此身生于不净处在胞胎。还从不净中出。
T15n0617_p0298b25U薄皮之内纯是不净。外有四大变为饮食充
T15n0617_p0298b26U实其内。谛心观察。从足至发从发至足。皮囊
T15n0617_p0298b27U之里无一净者。脑膜涕唾脓血屎尿等。略说
T15n0617_p0298b28U则三十六。广说则无量。譬如农夫开仓种种
T15n0617_p0298b29U别知麻米豆麦等。行者以心眼开是身仓。
T15n0617_p0298c01U见种种恶露肝肺肠胃诸虫动食。九孔流出
T15n0617_p0298c02U不净常无休止。眼流眵泪耳出结[目*宁]。鼻中
T15n0617_p0298c03U涕流口出m吐。大小便孔常出屎尿。虽复衣
T15n0617_p0298c04U食障覆实是行厕。身状如此何由是净。又观
T15n0617_p0298c05U此身假名为人。四大和合譬之如屋。脊骨如
T15n0617_p0298c06U栋胁肋如椽骸骨如柱。皮如四壁肉如泥涂。
T15n0617_p0298c07U虚伪假合人为安在。危脆非真幻化须臾。脚
T15n0617_p0298c08U骨上胫骨接之。胫骨上髀骨接之。髀骨上
T15n0617_p0298c09U脊骨接之。脊骨上髑髅接之。骨骨相拄危如
T15n0617_p0298c10U累卵。谛观此身无一可取。如是心则生厌
T15n0617_p0298c11U恶。常念不净三十六物如实分别。内身如此
T15n0617_p0298c12U外身不异。若心不住制之令还专念不净。心
T15n0617_p0298c13U住相者身体柔软。渐得快乐心故不住当自
T15n0617_p0298c14U诃心。从无数劫来常随汝故。更历三恶道中
T15n0617_p0298c15U苦毒万端。从今日去我当伏汝。汝且随我。还
T15n0617_p0298c16U系其心令得成就。若极厌恶其身。当进白骨
T15n0617_p0298c17U观。亦可入初禅。行者志求大乘者。命终随意
T15n0617_p0298c18U生诸佛前。不尔必至兜率天上得见弥勒
T15n0617_p0298c19U　　白骨观法
T15n0617_p0298c20U白骨观者。除身皮血筋肉都尽。骨骨相拄白
T15n0617_p0298c21U如珂雪光亦如是。若不见者譬如癞人。医语其
T15n0617_p0298c22U家若令饮血色同乳者便可得差。家中所有
T15n0617_p0298c23U悉令作白。银杯盛血语之饮乳。病必得差。
T15n0617_p0298c24U癞人言血也。答言。白物治之。汝岂不见家
T15n0617_p0298c25U中诸物悉是白耶。罪故见血但当专心乳想。
T15n0617_p0298c26U莫谓是血也。如是七日便变为乳。何况实白
T15n0617_p0298c27U而不能见。既见骨人当观骨人之中其心生灭
T15n0617_p0298c28U相续如穿珠。如意所见及观外身亦复如
T15n0617_p0298c29U是。若心欲住精勤莫废。如攒火见烟掘井见
T15n0617_p0299a01U湿。必得不久。若心静住。开眼闭眼光骨明了。
T15n0617_p0299a02U如水澄静则见面像浊则不了竭则不见
T15n0617_p0299a03U　　观佛三昧法
T15n0617_p0299a04U佛为法王。能令人得种种善法。是故习禅之
T15n0617_p0299a05U人先当念佛。念佛者。令无量劫重罪微薄得
T15n0617_p0299a06U至禅定。至心念佛佛亦念之。如人为王所念
T15n0617_p0299a07U怨家债主不敢侵近。念佛之人诸余恶法不
T15n0617_p0299a08U来扰乱。若念佛者佛常在也。云何忆念。人
T15n0617_p0299a09U之自信无过于眼。当观好像便如真佛。先从
T15n0617_p0299a10U肉髻眉间白毫下至于足。从足复至肉髻。如
T15n0617_p0299a11U是相相谛取还于静处。闭目思惟系心在像
T15n0617_p0299a12U不令他念。若念余缘摄之令还。心目观察如
T15n0617_p0299a13U意得见。是为得观像定。当作是念。我亦不往
T15n0617_p0299a14U像亦不来。而得见者由心定想住也。然后进
T15n0617_p0299a15U观生身便得见之。如对面无异也。人心驰散
T15n0617_p0299a16U多缘恶法。当如乳母伺视其子莫令坠于坑
T15n0617_p0299a17U井险道。念则如子行者如母。若心不住当自
T15n0617_p0299a18U责心。念老病死甚为切近。若生天者着于妙
T15n0617_p0299a19U欲无有治心善法。若堕三恶道苦恼怖善
T15n0617_p0299a20U心不生。今受妙法云何可不至心专念耶。又
T15n0617_p0299a21U作念言。生在末法。末法垂已欲灭。犹如赦
T15n0617_p0299a22U鼓开门放囚。鼓音渐已欲止。门扉已闭一
T15n0617_p0299a23U扇。岂可自宽不求出狱。过去无始世界已
T15n0617_p0299a24U来。所更生死苦恼万端。今所受法未得成就。
T15n0617_p0299a25U无常死贼须臾叵保。当复更受无央数劫生
T15n0617_p0299a26U死之苦。如是种种鞭心令心得住。心住相者。
T15n0617_p0299a27U坐卧行步常得见佛。然后更进生身法身。得
T15n0617_p0299a28U初观已展转则易
T15n0617_p0299a29U　　生身观法
T15n0617_p0299b01U生身观者。既已观像。心想成就捡意入定。
T15n0617_p0299b02U即便得见。当因于像以念生身。观佛坐于菩
T15n0617_p0299b03U提树下。光明显照相好奇特。或如鹿野苑中
T15n0617_p0299b04U坐为五比丘说四谛法时。或如耆^崛山放
T15n0617_p0299b05U大光明为诸大众说波若时。如是随用一处
T15n0617_p0299b06U系念在缘不令外散。心想得住即便见佛。举
T15n0617_p0299b07U身快乐乐彻骨髓。譬如热得凉池寒得温室。
T15n0617_p0299b08U世间之乐无以为喻也
T15n0617_p0299b09U　　法身观法
T15n0617_p0299b10U法身观者。已于空中见佛生身。当因生身观
T15n0617_p0299b11U内法身。十力四无所畏大慈大悲无量善业。
T15n0617_p0299b12U如人先念金瓶后观瓶内摩尼宝珠。所以尊
T15n0617_p0299b13U妙神智无比。无远无近无难无易。无限世界
T15n0617_p0299b14U悉如目前。无有一人在于外者。一切诸法无
T15n0617_p0299b15U所不了。常当专念不令心散。心念余缘摄之
T15n0617_p0299b16U令还。复次一切愚智当其死时。外失诸根如
T15n0617_p0299b17U投黑坑。若能发声声至梵天。大力大苦大怖
T15n0617_p0299b18U大畏无过死贼。唯佛一人力能救拔。能与种
T15n0617_p0299b19U种人天涅之乐。复次一切诸佛世世常为
T15n0617_p0299b20U一切众生故不惜身命。如释迦牟尼佛昔为
T15n0617_p0299b21U太子时。出游道见癞人敕医令治。医言。当须
T15n0617_p0299b22U不嗔人血饮之以髓涂之。乃可得差。太子念
T15n0617_p0299b23U言。是人难得。设使有者复不可尔。即便以身
T15n0617_p0299b24U与之令治。若为一切众生亦复如是。佛恩深
T15n0617_p0299b25U重过于父母。若使一切众生悉为父母。佛为
T15n0617_p0299b26U一分。二分之中常当念佛。不应余念。如是种
T15n0617_p0299b27U种功德随念何事。若此定成除断结缚。乃至
T15n0617_p0299b28U可得无生法忍。若于中间诸病。起者随病习
T15n0617_p0299b29U药。若不得定。六欲天中豪尊第一。飞行所至
T15n0617_p0299c01U宫殿自随。或生诸佛前终不空也。若人药和
T15n0617_p0299c02U赤铜。若不成金不失银也
T15n0617_p0299c03U　　十方诸佛观法
T15n0617_p0299c04U念十方诸佛者。坐观东方。廓然明净无诸山
T15n0617_p0299c05U河石壁。唯见一佛结跏趺坐举手说法。心眼
T15n0617_p0299c06U观察光明相好画然了了。系念在佛不令他
T15n0617_p0299c07U缘。心若余缘摄之令还。如是见者更增十佛。
T15n0617_p0299c08U既见之后复增百千。乃至无有边际。近身则
T15n0617_p0299c09U狭转远转广。但见诸佛光光相接。心眼观察
T15n0617_p0299c10U得如是者。回身东南复如上观。既得成就。南
T15n0617_p0299c11U方西南方。西方西北方。北方东北方。上下方
T15n0617_p0299c12U都亦如是。既得方方皆见诸佛。如东方已当
T15n0617_p0299c13U复端坐总观十方诸佛。一念所缘周匝得见。
T15n0617_p0299c14U定心成就者。即于定中十方诸佛皆为说法。
T15n0617_p0299c15U疑网云消得无生忍。若宿罪因缘不见诸佛
T15n0617_p0299c16U者。当一日一夜六时忏悔随喜劝请。渐自得
T15n0617_p0299c17U见。纵使诸佛不为说法。是时心得快乐身体
T15n0617_p0299c18U安隐。是则名为观十方诸佛也
T15n0617_p0299c19U　　观无量寿佛法
T15n0617_p0299c20U观无量寿佛者。有二种人。钝根者。先当教令
T15n0617_p0299c21U心眼观察额上一寸。除却皮肉但见赤骨。系
T15n0617_p0299c22U念在缘不令他念。心若余缘摄之令还。得如
T15n0617_p0299c23U是见者。当复教令变此赤骨辟方一寸令白
T15n0617_p0299c24U如珂。既得如是见者。当复教令自变其身皆
T15n0617_p0299c25U作白骨。无有皮肉色如珂雪。复得如是见。当
T15n0617_p0299c26U更教令变此骨身使作琉璃光色。清净视表
T15n0617_p0299c27U彻里。既得如是见者。当复教令从此琉璃身
T15n0617_p0299c28U中放白光明。自近及远遍满阎浮。唯见光明
T15n0617_p0299c29U不见诸物。还摄光明入于身中。既入之后复
T15n0617_p0300a01U放如初。凡此诸观从易及难。其白亦应初少
T15n0617_p0300a02U后多。既能如是。当从身中放此白光。乃于
T15n0617_p0300a03U光中观无量寿佛。无量寿佛其身姝大光明
T15n0617_p0300a04U亦妙。西向端坐相相谛取。然后总观其身。结
T15n0617_p0300a05U跏趺坐颜容巍巍如紫金山。系念在佛不令
T15n0617_p0300a06U他缘。心若余缘摄之令还。常如与佛对坐不
T15n0617_p0300a07U异。如是不久便可得见。若利根者。但当先作
T15n0617_p0300a08U明想。晃然空净乃于明中观佛便可得见。行
T15n0617_p0300a09U者若欲生于无量寿佛国者。当作如是观无
T15n0617_p0300a10U量寿佛也
T15n0617_p0300a11U　　诸法实相观法
T15n0617_p0300a12U诸法实相观者。当知诸法从因缘生。因缘生
T15n0617_p0300a13U故不得自在。不自在故毕竟空相。但有假名
T15n0617_p0300a14U无有实者。若法实有不应说无。先有今无是
T15n0617_p0300a15U名为断。不常不断亦不有无。心识处灭言说
T15n0617_p0300a16U亦尽。是名甚深清净观也。又观淫怒痴法即
T15n0617_p0300a17U是实相。何以故。是法不在内不在外。若在内
T15n0617_p0300a18U不应待外因缘生。若在外则无所住。若无所
T15n0617_p0300a19U住亦无生灭。空无所有清净无为。是名淫怒
T15n0617_p0300a20U痴实相观也。又一切诸法毕竟清净。非诸佛
T15n0617_p0300a21U贤圣所能令尔。但以凡夫未得慧观。见诸虚
T15n0617_p0300a22U妄之法有种种相。得实相者观之如镜中像。
T15n0617_p0300a23U但诳人眼。其实不生亦无有灭。如是观法甚
T15n0617_p0300a24U深微妙。行者若能精心思惟。深静实相不生
T15n0617_p0300a25U邪者。即便可得无生法忍。此法难缘心多驰
T15n0617_p0300a26U散。若不驰散或复缩没。常应清净其心了了
T15n0617_p0300a27U观察。若心难摄当呵责心。汝无数劫来常应
T15n0617_p0300a28U杂业无有厌足。驰逐世乐不觉为苦。一切世
T15n0617_p0300a29U间贪乐致患。随业因缘受生五道。皆心所为。
T15n0617_p0300b01U谁使尔者。汝如狂象蹈籍残害无有物制。
T15n0617_p0300b02U谁调汝者。若得善调则离世患。当知处胎不
T15n0617_p0300b03U净苦厄。逼迮切身犹如地狱。既生在世。老病
T15n0617_p0300b04U死苦忧悲万端不得自在。若生天上当复堕
T15n0617_p0300b05U落。三界无安汝何以乐着。如是种种呵责其
T15n0617_p0300b06U心已。还念本缘。心想住者心得柔软。见有种
T15n0617_p0300b07U种色光从身而出。是名诸法实相观也
T15n0617_p0300b08U欲生无量寿佛国者。应当如是上观无量寿
T15n0617_p0300b09U佛。又观诸法实相。又当观于世间如梦如幻
T15n0617_p0300b10U皆无实者。但以颠倒虚妄之法。横起烦恼受
T15n0617_p0300b11U诸罪报。如人见诸小儿共诤。瓦石土木便生
T15n0617_p0300b12U嗔斗。观诸世间亦复如是。当兴大悲誓度一
T15n0617_p0300b13U切。常伏其心修行二忍。所谓众生忍法忍也。
T15n0617_p0300b14U众生忍者。若恒河沙等众生种种加恶。心不
T15n0617_p0300b15U嗔恚。种种恭敬供养。心不欢喜。又观众生无
T15n0617_p0300b16U初无后。若有初者则无因缘。若有因缘是则
T15n0617_p0300b17U无初。若无初者中后亦无。如是观时不堕常
T15n0617_p0300b18U断二边。用安隐道观诸众生不生邪见。是名
T15n0617_p0300b19U众生忍。法忍者。当观诸法甚深清净毕竟空
T15n0617_p0300b20U相。心无挂碍能忍是事。是名法忍。新发意
T15n0617_p0300b21U者虽未得是法忍。当如是修习其心。又观诸
T15n0617_p0300b22U法毕竟空相。而于众生常兴大悲。所有善本
T15n0617_p0300b23U尽以回向。愿生无量寿佛国。便得往生
T15n0617_p0300b24U　　法华三昧观法
T15n0617_p0300b25U三七日一心精进如说修行。正忆念法华经
T15n0617_p0300b26U者。当念释迦牟尼佛于耆^崛山与多宝佛
T15n0617_p0300b27U在七宝塔共坐。十方分身化佛遍满所移众
T15n0617_p0300b28U生国土之中。一切诸佛各有一生补处菩萨一
T15n0617_p0300b29U人为侍。如释迦牟尼佛以弥勒为侍。一切诸
T15n0617_p0300c01U佛现神通力。光明遍照无量国土。欲证实法
T15n0617_p0300c02U出其舌相。音声满于十方世界。所说法华经
T15n0617_p0300c03U者。所谓十方三世众生若大若小。乃至一称
T15n0617_p0300c04U南无佛者。皆当作佛。惟一大乘无二无三。一
T15n0617_p0300c05U切诸法一相一门。所谓无生无灭毕竟空相。
T15n0617_p0300c06U唯有此大乘无有二也。习如是观者。五欲自
T15n0617_p0300c07U断五盖自除。五根增长即得禅定。住此定中
T15n0617_p0300c08U深爱于佛。又当入是甚深微妙一相一门清
T15n0617_p0300c09U净之法。当恭敬普贤药王大乐说观世音得
T15n0617_p0300c10U大势文殊弥勒等大菩萨众。是名一心精进
T15n0617_p0300c11U如说修行正忆念法花经也。此谓与禅定和
T15n0617_p0300c12U合令心坚固。如是三七日中。则普贤菩萨乘
T15n0617_p0300c13U六牙白象来至其所。如经中说
T15n0617_p0300c14U思惟略要法
