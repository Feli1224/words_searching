【经文资讯】大正新修大藏经 第十五册 No. 594《佛说大自在天子因地经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，日本 SAT 组织提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 15, No. 594 佛说大自在天子因地经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by SAT, Japan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T15n0594_p0127a07U
T15n0594_p0127a08U
T15n0594_p0127a09U　　No. 594
T15n0594_p0127a10U佛说大自在天子因地经
T15n0594_p0127a11U
T15n0594_p0127a12U　　　　西天译经三藏朝散大夫试鸿胪少卿
T15n0594_p0127a13U　　　　传法大师臣施护奉　诏译
T15n0594_p0127a14U如是我闻。一时佛在舍卫国o树给孤独园。
T15n0594_p0127a15U尔时尊者大目干连于其食时着衣持钵。以
T15n0594_p0127a16U精进力运大神通放无数光。其光金色遍照
T15n0594_p0127a17U虚空。复以神力变化其身。或大或小或一或
T15n0594_p0127a18U多。如火光炎。往昆仑山山峰如雪。其山顶
T15n0594_p0127a19U内以金银琉璃真珠码瑙珊瑚摩尼种种诸宝
T15n0594_p0127a20U庄严其地。有诸宫殿。一切珍宝殊妙庄严。于
T15n0594_p0127a21U其中间有大自在宫。广二由旬高五由旬。光
T15n0594_p0127a22U明照曜。有六十大神恒常守护。百千天女围
T15n0594_p0127a23U绕四边作七种妓乐。于宫四方而有七殿广
T15n0594_p0127a24U一俱卢舍。各以七宝而用严饰。复于四边各
T15n0594_p0127a25U有浴池甘露之水清净弥满。于其池中生白
T15n0594_p0127a26U莲华俱母奈花如天白月。金银摩尼庄严其
T15n0594_p0127a27U上。彼大自在天子与乌摩天后于师子座上
T15n0594_p0127a28U同座而坐。彼诸天众恒来围绕恭敬供养。其
T15n0594_p0127a29U天忽闻琴乐之声音韵微妙。闻已爱着令心
T15n0594_p0127b01U迷乱。尔时尊者大目干连虽闻其乐以无畏
T15n0594_p0127b02U善根调伏其心无所爱着。如妙高山出于大
T15n0594_p0127b03U海安住不动。行精进妙行。受一切世间众所
T15n0594_p0127b04U供养。身相端严威仪具足手持钵器。乌摩天
T15n0594_p0127b05U后忽然见已心生疑惑。告天子言。此是何人。
T15n0594_p0127b06U身被法服端严寂静。调伏诸根威仪具足。圆
T15n0594_p0127b07U光照曜如日初出。安然不动如妙高山。天闻
T15n0594_p0127b08U言已观察尊者而复告言。天后。汝知识耶。
T15n0594_p0127b09U天后答言。我昔未见今亦不知。大自在天白
T15n0594_p0127b10U言。此是大福德离欲佛弟子。能破诸过教化
T15n0594_p0127b11U众生与作安乐。因为乞食而来至此。乌摩天
T15n0594_p0127b12U后闻是语已而白天曰。彼师云何。具何色相。
T15n0594_p0127b13U有何道德威力及未曾有法。我愿乐闻。自在
T15n0594_p0127b14U天曰。彼人之师于三无数劫。求大菩提广修
T15n0594_p0127b15U福力。于其世间难作能作。行檀波罗蜜。施
T15n0594_p0127b16U于饮食衣服卧具医药金银珍宝奴婢车乘城
T15n0594_p0127b17U邑聚落及大宝藏国王之位。亦曾施诸婆罗
T15n0594_p0127b18U门妻子男女。于彼心中无其毫尘之许贪惜
T15n0594_p0127b19U烦恼。亦无贪爱之名。又为悲愍众生故。舍
T15n0594_p0127b20U头目髓脑鼻舌身肉而无毫尘之许痛苦之
T15n0594_p0127b21U想。亦无虚假之名。行真实施。为求菩提大
T15n0594_p0127b22U威力果。具足檀波罗蜜。又于三无数劫为对
T15n0594_p0127b23U种种境界相故。行戒波罗蜜。坚守禁戒。以
T15n0594_p0127b24U持戒威德常得天人供养。复为冤亲不等违
T15n0594_p0127b25U顺情差。行忍辱波罗蜜。以八正道调伏其心。
T15n0594_p0127b26U欢喜忍辱令心平等。复为上中下三品众生。
T15n0594_p0127b27U愍念饶益利乐彼故。行精进波罗蜜。于昼夜
T15n0594_p0127b28U中策勤修进。复恐心意散乱妄缘退故。行禅
T15n0594_p0127b29U波罗蜜。令心决定寂静轻安。复为出生智慧
T15n0594_p0127c01U读诵分别微妙经典。行般若波罗蜜。如是三
T15n0594_p0127c02U无数劫。行六波罗蜜求一切智智。今得佛位
T15n0594_p0127c03U圆满。降伏一切魔王。证寂灭理色心微妙。
T15n0594_p0127c04U具三十二相八十种好金色庄严圆光如日。
T15n0594_p0127c05U三界无等。出轮回难安乐解脱。时大自在天
T15n0594_p0127c06U说是语已。乌摩天后闻复欢喜。布施等行所
T15n0594_p0127c07U得大果今闻可解。复问。于汝天自前。因修
T15n0594_p0127c08U何行业。愿赐欢喜为我略说。时大自在天
T15n0594_p0127c09U而复白言。汝今谛听而为汝说。天后。我于
T15n0594_p0127c10U过去无数俱胝劫。于大牟尼佛所。布施供养
T15n0594_p0127c11U修福持戒薰习智慧。过是已来获自在报。于
T15n0594_p0127c12U八生身中得八种自在。我曾生生布施持戒
T15n0594_p0127c13U苦行。求主宰自在。欲乐解脱。乃至究竟寂
T15n0594_p0127c14U灭安乐亦然。是故布施智慧观察。一心守护
T15n0594_p0127c15U修行不断。说是语已。大自在天于其宫内。
T15n0594_p0127c16U以其金钵满盛百味殊妙香饭。诣目连前志
T15n0594_p0127c17U心奉上。目连尊者即受钵饭腾空欲回。大自
T15n0594_p0127c18U在天具宿命智。告目连曰。尊者大目干连。
T15n0594_p0127c19U汝今暂住谛听我言。极久远时佛乃方出。我
T15n0594_p0127c20U念过去生中。于此大地为其主宰。能生灭世
T15n0594_p0127c21U间为三界师。无人等我。汝听此言。一心往
T15n0594_p0127c22U彼香醉山中。时大目干连。运神通力腾空而
T15n0594_p0127c23U往香醉山中。彼山一面有圣迹池名曰天水。
T15n0594_p0127c24U于此池中即便洗浴既洗浴已。坐香醉山上
T15n0594_p0127c25U开其金钵。其饭殊妙色香具足变成天食。目
T15n0594_p0127c26U连食已忽有天女奉上净水目连受已。于身
T15n0594_p0127c27U五分而皆结净。坐彼山上系意专心入定。作
T15n0594_p0127c28U观思惟。自在天言。极久远时佛乃方出。经
T15n0594_p0127c29U于千生不能得知。百千生中亦不能知。经俱
T15n0594_p0128a01U胝百千生中亦不能知从禅定起往摩溆∞
T15n0594_p0128a02U山。入定思惟亦不能知。复入摩溆∞
T15n0594_p0128a03U山王窟。入定思惟亦不能知。从此遍历七十
T15n0594_p0128a04U诸山禅观思惟亦莫能知。又往三十二洲。寂
T15n0594_p0128a05U坐思惟亦不能知。目连曰。彼大自在天。智慧
T15n0594_p0128a06U所生言意诸小。声闻辟支佛亦非能知而乃
T15n0594_p0128a07U一心。告长老舍利弗。尊者谛听。我于昆仑
T15n0594_p0128a08U山顶见大自在天。而白我言。极久远时佛乃
T15n0594_p0128a09U出世。我于此意终不能知。汝今尊者具大智
T15n0594_p0128a10U慧深鉴精微。其天降雨经三年三月知其点
T15n0594_p0128a11U数。四大海水知其滴数。四大洲人知其心行。
T15n0594_p0128a12U如是大智。佛子于此言意应可了知。唯愿慈
T15n0594_p0128a13U悲略为显示。时长老舍利弗闻是语已。即入
T15n0594_p0128a14U禅定经百千俱胝生。思惟此事而不能知
T15n0594_p0128a15U尔时长老大迦叶白舍利弗曰。大自在天所
T15n0594_p0128a16U言之法。其意甚深微妙难测。若汝得其佛力
T15n0594_p0128a17U方乃了知。若以自力思惟如持寸草量须弥
T15n0594_p0128a18U山。时大迦叶而自思惟。若电影之间刹那之
T15n0594_p0128a19U顷。观过去久远之事如在掌中。唯佛大智乃
T15n0594_p0128a20U能知之。于是大迦叶发无垢清净之声。告大
T15n0594_p0128a21U目连曰。若大自在天自行仪。则人间天上无
T15n0594_p0128a22U人了知。唯三界无等一切智智即可证知。何
T15n0594_p0128a23U以故。谓佛世尊于百千俱胝恒河沙数世界
T15n0594_p0128a24U所有过去现在一切众生上中下品根宜心
T15n0594_p0128a25U行。皆悉了知如观掌内。如是名为一切智智。
T15n0594_p0128a26U是时长老大目干连舍利弗大迦叶同诣佛
T15n0594_p0128a27U所。旋绕世尊五体投地。一心敬礼退坐一面
T15n0594_p0128a28U尔时世尊知彼心念顾示微笑。时大目干连
T15n0594_p0128a29U赞佛功德。佛面端严如金莲开。慈颜适悦福
T15n0594_p0128b01U相深厚。牙齿齐密身体殊妙。放大光明青黄
T15n0594_p0128b02U赤白。普照世间山川幽谷无不朗然。设使百
T15n0594_p0128b03U千俱胝日月团聚光明亦不能及。宣清凉法
T15n0594_p0128b04U味三界普沾。一切众生无不蒙益。如是赞已
T15n0594_p0128b05U恭敬作礼白言。世尊。我于一时。持其钵器
T15n0594_p0128b06U往大自在宫。于彼乞食。时大自在天见我持
T15n0594_p0128b07U钵如法施食。而告我言。极久远时佛乃方出。
T15n0594_p0128b08U我于此言终不通达。佛具一切智。世间所有
T15n0594_p0128b09U那臾多俱胝恒河沙世界众生心行差别。皆
T15n0594_p0128b10U悉了知如视掌内。其舌广长上覆面轮。唯愿
T15n0594_p0128b11U牟尼为决疑意。尔时世尊以微妙梵音告大
T15n0594_p0128b12U目干连。汝今谛听善思念之。吾当为汝分别
T15n0594_p0128b13U解说。彼于过去八万四千劫前。彼时有佛正
T15n0594_p0128b14U等正觉出现世间名功德海。有一大城亦名
T15n0594_p0128b15U功德海。彼有婆罗门名曰寂静。有其二子一
T15n0594_p0128b16U名商迦。二名鲁支。渐次成长聪明多智。俱
T15n0594_p0128b17U厌生死作礼父母而白父言。我欲入山于彼
T15n0594_p0128b18U修道。父母不从汝不得去。复白父言。须去
T15n0594_p0128b19U修道。如是三白。即离父母入于山谷。于其
T15n0594_p0128b20U山间草庵而住。去庵十一步外有老婆罗门。
T15n0594_p0128b21U修仙人之法复有一人亦相邻近而自修行。
T15n0594_p0128b22U忽因节日四人聚会。而复相问。各自爱乐所
T15n0594_p0128b23U求之事。鲁支问老婆罗门曰。汝修何行求何
T15n0594_p0128b24U果报。老婆罗门曰。我所修者求梵天身天上
T15n0594_p0128b25U千岁。问邻近修行者。汝修何行求何果报。
T15n0594_p0128b26U彼自答云。我求三界之主天上千岁。商迦大
T15n0594_p0128b27U仙而自告言。我求天上千岁世间爱敬。鲁支
T15n0594_p0128b28U仙人具大智慧而白彼言。汝等三人所求成
T15n0594_p0128b29U就得世间果报。我今所求为彼世间有色无
T15n0594_p0128c01U色。二足四足多足无足上中下等轮回众生
T15n0594_p0128c02U皆令解脱。如是后时。佛从天上与无数百千
T15n0594_p0128c03U俱胝那臾多释梵人天凡圣之众随从围绕。
T15n0594_p0128c04U其佛安处金莲之座。身着红衣面如满月。放
T15n0594_p0128c05U吉祥光青黄赤白。降临大地照诸有情令心
T15n0594_p0128c06U清净。彼前四人修行之者来诣佛所。时老婆
T15n0594_p0128c07U罗门以白吉祥草花。供养于佛作礼旋绕而
T15n0594_p0128c08U发愿言。以我此善为梵世主。五面端严与无
T15n0594_p0128c09U数众生施愿圆满。次一仙人以一铁片用供
T15n0594_p0128c10U养佛。复用香油涂佛足上而发愿言。以我此
T15n0594_p0128c11U善。得那罗延天身为三界主宰。次商迦仙人
T15n0594_p0128c12U然灯三盏。施三条针志心供养而发愿言。
T15n0594_p0128c13U献此三灯三针。愿具三眼得三股叉。于生
T15n0594_p0128c14U生中恒行施愿。为世间主宰得八自在。成就
T15n0594_p0128c15U欲乐心识聪利。尔时鲁支头髻殊妙发长赤
T15n0594_p0128c16U色。遂解头髻布于道路。告世尊言。愿佛慈
T15n0594_p0128c17U悲踏我发过。佛之两足于三界中得未曾有。
T15n0594_p0128c18U千幅网鞔。有幢印幡印金刚杵印。如是印
T15n0594_p0128c19U相纹同绮画妙善庄严。佛遂踏过而发愿言。
T15n0594_p0128c20U以我此善。当得成佛救诸轮回一切众生。如
T15n0594_p0128c21U是四人各发愿后。其老婆罗门所修众善。获
T15n0594_p0128c22U梵王身具五头面为三界主。用吉祥花布施
T15n0594_p0128c23U感手持天拂。若次修行者。所修善根得无
T15n0594_p0128c24U边福。获那罗延天身。施铁供养感手持轮宝。
T15n0594_p0128c25U名曰妙现。能破一切修罗。第三商迦仙人。
T15n0594_p0128c26U若施三灯感面生三目。施于三针感得三股
T15n0594_p0128c27U叉。若旋绕世尊。得世间爱敬八种自在。为
T15n0594_p0128c28U其主宰能生灭世间。第四鲁支者。布发供养
T15n0594_p0128c29U以愿力故。当得离欲出过三界。成一切智智
T15n0594_p0129a01U号天中天。尔时世尊。欲重宣此义。而说颂
T15n0594_p0129a02U曰
T15n0594_p0129a03U　最上吉祥花　　施已复旋绕
T15n0594_p0129a04U　当得梵王身　　称为索诃主
T15n0594_p0129a05U　五面相庄严　　手持于天拂
T15n0594_p0129a06U　施铁获功德　　得那罗延天
T15n0594_p0129a07U　手持妙现轮　　能破于修罗
T15n0594_p0129a08U　燃彼三盏灯　　三针同供养
T15n0594_p0129a09U　面感三目生　　手执三股叉
T15n0594_p0129a10U　鲁支大仙人　　布发而供养
T15n0594_p0129a11U　以此妙善因　　当得成佛果
T15n0594_p0129a12U　自在天忆念　　过去无数劫
T15n0594_p0129a13U　彼等修行因　　其后当作佛
T15n0594_p0129a14U　出现于世间　　声闻不能知
T15n0594_p0129a15U　唯佛无上觉　　晓了能分别
T15n0594_p0129a16U尔时世尊告目连曰。彼大自在天所生此身
T15n0594_p0129a17U甚为希有。彼从梵天下降人间。时寒林中有
T15n0594_p0129a18U饿女鬼。名曰幻化。彼与鬼交鬼即有娠。彼
T15n0594_p0129a19U即托生在鬼腹内。后乃生身。面有三目。身有
T15n0594_p0129a20U光明。其母见已怕怖而走。以彼福故光照寒
T15n0594_p0129a21U林。一切鬼众是时鬼众见光如日。心生疑
T15n0594_p0129a22U惧而即问曰。汝是何人。彼即答云。我是大
T15n0594_p0129a23U自在天名曰自生。鬼众闻已恭敬礼拜。而乃
T15n0594_p0129a24U赞言。胜力精进色相殊妙。复有天人及彼
T15n0594_p0129a25U梵天。俱来瞻仰。天人之众见彼梵天。具其
T15n0594_p0129a26U五头内一丑恶。众怀惊恐心生热恼。告大自
T15n0594_p0129a27U在天。可能为我截去彼头。大自在天告天
T15n0594_p0129a28U众曰。若截彼头令我获得杀梵天罪。天众复
T15n0594_p0129a29U言。如有过罪我等分受。时大自在天许之言
T15n0594_p0129b01U得。寻即自变为大鹰身。以其手爪摘去一头。
T15n0594_p0129b02U是故大自在天。于其手中持梵天头。一切天
T15n0594_p0129b03U人婆罗门众普遍皆知。佛说是语。时长老大
T15n0594_p0129b04U目干连等。一心听受。皆大欢喜
T15n0594_p0129b05U佛说大自在天因地经
