【经文资讯】大正新修大藏经 第十五册 No. 634《佛说大乘智印经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 15, No. 634 佛说大乘智印经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA, CBETA OCR Group
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T15n0634_p0474c10U
T15n0634_p0474c11U
T15n0634_p0474c12U　　No. 634 [Nos. 632, 633]
T15n0634_p0474c13U佛说大乘智印经卷第一
T15n0634_p0474c14U
T15n0634_p0474c15U　　　　西天三藏宝法大师赐紫沙门
T15n0634_p0474c16U　　　　智吉祥等奉　诏译
T15n0634_p0474c17U如是我闻。一时世尊。入王舍大城。次第乞食
T15n0634_p0474c18U受施充足。还迦兰陀林。食时食已结跏趺坐。
T15n0634_p0474c19U与大比丘众及诸菩萨百万人俱。欢喜围绕。
T15n0634_p0474c20U是诸大众。皆得陀罗尼平等无碍。心悟总持
T15n0634_p0474c21U得三摩地。安住空性无相无愿解脱法门。具
T15n0634_p0474c22U足无量殊胜功德。言议思惟皆不可及。为众
T15n0634_p0474c23U所知为众所识。寂静安住如是法门。于诸分
T15n0634_p0474c24U别悉皆平等。不随世间众所好乐。了知众生
T15n0634_p0474c25U差别识性。于一切时所知善恶。离诸憎爱一
T15n0634_p0474c26U味平等。尔时世尊忽于眉间放大光明。是诸
T15n0634_p0474c27U众会咸皆悚栗。肃恭合掌瞻仰如来目不暂
T15n0634_p0474c28U舍。世尊告言。汝等应当系心思惟。安住如来
T15n0634_p0474c29U所知境界。于我我所好恶分别悉皆远离。若
T15n0634_p0475a01U于自身毁誉等观。苦乐一切审知众生。由染
T15n0634_p0475a02U污缘受差别相。游处好乐昼夜不舍。以方便
T15n0634_p0475a03U力悉使断除。观诸众生种种造作诸不善业。
T15n0634_p0475a04U随顺他教竞共驰逐。与诸同分安处动作无
T15n0634_p0475a05U义利业。斯由有情识心愚昧。于真实境无所
T15n0634_p0475a06U了知。失胜善心逐恶朋友。不解思惟深远胜
T15n0634_p0475a07U法。真实义谛起诸分别谓为真实。无拣择慧
T15n0634_p0475a08U阙定信心。于佛言教及众妙行不生好乐。设
T15n0634_p0475a09U复修善无应正理。着有着空互为究竟。我以
T15n0634_p0475a10U如来智印三摩地力悉能了知。汝等应当于
T15n0634_p0475a11U是有情深心怜愍。是诸大众闻如是说。赞叹
T15n0634_p0475a12U如来胜定功力。悉能了知如是差别。尔时世
T15n0634_p0475a13U尊作是语已。乃入如来智印三摩地。是诸大
T15n0634_p0475a14U众睹佛如来入是胜定。于佛身相及种种相。
T15n0634_p0475a15U一切众会忽皆不见不能了知。如来所着法
T15n0634_p0475a16U衣及近身衣。亦复不见不能了知。如来所有
T15n0634_p0475a17U四威仪相。乃至一切动转之相。皆不可见不
T15n0634_p0475a18U能了知。如来所有音声差别。不能听闻不能
T15n0634_p0475a19U了知。所以者何。以是安住如是智印三摩地
T15n0634_p0475a20U胜功德力。心无动转不可测量故。复次如来
T15n0634_p0475a21U由胜定力。于诸外境种种庄严。一切众会皆
T15n0634_p0475a22U不可见不能了知。于诸所住清净国土。皆不
T15n0634_p0475a23U得见不能了知。所以者何。以是安住如来智
T15n0634_p0475a24U印三摩地胜功德力。心无动转不可测量故。
T15n0634_p0475a25U尔时大众于佛形相既无所见。各各称赞胜
T15n0634_p0475a26U定功德承佛威力。深心所求离诸怖畏。尔时
T15n0634_p0475a27U如来复于定中放大光明。遍照三千大千世
T15n0634_p0475a28U界。其间所有日月星辰电火药珠。种种光明
T15n0634_p0475a29U悉皆掩蔽。复于定中发生异香。其香微妙不
T15n0634_p0475b01U与世间钐瓷蛩诸香为比。是时色无色天
T15n0634_p0475b02U梵王帝释。及诸天人四众八部。大铁围山小
T15n0634_p0475b03U铁围山。及须弥山众山之王。水陆空界幽暗
T15n0634_p0475b04U之处。一切有情咸睹光明叹未曾有。各寻是
T15n0634_p0475b05U光至迦兰陀林。各随所有香华衣服宝冠璎
T15n0634_p0475b06U珞以为供养。见是会中诸大菩萨及声闻众。
T15n0634_p0475b07U如大池中莲华开敷。异香芬馥集在众会。时
T15n0634_p0475b08U诸人天闻是香已。各各皆得智慧明了。复于
T15n0634_p0475b09U空中有宝璎珞上妙衣服。处处垂下严饰供
T15n0634_p0475b10U养。时诸大众咸皆欢喜。恭敬礼拜退坐一面。
T15n0634_p0475b11U尔时东方如一酤胝伽沙数。一一沙数为
T15n0634_p0475b12U一酤胝。尔所国土一切如来。皆是释迦分身
T15n0634_p0475b13U化利。如是如来各集众会。菩萨摩诃萨阿僧
T15n0634_p0475b14U只数不可称量。是诸菩萨悟证平等。当得阿
T15n0634_p0475b15U耨多罗三藐三菩提。诸身色相微妙具足。人
T15n0634_p0475b16U天众会皆无与等。尔时一切分身如来。各各
T15n0634_p0475b17U告语诸菩萨言。善男子。娑婆世界有佛世尊。
T15n0634_p0475b18U号释迦牟尼应正等觉。出现于世。化诸有情
T15n0634_p0475b19U离众罪垢。经无量时演说正法。示佛知见甚
T15n0634_p0475b20U深难解。有陀罗尼门。名如来智印三摩地三
T15n0634_p0475b21U摩钵提。我今为汝略而赞说。诸善男子汝等
T15n0634_p0475b22U谛听。诸菩萨摩诃萨于百千劫具足修行六
T15n0634_p0475b23U到彼岸。具大智慧福德无量。悟证修习常无
T15n0634_p0475b24U懈废。永离罪垢舍众恶缘。住三摩地得佛智
T15n0634_p0475b25U慧心无动转。以无动心了悟诸法。若诸有情
T15n0634_p0475b26U亲近如来及大菩萨。熏修智慧三业恭敬。以
T15n0634_p0475b27U胜法财修诸供养经无量时。不如于此一刹
T15n0634_p0475b28U那顷安住如是胜三摩地。所获功德不可较
T15n0634_p0475b29U量。常生胜处诸佛国土。尔时诸佛作是语已
T15n0634_p0475c01U安住禅定。以神通力摄诸菩萨。诣娑婆世界。
T15n0634_p0475c02U示同一身入王舍城次第乞食受施充足。至
T15n0634_p0475c03U迦兰陀林。乃与众会分食妙供。是诸众会无
T15n0634_p0475c04U不沾足。饭食已讫摄敛衣钵跏趺而坐。一切
T15n0634_p0475c05U国土所来诸佛。及诸菩萨亦复如是。无二无
T15n0634_p0475c06U别。复次南方如一酤胝伽沙数。一一沙数
T15n0634_p0475c07U为一酤胝。尔所国土一切诸佛。摄诸菩萨从
T15n0634_p0475c08U彼国来集会亦尔。如东方南方西方北方四维
T15n0634_p0475c09U上下。一切诸佛诸大菩萨。皆来集会亦复如
T15n0634_p0475c10U是。尔时释迦牟尼应正等觉。见所分身一切
T15n0634_p0475c11U诸佛。皆来集会心相怡悦。唯佛与佛乃得相
T15n0634_p0475c12U见。时诸如来。同入如是智印三摩地三摩钵
T15n0634_p0475c13U提。静意廓如动乱止息。以不动心明照诸法。
T15n0634_p0475c14U无二无别。诸佛身相亦复不现。尔时此会人
T15n0634_p0475c15U天大众。见是十方无数诸佛皆来集会。以胜
T15n0634_p0475c16U定力身相不现。咸皆惊喜整衣合掌右绕三
T15n0634_p0475c17U匝。以宝莲华。及众妙华诸色具足持以供养。
T15n0634_p0475c18U是时集会无量世界诸大菩萨。得清净心具
T15n0634_p0475c19U正法眼。于一切时心相澄寂。各各当得阿耨
T15n0634_p0475c20U多罗三藐三菩提者。见释迦牟尼如来应正
T15n0634_p0475c21U等觉与诸如来安住如是智印三摩地三摩钵
T15n0634_p0475c22U提。由胜定力隐诸色相。志愿希求深心欢喜。
T15n0634_p0475c23U以精意力不起于坐。觉智现前入佛境界。得
T15n0634_p0475c24U陀罗尼门。时诸菩萨告此娑婆世界诸大众
T15n0634_p0475c25U言。善男子。汝等应当于佛功德眷恋希求。于
T15n0634_p0475c26U诸有情系心怜愍。知诸菩萨摩诃萨于百千
T15n0634_p0475c27U劫行六波罗蜜。具大智慧福德无量。于一切
T15n0634_p0475c28U法悉皆了知。离诸戏论处深禅定。不忘不愚
T15n0634_p0475c29U达诸性相。于是胜法应当愿求。尔时三千大
T15n0634_p0476a01U千世界声闻缘觉。具大智慧得大神通。舍生
T15n0634_p0476a02U死岸离烦恼缚。于自涅修证圆满。大刍
T15n0634_p0476a03U众及诸宰官婆罗门。邬婆索迦邬婆斯迦。如
T15n0634_p0476a04U是等众咸来至此王舍大城迦兰陀林。释迦
T15n0634_p0476a05U如来应正等觉及分身佛会。绕百千匝恭敬
T15n0634_p0476a06U礼拜。各以上妙杂色莲华。其华千叶七宝间
T15n0634_p0476a07U错。过无量数以为供养。复有八十酤胝那庾
T15n0634_p0476a08U多数诸大菩萨摩诃萨众。是诸菩萨皆是他
T15n0634_p0476a09U方国土中。诸佛如来之所遣使。有大勇猛不
T15n0634_p0476a10U怖生死。有大慈悲不乐涅。各以神力入大
T15n0634_p0476a11U禅定现诸威仪。从彼彼土如弹指顷。到王舍
T15n0634_p0476a12U城迦兰陀林。释迦牟尼应正等觉及分身佛
T15n0634_p0476a13U会三业恭敬。以清净妙音尊重赞叹。见诸佛
T15n0634_p0476a14U身隐晦不现。渴仰世尊围绕众会。头面作礼
T15n0634_p0476a15U退处一面。各各皆于宝莲华上结跏趺坐。复
T15n0634_p0476a16U有三亿诸比丘众。乐修己利求解脱者。承于
T15n0634_p0476a17U如来智印三摩地力。而来集会。是时他方三
T15n0634_p0476a18U千大千世界。帝释梵王。大自在天。净居天子。
T15n0634_p0476a19U日月星辰。及诸一切天龙乐叉。干闼婆。阿苏
T15n0634_p0476a20U。紧那。摩虎伽。及比丘比丘尼。优婆塞
T15n0634_p0476a21U优婆夷。人非人等各并眷属。睹佛光明皆来
T15n0634_p0476a22U集会。如是等众。譬如有人发密修长。将一一
T15n0634_p0476a23U发剪如微尘。如一人发。至千万人发亦复如
T15n0634_p0476a24U是。以一发尘为一众生。是赴会众复过是数。
T15n0634_p0476a25U尔时尊者大目干连。摩诃俱罗。摩诃迦
T15n0634_p0476a26U延摩诃迦叶波。摩诃富楼那弥多罗尼子。摩
T15n0634_p0476a27U诃须菩提等。知诸大众虽在会中。而不睹见
T15n0634_p0476a28U如来身色及与住处。于时尊者舍利弗从座
T15n0634_p0476a29U而起。至妙吉祥童真菩萨前。白言仁者。今此
T15n0634_p0476b01U世尊。入是如来智印三摩地。而我等辈。云何
T15n0634_p0476b02U不能见如来身及与住处。时妙吉祥童真菩
T15n0634_p0476b03U萨。告舍利弗言。汝诸声闻。具大智慧得诸解
T15n0634_p0476b04U脱。常修梵行离诸怖畏。一切人天悉皆恭敬。
T15n0634_p0476b05U汝等应当各各依自所得三摩地门。以智慧
T15n0634_p0476b06U力观察如来身色住处。时舍利弗等。即时各
T15n0634_p0476b07U各入自所得三摩地门。以智慧力观察推求。
T15n0634_p0476b08U如来色身及与住处。遍于三千大千世界微
T15n0634_p0476b09U尘刹土。穷尽神力皆不能见。时舍利弗白妙
T15n0634_p0476b10U吉祥童真菩萨言。我等依自所得三摩地门。
T15n0634_p0476b11U以智慧力观察推求如来色身及与住处。了
T15n0634_p0476b12U不可见。惟愿仁者。为我等辈。分别指示咸令
T15n0634_p0476b13U得见。时妙吉祥童真菩萨告舍利弗言。汝诸
T15n0634_p0476b14U声闻。虽具智慧及与神通。而于如来智印三
T15n0634_p0476b15U摩地门。不能思惟。故于佛身及所住处不能
T15n0634_p0476b16U得见。所以者何。汝诸声闻以差别心。观视如
T15n0634_p0476b17U来色身住处。由此分别自为障碍。是如来身
T15n0634_p0476b18U非分别心所能观见。若以汝身即如来身。汝
T15n0634_p0476b19U等所住即如来住。乃至一切有情之身即如
T15n0634_p0476b20U来身。一切有情之所住处即如来住。空有一
T15n0634_p0476b21U相自他无二。不舍有为而证无为。不离无为
T15n0634_p0476b22U而悟有为。以如是心。观如来身及与住处。尔
T15n0634_p0476b23U乃可见。汝等既用有分别心。欲见如来无相
T15n0634_p0476b24U境界。设经无量尘沙劫数莫复能得。于是众
T15n0634_p0476b25U会悲感懊恼。离分别心安住正念。身心内外
T15n0634_p0476b26U犹如虚空寂静而住。尔时世尊从禅定起。其
T15n0634_p0476b27U心广大如海汪洋。澄清映彻如净琉璃。普观
T15n0634_p0476b28U众生若身若土。与诸如来平等不二。身相廓
T15n0634_p0476b29U然众会皆睹。是时三千大千世界皆大振动。
T15n0634_p0476c01U一切诸天心大欢喜离诸怖畏。于虚空中雨
T15n0634_p0476c02U天宝华。其华微妙缤纷而下。又于空中作天
T15n0634_p0476c03U妓乐。种种歌咏上妙音声。琴瑟箜篌琵琶笙
T15n0634_p0476c04U箫。是诸乐器不鼓自鸣。于是会中以为供养。
T15n0634_p0476c05U于时舍利弗从座而起。至世尊前曲躬合掌。
T15n0634_p0476c06U而白佛言。大悲世尊。如来所入智印三昧。而
T15n0634_p0476c07U我等辈无所觉知。各以神通。入自所得三摩
T15n0634_p0476c08U地门。以智慧力周遍推求如来身色及与住
T15n0634_p0476c09U处。杳不可得不能了知。是我等辈。先自所得
T15n0634_p0476c10U三摩地门及智慧力狭劣短促。未得如来无
T15n0634_p0476c11U相正智自在法门。惟愿世尊。大慈悲力深加
T15n0634_p0476c12U怜愍。与我等辈而为开导。于佛知见定慧法
T15n0634_p0476c13U门使令悟入。于无相境任运现前。尔时佛告
T15n0634_p0476c14U舍利弗。我入如是智印三摩地。非汝声闻及
T15n0634_p0476c15U诸缘觉所得智慧之所了解及能推求。唯佛
T15n0634_p0476c16U与佛乃能知之。何以故。如来色身由无动心
T15n0634_p0476c17U离诸希求。舍分别缘绝自他相凝然湛寂。胜
T15n0634_p0476c18U智功力之所任持。大定如如为一体相。若汝
T15n0634_p0476c19U声闻及诸缘觉。唯求自利不乐利他。所证法
T15n0634_p0476c20U门及智慧境未解融通。自他隔阂空有互违。
T15n0634_p0476c21U于佛如来法空无相智印三昧。难解难入。是
T15n0634_p0476c22U故汝等于佛身相及与住处。不可得见亦不
T15n0634_p0476c23U了知
T15n0634_p0476c24U佛说大乘智印经卷第一
【经文资讯】大正新修大藏经 第十五册 No. 634《佛说大乘智印经》CBETA 电子佛典 V1.0 普及版
# Taisho Tripitaka Vol. 15, No. 634 佛说大乘智印经, CBETA Chinese Electronic Tripitaka V1.0, Normalized Version
=========================================================================
T15n0634_p0477a01U
T15n0634_p0477a02U佛说大乘智印经卷第二
T15n0634_p0477a03U
T15n0634_p0477a04U　　　　西天三藏宝法大师赐紫沙门
T15n0634_p0477a05U　　　　智吉祥等奉　诏译
T15n0634_p0477a06U尔时佛告舍利弗。诸佛如来若身若心所获
T15n0634_p0477a07U功德。难修难证亦难悟入。何以故。舍利弗诸
T15n0634_p0477a08U佛如来眼观诸色。是识不以色境而动。耳听
T15n0634_p0477a09U诸声。是识不以声境而动。鼻嗅诸香。是识不
T15n0634_p0477a10U以香境而动。舌尝诸味。是识不以味境而动。
T15n0634_p0477a11U身取诸触。是识不以触境而动。所以者何。识
T15n0634_p0477a12U智自在。不于外境妄计好丑起爱憎故。舍利
T15n0634_p0477a13U弗。诸佛如来意缘诸法。胜智相应了知所观。
T15n0634_p0477a14U无生非无生。是得最上无生。寂静非寂静。是
T15n0634_p0477a15U得最上寂静。禅定非禅定。是得最上禅定。律
T15n0634_p0477a16U仪非律仪。是得最上律仪。戏论非戏论。是离
T15n0634_p0477a17U最上戏论。分别非分别。是离最上分别。断灭
T15n0634_p0477a18U非断灭。是得最上断灭。舍利弗。诸佛如来
T15n0634_p0477a19U凡有所说。离诸虚妄无不真实。义味充饶止
T15n0634_p0477a20U息诤论。心相平等离诸异相不平等法。能令
T15n0634_p0477a21U闻者除去恶欲。不生邪见离邪思惟。舍利弗。
T15n0634_p0477a22U诸佛如来若于所证无去无来。不常不断。非
T15n0634_p0477a23U空非有。离见离闻。无大小形。无方圆相。舍
T15n0634_p0477a24U利弗。诸佛如来于能证道相性圆满智慧光
T15n0634_p0477a25U明。远离异相及非异相。无诸拣择及非拣择。
T15n0634_p0477a26U体若金刚无破坏故。用如虚空无取舍故。于
T15n0634_p0477a27U胜善法无所爱着。于广大行亦无怖畏。心相
T15n0634_p0477a28U空寂离论闻见。舍利弗。诸佛如来于所安住
T15n0634_p0477a29U边际胜定。清净圆满。不厌_闹不乐空寂。于
T15n0634_p0477b01U一切时而常游戏。于法非法情器差别悉能
T15n0634_p0477b02U了悟。无不如境定力坚固。纵遇恶缘不可破
T15n0634_p0477b03U坏。舍利弗。诸佛如来。于诸世间尊贵富饶一
T15n0634_p0477b04U切乐境。如梦如幻。如弃遗迹。不依辅相宰官
T15n0634_p0477b05U大婆罗门而有所求。是故不为名闻利养之
T15n0634_p0477b06U所系缚。舍利弗。诸佛如来或有所闻情非情
T15n0634_p0477b07U声。不缘此故而生差别。无差别心亦复远离。
T15n0634_p0477b08U舍利弗。诸佛如来于诸所缘决定境相不生
T15n0634_p0477b09U胜解。非胜解心亦复远离。舍利弗。诸佛如来
T15n0634_p0477b10U于诸时分。不计延促有尽无尽成坏差别。非
T15n0634_p0477b11U差别心亦复远离。了知诸法无言无说离去
T15n0634_p0477b12U来今。于心心所无有相应无不相应。思惟计
T15n0634_p0477b13U念悉皆不生。无有此岸无有彼岸。于诸情器
T15n0634_p0477b14U无上中下。深心坚固不可破坏。舍利弗。诸佛
T15n0634_p0477b15U如来所有身相。无所动作离诸事业。怨憎违
T15n0634_p0477b16U戾信向亲厚。以平等慈隐显不二。由昔因中
T15n0634_p0477b17U离无边障修无边行。于诸众生施大悲智真
T15n0634_p0477b18U实观察随其所宜具能饶益。令诸有情应自
T15n0634_p0477b19U所求欢喜满足。故于所得身相智慧。唯自证
T15n0634_p0477b20U知余无所解。于自身色无有齐限与虚空等。
T15n0634_p0477b21U无有隐显周遍一切。胜功德力之所庄严。相
T15n0634_p0477b22U好圆满无有缺减。于蕴处界中无在无不在。
T15n0634_p0477b23U于诸有情所习事业。悉能弃舍。除方便智示
T15n0634_p0477b24U现修作。内心清净外色清净。舍利弗。如上所
T15n0634_p0477b25U说。皆是如来若身若心。胜善功德庄严之相。
T15n0634_p0477b26U周遍平等。若以汝等分别之心。欲见如来胜
T15n0634_p0477b27U定任持所有身相。是如来身不可得见。尔时
T15n0634_p0477b28U舍利弗重白佛言。世尊。云何如来色身圆满
T15n0634_p0477b29U得名无相。云何智印三摩地周遍平等。尔时
T15n0634_p0477c01U世尊欲重宣此义。而说偈言
T15n0634_p0477c02U　如来身心相　　由定智所生
T15n0634_p0477c03U　不假外境牵　　识相分别动
T15n0634_p0477c04U　意缘一切法　　与身无有异
T15n0634_p0477c05U　离是非差别　　所得为最上
T15n0634_p0477c06U　若以小智力　　欲见善逝身
T15n0634_p0477c07U　如月印晴空　　妄谓水中现
T15n0634_p0477c08U　身相本微妙　　复由胜定持
T15n0634_p0477c09U　离长短方圆　　无去来住立
T15n0634_p0477c10U　内心寂不动　　澄静若虚空
T15n0634_p0477c11U　息泯身心相　　自然无所有
T15n0634_p0477c12U　以无所有心　　不着香味触
T15n0634_p0477c13U　离诸蕴处界　　以此观如来
T15n0634_p0477c14U　如见水中月　　虽不得真实
T15n0634_p0477c15U　既离分别心　　是亦名为见
T15n0634_p0477c16U　如来智印门　　非我独能证
T15n0634_p0477c17U　若大心众生　　希求无厌倦
T15n0634_p0477c18U　得最上等持　　依此胜定力
T15n0634_p0477c19U　于佛智印门　　亦当无所得
T15n0634_p0477c20U　此经所生福　　无尽如虚空
T15n0634_p0477c21U　我以方便智　　少略而赞说
T15n0634_p0477c22U　十方诸佛土　　百千酤胝刹
T15n0634_p0477c23U　满中诸珍宝　　若人持供养
T15n0634_p0477c24U　时经无量劫　　不如闻是经
T15n0634_p0477c25U　书写或受持　　是人所得福
T15n0634_p0477c26U　比前行施者　　复倍河沙数
T15n0634_p0477c27U　若人行慈心　　饶益诸有情
T15n0634_p0477c28U　不如依此经　　悟佛三摩地
T15n0634_p0477c29U　若于众生界　　心常行忍辱
T15n0634_p0478a01U　不如弹指顷　　修习殊胜定
T15n0634_p0478a02U　其所生功德　　犹如须弥山
T15n0634_p0478a03U　将以对微尘　　大小莫为比
T15n0634_p0478a04U　若人行精进　　勇猛为诸善
T15n0634_p0478a05U　不如闻此经　　依教悟其理
T15n0634_p0478a06U　所获诸功德　　百千万亿分
T15n0634_p0478a07U　若以共较量　　比况不及一
T15n0634_p0478a08U　若人修禅定　　安住无量劫
T15n0634_p0478a09U　坐卧若经行　　周遍诸佛刹
T15n0634_p0478a10U　不如一时中　　闻此经功德
T15n0634_p0478a11U　若于尘沙劫　　能修习智慧
T15n0634_p0478a12U　断除烦恼缠　　名闻普周遍
T15n0634_p0478a13U　不如刹那时　　赞佛智印海
T15n0634_p0478a14U　如以大海水　　比较于一滴
T15n0634_p0478a15U　若欲观佛者　　须离诸名相
T15n0634_p0478a16U　了知诸法性　　非空亦非有
T15n0634_p0478a17U　若但了知空　　设如苏部底
T15n0634_p0478a18U　于佛智印门　　亦无所悟入
T15n0634_p0478a19U尔时世尊说是偈已。告舍利弗。如我所说。如
T15n0634_p0478a20U来智印三摩地法。若诸菩萨能于十方诸佛
T15n0634_p0478a21U世界。为欲圆满无碍智慧。应当修学是三昧
T15n0634_p0478a22U地。昼夜精进身心安住。而不散乱亦不懈废。
T15n0634_p0478a23U舍利弗。如是菩萨摩诃萨。若欲愿见十方世
T15n0634_p0478a24U界诸佛国土。一切如来悉皆能见。舍利弗。此
T15n0634_p0478a25U三摩地。是菩萨摩诃萨。无量无边最胜法门
T15n0634_p0478a26U甚深法眼。而于诸法得无障碍通达了知。无
T15n0634_p0478a27U所忘失。是名如来最胜总持陀罗尼门。若诸
T15n0634_p0478a28U菩萨心欲圆满一切说相。为欲成就无上菩
T15n0634_p0478a29U提微妙体性。应当志心精勤修学。是三摩地
T15n0634_p0478b01U智印法门。若诸菩萨随欲远离诸恶业行无
T15n0634_p0478b02U诸障碍。成就最上清净之法。以智慧力摧伏
T15n0634_p0478b03U怨魔。远离不善诸相平等。如如来智无诸染
T15n0634_p0478b04U秽。诸业障尽清净无垢。安住如来究竟智地。
T15n0634_p0478b05U能使诸恶一切魔怨。咸皆止息无所退动。觉
T15n0634_p0478b06U智明了知彼一切诸众生等。种种分别爱乐
T15n0634_p0478b07U境相。善不善业因果差别。了知一切诸众生
T15n0634_p0478b08U等。意地微细烦恼结缚。善能知彼解诸有情
T15n0634_p0478b09U一切缚法。应当修学如来所说方便最上胜
T15n0634_p0478b10U三摩地智印法门。若诸菩萨欲令众生志乐
T15n0634_p0478b11U坚固。心欲思惟求无上法。应当精勤修习如
T15n0634_p0478b12U是三摩地门。自然成就无上胜法。若诸菩萨
T15n0634_p0478b13U意欲宣说诸佛如来应诸有情种种根病对治
T15n0634_p0478b14U等法。应当精勤修习如是三摩地门。自然于
T15n0634_p0478b15U法分别演说无有障碍。若诸菩萨心欲于彼
T15n0634_p0478b16U三乘圣法。分别晓悟真俗谛相甚深法义。应
T15n0634_p0478b17U当精勤修习如是三摩地门。自然于法智慧
T15n0634_p0478b18U明了不生钝。若诸菩萨欲于酤胝百千劫
T15n0634_p0478b19U数。了悟生灭幻化不坚。能证诸法真实自性
T15n0634_p0478b20U清净解脱。应当精勤修习如是胜三摩地。若
T15n0634_p0478b21U诸菩萨欲于生灭十二因缘。无明为始发生
T15n0634_p0478b22U业行招集苦报。贪染执着爱欲增盛。假有聚
T15n0634_p0478b23U成生死病相。变易无常流转诸趣。于生灭因
T15n0634_p0478b24U而自觉悟。应当精勤修习如是胜三摩地。若
T15n0634_p0478b25U诸菩萨欲了一切杂类有情。起见造业报相
T15n0634_p0478b26U差别。心识明昧正念颠倒异分有情。如实了
T15n0634_p0478b27U知根性利钝。方便教示渐令悟入。真实正法
T15n0634_p0478b28U住信行地。应当精勤修习如是胜三摩地。若
T15n0634_p0478b29U诸菩萨意乐成就诸佛国土。清净业因纯善
T15n0634_p0478c01U境界。身心寂静眷属调顺。远离嫉妒x慢过
T15n0634_p0478c02U失亲近恭敬。平等爱乐无怨憎想。应当精勤
T15n0634_p0478c03U修习如是胜三摩地。若诸菩萨意欲发萌自
T15n0634_p0478c04U身智慧胜妙光明。照曜自他生死黑暗愚痴
T15n0634_p0478c05U重障。断三界惑灭诸苦报自在解脱。应当精
T15n0634_p0478c06U勤修习如是胜三摩地。若诸菩萨欲知十方
T15n0634_p0478c07U所有世界一切有情死此生彼寿命延促。所
T15n0634_p0478c08U经长劫及以刹那生灭分限定由先业。招引
T15n0634_p0478c09U势力所感如是。自类果报如实了知。前后决
T15n0634_p0478c10U定寿命根本。应当精勤修习如是胜三摩地。
T15n0634_p0478c11U若诸菩萨欲知声闻及辟支迦菩萨如来。从
T15n0634_p0478c12U自因地所行妙行。于四圣谛断灭修证。十二
T15n0634_p0478c13U因缘逆顺观察。寂然自觉微妙甚深。十到彼
T15n0634_p0478c14U岸清净因行。各各获得究竟果报。应当精勤
T15n0634_p0478c15U修习如是胜三摩地。若诸菩萨欲于一切语
T15n0634_p0478c16U言音声角论辩捷应时对不疏不谬。方便
T15n0634_p0478c17U善巧于诸世俗及以胜义。显示明了令人易
T15n0634_p0478c18U解。不生疑惑印证决定。应当精勤修习如是
T15n0634_p0478c19U胜三摩地。若诸菩萨意欲了知佛法正因。三
T15n0634_p0478c20U乘善行方便随顺。根本差别有上中下。称性
T15n0634_p0478c21U悟入菩萨因地。渐以熏修植诸善本得如来
T15n0634_p0478c22U智。应当精勤修习如是胜三摩地。若诸菩萨
T15n0634_p0478c23U意欲成就诸佛如来圆满觉智。不起分别现
T15n0634_p0478c24U种种身。以平等慈任运摄受一切有情。令各
T15n0634_p0478c25U生起欢喜爱乐。修学菩萨心地行愿。应当精
T15n0634_p0478c26U勤修习如是胜三摩地。舍利弗。如我所说三
T15n0634_p0478c27U摩地法。是为最胜。如摩尼珠。一切有情凡所
T15n0634_p0478c28U乐欲。悉得如意无不满足。舍利弗。若诸菩萨
T15n0634_p0478c29U摩诃萨等。得此如来三摩地法。一切所须诸
T15n0634_p0479a01U法圣财及微妙行。悉得如意行愿圆满。是故
T15n0634_p0479a02U应当精勤修学。尔时世尊欲重宣此义。而说
T15n0634_p0479a03U偈言
T15n0634_p0479a04U　如来所有智　　最上更无等
T15n0634_p0479a05U　随性相差别　　一切皆能证
T15n0634_p0479a06U　平等智光明　　普照诸缚着
T15n0634_p0479a07U　能入智慧门　　得无量自在
T15n0634_p0479a08U　智相及智性　　能印证诸法
T15n0634_p0479a09U　分别诸善恶　　及世俗胜义
T15n0634_p0479a10U　晓了如是法　　智慧无有尽
T15n0634_p0479a11U　譬如大明日　　光照于三界
T15n0634_p0479a12U　普于诸幽暗　　一切皆破坏
T15n0634_p0479a13U　成就平等法　　是真实圣智
T15n0634_p0479a14U　一切三摩地　　皆从智印出
T15n0634_p0479a15U　名为诸佛种　　亦名大摩尼
T15n0634_p0479a16U　利益诸有情　　亦如世间人
T15n0634_p0479a17U　有最胜珍宝　　财富无有尽
T15n0634_p0479a18U　济诸贫乏者　　皆令得充足
T15n0634_p0479a19U　法财施众生　　亦复无有尽
T15n0634_p0479a20U　神通及智慧　　最胜妙法门
T15n0634_p0479a21U　皆从三摩地　　智印宝所生
T15n0634_p0479a22U　譬如诸国土　　有大摩尼珠
T15n0634_p0479a23U　诸王皆爱乐　　臣佐普护持
T15n0634_p0479a24U　如是摩尼宝　　诸宝无有上
T15n0634_p0479a25U　我说智印宝　　殊胜最第一
T15n0634_p0479a26U　总持智光明　　破坏于诸见
T15n0634_p0479a27U　境界悉明了　　远离诸冥暗
T15n0634_p0479a28U　安住寂静心　　不分别好丑
T15n0634_p0479a29U　修清净智慧　　财法无穷尽
T15n0634_p0479b01U　贪染无所着　　无六十二见
T15n0634_p0479b02U　正念悉平等　　入甘露法门
T15n0634_p0479b03U　速得如来智　　成就相好身
T15n0634_p0479b04U　具足三十二　　得最胜菩提
T15n0634_p0479b05U　等一切佛觉　　妙智已圆明
T15n0634_p0479b06U　到菩提彼岸　　证涅自性
T15n0634_p0479b07U　具自他圆满　　功德悉成就
T15n0634_p0479b08U　无量无边际　　甚深微妙法
T15n0634_p0479b09U　总持陀罗尼　　解脱常寂静
T15n0634_p0479b10U　能具足十力　　又以大愿海
T15n0634_p0479b11U　布施波罗蜜　　持戒及忍辱
T15n0634_p0479b12U　精进与禅定　　智慧常坚固
T15n0634_p0479b13U　安住六度中　　长时无间断
T15n0634_p0479b14U　无有诸怖畏　　离烦恼苦业
T15n0634_p0479b15U　魔罗与眷属　　不能得其便
T15n0634_p0479b16U　能引导众生　　不舍于正法
T15n0634_p0479b17U　渐入如来家　　得游智印门
T15n0634_p0479b18U　能于贤劫中　　及十方世界
T15n0634_p0479b19U　一切诸佛会　　亲近皆随喜
T15n0634_p0479b20U　是名真佛子　　无有能破坏
T15n0634_p0479b21U　若有信解人　　能书写此经
T15n0634_p0479b22U　或读诵受持　　爱乐广流布
T15n0634_p0479b23U　长时无懈倦　　于义味明了
T15n0634_p0479b24U　当知如是经　　三世诸佛母
T15n0634_p0479b25U　出生智印宝　　如来功德藏
T15n0634_p0479b26U佛说大乘智印经卷第二
【经文资讯】大正新修大藏经 第十五册 No. 634《佛说大乘智印经》CBETA 电子佛典 V1.0 普及版
# Taisho Tripitaka Vol. 15, No. 634 佛说大乘智印经, CBETA Chinese Electronic Tripitaka V1.0, Normalized Version
=========================================================================
T15n0634_p0479c01U
T15n0634_p0479c02U佛说大乘智印经卷第三
T15n0634_p0479c03U
T15n0634_p0479c04U　　　　西天三藏宝法大师赐紫沙门
T15n0634_p0479c05U　　　　智吉祥等奉　诏译
T15n0634_p0479c06U尔时会中复有伽沙那庾多数一切菩萨。
T15n0634_p0479c07U闻佛如来说是三摩地。离诸障碍心得解脱。
T15n0634_p0479c08U于陀罗尼秘密深法。随意悟入印证明了决
T15n0634_p0479c09U定住持。复有六十八那庾多菩萨。于百千劫
T15n0634_p0479c10U已修习禅定解脱。离诸妄想生死怖畏。常乐
T15n0634_p0479c11U熏修微妙胜行。闻此最上三摩地法心怀踊
T15n0634_p0479c12U跃。于阿耨多罗三藐三菩提得不退转。证陀
T15n0634_p0479c13U罗尼音声辩才得无碍解。复有六十亿诸天
T15n0634_p0479c14U及人。闻佛所说智印法门。欢喜无量恭敬赞
T15n0634_p0479c15U叹礼拜供养。而于阿耨多罗三藐三菩提。心
T15n0634_p0479c16U生爱乐。于三摩地甚深胜法。无有疑惑咸生
T15n0634_p0479c17U信解。于菩提心坚固不舍。于智印门勇猛精
T15n0634_p0479c18U进。由大愿力修诸善本。根性成熟便得住于
T15n0634_p0479c19U阿惟越致。信受如来所行行愿。心意决定无
T15n0634_p0479c20U诸退屈。于时世尊。知彼善根因缘纯熟欲授
T15n0634_p0479c21U其记。告诸菩萨言。善哉善哉。汝等从此过三
T15n0634_p0479c22U十亿劫。各各于诸佛国土。具足修习六波罗
T15n0634_p0479c23U蜜。所有难行最胜行愿。一切皆能圆满成就。
T15n0634_p0479c24U种习俱尽得大菩提。皆当作佛。悉同一号。名
T15n0634_p0479c25U无畏如来。汝天人众诸善男子。已于过去无
T15n0634_p0479c26U量佛所。植众善本信乐大乘。今于此会得闻
T15n0634_p0479c27U如是微妙甚深希有之法欣乐受持。诸善男
T15n0634_p0479c28U子。汝等从此过亿千劫。同得作佛。皆同智印
T15n0634_p0479c29U如来。尔时世尊为此菩萨及天人众授佛记
T15n0634_p0480a01U已。普观众会以柔软音。语妙吉祥童真菩萨
T15n0634_p0480a02U言。我观此会菩萨天人。虽各于彼最上菩提
T15n0634_p0480a03U发坚固心勇猛不退。未能于彼末世邪见道
T15n0634_p0480a04U中建立正法。唯汝能于三千世界五浊恶时。
T15n0634_p0480a05U利益安乐一切众生。方便守护分别演说。于
T15n0634_p0480a06U一切处广令流布。使离虚妄及诸爱染。不为
T15n0634_p0480a07U名誉之所缚着。尔时妙吉祥童真菩萨。从座
T15n0634_p0480a08U而起端容整服。右膝着地胡跪合掌顶礼世
T15n0634_p0480a09U尊。持种种华以为供养。瞻仰赞叹得未曾有。
T15n0634_p0480a10U而白佛言。善哉世尊。如我观察一切诸法。皆
T15n0634_p0480a11U不可得。而我愿乐守护无上正等菩提。及愿
T15n0634_p0480a12U乐心亦不可取。世尊。此菩提道性离分别。非
T15n0634_p0480a13U在内外中间。无见无闻非取非舍。圆满寂静
T15n0634_p0480a14U不可相求。离戏论故。是时会中。复有三百
T15n0634_p0480a15U酤胝菩萨。从座而起头面作礼恭敬赞叹。而
T15n0634_p0480a16U白佛言。我等亦当守护世尊无量阿僧o那
T15n0634_p0480a17U庾多酤胝数劫所得阿耨多罗三藐三菩提秘
T15n0634_p0480a18U密甚深难解之法。于未来世方便为人。受持
T15n0634_p0480a19U读诵敷绎妙义。书写恭敬供养。于时一切菩萨
T15n0634_p0480a20U作是语已。各各脱身所着上衣而用供养。发
T15n0634_p0480a21U是愿竟退坐一面。尔时世尊告弥勒菩萨摩
T15n0634_p0480a22U诃萨言。汝能具足广大慈悲。于后末世若诸
T15n0634_p0480a23U众生不乐正法。于如是时护持此法。令诸众
T15n0634_p0480a24U生不生邪见。尔时弥勒菩萨摩诃萨。于世尊
T15n0634_p0480a25U前头面作礼。而白佛言。我当愿于五浊恶世。
T15n0634_p0480a26U方便守护是三摩地令不断绝。使诸邪见散
T15n0634_p0480a27U乱众生。渐次悟入摩诃衍曩最胜妙法。世尊
T15n0634_p0480a28U复告弥勒菩萨言。今此会中三百八千酤胝
T15n0634_p0480a29U菩萨。安住是法信解受持心生愿乐。精进修
T15n0634_p0480b01U学誓不退舍。复有菩萨心未坚固。而于是法
T15n0634_p0480b02U不能受持亦不爱乐。于后末世五浊劫中。不
T15n0634_p0480b03U能护持如来无量阿僧o劫庾多酤胝劫数。
T15n0634_p0480b04U所修阿耨多罗三藐三菩提法。于是法中转
T15n0634_p0480b05U生诤讼及诸烦恼。不能任持爱乐修学。弥勒
T15n0634_p0480b06U菩萨复白佛言。世尊。云何菩萨而不爱乐最
T15n0634_p0480b07U上胜法。若有菩萨意欲修习如是法行。发几
T15n0634_p0480b08U种心而能成就。尔时世尊告弥勒菩萨言。谛
T15n0634_p0480b09U听谛听。善男子。由诸菩萨俱生我法。愚痴
T15n0634_p0480b10U钝以为障碍。虽有智慧而不明了。故于菩提
T15n0634_p0480b11U无决定心。数数退舍多不爱乐。若有菩萨欲
T15n0634_p0480b12U于如是胜三摩地智印上乘坚固趣求意乐证
T15n0634_p0480b13U入。应于菩提发七种心。云何七种。一者如佛
T15n0634_p0480b14U世尊往昔因地。访善知识不惜身命。为求
T15n0634_p0480b15U佛道发菩提心。二者于诸微妙一切胜法。爱
T15n0634_p0480b16U乐修学专心守护。为如是等发菩提心。三者
T15n0634_p0480b17U现诸有情有种种苦。昼夜忧恼无解脱时。起
T15n0634_p0480b18U大悲心普欲救拔。为如是等发菩提心。四者
T15n0634_p0480b19U普欲利益一切众生无怨亲想。皆得快乐自
T15n0634_p0480b20U在解脱。为如是等发菩提心。五者普于一切
T15n0634_p0480b21U诸众生等。欢喜布施方便摄受。令离怖畏于
T15n0634_p0480b22U如来法不生怯弱。为如是等发菩提心。六
T15n0634_p0480b23U者见诸菩萨发菩提心。而生欣乐亲近修学。
T15n0634_p0480b24U同诸菩萨发菩提心。七者为闻如来身相殊
T15n0634_p0480b25U胜功德圆满第一清净。为求出世无垢圣果
T15n0634_p0480b26U发菩提心。善男子。如是菩萨。发此七种最胜
T15n0634_p0480b27U妙心。能于无上正等正觉渐次成就。不舍众
T15n0634_p0480b28U生守护正法。是名七种发菩提心。善男子。若
T15n0634_p0480b29U诸菩萨。善能修习四无量心。学佛如来甚深
T15n0634_p0480c01U法藏。复能成就五种胜法。是诸菩萨具足名
T15n0634_p0480c02U曰阿惟越致。弥勒菩萨复白佛言。世尊。云何
T15n0634_p0480c03U五法得不退转。善男子。一者于诸众生起平
T15n0634_p0480c04U等心。于自眷属不生亲昵。于他有情亦不厌
T15n0634_p0480c05U舍。二者见诸有情而得利养。深生欢喜善言
T15n0634_p0480c06U赞美。不生憎嫉烦恼之心。三者于佛如来微
T15n0634_p0480c07U妙胜法。意愿听闻及欲宣说。为欲护持如是
T15n0634_p0480c08U法藏不惜身命。广布流通相续不断。四者所
T15n0634_p0480c09U有资生种种财宝无有悭吝。悉能惠施一切有
T15n0634_p0480c10U情。及以上妙饮食汤药。平等普济皆令充足。
T15n0634_p0480c11U五者于诸如来所得最上胜功德法广大智慧
T15n0634_p0480c12U秘密总持。欢喜爱乐精勤修学。是为菩萨五
T15n0634_p0480c13U种胜法。应当于此决定趣求心不退转。佛告
T15n0634_p0480c14U弥勒菩萨摩诃萨。复有五法其性刚强。能障
T15n0634_p0480c15U菩提不得解脱。云何五法。一者于三乘法不
T15n0634_p0480c16U能解了。二者贪求利养而无厌足。三者常怀
T15n0634_p0480c17U悭惜不能惠舍。四者谄曲不实无时间断。五
T15n0634_p0480c18U者口但谈空不了诸相。弥勒菩萨。如是五法。
T15n0634_p0480c19U惯习刚强覆障菩提。不能成就无上圣果。复
T15n0634_p0480c20U有五法。若诸菩萨而能具足。即于如来所说
T15n0634_p0480c21U胜法。开导演说坚固修习入圣性地。如是菩
T15n0634_p0480c22U萨名为阿惟越致。云何五法。一者无我远离
T15n0634_p0480c23U相缚不执自他。二者无法远离封着世俗胜
T15n0634_p0480c24U义轨持自性。三者智性智相平等不二。无诸
T15n0634_p0480c25U憎爱。寂静湛然。四者不着菩提及与众生不
T15n0634_p0480c26U愚善恶因果渐次。五者了知如来功德色身
T15n0634_p0480c27U神通变化成道入灭差别之相。善男子。如是
T15n0634_p0480c28U五法具足了知名阿惟越致。能成无上正等
T15n0634_p0480c29U正觉。尔时世尊。而说偈言
T15n0634_p0481a01U　无智众生类　　妄说法非法
T15n0634_p0481a02U　论世俗语言　　研求于好丑
T15n0634_p0481a03U　自身口意业　　而不能守护
T15n0634_p0481a04U　专意修习者　　爱乐于寂静
T15n0634_p0481a05U　行持戒忍辱　　言语常柔软
T15n0634_p0481a06U　能护持菩提　　如犀乐独处
T15n0634_p0481a07U　舍离于_闹　　常乐居空寂
T15n0634_p0481a08U　如鹿在深山　　悉无诸怖畏
T15n0634_p0481a09U　如是修行者　　如风无所着
T15n0634_p0481a10U　为护持深法　　能舍于身命
T15n0634_p0481a11U　其心无所欲　　动静与施为
T15n0634_p0481a12U　咸皆为饶益　　智慧常明敏
T15n0634_p0481a13U　不愚诸境相　　后五浊恶世
T15n0634_p0481a14U　无信诸有情　　不能受是法
T15n0634_p0481a15U　触处生疑惑　　无所能觉了
T15n0634_p0481a16U　妄行于邪行　　狂乱心颠倒
T15n0634_p0481a17U　如是愚痴人　　于此菩提法
T15n0634_p0481a18U　而不能守护　　亦不乐修习
T15n0634_p0481a19U　我念过去世　　于灯明佛所
T15n0634_p0481a20U　闻是三摩地　　而发意修习
T15n0634_p0481a21U　复过于百千　　酤胝劫数已
T15n0634_p0481a22U　复有佛出世　　号名曰髻幢
T15n0634_p0481a23U　为无量众生　　说此三摩地
T15n0634_p0481a24U　第一会说法　　而有八十亿
T15n0634_p0481a25U　那庾多菩萨　　心得不退转
T15n0634_p0481a26U　第二会众数　　七十那庾多
T15n0634_p0481a27U　第三会说法　　复有七十三
T15n0634_p0481a28U　那庾多菩萨　　皆住不退地
T15n0634_p0481a29U　其佛寿长远　　身所出光明
T15n0634_p0481b01U　广六十由旬　　复有比丘僧
T15n0634_p0481b02U　九百千酤胝　　远离诸苦缚
T15n0634_p0481b03U　皆得阿罗汉　　时有转轮王
T15n0634_p0481b04U　号名曰福上　　统领阎浮提
T15n0634_p0481b05U　地里计其数　　七百千由旬
T15n0634_p0481b06U　王者四天下　　嫔妃及榕
T15n0634_p0481b07U　其数六酤胝　　而有千王子
T15n0634_p0481b08U　诸相悉具足　　其土号光慧
T15n0634_p0481b09U　人民皆快乐　　有八百酤胝
T15n0634_p0481b10U　诸城及园苑　　上妙众华果
T15n0634_p0481b11U　种种皆严好　　摩尼宝庄严
T15n0634_p0481b12U　如诸天境相　　尔时转轮王
T15n0634_p0481b13U　而于睡梦中　　间有佛出世
T15n0634_p0481b14U　其名曰髻幢　　于是梦觉已
T15n0634_p0481b15U　寻将所领众　　臣佐及人民
T15n0634_p0481b16U　百六十酤胝　　而来至佛所
T15n0634_p0481b17U　为闻三摩地　　时王闻是经
T15n0634_p0481b18U　甚深真实法　　心生大欢喜
T15n0634_p0481b19U　即以诸国土　　咸皆施于佛
T15n0634_p0481b20U　而以为供养　　于一切国土
T15n0634_p0481b21U　用上妙钐础　「髌鹬罹舍
T15n0634_p0481b22U　园林皆具足　　金银诸珍宝
T15n0634_p0481b23U　种种而严饰　　如是供养佛
T15n0634_p0481b24U　经于八万岁　　安住佛法中
T15n0634_p0481b25U　能远离诸恶　　于情及非情
T15n0634_p0481b26U　常兴修胜善　　弃舍诸爱乐
T15n0634_p0481b27U　深心无所欲　　唯以真实语
T15n0634_p0481b28U　化利诸眷属　　而于一日中
T15n0634_p0481b29U　所伸诸供养　　其数无有边
T15n0634_p0481c01U　如是供养佛　　为求三摩地
T15n0634_p0481c02U　得名生佛家　　是最上真实
T15n0634_p0481c03U　甚深微妙法　　非住相能求
T15n0634_p0481c04U　非妄心所得　　而此三摩地
T15n0634_p0481c05U　名如来智印　　时王闻是法
T15n0634_p0481c06U　弃国而出家　　经于八万岁
T15n0634_p0481c07U　常习三摩地　　而于昼夜中
T15n0634_p0481c08U　未曾有懈废　　佛于长时中
T15n0634_p0481c09U　说法广开悟　　是髻幢如来
T15n0634_p0481c10U　后入般涅　　王造@睹波
T15n0634_p0481c11U　六十四L胝　　一一@睹波
T15n0634_p0481c12U　各五百伞盖　　七宝以庄严
T15n0634_p0481c13U　及诸众妓乐　　然百千香灯
T15n0634_p0481c14U　光明普照曜　　种种供养具
T15n0634_p0481c15U　皆悉广严备　　积累计其数
T15n0634_p0481c16U　七万三千岁　　复为诸众生
T15n0634_p0481c17U　说是三摩地　　无相殊胜法
T15n0634_p0481c18U　其心无所住　　若为人恭敬
T15n0634_p0481c19U　供养赞叹者　　心亦不生喜
T15n0634_p0481c20U　远离诸有相　　及以诸咒术
T15n0634_p0481c21U　常护持正法　　经八千酤胝
T15n0634_p0481c22U　七十那庾多　　安住如来法
T15n0634_p0481c23U　寂然常快乐　　于一切学处
T15n0634_p0481c24U　而无不具足　　成就菩提法
T15n0634_p0481c25U　三业悉清净　　于诸已受学
T15n0634_p0481c26U　系心无间断　　于所未学法
T15n0634_p0481c27U　精进勤修习　　以大智慧力
T15n0634_p0481c28U　及胜解印持　　思惟常忆念
T15n0634_p0481c29U　而无有忘失　　远离诸戏论
T15n0634_p0482a01U　及以诸异想　　非如恶世中
T15n0634_p0482a02U　妄行菩提行　　虽教化有情
T15n0634_p0482a03U　贪求于名誉　　为利养说法
T15n0634_p0482a04U　安住诸有相　　言一切皆空
T15n0634_p0482a05U　实不了空性　　是即名为着
T15n0634_p0482a06U　悟心与说异　　邪命不清净
T15n0634_p0482a07U　及行于非法　　口但能谈空
T15n0634_p0482a08U　心为相所缚　　若修如是行
T15n0634_p0482a09U　究竟无所得　　时福上轮王
T15n0634_p0482a10U　即今安乐国　　无量寿佛是
T15n0634_p0482a11U　尔时王千子　　今此贤劫中
T15n0634_p0482a12U　千佛世尊是　　今此大会中
T15n0634_p0482a13U　我前听法者　　时同王出家
T15n0634_p0482a14U　为比丘者是　　忆念于往昔
T15n0634_p0482a15U　酤胝那庾多　　一切佛法中
T15n0634_p0482a16U　出家闻正法　　闻悉能解了
T15n0634_p0482a17U　由是无量劫　　行种种方便
T15n0634_p0482a18U　供养于诸法　　不着菩提相
T15n0634_p0482a19U　安住实际中　　得见灯明佛
T15n0634_p0482a20U　福智皆平等　　如为我授记
T15n0634_p0482a21U　未来世成佛　　号名曰释迦
T15n0634_p0482a22U佛说大乘智印经卷第三
【经文资讯】大正新修大藏经 第十五册 No. 634《佛说大乘智印经》CBETA 电子佛典 V1.0 普及版
# Taisho Tripitaka Vol. 15, No. 634 佛说大乘智印经, CBETA Chinese Electronic Tripitaka V1.0, Normalized Version
=========================================================================
T15n0634_p0482a23U
T15n0634_p0482a24U
T15n0634_p0482a25U佛说大乘智印经卷第四(第五同卷)
T15n0634_p0482a26U
T15n0634_p0482a27U　　　　西天三藏宝法大师赐紫沙门
T15n0634_p0482a28U　　　　智吉祥等奉　诏译
T15n0634_p0482a29U尔时会中有频婆娑王。其王夫人名贤吉祥。
T15n0634_p0482b01U亦名酤胝金光。阿^世王是彼所生。从座而
T15n0634_p0482b02U起五体投地礼如来足。如是礼已。双膝踞地
T15n0634_p0482b03U长跪合掌色相怡悦。以妙音声赞叹佛德。复
T15n0634_p0482b04U以百千无价众宝微妙衣服奉上世尊以为供
T15n0634_p0482b05U养。复以五百七宝之华散虚空中。成华云盖
T15n0634_p0482b06U遍覆众会。时贤吉祥作是种种诸供养已。而
T15n0634_p0482b07U白佛言。世尊。我念未来浊恶世中。诸有情类
T15n0634_p0482b08U信根薄劣烦恼增多。我愿于彼信解受持此
T15n0634_p0482b09U三摩地最胜法门。若见有人书写受持。听闻
T15n0634_p0482b10U读诵。为人演说开示导化。展转流通使不断
T15n0634_p0482b11U绝。普令见闻而生信解精进修习。如是之人
T15n0634_p0482b12U名为法器。我当于彼受持之者。欢喜赞叹亲
T15n0634_p0482b13U近承事。供给所须饮食衣服卧具医药。诸供
T15n0634_p0482b14U养具令无歉乏。复以大乘甚深之法更令悟
T15n0634_p0482b15U入。令彼所住大乘种性。速得成熟于阿耨多
T15n0634_p0482b16U罗三藐三菩提法。不妄分别是空不空了知
T15n0634_p0482b17U诸法离言执故。随悟随学不生戏论。为护正
T15n0634_p0482b18U法于诸身命无所吝惜。况复世间资生之物。
T15n0634_p0482b19U增益烦恼生死之具。唯当修学如是殊胜三
T15n0634_p0482b20U摩地法。作是语已退坐一面。时频婆娑王后
T15n0634_p0482b21U宫八千榕。闻如是说。各各发起阿耨多罗
T15n0634_p0482b22U三藐三菩提心。而皆愿乐无上大乘。欲学安
T15n0634_p0482b23U住如是殊胜三摩地门。各从座起合掌恭敬
T15n0634_p0482b24U头面作礼而白佛言。世尊。我等咸当于后未
T15n0634_p0482b25U来末世之中。受持如是甚深圆满微妙之法。
T15n0634_p0482b26U及愿守护供养受持之者。时摩竭国乌波索
T15n0634_p0482b27U迦乌波斯迦。六十万众。见是事已咸皆欢喜。
T15n0634_p0482b28U亦各发起阿耨多罗三藐三菩提心。于此智
T15n0634_p0482b29U印三摩地法深心随喜。作是愿言。我等亦愿
T15n0634_p0482c01U于后未来浊恶世中。于是妙法圆满护持。尔
T15n0634_p0482c02U时世尊知彼摩竭陀国乌波索迦乌波斯迦。
T15n0634_p0482c03U并贤吉祥酤胝金光夫人。与后宫榕八千
T15n0634_p0482c04U人等。心口所愿信解受持如是妙法。长时修
T15n0634_p0482c05U习无间无断。知诸佛果从此法生示现欢喜
T15n0634_p0482c06U忻然微笑。缘是笑故。有百千种微妙色光从
T15n0634_p0482c07U佛口出。所谓青黄赤白及颇胝迦。种种色相
T15n0634_p0482c08U普遍世界。其中众生睹此光明离诸惊怖。摧
T15n0634_p0482c09U伏一切烦恼魔怨。其光上照至有顶天。日月
T15n0634_p0482c10U光明所不照处悉皆通彻。下至一切诸大地
T15n0634_p0482c11U狱。及诸恶趣苦恼休息秽恶悉除皆得清净。
T15n0634_p0482c12U其光回旋还至佛所右绕千匝。覆世尊顶隐
T15n0634_p0482c13U而不现。尔时贤吉祥酤胝金光夫人。见是光
T15n0634_p0482c14U已。不知如来放光义利。复从座起整肃衣容。
T15n0634_p0482c15U恭敬合掌双膝长跪。顶礼世尊精勤三业。赞
T15n0634_p0482c16U叹佛德而说偈言
T15n0634_p0482c17U　佛德差别无边际　　三界最胜无与等
T15n0634_p0482c18U　如华开敷正芬芳　　似月印空已圆满
T15n0634_p0482c19U　佛心平等离忧喜　　云何今者现微笑
T15n0634_p0482c20U　我今仰测笑因缘　　应当演说微妙法
T15n0634_p0482c21U　具足安乐十力尊　　处众犹如星中月
T15n0634_p0482c22U　所说言辞义味丰　　为诸世界众生眼
T15n0634_p0482c23U　法如一雨无差别　　随诸根性令生解
T15n0634_p0482c24U　梵音清彻福无边　　凡在听闻皆欢喜
T15n0634_p0482c25U　由是闻法胜因缘　　得未曾有诸快乐
T15n0634_p0482c26U　愿佛为作师子吼　　蠲除种种诸报业
T15n0634_p0482c27U　众生闻法皆悦可　　随喜平等诸义味
T15n0634_p0482c28U　自他见闻及受持　　应根应时能解了
T15n0634_p0482c29U　由兹开发菩提心　　悉于所闻生尊重
T15n0634_p0483a01U　八种圆满无漏音　　普应无边诸性欲
T15n0634_p0483a02U　一切说法功德中　　相应诸数无违背
T15n0634_p0483a03U　令诸受化诸有情　　悟入闻持心坚固
T15n0634_p0483a04U　不为烦恼娆其心　　使于所得无退转
T15n0634_p0483a05U　受持禁戒众律仪　　纵遇违缘悉能忍
T15n0634_p0483a06U　远离尘劳无众苦　　身心安住寂灭乐
T15n0634_p0483a07U　于此菩提胜行中　　思惟修作常精进
T15n0634_p0483a08U　佛身犹如妙金山　　亦如宝塔光明聚
T15n0634_p0483a09U　莲华出水正开敷　　凡是见闻悉瞻仰
T15n0634_p0483a10U　如师子王游戏时　　吼大音声伏众兽
T15n0634_p0483a11U　惟愿演是笑因缘　　令我众会除疑惑
T15n0634_p0483a12U　佛于诸法得自在　　契合无相真实理
T15n0634_p0483a13U　令差别性诸有情　　各各三业净无垢
T15n0634_p0483a14U　不舍众生常护持　　令转善因获胜果
T15n0634_p0483a15U　十方世界诸众生　　闻已思惟正修作
T15n0634_p0483a16U　摧伏一切烦恼热　　如饮甘露心清凉
T15n0634_p0483a17U　如来所有说法声　　世间众音莫能比
T15n0634_p0483a18U　琵琶笙笛及角贝　　箜篌鼓瑟妙歌唱
T15n0634_p0483a19U　桴击犍椎及铙钹　　如是诸乐共振作
T15n0634_p0483a20U　命命频伽及鹦鹉　　如是众鸟皆和鸣
T15n0634_p0483a21U　佛发微妙柔软音　　众音相共莫能比
T15n0634_p0483a22U　此十方众来集会　　毁持好恶心差别
T15n0634_p0483a23U　惟愿方便随宜说　　调伏彼中[怡-台+龙]者
T15n0634_p0483a24U　咸使悛革不善心　　普圆无边胜善愿
T15n0634_p0483a25U　彼从酤胝刹土来　　为闻世尊说法故
T15n0634_p0483a26U　愿今领悟正法音　　离诸怖畏获安乐
T15n0634_p0483a27U　惟愿世尊雨法雨　　慈悲演说无上法
T15n0634_p0483a28U　冀能圆满无漏音　　究竟得成菩提果
T15n0634_p0483a29U尔时世尊闻是贤吉祥酤胝金光夫人说是偈
T15n0634_p0483b01U已。复于众会而说偈言
T15n0634_p0483b02U　我于无量世　　伽沙劫中
T15n0634_p0483b03U　时有大法王　　名无相福光
T15n0634_p0483b04U　佛寿极长远　　七十六酤胝
T15n0634_p0483b05U　化诸四天下　　彼土声闻众
T15n0634_p0483b06U　其数无有量　　以智印法门
T15n0634_p0483b07U　引导众生类　　时有转轮王
T15n0634_p0483b08U　号名曰胜慧　　王有二夫人
T15n0634_p0483b09U　一名曰帝幢　　其次号日光
T15n0634_p0483b10U　闻是智印门　　昼夜常精进
T15n0634_p0483b11U　勤修诸善业　　于一酤胝年
T15n0634_p0483b12U　护持正法眼　　经六十酤胝
T15n0634_p0483b13U　为师导众类　　已于三十亿
T15n0634_p0483b14U　无量诸佛所　　积集诸功德
T15n0634_p0483b15U　无量世界中　　法眼常救护
T15n0634_p0483b16U　三十伽沙　　未来世诸佛
T15n0634_p0483b17U　于彼彼世间　　平等普护持
T15n0634_p0483b18U　如是正法眼　　皆令不断绝
T15n0634_p0483b19U　时彼胜慧王　　今阿[门@(人/(人*人))]佛是
T15n0634_p0483b20U　彼会清净众　　夫人与眷属
T15n0634_p0483b21U　各各同俱生　　如是佛国土
T15n0634_p0483b22U　护法心不怠　　复于后后时
T15n0634_p0483b23U　转彼女人身　　得成于男子
T15n0634_p0483b24U　即生于无量　　安乐佛世界
T15n0634_p0483b25U　如今末世中　　唯汝贤吉祥
T15n0634_p0483b26U　能护如来法　　任持不破坏
T15n0634_p0483b27U　应以菩提心　　普遍诸佛刹
T15n0634_p0483b28U　正法欲尽时　　一切皆救护
T15n0634_p0483b29U　使彼觉法人　　同生安乐国
T15n0634_p0483c01U　坐千叶莲华　　得诸佛相好
T15n0634_p0483c02U　庄严皆具足　　既生彼土已
T15n0634_p0483c03U　复供养诸佛　　末后当次第
T15n0634_p0483c04U　于彼庄严劫　　得成无上道
T15n0634_p0483c05U　以阿耨菩提　　转授诸人天
T15n0634_p0483c06U　令发无上心　　同守护正法
T15n0634_p0483c07U　彼土离魔怨　　及以三毒业
T15n0634_p0483c08U　不生诸罪戾　　诸恶悉无有
T15n0634_p0483c09U　不处于胎脏　　清净而化生
T15n0634_p0483c10U　与无数菩萨　　皆集于此会
T15n0634_p0483c11U　无有诸声闻　　亦不闻名字
T15n0634_p0483c12U　远离诸恶缘　　常修菩提行
T15n0634_p0483c13U　舍名闻利养　　不恋着亲昵
T15n0634_p0483c14U　捐弃身命财　　饶益有情类
T15n0634_p0483c15U　方便为说法　　普令生信解
T15n0634_p0483c16U　若有能修习　　佛无上菩提
T15n0634_p0483c17U　安住此法中　　不求世间乐
T15n0634_p0483c18U　如说而修行　　普遍诸佛土
T15n0634_p0483c19U　常生恭敬心　　护持诸佛法
T15n0634_p0483c20U　有怀嫉妒者　　应当密护持
T15n0634_p0483c21U　以大怜悯心　　教诫诸有情
T15n0634_p0483c22U　令如是修学　　咸离诸苦厄
T15n0634_p0483c23U　如我往昔时　　为求菩提故
T15n0634_p0483c24U　于酤胝劫中　　舍头目髓脑
T15n0634_p0483c25U　珍宝及妻儿　　一切无爱恋
T15n0634_p0483c26U　若于我法中　　不能生谛信
T15n0634_p0483c27U　虽剃发染衣　　愚忘真实相
T15n0634_p0483c28U　贪求名誉财　　为利养说法
T15n0634_p0483c29U　亲近不律仪　　废受持读诵
T15n0634_p0484a01U　虽欲学沙门　　有失沙门行
T15n0634_p0484a02U　佛说是语时　　是会人天众
T15n0634_p0484a03U　有八十酤胝　　咸生悲悯心
T15n0634_p0484a04U　念彼如是人　　当沉沦恶趣
T15n0634_p0484a05U　同作如是言　　我愿于未来
T15n0634_p0484a06U　以菩提心力　　平等普护持
T15n0634_p0484a07U　作如是语已　　三千大千界
T15n0634_p0484a08U　悉皆大震动　　诸天雨众华
T15n0634_p0484a09U　于是国土中　　荆棘及便秽
T15n0634_p0484a10U　以此胜因缘　　一切皆除灭
T15n0634_p0484a11U　无异于诸天　　周遍悉清净
T15n0634_p0484a12U　于未来世中　　有人闻如是
T15n0634_p0484a13U　摩诃衍曩者　　得最胜慧命
T15n0634_p0484a14U　十方天人众　　欢喜咸恭敬
T15n0634_p0484a15U　赞叹大乘经　　种种诸妙义
T15n0634_p0484a16U　一切诸龙王　　夜叉罗刹众
T15n0634_p0484a17U　舍除毒恶心　　皆恭敬供养
T15n0634_p0484a18U　若末世有情　　得闻此最上
T15n0634_p0484a19U　甚深智印经　　而能信解者
T15n0634_p0484a20U　其人所得福　　今略为譬喻
T15n0634_p0484a21U　如似伽沙　　为佛国土数
T15n0634_p0484a22U　满中盛珍宝　　悉施供养佛
T15n0634_p0484a23U　修如是胜行　　过伽沙劫
T15n0634_p0484a24U　其所得功德　　不如闻于此
T15n0634_p0484a25U　无上智印门　　开导复演说
T15n0634_p0484a26U　所获过于彼　　无量无边数
T15n0634_p0484a27U　是福无形相　　非有为心知
T15n0634_p0484a28U　若因闻佛说　　微妙智印法
T15n0634_p0484a29U　发生菩提心　　与诸法相应
T15n0634_p0484b01U　依佛所宣说　　如说而修行
T15n0634_p0484b02U　又于末世中　　勤观察护念
T15n0634_p0484b03U　乐于空寂处　　一心求解脱
T15n0634_p0484b04U　积集无数量　　胜善诸功德
T15n0634_p0484b05U　常以三种戒　　教授诸有情
T15n0634_p0484b06U　爱护怜悯心　　如母念其子
T15n0634_p0484b07U　欢喜柔软音　　教令离怨贼
T15n0634_p0484b08U　于佛正法中　　不生颠倒想
T15n0634_p0484b09U　自他皆饶益　　速令至正觉
T15n0634_p0484b10U　若于三摩地　　广大智印门
T15n0634_p0484b11U　能书写受持　　读诵正开演
T15n0634_p0484b12U　展转授众生　　自他得开解
T15n0634_p0484b13U　亦令俱获得　　胜善诸果报
T15n0634_p0484b14U　言议与思惟　　皆悉不能及
T15n0634_p0484b15U　是人咸得生　　诸佛安乐国
T15n0634_p0484b16U　世尊见彼已　　而生亲善想
T15n0634_p0484b17U　怜悯心护持　　欢喜而摄受
T15n0634_p0484b18U尔时弥勒菩萨摩诃萨白佛言。世尊。有几乘
T15n0634_p0484b19U性人。而能受持此三摩地智印法门。于彼未
T15n0634_p0484b20U来世之中护持正法。于是正法而生爱乐。能
T15n0634_p0484b21U于如来秘密甚深智印法门。而生信解好乐
T15n0634_p0484b22U修行。于时世尊。语弥勒菩萨摩诃萨言彼五
T15n0634_p0484b23U浊时恶世众生。诸苦逼恼不可称数。唯有菩
T15n0634_p0484b24U萨。于此恶世荷负正法而生信解。如是之人
T15n0634_p0484b25U甚为希有。而彼末世诸众生等。常闻斗诤妄
T15n0634_p0484b26U言绮语。或坏善根。于此智印最胜法门所有
T15n0634_p0484b27U言说不能解了。唯有菩萨。于是五浊恶世之
T15n0634_p0484b28U中法欲灭时。于苦众生慈念怜悯。以诸方便
T15n0634_p0484b29U饶益摄受。如是诸人苦恼所逼。若无菩萨接
T15n0634_p0484c01U化引导。即于深法不能信解受持读诵。于是
T15n0634_p0484c02U弥勒菩萨摩诃萨白佛言。善哉世尊。意为怜
T15n0634_p0484c03U悯安乐有情。宣说如是甘露妙法。令彼未来
T15n0634_p0484c04U一切众生。得是义利。生悲感心爱乐修习。若
T15n0634_p0484c05U彼菩萨得是法门。随顺如来最上胜行坚固
T15n0634_p0484c06U趣求。无有破坏无上道心。速能证得阿耨多
T15n0634_p0484c07U罗三藐三菩提。契佛道中相应胜行而不退
T15n0634_p0484c08U舍。尔时世尊复语弥勒菩萨摩诃萨言。若有
T15n0634_p0484c09U菩萨。已于往昔百世尊所。亲近恭敬承事供
T15n0634_p0484c10U养发菩提心。种种善根植众德本。于彼未
T15n0634_p0484c11U来浊恶世中。于此广大无上菩提甚深妙义
T15n0634_p0484c12U未能信解。于此广大智印法门不能悟入。复
T15n0634_p0484c13U次弥勒。若有菩萨于往昔中千世尊所。发菩
T15n0634_p0484c14U提心亲近恭敬。种种善根植种德本。如是菩
T15n0634_p0484c15U萨。于彼未来五浊世中。虽遇善友发菩提心。
T15n0634_p0484c16U而于广大智印法门微妙义理未能悟解。数
T15n0634_p0484c17U起疑惑不生爱乐。不能受持读诵书写流通。
T15n0634_p0484c18U亦复不能为人演说令生信解。复次弥勒。复
T15n0634_p0484c19U有菩萨于往昔中经百千佛。发菩提心。种诸
T15n0634_p0484c20U善根植众德本。于彼未来浊恶世中。虽遇善
T15n0634_p0484c21U友发菩提心。于此广大甚深最上智印法门信
T15n0634_p0484c22U解微劣。于深远义未能悟入。亦复不能受持
T15n0634_p0484c23U读诵。为人称赞及与讲说。如是无上广大菩
T15n0634_p0484c24U提甚深义利。复次弥勒。若有菩萨乃至往昔
T15n0634_p0484c25U于一酤胝佛所发菩提心。种诸善根植众德
T15n0634_p0484c26U本。彼于未来末世之中。虽遇善友发菩提心。
T15n0634_p0484c27U于此广大微妙最胜智印法门。虽复听闻书
T15n0634_p0484c28U写读诵好乐受持。于甚深义未能解了。不能
T15n0634_p0484c29U为人分别解说。于第一义大菩提心未能印
T15n0634_p0485a01U定。于此智印三摩地门无所了悟。复次弥勒。
T15n0634_p0485a02U若有菩萨于彼往昔三十酤胝诸世尊所发菩
T15n0634_p0485a03U提心。种诸善根植众德本。彼于未来末世之
T15n0634_p0485a04U中。虽遇善友发菩提心。闻此广大智印法门。
T15n0634_p0485a05U亦能听闻读诵受持书写流通为人演说。然
T15n0634_p0485a06U于智印三摩地法。无决定心任持印可。不能
T15n0634_p0485a07U成就真实义利。复次弥勒。若有菩萨于八十
T15n0634_p0485a08U酤胝诸世尊所。闻此最上三摩地法如说修
T15n0634_p0485a09U行复能化利诸有情类悉令信受。于是佛所
T15n0634_p0485a10U发菩提心。种诸善根植众德本。于彼未来末
T15n0634_p0485a11U世之中。菩提心力闻是广大甚深智印无上
T15n0634_p0485a12U法门而能解了。受持读诵书写流通为人解
T15n0634_p0485a13U说。深心爱乐堪任护持令速圆满。于是微妙
T15n0634_p0485a14U三摩地门正解了已。于一切法悉皆通达。复
T15n0634_p0485a15U于无上菩提广大法中离诸分别。摧伏一切
T15n0634_p0485a16U诸恶魔怨。破坏一切不善业障。无量劫中随
T15n0634_p0485a17U有所造诸苦因行。于未来世当受报者皆得
T15n0634_p0485a18U解脱。又于往昔造不善因。至后恶世法欲灭
T15n0634_p0485a19U时。善心微劣破坏正法。乐着外道世俗言教。
T15n0634_p0485a20U增长戏论行非法行。出无义言不择高下。多
T15n0634_p0485a21U所贪求诸恶有情。见不恭敬轻慢凌辱。于自
T15n0634_p0485a22U所须一切乏少。如是苦因由此一生。证悟胜
T15n0634_p0485a23U法大功德力皆得除灭。复由往昔亲近供养。
T15n0634_p0485a24U如上所说一切诸佛所集善根。于彼未来末
T15n0634_p0485a25U世之中。发菩提心而能任持。是三摩地最胜
T15n0634_p0485a26U法门。离诸苦缚得不退转。三业坚固不生散
T15n0634_p0485a27U乱。精进趣求菩提圣果。复次弥勒。若诸菩萨
T15n0634_p0485a28U于往昔中。造不善业应堕恶道。于彼未来末
T15n0634_p0485a29U世之中法欲灭时。闻是法门好乐受持。以是
T15n0634_p0485b01U因缘。或以病苦怖畏交煎。先世罪业即得除
T15n0634_p0485b02U灭。诸根不具受诸苦恼。生邪见家颛愚聚会
T15n0634_p0485b03U生下贱家为人所使。生贫穷家衣食歉乏。生
T15n0634_p0485b04U悭贪家不能拯济。若有所说人不信受。王法
T15n0634_p0485b05U所加怨敌会遇。亲知厌弃心多忧恼。慈悲法
T15n0634_p0485b06U会而多障阻。纵欲说法人不乐闻。所欲资生
T15n0634_p0485b07U饮食衣服卧具医药。及看视人不逢惠施。贫
T15n0634_p0485b08U穷亲附豪富弃捐。或被恶人来相娆乱憎嫉
T15n0634_p0485b09U残害。所修善法不能增长。或于梦中见诸恶
T15n0634_p0485b10U相。以是轻微诸苦逼迫。先世罪业即得消灭。
T15n0634_p0485b11U业障灭已。设遇苦缘及诸怨贼不能为害。与
T15n0634_p0485b12U魔相随虽不远离。而能了知诸魔境界。于诸
T15n0634_p0485b13U名闻及与利养心不爱乐。为人亲近及以恭敬
T15n0634_p0485b14U尊重赞叹不以为喜。修诸善行惠施有情。不
T15n0634_p0485b15U生悭吝而求解脱。守护尸罗无所毁坏。修忍
T15n0634_p0485b16U辱行饶益有情拔苦与乐。修精进行策励三
T15n0634_p0485b17U业。勤求众善离诸恶欲。修习禅定散乱不生。
T15n0634_p0485b18U以大智慧悟诸法性。方便愿力利乐有情。闻
T15n0634_p0485b19U无量法心无忘失。修种种善为利有情。于世
T15n0634_p0485b20U乐果不生希望。令诸众生速登彼岸。复次弥
T15n0634_p0485b21U勒。彼诸菩萨曾于往昔百世尊所。发菩提心。
T15n0634_p0485b22U真实平等种种善根。植众德本离诸苦缚。由
T15n0634_p0485b23U为末世诸恶众生而来恼害。不能于此信解修
T15n0634_p0485b24U习。何况末世诸恶众生。不种善根迷惑散乱
T15n0634_p0485b25U而能觉悟。是故末世诸不善人。于此最胜甚
T15n0634_p0485b26U深之法。不能信受如理修学。复次弥勒。若诸
T15n0634_p0485b27U菩萨能于是法深生信解。志意坚固被忍辱
T15n0634_p0485b28U铠。降伏诸魔长时修行。保护任持不生退屈。
T15n0634_p0485b29U广大智慧无量善法从此法生。一心希求无
T15n0634_p0485c01U上菩提。念念相应坚固不舍。复于未来。敷演
T15n0634_p0485c02U妙义精进不倦。究竟护持是三摩地最上法
T15n0634_p0485c03U门。了达一切善恶事业。安住法中勤修众
T15n0634_p0485c04U行
T15n0634_p0485c05U佛说大乘智印经卷第四
【经文资讯】大正新修大藏经 第十五册 No. 634《佛说大乘智印经》CBETA 电子佛典 V1.0 普及版
# Taisho Tripitaka Vol. 15, No. 634 佛说大乘智印经, CBETA Chinese Electronic Tripitaka V1.0, Normalized Version
=========================================================================
T15n0634_p0485c06U
T15n0634_p0485c07U
T15n0634_p0485c08U佛说大乘智印经卷第五
T15n0634_p0485c09U
T15n0634_p0485c10U　　　　西天宝轮大师赐紫沙门
T15n0634_p0485c11U　　　　金总持等奉　诏译
T15n0634_p0485c12U尔时欢喜王菩萨弥勒菩萨妙吉祥菩萨。并
T15n0634_p0485c13U六十不可思议菩萨摩诃萨等。在大众中而
T15n0634_p0485c14U为上首。合掌恭敬咸白佛言大悲世尊。我等
T15n0634_p0485c15U今者得闻如是微妙胜法。于彼未来坚固守
T15n0634_p0485c16U护。教诸众生发无上慧。于此胜法如说而行。
T15n0634_p0485c17U远离诸恶不生x慢亦不贡高。无有谄曲爱
T15n0634_p0485c18U憎之心。于彼自他怨亲之境悉皆平等。于诸
T15n0634_p0485c19U如来无数酤胝百千万亿那庾多劫。所得无
T15n0634_p0485c20U上大法总持智印法要。爱乐受持书写读诵。
T15n0634_p0485c21U乃至展转相续流通而无间断。于时世尊。闻
T15n0634_p0485c22U是欢喜王菩萨。弥勒菩萨。妙吉祥菩萨。并六
T15n0634_p0485c23U十不可思议菩萨摩诃萨等。发生无上护正
T15n0634_p0485c24U法心。安乐众生利益语已。于大众中以清净
T15n0634_p0485c25U音而说偈言
T15n0634_p0485c26U　种诸善根离谄慢　　寂静安住无诸恶
T15n0634_p0485c27U　深忍坚固不动摇　　常正忆念于胜慧
T15n0634_p0485c28U　如是安住具大力　　而能守护法财聚
T15n0634_p0485c29U　离诸恶行无过患　　不为名闻与利养
T15n0634_p0486a01U　无有诤讼离染着　　普皆平等如虚空
T15n0634_p0486a02U　如是之人能守护　　渐次得成此三昧
T15n0634_p0486a03U　深忍坚固乐菩提　　昼夜精进无懈废
T15n0634_p0486a04U　守护威仪离诸恶　　于甚深法而增长
T15n0634_p0486a05U　世间一切诸财宝　　眷属亲姻无所爱
T15n0634_p0486a06U　悉皆厌舍离诸着　　无怨亲想心平等
T15n0634_p0486a07U　如是之人得成就　　无上大宝三摩地
T15n0634_p0486a08U　于昼夜中勤精进　　能于是法生觉悟
T15n0634_p0486a09U　尊重恭敬于善友　　欢喜称赞是三昧
T15n0634_p0486a10U　能解世间无尽法　　故于染境无所着
T15n0634_p0486a11U　印忍诸法心清净　　如百酤胝日光照
T15n0634_p0486a12U　智慧光明破诸暗　　能入如是深法义
T15n0634_p0486a13U　是人智解离诸着　　犹如日月处虚空
T15n0634_p0486a14U　与大雪山等坚厚　　镇压大地能庄严
T15n0634_p0486a15U　亦如释梵转轮王　　有大威仪人恭敬
T15n0634_p0486a16U　亦名无上大医王　　能除种种诸病苦
T15n0634_p0486a17U　尽诸业障心清净　　摧破魔罗诸眷属
T15n0634_p0486a18U　渐次成就他心智　　了别种种差别心
T15n0634_p0486a19U　忆念过去那庾劫　　灭除烦恼炽盛火
T15n0634_p0486a20U　此人善逝所称赞　　证悟菩提真空理
T15n0634_p0486a21U　能入如来智印门　　获诸无边诸宝藏
T15n0634_p0486a22U　了达名相无自性　　不着空有处中道
T15n0634_p0486a23U　观察五蕴如尘幻　　印证四大体非真
T15n0634_p0486a24U　一切有为皆生灭　　妄心造作成轮回
T15n0634_p0486a25U　胜智三昧性寂静　　离诸分别难思议
T15n0634_p0486a26U　湛然三世本自如　　无去无来无所动
T15n0634_p0486a27U　若见末世邪见人　　于佛正法着空有
T15n0634_p0486a28U　又复于此无所证　　自言我得法性空
T15n0634_p0486a29U　是各增长众生见　　世世远离菩提心
T15n0634_p0486b01U　复见有人随顺学　　涕泪悲泣身毛举
T15n0634_p0486b02U　又复末世诸释种　　具诸衰损无威仪
T15n0634_p0486b03U　为求菩提而出家　　于彼菩提不安住
T15n0634_p0486b04U　破戒破见毁威仪　　昼夜亲近不善人
T15n0634_p0486b05U　为贪利养及资生　　所得还将利亲族
T15n0634_p0486b06U　如渡大海失浮囊　　是必遥观彼岸远
T15n0634_p0486b07U　其有上乘真释子　　弃舍如是诸世间
T15n0634_p0486b08U　犹如莲华出淤泥　　本性清净无所染
T15n0634_p0486b09U　我今教汝欢喜王　　应当正念常守护
T15n0634_p0486b10U　摧伏妄想生真智　　于此希求具众德
T15n0634_p0486b11U　精进修学无懈怠　　是即名为诸佛子
T15n0634_p0486b12U　譬如世间谷麦种　　数如河沙那庾多
T15n0634_p0486b13U　以此种子致良田　　展转相生无量劫
T15n0634_p0486b14U　所得子实莫可量　　算数譬喻尚不及
T15n0634_p0486b15U　如是展转尽东方　　河沙数种亦如是
T15n0634_p0486b16U　乃至十方佛国土　　所种子实无差别
T15n0634_p0486b17U　如是一种为一佛　　一佛设复有百头
T15n0634_p0486b18U　一头而现于百舌　　共赞如来三摩地
T15n0634_p0486b19U　于彼伽沙劫中　　亦复宣说不能尽
T15n0634_p0486b20U　如将芥子等须弥　　又如纤草敌空界
T15n0634_p0486b21U　或以毛头一滴水　　用对无涯四大海
T15n0634_p0486b22U　如是功德共较量　　譬如算数不能及
T15n0634_p0486b23U　应当于此甚深经　　长时精进而修学
T15n0634_p0486b24U尔时欢喜王菩萨。弥勒菩萨。妙吉祥菩萨。并
T15n0634_p0486b25U六十不可思议菩萨摩诃萨等。闻佛世尊说
T15n0634_p0486b26U是偈已。发起坚固大菩提心。踊跃精进。复白
T15n0634_p0486b27U佛言。大悲世尊。所有第一义谛。最胜涅甚
T15n0634_p0486b28U深法义。我等众会虽生信心未能深解。惟愿
T15n0634_p0486b29U世尊。为我等辈分别解说。于时世尊以一圆
T15n0634_p0486c01U音。语欢喜王菩萨。弥勒菩萨。妙吉祥菩萨。并
T15n0634_p0486c02U六十不可思议菩萨摩诃萨等言。善男子。如
T15n0634_p0486c03U是胜法本来寂静。离诸分别绝诸戏论。假有
T15n0634_p0486c04U名言显示宣说。诸菩萨言。大悲世尊。云何此
T15n0634_p0486c05U法离诸分别绝诸戏论。假有言说方便显示。
T15n0634_p0486c06U佛告善男子。如是胜法虽有言说。体不可得
T15n0634_p0486c07U故无分别。云何此法体不可得。以是胜法无
T15n0634_p0486c08U修无作。故不可得。云何此法无修无作。以是
T15n0634_p0486c09U胜法本无生灭。故非修作。云何此法无有生
T15n0634_p0486c10U灭。以是胜法性离所取亦非能取。故无生灭。
T15n0634_p0486c11U云何此法无能所取。以是胜法无住无处。云
T15n0634_p0486c12U何此法而无住处。以是胜法无变易相。故无
T15n0634_p0486c13U住处。云何此法无变易相。以是胜法无彼无
T15n0634_p0486c14U此。故无变易。云何此法无彼无此。以是胜法
T15n0634_p0486c15U非有为亦非无为故。云何此法非有为亦非
T15n0634_p0486c16U无为。以是胜法非虚非实故。云何此法非虚
T15n0634_p0486c17U非实。以是胜法非心亦非非心故。云何此法
T15n0634_p0486c18U非心亦非非心。以是胜法不可了别故。云何
T15n0634_p0486c19U此法不可了别。以是胜法无有识变故。云何
T15n0634_p0486c20U此法无有识变。以是胜法非相应非不相应
T15n0634_p0486c21U故。云何此法非相应非不相应。以是胜法自
T15n0634_p0486c22U性平等故。云何此法自性平等。以是胜法不
T15n0634_p0486c23U可相求故。云何此法不可相求。以是胜法无
T15n0634_p0486c24U安住相故。云何此法无安住相。以是胜法无
T15n0634_p0486c25U有自相故。云何此法无有自相。以是胜法本
T15n0634_p0486c26U性空寂故。云何此法本性空寂。以是胜法无
T15n0634_p0486c27U染着故。云何此法无染着。以是胜法离彼言
T15n0634_p0486c28U说清净故。善男子。由是胜法离诸分别无修
T15n0634_p0486c29U无作。乃至离彼言说性清净故。名为涅。尔
T15n0634_p0487a01U时欢喜王菩萨。弥勒菩萨。妙吉祥菩萨。并六
T15n0634_p0487a02U十不可思议菩萨摩诃萨等。而白佛言。世尊。
T15n0634_p0487a03U如是胜法人所难解。世尊。一切诸法入法界
T15n0634_p0487a04U性了无所得。如是法性。令我等辈云何守护。
T15n0634_p0487a05U佛告欢喜王菩萨。妙吉祥菩萨。并六十不可
T15n0634_p0487a06U思议菩萨摩诃萨言。善男子等。如是胜法不
T15n0634_p0487a07U可思议。离诸分别及以戏论。若于是法起分
T15n0634_p0487a08U别想。及以戏论则法有二。若法有二则堕生
T15n0634_p0487a09U灭。何以故。此无上法第一义谛。亦无有生亦
T15n0634_p0487a10U无有灭。如是了知是名守护。尔时世尊。为诸
T15n0634_p0487a11U菩萨复说偈言
T15n0634_p0487a12U　无作胜法非空有　　离诸言说及分别
T15n0634_p0487a13U　若有得法着二边　　是名分别诸戏论
T15n0634_p0487a14U　而于是法不相应　　但能增长于染慧
T15n0634_p0487a15U　此法无相无憎爱　　离诸推求无所得
T15n0634_p0487a16U　若自说言我忍空　　自生分别诸戏论
T15n0634_p0487a17U　彼诸空性不可得　　以分别心难思量
T15n0634_p0487a18U　若于诸法无疑谤　　是即名为不退转
T15n0634_p0487a19U　离烦恼缚得解脱　　于此胜法心印忍
T15n0634_p0487a20U　若人妄了生分别　　寻求推度失正解
T15n0634_p0487a21U　筹量诸法着有空　　以性以相本无二
T15n0634_p0487a22U　用智求智不可得　　智外更无余智慧
T15n0634_p0487a23U　演说轮回有为相　　是智非智迷真空
T15n0634_p0487a24U　若言少分是实有　　虚妄想故成生灭
T15n0634_p0487a25U　若证真实即能知　　一切诸法本常住
T15n0634_p0487a26U　愚人妄想成流转　　厌生死故求涅
T15n0634_p0487a27U　增长我见有差别　　智者了知法无二
T15n0634_p0487a28U　明与无明本同体　　由不信故怀惊怖
T15n0634_p0487a29U　是人坚固执边见　　增长言说诸戏论
T15n0634_p0487b01U　说有为法名涅　　是于正法生破坏
T15n0634_p0487b02U　心与非心无自性　　而彼自性亦非心
T15n0634_p0487b03U　一切诸法本无相　　无言无说湛然空
T15n0634_p0487b04U　法从缘起非真实　　诸法灭尽亦非谛
T15n0634_p0487b05U　八谛四谛明真俗　　亦名如来方便智
T15n0634_p0487b06U　如来实智不可得　　所说诸法亦复然
T15n0634_p0487b07U　譬如医师治诸病　　随病处方无执着
T15n0634_p0487b08U　若能如是生觉悟　　是则名为善逝子
T15n0634_p0487b09U　涅本性皆平等　　廓如太虚无边际
T15n0634_p0487b10U　三乘圣智同涅　　无灭无增无戏论
T15n0634_p0487b11U　法界实无一众生　　亦无一字可言说
T15n0634_p0487b12U　有情执自分别心　　谓是涅无所住
T15n0634_p0487b13U　无明妄念结轮回　　惑业生苦常相续
T15n0634_p0487b14U　一真实谛离开见　　或言四种亦随宜
T15n0634_p0487b15U　有苦报故说集因　　由灭理故明道谛
T15n0634_p0487b16U　末世众生多妄想　　不为净行而出家
T15n0634_p0487b17U　以名利故破威仪　　积烦恼故兴斗讼
T15n0634_p0487b18U　修习功德诸比丘　　于此胜法能成就
T15n0634_p0487b19U　远离名闻及资生　　乐居兰若无求取
T15n0634_p0487b20U　譬如麟角独居山　　思惟如是三摩地
T15n0634_p0487b21U　八十酤胝两足尊　　慈心加被修习者
T15n0634_p0487b22U　诸天见已咸欢喜　　潜形昼夜常守护
T15n0634_p0487b23U　智慧破暗如日光　　出生胜法同甘露
T15n0634_p0487b24U　其有受者智印门　　梦中常与诸佛会
T15n0634_p0487b25U　汝等皆怀勇猛心　　坚固修习无退舍
T15n0634_p0487b26U尔时世尊复告妙吉祥童真菩萨言。妙吉祥。
T15n0634_p0487b27U若诸菩萨及末世众生。为欲成就无上菩提。
T15n0634_p0487b28U于是三摩地智印深法。相应修学。为欲成就
T15n0634_p0487b29U如来八十种好。于是三摩地智印深法。相应
T15n0634_p0487c01U修学。为欲成就如来十八不共胜法。于是三
T15n0634_p0487c02U摩地智印深法。相应修学。为欲成就如来十
T15n0634_p0487c03U力。四无所畏。四无量心。大慈大悲大喜大舍。
T15n0634_p0487c04U于是三摩地智印深法。相应修学。为欲成就
T15n0634_p0487c05U诸佛五眼。于是三摩地智印深法。相应修学。
T15n0634_p0487c06U欲得诸佛广大寿命。种种庄严胜妙国土威
T15n0634_p0487c07U德自在。于此三摩地智印深法相应修学。为
T15n0634_p0487c08U欲成就诸大菩萨利根声闻。欲得如来智慧
T15n0634_p0487c09U色身。广大总持胜妙法门。及解一切众生言
T15n0634_p0487c10U音差别心行根性。具足神通辩才无碍晓了
T15n0634_p0487c11U诸法。于是三摩地相应修学。所以者何。菩萨
T15n0634_p0487c12U摩诃萨若于是三摩地而得相应。所获如是
T15n0634_p0487c13U种种功德普遍具足。成就菩提无上大法。诸
T15n0634_p0487c14U法所依名无上道。智出世间号正遍知。自性
T15n0634_p0487c15U寂静名为如来。如说修行而无有等。非等等
T15n0634_p0487c16U故无起无灭。出世究竟离诸言说。名第一谛
T15n0634_p0487c17U真实义谛。无所破坏坚固调伏。是名如来不
T15n0634_p0487c18U可思议最胜之法。妙吉祥。我由往昔修习安
T15n0634_p0487c19U住是三摩地智印深法。见然灯佛。得无生忍
T15n0634_p0487c20U授菩提记。时妙吉祥菩萨而白佛言。世尊。如
T15n0634_p0487c21U来于然灯佛所。悟无生忍得菩提记。于无量
T15n0634_p0487c22U劫在生死中。云何修诸难行苦行得成菩提。
T15n0634_p0487c23U佛告妙吉祥菩萨摩诃萨言。我于往昔为求
T15n0634_p0487c24U佛道。成熟一切诸众生等清净善根。以大愿
T15n0634_p0487c25U力经无量时。勤修苦行化利有情。随其根性
T15n0634_p0487c26U有上中下。各令悟入三乘法义。渐次修行而
T15n0634_p0487c27U有所证。妙吉祥。我于尔时因是愿行。而得菩
T15n0634_p0487c28U提及与涅。尔时世尊而说偈言
T15n0634_p0487c29U　若欲是法而相应　　获得如来无量慧
T15n0634_p0488a01U　十方百亿诸世尊　　皆悉来护修习者
T15n0634_p0488a02U　若于甘露甚深法　　能解一切诸妙义
T15n0634_p0488a03U　是名总持陀罗尼　　修习之者皆获得
T15n0634_p0488a04U　解了言音灭诸罪　　能破执着解诸缚
T15n0634_p0488a05U　涅无生亦无灭　　无去无来无住处
T15n0634_p0488a06U　庄严十力诸相好　　成就一切佛功德
T15n0634_p0488a07U　圆满清净解脱音　　普应无量诸含识
T15n0634_p0488a08U　所出音声能解了　　一切闻者皆欢喜
T15n0634_p0488a09U　远离邪见无分别　　最胜清净尽无垢
T15n0634_p0488a10U　能于是经相应学　　究竟能得菩提道
T15n0634_p0488a11U　若人于彼三七日　　一心思惟如是法
T15n0634_p0488a12U　不生懈怠舍亲缘　　昼夜修习得增长
T15n0634_p0488a13U　慈悲远离于嫉妒　　守护尸罗绝诤讼
T15n0634_p0488a14U　获得平等正遍知　　深心欢喜常解脱
T15n0634_p0488a15U　远离造作诸缘起　　譬如莲华不染着
T15n0634_p0488a16U　坚固不起诸贪爱　　亦如飞禽离系缚
T15n0634_p0488a17U　得此最胜法门时　　三千世界皆震动
T15n0634_p0488a18U　诸天竞奏妙音乐　　散施末香及沈水
T15n0634_p0488a19U　百千幢幡及天衣　　清净华N及璎珞
T15n0634_p0488a20U　摩尼珠冠及宝盖　　金铃间错悉庄严
T15n0634_p0488a21U　一切诸天作歌舞　　诸龙金翅修罗王
T15n0634_p0488a22U　比丘僧与优婆塞　　比丘尼及乌婆夷
T15n0634_p0488a23U　各各脱身上妙衣　　以用散佛为供养
T15n0634_p0488a24U　恭敬赞叹意思惟　　誓求于此无上道
T15n0634_p0488a25U　我说如是甚深法　　发生菩提心不退
T15n0634_p0488a26U　此会河沙信解人　　究竟皆得无生忍
T15n0634_p0488a27U　诸余刹土未来众　　展转闻法心欢喜
T15n0634_p0488a28U尔时世尊说是偈已。阿僧o数诸众生等。各
T15n0634_p0488a29U踊跃发菩提心。复有八十那庾多数诸大
T15n0634_p0488b01U菩萨。得闻是法。于无上道得不退转。复有六
T15n0634_p0488b02U万三酤胝菩萨摩诃萨。得无生法忍。复有六
T15n0634_p0488b03U十三酤胝菩萨摩诃萨。而得三摩地。无数众
T15n0634_p0488b04U生而得圣果。十方所来诸大菩萨。得悟如是
T15n0634_p0488b05U智印三昧。佛说此经已。六十不可思议菩萨。
T15n0634_p0488b06U欢喜王菩萨。弥勒菩萨。妙吉祥菩萨摩诃萨
T15n0634_p0488b07U等。而为上首。与贤劫中诸大菩萨。并贤吉祥
T15n0634_p0488b08U金光夫人诸大声闻。一切世间天人四众。干
T15n0634_p0488b09U闼婆王阿修罗等。闻佛所说皆大欢喜信受
T15n0634_p0488b10U奉行
T15n0634_p0488b11U佛说大乘智印经卷第五
