【经文资讯】大正新修大藏经 第十五册 No. 592《天请问经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，日本 SAT 组织提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 15, No. 592 天请问经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by SAT, Japan, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T15n0592_p0124b09U
T15n0592_p0124b10U
T15n0592_p0124b11U　　No. 592
T15n0592_p0124b12U天请问经
T15n0592_p0124b13U
T15n0592_p0124b14U　　　　大唐三藏法师玄奘奉　诏译
T15n0592_p0124b15U如是我闻。一时薄伽梵。在室罗筏国。住誓
T15n0592_p0124b16U多林给孤独园。时有一天。颜容殊妙。过于
T15n0592_p0124b17U夜分。来诣佛所。顶礼佛足。却住一面。是天
T15n0592_p0124b18U威光。甚大赫奕。周遍照曜誓多园林。尔时
T15n0592_p0124b19U彼天。以妙伽他。而请佛曰
T15n0592_p0124b20U　云何利刀剑　　云何碜毒药
T15n0592_p0124b21U　云何炽盛火　　云何极重暗
T15n0592_p0124b22U尔时世尊。亦以伽他。告彼天曰
T15n0592_p0124b23U　粗言利刀剑　　贪欲碜毒药
T15n0592_p0124b24U　嗔恚炽盛火　　无明极重暗
T15n0592_p0124b25U天复请曰　何人名得利　　何人名失利
T15n0592_p0124b26U　何者坚钾胄　　何者利刀杖
T15n0592_p0124b27U世尊告曰　施者名得利　　受者名失利
T15n0592_p0124b28U　忍为坚钾胄　　慧为利刀杖
T15n0592_p0124b29U天复请曰　云何为盗贼　　云何智者财
T15n0592_p0124c01U　谁于天世间　　说名能劫盗
T15n0592_p0124c02U世尊告曰　邪思为盗贼　　尸罗智者财
T15n0592_p0124c03U　于诸天世间　　犯戒能劫盗
T15n0592_p0124c04U天复请曰　谁为最安乐　　谁为大富贵
T15n0592_p0124c05U　谁为恒端严　　谁为常丑陋
T15n0592_p0124c06U世尊告曰　少欲最安乐　　知足大富贵
T15n0592_p0124c07U　持戒恒端严　　破戒常丑陋
T15n0592_p0124c08U天复请曰　谁为善眷属　　谁为恶心怨
T15n0592_p0124c09U　云何极重苦　　云何第一乐
T15n0592_p0124c10U世尊告曰　福为善眷属　　罪为恶心怨
T15n0592_p0124c11U　地狱极重苦　　无生第一乐
T15n0592_p0124c12U天复请曰　何者爱非宜　　何者宜非爱
T15n0592_p0124c13U　何者极热病　　谁是大良医
T15n0592_p0124c14U世尊告曰　诸欲爱非宜　　解脱宜非爱
T15n0592_p0124c15U　贪为极热病　　佛是大良医
T15n0592_p0124c16U天复请曰　谁能覆世间　　世间谁所魅
T15n0592_p0124c17U　谁令舍亲友　　谁复障生天
T15n0592_p0124c18U世尊告曰　无智覆世间　　世间痴所魅
T15n0592_p0124c19U　悭贪舍亲友　　染着障生天
T15n0592_p0124c20U天复请曰
T15n0592_p0124c21U　何物火不烧　　风亦不能碎
T15n0592_p0124c22U　非水所能烂　　能浮持世间
T15n0592_p0124c23U　谁能与王贼　　勇猛相抗敌
T15n0592_p0124c24U　不为人非人　　之所来侵夺
T15n0592_p0124c25U世尊告曰
T15n0592_p0124c26U　福非火所烧　　风亦不能碎
T15n0592_p0124c27U　福非水所烂　　能浮持世间
T15n0592_p0124c28U　福能与王贼　　勇猛相抗敌
T15n0592_p0124c29U　不为人非人　　之所来侵夺
T15n0592_p0125a01U天复请曰　我今犹有疑　　请佛为除断
T15n0592_p0125a02U　今世往后世　　谁极自欺诳
T15n0592_p0125a03U世尊告曰　若多有珍财　　而不能修福
T15n0592_p0125a04U　今世往后世　　彼极自欺诳
T15n0592_p0125a05U尔时彼天。闻佛世尊说是经已。欢喜踊跃。
T15n0592_p0125a06U叹未曾有。顶礼佛足。即于佛前。H然不现
T15n0592_p0125a07U天请问经
