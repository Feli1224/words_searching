【经文资讯】大正新修大藏经 第三十五册 No. 1734《花严经文义纲目》
【版本记录】CBETA 电子佛典 V1.8 (Big5) 普及版，完成日期：2001/06/28
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 35, No. 1734 花严经文义纲目
# CBETA Chinese Electronic Tripitaka V1.8 (Big5) Normalized Version, Release Date: 2001/06/28
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T35n1734_p0492b16U
T35n1734_p0492b17U
T35n1734_p0492b18U　　No. 1734 [cf. No. 278]
T35n1734_p0492b19U华严经文义纲目刊行序
T35n1734_p0492b20U
T35n1734_p0492b21U按凝然师述法界义镜曰。天平八年大唐道
T35n1734_p0492b22U[王*(虍-七+(一/八/八/目))]律师赍此宗疏章而来。又审祥大德者新
T35n1734_p0492b23U罗国人也。尝入唐谒贤首受学华严宗。而来
T35n1734_p0492b24U此国住大安寺。应良辨等请讲华严经。然则
T35n1734_p0492b25U初传章疏[王*(虍-七+(一/八/八/目))]师有功。最初开讲祥公为尊也。
T35n1734_p0492b26U此章之传虽未见实据。[王*(虍-七+(一/八/八/目))]祥两师之间焉。又
T35n1734_p0492b27U我弘法大师释华严教往往取则是章。疑璇
T35n1734_p0492b28U公等将来之本故大师亦有所受欤。且请来
T35n1734_p0492b29U录不载此章。则受学于本邦者居然可见矣。
T35n1734_p0492c01U且余诸师亦能绎此章以综文义之纲目。况
T35n1734_p0492c02U本宗古德等据此论理翼成教观辨驳通议以
T35n1734_p0492c03U作一家之学。好古之徒岂可不研核耶。虽然
T35n1734_p0492c04U本邦中世以来贤首宗教沈贝叶而振者鲜矣。
T35n1734_p0492c05U其疏章亦寝散失。末学者宁不慨然乎。予亦
T35n1734_p0492c06U向发愿欲搜罗坠编未有所得。今获是章无
T35n1734_p0492c07U异穷子见衣中之珠也。呜呼亦时节因缘使
T35n1734_p0492c08U然耶。抑护法善神所授耶。喜跃之余辄加点
T35n1734_p0492c09U校以付剞劂以布遐迩。庶几华藏之佛日再瞩
T35n1734_p0492c10U幽途。圆融之法水永回狂澜耳。是为序
T35n1734_p0492c11U　　　时
T35n1734_p0492c12U　元禄甲戌七年腊月谷旦
T35n1734_p0492c13U　东奥仙台龙宝住持比丘长与实养题于洛
T35n1734_p0492c14U　之智积轮下
T35n1734_p0492c15U
T35n1734_p0492c16U
T35n1734_p0492c17U花严经文义纲目一卷
T35n1734_p0492c18U
T35n1734_p0492c19U夫以茫茫性海缘象讵测其源。眇眇玄猷名
T35n1734_p0492c20U言罕寻其际。有融圆智朗巨夜而辟重昏。无
T35n1734_p0492c21U限大悲俯群机。而临万刹。于是无象现象犹
T35n1734_p0492c22U阳谷之升太阳。无言示言若沧波之倾巨壑。
T35n1734_p0492c23U是故创于莲花藏界演无尽之玄纲。罕笼上
T35n1734_p0492c24U达之流控引灵津之表。然后化沾忍土渐布
T35n1734_p0492c25U慈云洒微泽以润三根。滋道牙而归一酢Ｊ
T35n1734_p0492c26U知机缘感异圣应所以殊分。圣应虽殊不思
T35n1734_p0492c27U议一也。华严经者斯乃集海会之盛谈。照山
T35n1734_p0492c28U王之极说。理致宏远尽法界而[一/旦]真源。浩汗
T35n1734_p0492c29U微言等虚空而被尘国。于是无亏大小。潜巨
T35n1734_p0493a01U刹以入毫端。未易鸿纤融极微以周空界。故
T35n1734_p0493a02U因陀罗网参互影而重重。锭光颇黎照尘方
T35n1734_p0493a03U而隐隐。一即多而无碍。多即一而圆通。摄九
T35n1734_p0493a04U世以入刹那。舒一念而该永劫。三生究竟坚
T35n1734_p0493a05U固种而为因。十信道圆普德显而成果。果无
T35n1734_p0493a06U异因之果派五位以分镳。因无异果之因总
T35n1734_p0493a07U十身以齐致。是故觉母就机于东城六千疏
T35n1734_p0493a08U其十眼。童子询友于南国百十成以一生。遂
T35n1734_p0493a09U使不起树王六天斯届。讵移花藏十刹虚融。
T35n1734_p0493a10U示宝偈于尘中齐晖八会。启玉珠于性德七
T35n1734_p0493a11U处圆彰。浩浩铿f抗思议而迥出。魏魏焕烂
T35n1734_p0493a12U隔视听于聋盲。是故舍那创陶甄于海印二
T35n1734_p0493a13U七之旦爰兴。龙树终俯察于虬宫六百年后
T35n1734_p0493a14U方显。然则大以苞含为义。方以轨范为功。广
T35n1734_p0493a15U则体极用周。佛乃果圆觉满。花譬开敷万行。
T35n1734_p0493a16U严喻饰兹本体。经则贯穿缝缀。能诠之教着
T35n1734_p0493a17U焉。从法就人寄喻为目。故称大方广佛花严
T35n1734_p0493a18U经。世间净眼品者器等三种显曜于时。光洁
T35n1734_p0493a19U照瞩况于净眼。法喻合举故云世间净眼。语
T35n1734_p0493a20U言理均格类相从。故称为品。此经有三十四
T35n1734_p0493a21U品。此品建初故称第一。故言大方广佛华严
T35n1734_p0493a22U经世间净眼品第一。余义如下说。今总括此
T35n1734_p0493a23U经七处八会事义差别略开十门。一辨教起
T35n1734_p0493a24U所因。二释经题目。三明经宗趣。四说经时处。
T35n1734_p0493a25U五辨定教主。六明众数差别。七请说分齐。八
T35n1734_p0493a26U所入三昧。九佛光加持。十正说品会。初教起
T35n1734_p0493a27U所因中有二。先明教传之相。后辨教兴之意。
T35n1734_p0493a28U初中教传之相者。西域相传。此经结集已后
T35n1734_p0493a29U收入龙宫。佛灭度六百年后龙树菩萨往龙
T35n1734_p0493b01U宫。见此大不思议经。上本有十三千大千世
T35n1734_p0493b02U界微尘数偈。四天下微尘数品。中本有四十
T35n1734_p0493b03U九万八千八百偈。一千二百品。下本有十万
T35n1734_p0493b04U偈三十八品。龙树遂将此下本出至天竺国
T35n1734_p0493b05U造不思议论。亦十万偈以释此经。今耶舍三
T35n1734_p0493b06U藏所翻十住毗婆沙论是彼一品也。爰有东晋
T35n1734_p0493b07U沙门名支法领。从于阗国但得此三万六千
T35n1734_p0493b08U偈。并请得大乘三果菩萨禅师名伏驮跋陀
T35n1734_p0493b09U罗此云觉贤。俗姓释迦氏即甘露饭王之苗
T35n1734_p0493b10U裔。来至晋朝。以安帝义熙十四年岁次鹑火
T35n1734_p0493b11U三月十日。于杨州谢司空寺别造护净华严
T35n1734_p0493b12U法堂。于中译出此经。时堂前有莲花池。每日
T35n1734_p0493b13U有二青衣童子。从池而出扫洒研墨暮还归
T35n1734_p0493b14U池。经了便止。相传释云。以此经久在龙宫。庆
T35n1734_p0493b15U此传通故令龙王给侍耳。后因改此寺名兴
T35n1734_p0493b16U严寺也。有晋沙门释法业惠严惠观等亲从
T35n1734_p0493b17U笔受。法业因此出义记。名花严旨归。二卷。
T35n1734_p0493b18U有吴郡内史孟右卫将军褚叔度等为檀越。
T35n1734_p0493b19U至元熙二年六月十日译出讫。至大宗永初
T35n1734_p0493b20U二年十二月二十日与梵本再校勘毕。当时
T35n1734_p0493b21U五十卷成。后人亦有融作六十卷者。于法界
T35n1734_p0493b22U品内先有所欠八九纸文。今大唐永隆元年
T35n1734_p0493b23U三月内。有中天竺三藏法师地婆呵罗唐言
T35n1734_p0493b24U日照。奉敕与沙门道成等十大德。于西京太
T35n1734_p0493b25U原寺译出补之。沙门复礼笔受。其经感通及
T35n1734_p0493b26U觉贤神迹等。并如新集花严传中辨。二明教
T35n1734_p0493b27U兴意者。夫大教之兴非无因缘。及非小因缘
T35n1734_p0493b28U令此教起。故下文性起品云。以须弥山微尘
T35n1734_p0493b29U等因缘故起此性起法轮。今略题十种。谓愿
T35n1734_p0493c01U力故。法尔故。为本故。为归故。显德故。显位
T35n1734_p0493c02U故。开发故。见闻故。成行故。得果故。初愿力
T35n1734_p0493c03U故者谓。佛与菩萨及彼机缘三位愿力之所
T35n1734_p0493c04U起。故下文云。卢舍那佛本愿力。故普贤愿力
T35n1734_p0493c05U故。又云若有得闻者。当知本愿。力又云开
T35n1734_p0493c06U发大愿故因本愿力之所出也。二法尔故者
T35n1734_p0493c07U谓。泛诸佛初出兴世将欲开显所化莲花法
T35n1734_p0493c08U尔皆于第二七日海印定中演出如是无尽法
T35n1734_p0493c09U门。下文云法如是故此则如大王路法尔常
T35n1734_p0493c10U规。三为本故者谓。将欲逐机渐施末教。故于
T35n1734_p0493c11U最初先示此法以为末本。以依此本得起末
T35n1734_p0493c12U故下文云。譬如净法界与三乘法为所依。又
T35n1734_p0493c13U云犹如日出先照高山等。四为归故者谓。显
T35n1734_p0493c14U末教所归处故下文云。犹如众水流归大海
T35n1734_p0493c15U等。五显德故者谓。显如来自所得法体相用。
T35n1734_p0493c16U故体谓法界理智无碍。相谓十莲花藏微尘
T35n1734_p0493c17U数等。明谓毛孔现刹广益机缘。普贤亦尔。
T35n1734_p0493c18U六显位故者谓。显信等六位圆融相摄前后。
T35n1734_p0493c19U是故一位即一切位。而前后历然。下文云在
T35n1734_p0493c20U于一地普摄一切诸地功德等。七开发故者
T35n1734_p0493c21U谓。开发众生性起心中法界无碍自在法门
T35n1734_p0493c22U令显现。故下文中破微尘出经卷等可知。八
T35n1734_p0493c23U见闻故者谓。示此一乘无尽自在具足。主伴
T35n1734_p0493c24U无碍法门。令物见闻成解脱分金刚种故。如
T35n1734_p0493c25U性起品说。九成行故者谓。令众生成普贤行。
T35n1734_p0493c26U一行即一切行。初发心时便成正觉。具足慧
T35n1734_p0493c27U身不由他悟等。十得果故者有二。初断果谓
T35n1734_p0493c28U除障故。即一障一切障如普贤品。一断一切
T35n1734_p0493c29U断如小相品等广说。二智果。谓具十身尽三
T35n1734_p0494a01U世间。逆顺自在依正无碍等。由此十义同一
T35n1734_p0494a02U缘起无碍圆融自在力故。令此经教依无住
T35n1734_p0494a03U本而建立也
T35n1734_p0494a04U第二别释经题目者于中有二。先释众名后
T35n1734_p0494a05U解别目。前中诸圣教立此经名略有五种。初
T35n1734_p0494a06U依观佛三昧经及涅经。名此经为杂花经。
T35n1734_p0494a07U此随喻为名。以理行交杂缘起集成故。二智
T35n1734_p0494a08U论属累品名为不思议解脱经。有十万偈。此
T35n1734_p0494a09U从法就用为名。故性起品云此经为乘不思
T35n1734_p0494a10U议乘菩萨设。又智论自指此经也。三梁朝摄
T35n1734_p0494a11U论第十胜相云百千经者。即花严十万偈为
T35n1734_p0494a12U百千也。此从数为名。四如下离世间品出生
T35n1734_p0494a13U菩萨深妙义花等。彼当释。此约法喻合目。
T35n1734_p0494a14U五约十义立名等。如性起品。亦至彼当释。
T35n1734_p0494a15U二解别目中二。先总解后别释。总者如入大
T35n1734_p0494a16U乘论说。有五义。一为众生说对治法故。二有
T35n1734_p0494a17U众多乘故。三多庄严具故。四能出生无量大
T35n1734_p0494a18U果故。五除断一切诸邪见故名毗佛略。杂集
T35n1734_p0494a19U论释方广者。菩萨藏相应言说名为方广。一
T35n1734_p0494a20U切有情利益安乐所依处故。宣说广大甚深
T35n1734_p0494a21U法故。亦名广破。以能广破一切障故。亦名
T35n1734_p0494a22U无比。无有诸法能比类故。此等皆是大乘差
T35n1734_p0494a23U别名。由与七种大性相应等。乃至广说。别释
T35n1734_p0494a24U者大方广等是一部通名。世间净眼是当品
T35n1734_p0494a25U别目。前中有二。先开义后合释。开者先举所
T35n1734_p0494a26U诠之义。后经之一字举能诠之教。此依主
T35n1734_p0494a27U释。前中先明所喻。后花严二字是能喻。前中
T35n1734_p0494a28U先明所依法。后佛一字显能依人。前中先别
T35n1734_p0494a29U明体用。后广一字合辨体能。前中先大字明
T35n1734_p0494b01U法体。后方字辨胜能。合释中大者当体为目。
T35n1734_p0494b02U苞含为义。方者就用为名轨范为义。广者体
T35n1734_p0494b03U用合明周遍为义。此中大即方。大方即广。皆
T35n1734_p0494b04U持业释。又大者古德解有三义。一常义。经云
T35n1734_p0494b05U所言大者名之为常。二是体性普周义。经云
T35n1734_p0494b06U所言大者其性广博。三是胜能义。经云能建
T35n1734_p0494b07U大义名大涅。又具体相用三大也。今更寻
T35n1734_p0494b08U下文略有十义。一境大。于中有二。一依报大。
T35n1734_p0494b09U谓十莲华藏。二正报大。谓十佛三业等。如舍
T35n1734_p0494b10U那品等说。即所信境也。二心大。如贤首品初
T35n1734_p0494b11U及发心功德品说。三行大。如离世间品说。通
T35n1734_p0494b12U修六位行也。四位大。如明难品已去至第六
T35n1734_p0494b13U会说彼五位。谓信大．解大．行大．愿大．证大．
T35n1734_p0494b14U等也。五证大。如入法界品说通证六位法也。
T35n1734_p0494b15U六因大有二。初生因。如前五位说。二了因。
T35n1734_p0494b16U如普贤品等说。七果大。于中有二。一随缘果。
T35n1734_p0494b17U如不思议品等说。二自体果。如此经中果分
T35n1734_p0494b18U不可说者是也。八体大。如性起品等说。九用
T35n1734_p0494b19U大。谓念念益生顿成位等。如小相品等说。十
T35n1734_p0494b20U法大。于中有三。一教大。谓一一名句皆遍一
T35n1734_p0494b21U切十方法界。如下文说。二义大。称无边教所
T35n1734_p0494b22U显义是。三事大。谓一一尘等具一切者是。此
T35n1734_p0494b23U上十义皆各总摄一切法尽。具足即入故称
T35n1734_p0494b24U大也。方有三义。一是方正义。谓此十义性离
T35n1734_p0494b25U邪僻。二是方法义。谓此十义皆有模范轨则
T35n1734_p0494b26U故也。三是医方义。谓此十义皆能对治诸重
T35n1734_p0494b27U障故。广有二义。一遍一切处。谓凡一法门皆
T35n1734_p0494b28U遍一切无尽世界乃至尘道及余一切诸法
T35n1734_p0494b29U之处。如下结通等说。二遍一切时。谓遍前后
T35n1734_p0494c01U际。通于十世下至刹那等。此二有二种遍。一
T35n1734_p0494c02U一重。二重重如帝网等。虽约一摄一切故名
T35n1734_p0494c03U大。一遍一切故称为广。而亦得前名广后名
T35n1734_p0494c04U大亦无违。佛者觉照为名果满为义。此通十
T35n1734_p0494c05U佛及三佛也。方广是所得法。佛是能得人。又
T35n1734_p0494c06U前是所觉境。佛是能觉智。此中境智有二义。
T35n1734_p0494c07U一相成二相即。前中方广之佛简下乘佛。佛
T35n1734_p0494c08U之方广简因位法。此二相成各有有性无性
T35n1734_p0494c09U缘起四句。思准之。人法相依皆依主释。二
T35n1734_p0494c10U相即者。或方广即佛佛即方广。以人法无碍
T35n1734_p0494c11U故。令体相即亦具四句。思准之。此唯持业
T35n1734_p0494c12U释。华有三义。一微妙义。二感果义。三庄饰
T35n1734_p0494c13U义。初一喻行体。后二喻行用。用中初喻生因。
T35n1734_p0494c14U后喻了因。又初是生果华。不与果俱。如生死
T35n1734_p0494c15U为道具及因位善根等故。下文云。此经出生
T35n1734_p0494c16U一切菩萨诸行功德深妙义华。若从此义应
T35n1734_p0494c17U名菩萨方广。又后庄果花与果俱。如果位善
T35n1734_p0494c18U根。今此文中明佛方广。故约果位但论佛花
T35n1734_p0494c19U严耳。又别分微妙喻前法。后二譬前人。通
T35n1734_p0494c20U论人法皆具此三。故成况也。严之一字通含
T35n1734_p0494c21U能严所严。由是F融便成四句。或万行如华
T35n1734_p0494c22U为能严。真性为所严。以理由修显故。或真性
T35n1734_p0494c23U如华为能严。修生诸行为所严。以行从理起
T35n1734_p0494c24U故。故摄论云。无不从此法身流。无不还证此
T35n1734_p0494c25U法身。此之谓也。或俱融能所不二而二。以非
T35n1734_p0494c26U真流之行无以契真。非饰真之行不从真起。
T35n1734_p0494c27U良以体融行而因圆。行该真而果满。是故标
T35n1734_p0494c28U为佛华严也。或双泯能所二而不二。以即真
T35n1734_p0494c29U之行非行。即行之真非真。是则理行双绝能
T35n1734_p0495a01U所俱亡。超情离相是谓花严。前二句花之严。
T35n1734_p0495a02U后二句花即严。二释可知。又方广佛之花严。
T35n1734_p0495a03U及即花严。亦二释可知。经如前释。世间是法
T35n1734_p0495a04U净眼是喻。世者是时间者是中。时中显现故
T35n1734_p0495a05U云世间。世间不同义有三种。一器世间有二。
T35n1734_p0495a06U一道场地等别处。二莲花藏世界通处。二智
T35n1734_p0495a07U正觉。世间亦二。一三身。二十佛。三众生。世
T35n1734_p0495a08U间亦二。一同生。二异生。净眼亦有三义。一洞
T35n1734_p0495a09U彻义。况彼三法离相平等洞彻真源。二照嘱
T35n1734_p0495a10U义。喻彼三法明达照了诸法门故。三现象义。
T35n1734_p0495a11U譬彼三法互相影现及一切法涉入无碍缘起
T35n1734_p0495a12U自在。为显彼三有此别异殊胜义故。是故别
T35n1734_p0495a13U立此名不名序也。品者类也别地。又释。如
T35n1734_p0495a14U来未出世无善导故如盲。佛今创出世世间
T35n1734_p0495a15U眼现故言世间净眼。是故佛涅时言世间
T35n1734_p0495a16U眼灭也。余如上说
T35n1734_p0495a17U第三明宗趣者于中有二。先总后别。总者古
T35n1734_p0495a18U德出宗不同。如远法师以花严三昧为宗。又
T35n1734_p0495a19U衍师等以法界为宗等。今依光统师以因果
T35n1734_p0495a20U缘起理实为宗趣。因果是位。缘起是义。理实
T35n1734_p0495a21U是体。以因果与理实不二故是缘起也。又因
T35n1734_p0495a22U果约事。缘起会相。理实显体。此中作二门。一
T35n1734_p0495a23U约文或唯果。如不思议品及舍那品等。或唯
T35n1734_p0495a24U因。如明难品至僧o品及普贤品等。或俱。如
T35n1734_p0495a25U七八二会。或俱非。如性起品。若细取一一会
T35n1734_p0495a26U一一品亦一一文皆具因果。思之可见。二约
T35n1734_p0495a27U义或因果俱因。以约缘起故此通一部。以果
T35n1734_p0495a28U分不可说故。或因果俱果。以起即不起故。因
T35n1734_p0495a29U相尽故约理实也。或前俱果。因以是所起故
T35n1734_p0495b01U或后俱因。以是所依本故。由是缘起理实
T35n1734_p0495b02U故或因即果果即因。因非果果非因。因是因
T35n1734_p0495b03U果是果。因非因果非果。如是无障无碍。人法
T35n1734_p0495b04U教义等皆准此知。后别辨中有五对十句。一
T35n1734_p0495b05U境行相对。以境为宗用行为趣。或反。此以修
T35n1734_p0495b06U起智会同真境故。问宗趣何别。答语之所表
T35n1734_p0495b07U曰宗宗之所归名趣。总中宗即趣。此中分辨
T35n1734_p0495b08U也。二理事相对。以事为宗理为趣。或反。以
T35n1734_p0495b09U依理得成缘起事故。三教义相对。教为宗义
T35n1734_p0495b10U为趣。或反上。以义深令教实故。四因果相对。
T35n1734_p0495b11U因宗果趣。或反上。以举果意为成因故。五
T35n1734_p0495b12U人法相对。集众人为宗说法为趣。或反上。以
T35n1734_p0495b13U法成人故
T35n1734_p0495b14U第四说经时处中先明时后显处。时中作四
T35n1734_p0495b15U门。一定分齐。二摄前后。三显差别。四表示
T35n1734_p0495b16U法。初定分齐者。菩提流支云。华严八会中前
T35n1734_p0495b17U之五会是佛成道初七日说。第六会后是第
T35n1734_p0495b18U二七日说。以十地经初云第二七日故。又有
T35n1734_p0495b19U人说第八会是后时说。以彼文中有j子等
T35n1734_p0495b20U五百声闻。并后时度故。此等所判恐不顺文。
T35n1734_p0495b21U以初七日定不说法故。十地论言。何故不初
T35n1734_p0495b22U七日说。思惟行因缘行故。既言思惟明知非
T35n1734_p0495b23U说法。设有救言。只不说十地。非不说余法者。
T35n1734_p0495b24U则不得言思惟也。下论又释。为显己法乐是
T35n1734_p0495b25U故不说。故知初七日定非说耳。又第八会亦
T35n1734_p0495b26U非后时。何得于一部经前已说半。中说余经。
T35n1734_p0495b27U后方更续。岂令佛无陀罗尼力不能一念说
T35n1734_p0495b28U一切法。o园j子并是九世相入。下文云。过
T35n1734_p0495b29U去一切劫安置未来今。未来一切劫回置过
T35n1734_p0495c01U去世。又云于一念中建立三世一切佛事。乃
T35n1734_p0495c02U至广说。如是等文处处皆有。岂j子o洹而
T35n1734_p0495c03U非此类。是知此经定是第二七日所说。二摄
T35n1734_p0495c04U前后者有三重。一于此二七之时即摄八会。
T35n1734_p0495c05U同时而说。若尔何故会有前后。谓如印文。读
T35n1734_p0495c06U时前后印纸同时。问若尔云何重会得成。答
T35n1734_p0495c07U重亦同时。以无碍故。如灯光相入等。余不动
T35n1734_p0495c08U升天等准释可知。二即此时摄彼前后各无
T35n1734_p0495c09U量劫无不皆尽。以是不思议解脱时故。三摄
T35n1734_p0495c10U于重重无量念劫。如因陀罗网重重收摄故。
T35n1734_p0495c11U三显差别者。依普耀经第二七日于鹿野园
T35n1734_p0495c12U为彼五人三转四谛。此唯小乘。依密迹力士
T35n1734_p0495c13U经第二七日鹿园为于无量大众转法轮。时
T35n1734_p0495c14U有得罗汉辟支佛道菩萨道等。此是三乘。
T35n1734_p0495c15U依此经第二七日于树王下为海会菩萨转无
T35n1734_p0495c16U尽法轮。明是一乘。上三同时者。约法表本末
T35n1734_p0495c17U同时。约人显机感各异。依法花三七日。四分
T35n1734_p0495c18U律六七日。兴起行经七七日。五分律八七日。
T35n1734_p0495c19U智论五十七日。十二游经一年方说。此并末
T35n1734_p0495c20U教机异宜闻各别。故致不同。本教机定故唯
T35n1734_p0495c21U二七日。四表示法者。十地论云。时处等校量
T35n1734_p0495c22U显示胜。故此法胜故在于初时及胜处说。此
T35n1734_p0495c23U有三义。一此经初时表本法胜故。二末教亦
T35n1734_p0495c24U同表末不离本故。三显本非末故时定二七
T35n1734_p0495c25U更无异说。第二说经处者作五门。一定其处。
T35n1734_p0495c26U二辨融摄。三显差别。四总表示法。五别显处
T35n1734_p0495c27U会。初定处者。问说此经处为是净土为是染
T35n1734_p0495c28U界。设尔何失二俱有过。何者若是净土。何故
T35n1734_p0495c29U上文云摩竭提国。下文复云如是此四天下阎
T35n1734_p0496a01U浮提等。由此当知非是净土。若染土者何
T35n1734_p0496a02U故下文云此莲花藏世界海六种十八相震动
T35n1734_p0496a03U等。明知此经非染土说。如此相违如何指定。
T35n1734_p0496a04U答但依此经染净二土F融相摄有其四句。
T35n1734_p0496a05U或唯娑婆。以本从末故。或唯华藏。以末从本
T35n1734_p0496a06U故。此二如上辨。或双现。以依华藏而有娑婆。
T35n1734_p0496a07U染净相分末依本。故如下文云。华藏世界中
T35n1734_p0496a08U娑婆世界。此之谓也。或染净双绝。以就果海
T35n1734_p0496a09U不可说故。此上四门合为一土。F融无碍随
T35n1734_p0496a10U说皆得。二辨融摄者。亦有三重。一此觉树下
T35n1734_p0496a11U即摄八会人中天上。是故皆云不离此也。二
T35n1734_p0496a12U摄十方无余刹土。皆悉不离此树王下。三摄
T35n1734_p0496a13U毛端微尘内等重重之刹。犹如帝网无有穷
T35n1734_p0496a14U尽。以皆是此莲花藏界之所摄故。第三显差
T35n1734_p0496a15U别者。然佛说经处有三种。一唯界内十六大
T35n1734_p0496a16U国。化身说处。此通小乘及三乘教。二唯界外
T35n1734_p0496a17U诸妙净土十八圆满受用土中。报佛说处。如
T35n1734_p0496a18U佛地经等。此妙净土非三界摄。而亦不离。以
T35n1734_p0496a19U遍一切处故。此通三乘及一乘说。三染净圆
T35n1734_p0496a20U融。如帝网无尽花藏界中十佛说处。依正浑
T35n1734_p0496a21U融具三世间。此唯别教一乘说处。今所辨正
T35n1734_p0496a22U唯后一。兼摄前二。以彼本末不相离故。四总
T35n1734_p0496a23U表示法者。托此胜处表示法胜。地论云。此法
T35n1734_p0496a24U胜故在胜处说。说有二门。一总二别。总有三
T35n1734_p0496a25U重。一此树下得菩提故不起此说。明表所说
T35n1734_p0496a26U如所得故。非逐异机有改动故。如鹿园说等。
T35n1734_p0496a27U二托圆融莲华藏界表示所说圆满殊胜性开
T35n1734_p0496a28U敷故。三托此重重帝网之处表示所说亦重
T35n1734_p0496a29U重无尽。如不思议解脱等。此三通于八会故
T35n1734_p0496b01U名总也。五别显处会者有二。初约佛赴机会
T35n1734_p0496b02U别有八。二约菩萨求法有五十四会。初中第
T35n1734_p0496b03U一会在摩竭提国(此云不害国)寂灭道场菩提树
T35n1734_p0496b04U下。此一会处亦总亦别。贯通余会得称为
T35n1734_p0496b05U总。故下文云。菩提树下须弥山顶等。是故
T35n1734_p0496b06U此初则为总处。如下所说。一切十句中皆初
T35n1734_p0496b07U句为总余九为别。此之谓也。总门表法如前
T35n1734_p0496b08U已显。别示此会说果德法。是故托此得果之
T35n1734_p0496b09U处用以表示。第二会在摩竭提国普光法堂。
T35n1734_p0496b10U西域相传。此堂去菩提树东南二三里许。在
T35n1734_p0496b11U尼连禅河曲内。诸龙为佛所造。如来于中放
T35n1734_p0496b12U相轮光。遍照十方无边世界。是故名此为普
T35n1734_p0496b13U光法堂。此中表说信行普周荫初机故也。第
T35n1734_p0496b14U三会在须弥山顶帝释宫中妙胜殿。须弥者
T35n1734_p0496b15U此云妙高山。谓四宝所成。是故称妙。挺出众
T35n1734_p0496b16U山故曰高。表此所说十住不退穷至山顶超
T35n1734_p0496b17U过凡小寄于妙胜故也。第四会在夜摩天宫
T35n1734_p0496b18U宝庄严殿。夜摩名时或云善知。表说十行随
T35n1734_p0496b19U时进修胜德交饰故托兹殿。第五会在兜率
T35n1734_p0496b20U陀天宫一切宝庄严殿。兜率此云喜足。表说
T35n1734_p0496b21U回向世间位满成喜足行。摄德多闻寄一切
T35n1734_p0496b22U宝殿。第六会在他化自在天宫摩尼宝藏
T35n1734_p0496b23U殿。表说十地所证真如非自所作。又表因圆
T35n1734_p0496b24U穷欲界顶。证智摩尼出阿含光故。故托此殿
T35n1734_p0496b25U第七会重普光法堂。表此所说六位行法
T35n1734_p0496b26U依前信等圆摄周尽。是故重会于此处也
T35n1734_p0496b27U第八会在舍卫国o树给孤独园重阁讲堂。
T35n1734_p0496b28U为表所显法界法门当体希奇功用济物。用
T35n1734_p0496b29U依体起似阁重重成。故托斯处也。问从人向
T35n1734_p0496c01U上次应先至四天王。越彼而升忉利有何别
T35n1734_p0496c02U意。答十信寄在人间。十住乃居山顶。信是
T35n1734_p0496c03U外凡菩萨。住是不退贤人。欲表贤愚进退两
T35n1734_p0496c04U位悬殊故。寄越此四天王处。问兜率会了次
T35n1734_p0496c05U临化乐。越升他化复有何意。答兜率位当回
T35n1734_p0496c06U向。世间修相已终他化行有十阶。出世真如
T35n1734_p0496c07U今证。既世间出世间为异。漏与无漏有殊。假
T35n1734_p0496c08U修真证绝悬故表超于化乐。问何须重会。复
T35n1734_p0496c09U以何义唯会普光。答普光是起信之首。历位
T35n1734_p0496c10U至于他化。今明位中之行。行修从首理宜会
T35n1734_p0496c11U此。但以位相约解寄会升沈。行就理玄一位
T35n1734_p0496c12U相摄故唯会此处。二约菩萨求法会者如善
T35n1734_p0496c13U财童子。于觉城东娑罗林大塔庙处。文殊师
T35n1734_p0496c14U利初为诸大众及善财童子一会说法。如是
T35n1734_p0496c15U次第乃至末后。普贤菩萨于金刚藏道场所。
T35n1734_p0496c16U为于大众及善财等现法界身云之法。为末
T35n1734_p0496c17U后第五十四会。是故通前总六十二会。此据
T35n1734_p0496c18U一方说。若论结通十方世界是则微尘微尘
T35n1734_p0496c19U数虚空法界等诸会处也
T35n1734_p0496c20U第五定教主者亦作五门。一定佛身。二明融
T35n1734_p0496c21U摄。三显差别。四表示法。五明业用。初定佛身
T35n1734_p0496c22U者。问此八会佛是何等身。答有人释云。是化
T35n1734_p0496c23U身佛。以菩提树下八相成道是化身故。不离
T35n1734_p0496c24U升天是重化故。以释迦异名名卢舍那非别
T35n1734_p0496c25U报身。故又有释云。说此经佛是实报身。以是
T35n1734_p0496c26U卢舍那法界身故居莲华藏净土中。故下第
T35n1734_p0496c27U七会初叹佛有彼二十一种殊胜功德。是实
T35n1734_p0496c28U报也。但以不离化故该此树下。非是化身。
T35n1734_p0496c29U今释此佛准下文中是十佛之身。通三世间。
T35n1734_p0497a01U以说十信及三贤等地前所见非实报故。然
T35n1734_p0497a02U居花藏非是化。故国土身等非前二。故具摄
T35n1734_p0497a03U前二。性融通故。具足主伴如帝网故。是唯
T35n1734_p0497a04U周遍法界十佛之身。第二融摄者有二。一
T35n1734_p0497a05U直摄一切三世间尽。以具此三事方为佛故
T35n1734_p0497a06U三身二身。但是三中智正觉摄。诸妙净土及
T35n1734_p0497a07U同生之身。无不皆是此中所摄。二于正报毛
T35n1734_p0497a08U孔及依报尘中。皆重重具足。摄彼三世间
T35n1734_p0497a09U等一切诸法如帝网现。准思可见。第三显
T35n1734_p0497a10U差别者。此一释迦身随应群机差别多种。或
T35n1734_p0497a11U同凡而非圣。如见三尺黑象脚身及树神身
T35n1734_p0497a12U等此约人天位。或是圣而非凡。以同罗汉圣
T35n1734_p0497a13U人身故。或亦凡亦圣。以是父母所生实报身
T35n1734_p0497a14U故。四大成故同凡身也。具五分法身诸漏尽
T35n1734_p0497a15U故是圣也。或非凡非圣。以是大乘三身摄故。
T35n1734_p0497a16U非同小乘罗汉圣故。或是化非法报。以具八
T35n1734_p0497a17U相在阎浮故。色顶别立彼实报故。如梵网经
T35n1734_p0497a18U等说。此约初教。或是报非法化。即此身具
T35n1734_p0497a19U二十一种殊胜德。受用身故如佛地经初说。
T35n1734_p0497a20U此约终教。或是法非报化。以色即如故。经云
T35n1734_p0497a21U吾今此身即是法身。此约顿教。或亦法亦报
T35n1734_p0497a22U化。如前三说。故或非法非报化。以是十佛故。
T35n1734_p0497a23U通三世间故。具足主伴故。如此经下文说。此
T35n1734_p0497a24U约圆教。是故此释迦身圆融无碍极难思也
T35n1734_p0497a25U第四表示法者。然说法之佛总有四位。一
T35n1734_p0497a26U罗汉身佛表说小乘。二化身佛表说三乘。广
T35n1734_p0497a27U说地前略说地上。三报身佛表说三乘。广说
T35n1734_p0497a28U地上略说地前。四十身佛表于一乘。六位
T35n1734_p0497a29U齐说。由此所说具足主伴无尽法故佛亦同
T35n1734_p0497b01U此十身无尽。第五明业用者。问下文云。不
T35n1734_p0497b02U离菩提树而升忉利天等。云何不起而得升
T35n1734_p0497b03U天。答有人释云。本释迦身不离觉树。重现化
T35n1734_p0497b04U身以用升天。此则本释迦身竟无升天。升天
T35n1734_p0497b05U之身非本释迦。经意不然。故不可也。又有释
T35n1734_p0497b06U言。不起是法身。升天是化用。此恐非理。岂可
T35n1734_p0497b07U法身坐道树耶。又有释言。此升天是不往而
T35n1734_p0497b08U至。以往即不往故。所以不起也。不往即往故
T35n1734_p0497b09U所以升天也。如不来相而来名善来等。若依
T35n1734_p0497b10U此释但是无升相而升天。非是树下有不起
T35n1734_p0497b11U之身。故亦难用。今解此文略有八义。一约处
T35n1734_p0497b12U即入门。谓以一处中有一切处故。是故此天
T35n1734_p0497b13U宫等即本来在彼树王下故云不起也。然先
T35n1734_p0497b14U未用此天宫处。今欲于中说法用故说为升
T35n1734_p0497b15U也。又相即故不起门别故有升也。二约佛。谓
T35n1734_p0497b16U此坐树王下之佛身即遍法界一切处故。是
T35n1734_p0497b17U故佛身本来在彼忉利等处故不待起也。今
T35n1734_p0497b18U欲用此忉利门中之佛故曰升也。是故若起
T35n1734_p0497b19U则不成升也。三约时。谓由此树下座上佛身
T35n1734_p0497b20U即遍前后际等九世十世一切时故。是故此
T35n1734_p0497b21U佛坐树下时升天去时到天处时一一时皆
T35n1734_p0497b22U遍法界。摄前后际尽。即知坐树下时永无起
T35n1734_p0497b23U时故。云不起也。若正去时亦如此故唯有去。
T35n1734_p0497b24U无余也。皆念念不相至各各收法界。如是缘
T35n1734_p0497b25U起门无碍。恒不离四约法界门。谓此升去无
T35n1734_p0497b26U自性故即摄真如法界。以彼树下坐等亦不
T35n1734_p0497b27U异真故同真如。在去门显现故不起而升也。
T35n1734_p0497b28U五约缘起门。谓坐由行故坐。坐在于行中。行
T35n1734_p0497b29U由坐故行。行在于坐中是故由行中坐。故升
T35n1734_p0497c01U天即不起也。由坐中行故不起而升天也。行
T35n1734_p0497c02U坐无碍故。即升常坐即坐恒升也。六约佛
T35n1734_p0497c03U不思议德。谓即不起此坐即是行即是卧即
T35n1734_p0497c04U是住。即是到一切处即是作一切事。并非下
T35n1734_p0497c05U地所知。七约所表。谓表前位行成究竟坚固
T35n1734_p0497c06U不坏故云不起前坐也。而有赴机用故云升
T35n1734_p0497c07U也。八约成会。谓后会必具前故。不舍前而成
T35n1734_p0497c08U后。若舍前则坏缘起。是故不起前而升后
T35n1734_p0497c09U也
T35n1734_p0497c10U第六众数差别作十门。一明众数。二新旧。三
T35n1734_p0497c11U定器。四世出世。五界趣。六诸乘。七权实。八
T35n1734_p0497c12U位地。九表法。十因果。初众数多少者。谓此
T35n1734_p0497c13U初会有五十五众。始从普贤至摩醯众为三
T35n1734_p0497c14U十四众。复从善海还至普贤为十八众。帖
T35n1734_p0497c15U前总为五十二众。海慧内众并新集十方。及
T35n1734_p0497c16U胜音众帖前总为五十五众。第二会中有新
T35n1734_p0497c17U旧二众。帖前总五十七众。三四二会各有天
T35n1734_p0497c18U王菩萨二众。帖前总为六十一众。第五会中
T35n1734_p0497c19U升天品内有五十二众。及云集众。帖前总为
T35n1734_p0497c20U一百一十四众。第六会中有同生异生二众。
T35n1734_p0497c21U及第七会一众。帖前总为一百一十七众。第
T35n1734_p0497c22U八会中菩萨声闻天王三众。帖前则为一百
T35n1734_p0497c23U二十众。于中一一或以十佛世界尘数为量。
T35n1734_p0497c24U如是等皆无分齐。然此且约此一世界八会
T35n1734_p0497c25U中说。若通十方虚空法界一切世界皆各有
T35n1734_p0497c26U此无边众会。相入重重如帝网无尽即不可
T35n1734_p0497c27U说不可说也。是谓花严海会之众。二诸会新
T35n1734_p0497c28U旧者。或唯旧无新如六七二会。或唯新无旧
T35n1734_p0497c29U如三四五三会。或亦新亦旧如初二八三会。
T35n1734_p0498a01U余意各如下集众中说。三定器者泛论列众
T35n1734_p0498a02U有三义。一是当机。二是影响。三是寄法。今此
T35n1734_p0498a03U通三也。四世出世者有四义。或俱是世间以
T35n1734_p0498a04U时中显现故。又三世间中是一故。或并是是
T35n1734_p0498a05U出世。以其行德非世摄故。或亦世亦出。
T35n1734_p0498a06U由具前二义故。又随相论。初普贤等是出
T35n1734_p0498a07U世。余是世故。或非世亦非出。以是世出出
T35n1734_p0498a08U世摄故。是故此众通其三位具斯四句也。五
T35n1734_p0498a09U界趣者于三界中除无色天。以随相寄法非
T35n1734_p0498a10U殊胜故。若人王经亦有无色天等。五趣中除
T35n1734_p0498a11U地狱众。以彼极苦寄相显法亦非胜故。若陀
T35n1734_p0498a12U罗尼经亦有此众。又无人王众。以相显非奇
T35n1734_p0498a13U故。或菩萨即人众也。或唯列王众。如后十八
T35n1734_p0498a14U众说以表法自在故。或通王臣。如此三十四
T35n1734_p0498a15U众中说。以具主伴故。六诸乘者。大智论云。
T35n1734_p0498a16U若小乘经初唯列声闻众。若大乘经初具列
T35n1734_p0498a17U菩萨声闻二众。义准。若一乘经初唯列菩
T35n1734_p0498a18U萨。所以知者。彼论以大品等为共教。别指华
T35n1734_p0498a19U严为不共教。以不与声闻共说故。又此上三
T35n1734_p0498a20U门各有二说。初中二者。一若为成小教得小
T35n1734_p0498a21U果等。唯列声闻。此是愚法小乘。如阿含等经
T35n1734_p0498a22U说。二为回小乘显所被机。唯列声闻。是大乘
T35n1734_p0498a23U回心教。如金刚波若经初辨。二具二众中亦
T35n1734_p0498a24U二。一或先列声闻。后列菩萨。此通始终顿三
T35n1734_p0498a25U教。如净名等经辨。二或先列菩萨。后列声闻。
T35n1734_p0498a26U此通顿教及同教。如罗摩伽经惟楼王经和
T35n1734_p0498a27U休经等辨。三唯列菩萨。中二。一虽列菩
T35n1734_p0498a28U萨主伴不具。是同教一乘。如十一面经等辨。
T35n1734_p0498a29U二若主伴具足即别教一乘。如此经说。七权
T35n1734_p0498b01U实者。若约三乘佛居此娑婆界。杂众是实。以
T35n1734_p0498b02U实报生故。菩萨是权。方便现故。如经云。彼
T35n1734_p0498b03U诸菩萨隐其无量自在力等。或菩萨是实。以
T35n1734_p0498b04U地前菩萨犹生此土故。杂众是权。依大集经
T35n1734_p0498b05U并是他方大菩萨等权形所作故。若佛居净
T35n1734_p0498b06U土菩萨唯实。实报生故。杂众是化非实有故。
T35n1734_p0498b07U论云受用土中实无此等众生。欲令净土不
T35n1734_p0498b08U空故化作如是杂类众生。若一乘中佛在此
T35n1734_p0498b09U花藏界。菩萨杂众或并是实。以是海印定
T35n1734_p0498b10U现。实德摄故。或俱是权。以随缘而现故。余
T35n1734_p0498b11U义思准。八明其位者。若约三乘此普贤等皆
T35n1734_p0498b12U是十地已上菩萨。彼神王既多分是随类生
T35n1734_p0498b13U摄。即是八地已上。若一乘中如缘起际。诸位
T35n1734_p0498b14U皆齐。是故一人具五位。位位皆遍收准之。
T35n1734_p0498b15U九人法者。若三乘中但寄人显法。仍人非是
T35n1734_p0498b16U法。若一乘中此等诸人并是法界缘起法
T35n1734_p0498b17U门。又此一众即通三世间。以或作河池井泉
T35n1734_p0498b18U水等国土身故。余可知。十因果者。若三乘但
T35n1734_p0498b19U是因位。若一乘中或皆是因。以未是佛故。或
T35n1734_p0498b20U俱是果。以并是佛海印中现故。又乘解脱力
T35n1734_p0498b21U入佛海故。或通因果。由前二义故。或俱非。以
T35n1734_p0498b22U离性平等故。并如下叹德中辨
T35n1734_p0498b23U第七诸会请问者作四门。一明有无。二显所
T35n1734_p0498b24U问法。三辨能问人。四问仪式。初有无者。于八
T35n1734_p0498b25U会中初二后二有请问。余会皆无。所以尔者。
T35n1734_p0498b26U初会标果起因故有问。第二会初为寻因至
T35n1734_p0498b27U果故请问。但为因中行位阶降寄五会答也。
T35n1734_p0498b28U以果位无优劣故当会答耳。然五会中诸品
T35n1734_p0498b29U之内更有问者。并是当会所说法中随说请
T35n1734_p0498c01U问。非是别问大位之相。以第六会来唯答第
T35n1734_p0498c02U二会初所请问故。第七会中明行熟因果。是
T35n1734_p0498c03U故请问。谓行修无碍六位顿成故。当会答也。
T35n1734_p0498c04U第八会中明称性因果。是故请问。谓俱入法
T35n1734_p0498c05U界无差别故。亦当会答也。二显所问法者。初
T35n1734_p0498c06U及第八具有果法。而分有因法。但所信摄化
T35n1734_p0498c07U为异。第二第七具问因法但行位为异。三能
T35n1734_p0498c08U问人不同者。初及第八各具同异二众齐问。
T35n1734_p0498c09U以所问法众同依故。第二唯是菩萨同生众
T35n1734_p0498c10U问。以所入位同生胜故。第七唯普慧一人问。
T35n1734_p0498c11U以造修之行名别成故
T35n1734_p0498c12U四问仪式者有二。一约言念。二约通别。初中
T35n1734_p0498c13U泛论请问有二。一言请二念请。答亦有二。一
T35n1734_p0498c14U言说答二示相答。此二问答如次及交络四
T35n1734_p0498c15U句可知。为成三慧有斯二例。初之二会及第
T35n1734_p0498c16U八会唯是念请。答通二位。谓佛有示相答。菩
T35n1734_p0498c17U萨有言说答。以对佛兴请。上能知下不待
T35n1734_p0498c18U言故。为显佛心能领疑身相现答。自在故也。
T35n1734_p0498c19U第七会言请言答。以对普贤起问。还是普
T35n1734_p0498c20U贤答故。二通别者。初及第八别问通答。第二
T35n1734_p0498c21U第七别问别答。皆可知
T35n1734_p0498c22U第八所依三昧者略作八门。一辨分齐。二有
T35n1734_p0498c23U无。三明出入。四显因果。五入定人。六业用。
T35n1734_p0498c24U七入定意。八双行非双行。初明分齐者有二。
T35n1734_p0498c25U先总后别。总者然此八会人法教义等皆依
T35n1734_p0498c26U如来海印三昧之所显现故。贤首品云。一切
T35n1734_p0498c27U示现无有余海印三昧势力故。二别显者。第
T35n1734_p0498c28U一会入一切如来净藏三昧。以垢无不尽德
T35n1734_p0498c29U无不苞名为净藏。标果异因名如来三昧。第
T35n1734_p0499a01U二会不入定。第三会入菩萨无量方便三昧。
T35n1734_p0499a02U巧解多端名无量方便。标因别果名菩萨三
T35n1734_p0499a03U昧。第四会入善伏三昧。行能伏障令永不起
T35n1734_p0499a04U名为善伏。第五会入明智三昧。照理除故
T35n1734_p0499a05U称明智。第六会入大智慧光明三昧。入地正
T35n1734_p0499a06U证。过小曰大。对治无明名慧光明。第七会入
T35n1734_p0499a07U佛花严三昧。妙行开敷饰显真体。因严果满
T35n1734_p0499a08U名佛花严。第八会入如来师子奋迅三昧。谓
T35n1734_p0499a09U显佛果大用雄猛之状。从喻标名故立斯号。
T35n1734_p0499a10U此上七种业用异故立名差别。心一境性等
T35n1734_p0499a11U持无别。是故通皆名为三昧。第二有无者。唯
T35n1734_p0499a12U第二会不入三昧。以所表法未成位故。余会
T35n1734_p0499a13U所表法位成故。若依海印诸会通有。第三出
T35n1734_p0499a14U入者。唯第八会入已无出。表于法界有证
T35n1734_p0499a15U无失。又显佛果大用自在故不待出。余会不
T35n1734_p0499a16U尔。表起化应机故。不同佛果用故。第四因果
T35n1734_p0499a17U分别者有四句。或唯果定。谓初会及第八以
T35n1734_p0499a18U初说果法故。第八证理玄故。或唯因定。谓
T35n1734_p0499a19U三四五六以彼唯说因位法故。不思议品等
T35n1734_p0499a20U所说果法别有所依。非彼定故。或亦因亦果。
T35n1734_p0499a21U谓第七会以花严摄因佛是果故。所表行深
T35n1734_p0499a22U具因果故或非因果。谓第二会总无定故。第
T35n1734_p0499a23U五能入定。人者第一会普贤菩萨以普贤因
T35n1734_p0499a24U圆堪显佛果。第二会文殊师利表信无位故
T35n1734_p0499a25U不入定。第三会法慧菩萨以表十住慧解法
T35n1734_p0499a26U故。第四会功德林菩萨以表十行胜德建立
T35n1734_p0499a27U故。第五会金刚幢菩萨表十回向大愿坚固
T35n1734_p0499a28U独标出故。第六会金刚藏菩萨以表十地无
T35n1734_p0499a29U漏行深。破障智坚含摄具德故。第七会普贤
T35n1734_p0499b01U菩萨表行深广该于六位称普贤故。第八如
T35n1734_p0499b02U来入定以表法界解脱自在无碍唯佛穷。故
T35n1734_p0499b03U第六业用差别者通辨定用。有其三种。一发
T35n1734_p0499b04U慧二引通三具二。此七定中或唯发慧。谓除
T35n1734_p0499b05U初后所余五会以皆从定起智说故。或唯引
T35n1734_p0499b06U通。谓第八会以显如来身土无碍法界门故。
T35n1734_p0499b07U或具二种。谓初会普贤定中说法。亦是通故。
T35n1734_p0499b08U第七明入定意者略有四意。一为证法令说
T35n1734_p0499b09U决定故。论云何故入三昧。显示此法非思量
T35n1734_p0499b10U境界故。二为受加。佛力加持此为器故。论云
T35n1734_p0499b11U何故加。以得此三昧故。三成轨则。诸有说法
T35n1734_p0499b12U要审而说方可信故。四表示法。以闻此定名
T35n1734_p0499b13U解彼法故。此七定中初五具四。第七唯三。以
T35n1734_p0499b14U行法依解不待加故。第八唯二。以佛无新证
T35n1734_p0499b15U无受加故。第八双行非双行者有四句。或唯
T35n1734_p0499b16U双行。谓第八会在定起用无障碍故。或唯非
T35n1734_p0499b17U双行。谓除初二会所余诸会以要出定方有
T35n1734_p0499b18U说故。论云。何故出定以定无言说故非
T35n1734_p0499b19U双行或俱。谓初会定中说彼五海十智故是
T35n1734_p0499b20U双行。后出定已方乃说彼十世界海故亦非
T35n1734_p0499b21U双或俱非。谓第二会总无故
T35n1734_p0499b22U第九光加不同者。先辨放光亦作五门。一有
T35n1734_p0499b23U无。二出处。三光意。四光体。五光用。初中八
T35n1734_p0499b24U会之内。唯第七会不显放光。以所依行法不
T35n1734_p0499b25U异前故。但纯熟为异。二出处者初会二处。一
T35n1734_p0499b26U从面门牙齿放光。表教道遐舒。二从眉间毫相
T35n1734_p0499b27U放光。表证道圆洁。第二会从足下相轮放光。
T35n1734_p0499b28U表信行最卑故居足下。又表众行依信而进。
T35n1734_p0499b29U如身依足而有所趣。第三第四二会之中。皆
T35n1734_p0499c01U从足指放大光明过前位故。增至足指。指有
T35n1734_p0499c02U二义。一能距地有立住义。二能申展有进趣
T35n1734_p0499c03U义。前表第三十住之法。后表第四十行之法。
T35n1734_p0499c04U是故二会同此放光。第五会从两膝放光。表
T35n1734_p0499c05U行位过前渐增至膝。大愿回向屈申进诣以
T35n1734_p0499c06U膝表示。第六会眉间豪放光。表十地正证。第
T35n1734_p0499c07U八会亦眉间放光者。亦表法界法门普该证
T35n1734_p0499c08U入故。三光意者。此诸放光略有四意。一为现
T35n1734_p0499c09U相表法。二惊起信心。三照触救苦。四集众远
T35n1734_p0499c10U召。四光体者亦有四种。一是事光如流星霞
T35n1734_p0499c11U云等。二是法光谓显示法门故。三是理光谓
T35n1734_p0499c12U非青黄赤白。不生灭故。四无碍光。前三无碍
T35n1734_p0499c13U融现前故。五光业用者。八业二身如十地论
T35n1734_p0499c14U说。第二明诸佛同加作四门。一有无。二加相。
T35n1734_p0499c15U三加意。四能加之佛。初有无者于八会中第
T35n1734_p0499c16U二及七八此三并无加。第二位未成故不入
T35n1734_p0499c17U定。故第七行法。依解不异前故。第八如来自
T35n1734_p0499c18U入三昧不待加故。余会非此。是故皆有二。加
T35n1734_p0499c19U相者谓彼诸佛皆以三业同作加。故口加语
T35n1734_p0499c20U业资其辨才。意加与智增其慧悟。身加与力
T35n1734_p0499c21U令威过众表同于如来三轮摄化。又口加与
T35n1734_p0499c22U辨令能说。意加冥被以增威。身加摩顶而令
T35n1734_p0499c23U觉。三加意者有六。一地论云。卢舍那佛本愿
T35n1734_p0499c24U力故加。二是彼菩萨善根愿力故。三得彼三
T35n1734_p0499c25U昧法如是故。四为说此法故加。谓十地等诸
T35n1734_p0499c26U位法也。五者十方诸佛各以三业加彼菩萨
T35n1734_p0499c27U令说此法。即表诸佛同所宣说。六令彼大众
T35n1734_p0499c28U知佛加说。于彼所说生净信故。四能加之佛
T35n1734_p0499c29U名数者。初会之中有十方世界海诸佛。第三
T35n1734_p0500a01U会十方各过千佛世界尘数刹。外有千佛世
T35n1734_p0500a02U界尘数诸佛。同名法慧。第四会十方各过万
T35n1734_p0500a03U佛世界尘数刹。外有万佛世界尘数诸佛。同
T35n1734_p0500a04U名功德林。第五会十方各过百万佛刹尘数
T35n1734_p0500a05U刹。外有百万佛刹尘数诸佛。同名金刚幢。第
T35n1734_p0500a06U六会十方各过十亿佛土尘数刹。外有十亿
T35n1734_p0500a07U佛土尘数诸佛。同名金刚藏。解云欲表三贤
T35n1734_p0500a08U十圣位相渐增故。令佛数从小至多。皆同所
T35n1734_p0500a09U加菩萨名者。地论释云。令彼菩萨闻诸如来
T35n1734_p0500a10U同己。名己增踊悦故。又彼诸位各说如佛名
T35n1734_p0500a11U之法故不异名加
T35n1734_p0500a12U第十所说法者略作四门。一约品。二约会。三
T35n1734_p0500a13U约文。四约义。初约品者。第一会中有二品。一
T35n1734_p0500a14U世间净眼品。二卢舍那佛品。第二会有六品。
T35n1734_p0500a15U一如来名号品。二四谛品。三光明觉品。四菩
T35n1734_p0500a16U萨明难品。五净行品。六贤首菩萨品。第三
T35n1734_p0500a17U会有六品。一佛升须弥顶品。二菩萨云集说偈
T35n1734_p0500a18U品。三菩萨十住品。四梵行品。五初发心菩萨
T35n1734_p0500a19U功德品。六明法品。第四会有四品。一佛升夜
T35n1734_p0500a20U摩天宫品。二菩萨云集赞佛品。三功德花聚
T35n1734_p0500a21U菩萨十行品。四菩萨十无尽品。第五会有
T35n1734_p0500a22U三品。一佛升兜率天宫品。二菩萨说偈品。三
T35n1734_p0500a23U金刚幢菩萨回向品。第六会有十一品。一
T35n1734_p0500a24U十地品。二十明品。三十忍品。四阿僧o品。
T35n1734_p0500a25U五寿命品。六菩萨住处品。七佛不思议法品。
T35n1734_p0500a26U八如来相海品。九佛小相光明品。十普贤菩
T35n1734_p0500a27U萨行品。十一宝王如来性起品。第七会有
T35n1734_p0500a28U一品。谓离世间品。第八会有一品。谓入法
T35n1734_p0500a29U界品。颂曰
T35n1734_p0500b01U　二六六四三　　十一各一一　　是故于八会
T35n1734_p0500b02U　品有三十四
T35n1734_p0500b03U第二约会者有二。初摄因从果会别有八。二
T35n1734_p0500b04U分因果有六十二会。初第一会中普贤定内
T35n1734_p0500b05U观五海说十智。言五海者初一切世界海。二
T35n1734_p0500b06U一切众生海。三法界业海。四欲乐诸根海。五
T35n1734_p0500b07U三世诸佛海。言十智者一一切世界海成败
T35n1734_p0500b08U智。二众生界赴智。三法界智。四如来自在
T35n1734_p0500b09U智。五转法轮智。六力无畏不共法智。七光明
T35n1734_p0500b10U赞叹音声智。八三种教化众生智。九无量三
T35n1734_p0500b11U昧法门不坏智。十如来种种自在智。第二会
T35n1734_p0500b12U中初品说佛身名普遍。次品说佛谛语遐周。
T35n1734_p0500b13U次品明佛身意舒光广拟开觉。上三显佛果
T35n1734_p0500b14U三轮差别摄用。次品说信位正解十种甚深。
T35n1734_p0500b15U次品说信位净行百四十愿。末后一品说信
T35n1734_p0500b16U位德成广摄诸位　乃至成佛。第三会中所
T35n1734_p0500b17U说十住者。一发心住。二持地住。三修行住。四
T35n1734_p0500b18U生贵住。五方便具足住。六正心住。七不退住。
T35n1734_p0500b19U八童真住。九法王子住。十灌顶住。第四会
T35n1734_p0500b20U中说十行法。一欢喜行。二饶益行。三无恚
T35n1734_p0500b21U恨行。四无尽行。五离痴乱行。六善现行。七
T35n1734_p0500b22U无着行。八尊重行。九善法行。十真实行。第
T35n1734_p0500b23U五会中说十回向法者。一救护众生离众生
T35n1734_p0500b24U相回向。二不坏回向。三等一切佛回向。四至
T35n1734_p0500b25U一切处回向。五无尽功德藏回向。六随顺平
T35n1734_p0500b26U等善根回向。七随顺平等观回向。八如相回
T35n1734_p0500b27U向。九无缚无着解脱回向。十法界无量回向
T35n1734_p0500b28U第六会中说十地法。一欢喜地。二离垢地。
T35n1734_p0500b29U三明地。四炎地。五难胜地。六现前地。七远行
T35n1734_p0500c01U地。八不动地。九善惠地。十法云地。第七会
T35n1734_p0500c02U中普慧菩萨起二百句问。普贤菩萨句别答
T35n1734_p0500c03U十故成二千法门。第八会中大众起于六十
T35n1734_p0500c04U句问。如来现于法界身云。令诸菩萨皆入法
T35n1734_p0500c05U界。舍利弗等五百声闻虽在会中如盲如聋
T35n1734_p0500c06U无所闻见。后显善财随位修行证入法界。上
T35n1734_p0500c07U来摄助归正。故以八会统收皆尽。第二分
T35n1734_p0500c08U助异正散说。诸佛及诸菩萨赴机。显法会别
T35n1734_p0500c09U通有六十二者。初之八会如前所显。次约菩
T35n1734_p0500c10U萨赴机摄化有五十四会。总相科勒以为五
T35n1734_p0500c11U分。初有四十一位名寄位修行相。于中初觉
T35n1734_p0500c12U城东文殊一会。令善财入法界信位。次于可
T35n1734_p0500c13U乐国和合山功德云比丘令善财得普门光明
T35n1734_p0500c14U三昧观察正念诸佛法门。乃至第十师子奋
T35n1734_p0500c15U迅城中弥多罗女令善财得般若波罗蜜普庄
T35n1734_p0500c16U严法门。已上十位令善财各得一种法门满
T35n1734_p0500c17U足十住之位。次从救度国善现比丘令善财
T35n1734_p0500c18U得随顺菩萨灯明法门。乃至第十知足城中
T35n1734_p0500c19U出家外道名随顺一切众生。令善财得至一
T35n1734_p0500c20U切处法门。已上十位各令善财得一法门满
T35n1734_p0500c21U足十行之位。次甘露味国青莲华长者令善
T35n1734_p0500c22U财得入香法门。乃至第十摩竭提国道场地
T35n1734_p0500c23U神名曰安住。令善财得菩萨不可坏藏法门。
T35n1734_p0500c24U已上十住各令善财得一法门满足菩萨十
T35n1734_p0500c25U回向位。次从迦毗罗城婆娑陀夜天令善财
T35n1734_p0500c26U得光明普照诸法坏散众生愚痴法门。乃至
T35n1734_p0500c27U第十迦毗罗城释迦女名瞿夷。令善财得分
T35n1734_p0500c28U别观察一切菩萨三昧海法门。已上十位各
T35n1734_p0500c29U令善财得一法门满足菩萨十地之位。上来
T35n1734_p0501a01U四十一总明寄位修行相竟。自下初从摩耶
T35n1734_p0501a02U夫人令善财得大愿智幻法门。乃至第十德
T35n1734_p0501a03U生童子有德童女令善财得菩萨幻住法门。
T35n1734_p0501a04U已上十位各令善财得一法门满足菩萨第二
T35n1734_p0501a05U会缘入。实法门。自下海涧国大庄严林中
T35n1734_p0501a06U严净藏楼观内。弥勒菩萨令善财得三世智
T35n1734_p0501a07U正念思惟庄严法门。已上一位令善财入第
T35n1734_p0501a08U三摄德成因相法。自下普门城边文殊师
T35n1734_p0501a09U利遥申右手摩善财顶。得见三千大千世界
T35n1734_p0501a10U尘数知识。不违其教。乃立善财于自所住
T35n1734_p0501a11U处普贤道场法门。此一位令入智照无二相
T35n1734_p0501a12U法。自下于如来前金刚藏道场上。普贤菩
T35n1734_p0501a13U萨令善财得十不可坏智慧法门。此一位令
T35n1734_p0501a14U入显因广大相法。又此上所求诸善知识种
T35n1734_p0501a15U类有五。一约位有五十四如前辨。二约主伴
T35n1734_p0501a16U有一百一十也。三约同教见大千世界尘数
T35n1734_p0501a17U知识。四约别教见十佛世界尘数知识。五
T35n1734_p0501a18U约称法约通十方无尽世界。则见虚空法界
T35n1734_p0501a19U等不可说不可说诸善知识。第三显文分齐
T35n1734_p0501a20U者有六重。一约三分。初品是序分。二卢舍那
T35n1734_p0501a21U品下是正宗。经来不尽故无流通。又释此
T35n1734_p0501a22U经总无流通。以前七会各无流通故。大般若
T35n1734_p0501a23U经十六会末各别流通。此不同彼。故知此经
T35n1734_p0501a24U总无流通。表显法门无终尽故。二依正法师
T35n1734_p0501a25U等作四分。初品是序分。二卢舍那品下至光
T35n1734_p0501a26U明觉。四品经文名举果劝乐分。三从明难品
T35n1734_p0501a27U下至性起。二十七品经文明修因契果分。四
T35n1734_p0501a28U七八二会明依人入证分。三正说有五分。初
T35n1734_p0501a29U一品教起因缘分。二卢舍那品中一周问答
T35n1734_p0501b01U是举果劝乐生信分。三从第二会尽第六会
T35n1734_p0501b02U有三十品。亦一周问答是修因契果生解分。
T35n1734_p0501b03U四第七会中一周问答是托法进修成行分。
T35n1734_p0501b04U五第八会中一周问答是依人入证成德分。
T35n1734_p0501b05U以此经中唯有如此四翻问答。是故兼序。但
T35n1734_p0501b06U得科为五分不得异说。又四问答中。初生
T35n1734_p0501b07U信。二起解。三成行。四证真故义圆足不增
T35n1734_p0501b08U减也。四或为五周因果。第一会中果广而因
T35n1734_p0501b09U略。是所信因果。第二会至小相品是修生因
T35n1734_p0501b10U果。普贤性起是修显因果。第七会中成行因
T35n1734_p0501b11U果。第八会中入证因果。五或八会各一法。初
T35n1734_p0501b12U一所信之境。二依境起信。三依信生解。四依
T35n1734_p0501b13U解起行。五随行起愿。六行愿证实。七练行纯
T35n1734_p0501b14U熟。八该摄法界。亦是义理圆满故无增减也。
T35n1734_p0501b15U六或分为十。谓前五周因果之内初后二位
T35n1734_p0501b16U先果后因。余三皆先因后果。各分因果二位
T35n1734_p0501b17U故为十也。第四约义显者。总标此经大意
T35n1734_p0501b18U义理略作十门。一同时具足相应门。二因陀
T35n1734_p0501b19U罗网法界门。三秘密隐显俱成门。四微细相
T35n1734_p0501b20U容安立门。五诸藏纯杂具德门。六十世隔法
T35n1734_p0501b21U异成门。七一多相容不同门。八诸法相即自
T35n1734_p0501b22U在门。九唯心回转善成门。十托事显法生解
T35n1734_p0501b23U门。此上十门中各有十义。一人法。二教义。
T35n1734_p0501b24U三因果。四理事。五解行。六分齐境位。七师弟
T35n1734_p0501b25U法智。八主伴依正。九逆顺体用。十随生根欲
T35n1734_p0501b26U示现。此等十义皆同时相应成一缘起。随别
T35n1734_p0501b27U义门入前十门。皆准思之。又更重释前十门。
T35n1734_p0501b28U初是诸缘契合义。是总也。约缘起全有力全
T35n1734_p0501b29U无力义故有相容门也。约缘起空有义故有
T35n1734_p0501c01U相即门也。缘起力用重重摄故有帝网门也。
T35n1734_p0501c02U缘起有无各不并。故有隐显门也。约缘起
T35n1734_p0501c03U同体门摄法故有微细门也。约所起法分前
T35n1734_p0501c04U后际故有十世门也。约缘起诸门所收诸法
T35n1734_p0501c05U各有纯杂故有纯杂门也。约缘起自性故有
T35n1734_p0501c06U唯心门也。约缘起相用理观如事故有说托
T35n1734_p0501c07U事显法门也。此十义通一部经思之
T35n1734_p0501c08U花严八会刚目一卷
T35n1734_p0501c09U　　天治二年十月二十三日于池上房之僧
T35n1734_p0501c10U　　宽有之本也
T35n1734_p0501c11U　　未来领知人人可令后世访给也