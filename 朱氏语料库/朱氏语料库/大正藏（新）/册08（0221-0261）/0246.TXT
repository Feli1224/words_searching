湖羲`璃:0246_000.txt
 
【经文资讯】大正新修大藏经 第八册 No. 246《仁王护国般若波罗蜜多经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】维习安大德提供之高丽藏 CD 经文／佛教电脑资讯库功德会校对，CBETA 自行扫瞄辨识，其他
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 8, No. 246 仁王护国般若波罗蜜多经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Tripitaka Koreana as provided by Mr. Christian Wittern / proofread by Electronic Buddhadharma Society (EBS), CBETA OCR Group, Others
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T08n0246_p0834a09┃
T08n0246_p0834a10┃
T08n0246_p0834a11┃　　No. 246 [No. 245]
T08n0246_p0834a12┃大唐新[番*飞]护国仁王般若经序
T08n0246_p0834a13┃
T08n0246_p0834a14┃　　　　代宗皇帝制
T08n0246_p0834a15┃皇矣至觉。子于元元。截有海。以般若之舟。剪
T08n0246_p0834a16┃稠林。以智慧之剑。绵络六合。罗罩十方。弘宣
T08n0246_p0834a17┃也深。志应也大。自权舆天竺。泳沫汉庭。行无
T08n0246_p0834a18┃缘之慈。纳常乐之域。信其博施。倾芥城而逾
T08n0246_p0834a19┃远。仰夫湛寂。超言象之又玄。五始不究其初。
T08n0246_p0834a20┃一得罔根其本。以彼取此。何其辽哉。朕忝嗣
T08n0246_p0834a21┃鸿休。丕承大宝。轸推沟以夕惕。方彻枕而假
T08n0246_p0834a22┃寐。夫其镇乾坤遏寇虐。和风雨著星辰。与物
T08n0246_p0834a23┃无为刈人艰止。不有般若其能已乎。朕尝
T08n0246_p0834a24┃澡身定泉。宅心道秘。缅寻龙宫之藏。稽合
T08n0246_p0834a25┃鹫峰之旨。懿夫护国实在兹经。窃景行於波
T08n0246_p0834a26┃斯。庶阐扬於调御。至若高张五忍。足明侧
T08n0246_p0834a27┃隐之深。永祛众难。惟化清之本。名假法
T08n0246_p0834a28┃假心空色空。推之於无。则境智都寂。引之於
T08n0246_p0834a29┃有。乃津梁不穷。思与黎蒸共臻实相。而缇
T08n0246_p0834b01┃油贝叶文字参差。东夏西天言音讹谬。致使
T08n0246_p0834b02┃古今[番*飞]译。清浊不同。前後参详。轻重匪一。其
T08n0246_p0834b03┃犹大辂。终继事而增华。譬彼坚冰。始积水而
T08n0246_p0834b04┃非厉。先之所译语质未融。披读之流临文三
T08n0246_p0834b05┃覆。凡诸释氏。良用慨然
T08n0246_p0834b06┃先圣翘诚玉毫。澹虑真境。发挥满教搜缀缺
T08n0246_p0834b07┃文。诏大德三藏沙门不空。推校详译未周部
T08n0246_p0834b08┃卷。三藏学究二谛。教传三密。义了宗极伊成
T08n0246_p0834b09┃字圆。褰裳西指泛杯南海。影与形对勤将岁
T08n0246_p0834b10┃深。妙印度之声明。洞中华之韵曲。甘露沃朕
T08n0246_p0834b11┃香风袭予。既而梵夹远赍。洪锺待扣。伫延吹
T08n0246_p0834b12┃万之籁。率训开三之典。朕哀缠栾棘。悲感霜
T08n0246_p0834b13┃露。捧戴
T08n0246_p0834b14┃遗诏。不敢怠遑。延振锡之群英。终为山之九
T08n0246_p0834b15┃仞。开府朝恩许国以身归佛以命。弼我真教
T08n0246_p0834b16┃申夫妙门。爰令集京城义学大德良贲等。翰
T08n0246_p0834b17┃林学士常衮等。於大明宫南桃园。详译护国
T08n0246_p0834b18┃般若毕。并更写定密严等经。握椠含毫研精
T08n0246_p0834b19┃赜邃。曩者讹略刊定较然。昔之沈隐钩索焕
T08n0246_p0834b20┃矣。足可悬诸日月。大烛昏衢。润之云雨。横流
T08n0246_p0834b21┃动植。伏愿上资仙驾。飞慧云於四天。迥出尘
T08n0246_p0834b22┃劳。蹑金莲於十地。朕理昧幽关。文惭丽则。见
T08n0246_p0834b23┃推序述。惋抚空怀。聊纪之於首篇。庶克开
T08n0246_p0834b24┃于厥後。将发皇永永。可推而行之。时旃蒙
T08n0246_p0834b25┃岁木槿荣月也


湖羲`璃:0246_001.txt
 
【经文资讯】大正新修大藏经 第八册 No. 246《仁王护国般若波罗蜜多经》CBETA 电子佛典 V1.0 普及版
# Taisho Tripitaka Vol. 8, No. 246 仁王护国般若波罗蜜多经, CBETA Chinese Electronic Tripitaka V1.0, Normalized Version
=========================================================================
T08n0246_p0834c01┃
T08n0246_p0834c02┃
T08n0246_p0834c03┃仁王护国般若波罗蜜多经卷上
T08n0246_p0834c04┃
T08n0246_p0834c05┃　　　　开府仪同三司特进试鸿胪卿肃国公
T08n0246_p0834c06┃　　　　食邑三千户赐紫赠司空谥大鉴正号
T08n0246_p0834c07┃　　　　大广智大兴善寺三藏沙门不空
T08n0246_p0834c08┃　　　　奉　诏译
T08n0246_p0834c09┃　　序品第一
T08n0246_p0834c10┃如是我闻。一时佛住王舍城鹫峰山中。与大
T08n0246_p0834c11┃比丘众千八百人俱。皆阿罗汉。诸漏已尽无
T08n0246_p0834c12┃复烦恼。心善解脱慧善解脱。九智十智所作
T08n0246_p0834c13┃已办。三假实观三空门观。有为功德无为功
T08n0246_p0834c14┃德皆悉成就。复有比丘尼众八百人俱。皆阿
T08n0246_p0834c15┃罗汉。复有无量无数菩萨摩诃萨。实智平等
T08n0246_p0834c16┃永断惑障。方便善巧起大行愿。以四摄法饶
T08n0246_p0834c17┃益有情。四无量心普覆一切。三明鉴达得五
T08n0246_p0834c18┃神通。修习无边菩提分法。工巧技艺超诸世
T08n0246_p0834c19┃间。深入缘生空无相愿。出入灭定示现难
T08n0246_p0834c20┃量。摧伏魔怨双照二谛。法眼普见知众生根。
T08n0246_p0834c21┃四无碍解演说无畏。十力妙智雷震法音。
T08n0246_p0834c22┃近无等等金刚三昧。如是功德皆悉具足。复
T08n0246_p0834c23┃有无量优婆塞众优婆夷众皆见圣谛。复有
T08n0246_p0834c24┃无量修七贤行。念处正勤神足根力。八胜处
T08n0246_p0834c25┃十遍处。十六心行趣谛现观。复有十六大国
T08n0246_p0834c26┃王。波斯匿王等各与若干千万眷属俱。复有
T08n0246_p0834c27┃六欲天王。释提桓因等与其眷属无量天子
T08n0246_p0834c28┃俱。色四静虑诸大梵王。亦与眷属无量天子
T08n0246_p0834c29┃俱。诸趣变化无量有情。阿修罗等若干眷属
T08n0246_p0835a01┃俱。复有变现十方净土。而现百亿师子之座。
T08n0246_p0835a02┃佛坐其上广宣法要。一一座前各现一花。是
T08n0246_p0835a03┃百亿花众宝严饰。於诸花上一一复有无量
T08n0246_p0835a04┃化佛无量菩萨。四众八部悉皆无量。其中诸
T08n0246_p0835a05┃佛各各宣说般若波罗蜜多。展转流遍十方
T08n0246_p0835a06┃恒沙诸佛国土。有如是等诸来大众。各礼佛
T08n0246_p0835a07┃足退坐一面
T08n0246_p0835a08┃尔时世尊初年月八日。入大寂静妙三摩地。
T08n0246_p0835a09┃身诸毛孔放大光明。普照十方恒沙佛土。是
T08n0246_p0835a10┃时欲界无量诸天雨众妙花。色界诸天亦雨
T08n0246_p0835a11┃天花。众色间错甚可爱乐。时无色界雨诸香
T08n0246_p0835a12┃花。香如须弥华如车轮。如云而下遍覆大众
T08n0246_p0835a13┃普佛世界六种震动。尔时大众自相谓言。大
T08n0246_p0835a14┃觉世尊前已为我等。说摩诃般若波罗蜜多。
T08n0246_p0835a15┃金刚般若波罗蜜多。天王问般若波罗蜜多。
T08n0246_p0835a16┃大品等无量无数般若波罗蜜多。今日如来
T08n0246_p0835a17┃放大光明斯作何事。时室罗筏国波斯匿王
T08n0246_p0835a18┃作是思惟。今佛现是希有之相。必雨法雨普
T08n0246_p0835a19┃皆利乐。即问宝盖无垢称等诸优婆塞。舍利
T08n0246_p0835a20┃弗须菩提等诸大声闻。弥勒师子吼等诸菩
T08n0246_p0835a21┃萨摩诃萨言。如来所现是何瑞相。时诸大众
T08n0246_p0835a22┃无能答者。波斯匿王等承佛神力广作音乐。
T08n0246_p0835a23┃欲色诸天各奏无量天诸妓乐。声遍三千大
T08n0246_p0835a24┃千世界
T08n0246_p0835a25┃尔时世尊复放无量阿僧只光。其明杂色。一
T08n0246_p0835a26┃一光中现宝莲华。其华千叶皆作金色。上有
T08n0246_p0835a27┃化佛宣说法要。是佛光明普於十方恒河沙
T08n0246_p0835a28┃等诸佛国土。有缘斯现。彼他方佛国中。东方
T08n0246_p0835a29┃普光菩萨摩诃萨。东南方莲华手菩萨摩诃
T08n0246_p0835b01┃萨。南方离忧菩萨摩诃萨。西南方光明菩萨
T08n0246_p0835b02┃摩诃萨。西方行慧菩萨摩诃萨。西北方宝胜
T08n0246_p0835b03┃菩萨摩诃萨。北方胜受菩萨摩诃萨。东北方
T08n0246_p0835b04┃离尘菩萨摩诃萨。上方喜受菩萨摩诃萨。下
T08n0246_p0835b05┃方莲华胜菩萨摩诃萨。各与无量百千俱胝
T08n0246_p0835b06┃菩萨摩诃萨皆来至此。持种种香散种种华。
T08n0246_p0835b07┃作无量音乐供养如来。顶礼佛足默然退坐。
T08n0246_p0835b08┃合掌恭敬一心观佛
T08n0246_p0835b09┃　　仁王护国般若波罗蜜多经观如来品第二
T08n0246_p0835b10┃尔时世尊从三昧起。坐师子座告大众言。吾
T08n0246_p0835b11┃知十六诸国王等咸作是念。世尊大慈普皆
T08n0246_p0835b12┃利乐。我等诸王云何护国。善男子吾今先为
T08n0246_p0835b13┃诸菩萨摩诃萨。说护佛果护十地行。汝等皆
T08n0246_p0835b14┃应谛听谛听善思念之。是时大众。波斯匿王
T08n0246_p0835b15┃等。闻佛语已咸共赞言善哉善哉。即散无量
T08n0246_p0835b16┃诸妙宝花。於虚空中变成宝盖。覆诸大众靡
T08n0246_p0835b17┃不周遍。时波斯匿王即从座起顶礼佛足。合
T08n0246_p0835b18┃掌长跪而白佛言。世尊菩萨摩诃萨云何护
T08n0246_p0835b19┃佛果。云何护十地行
T08n0246_p0835b20┃佛告波斯匿王言。护佛果者。诸菩萨摩诃萨
T08n0246_p0835b21┃应如是住。教化一切卵生胎生湿生化生。不
T08n0246_p0835b22┃观色相不观色如受想行识。我人知见常乐
T08n0246_p0835b23┃净倒四摄六度二谛四谛。力无畏等一切诸
T08n0246_p0835b24┃行。乃至菩萨如来亦复如是。不观相不观如。
T08n0246_p0835b25┃所以者何。以诸法性即真实故。无来无去无
T08n0246_p0835b26┃生无灭。同真际等法性无二无别犹如虚空
T08n0246_p0835b27┃蕴处界相无我我所。是为菩萨摩诃萨修行
T08n0246_p0835b28┃般若波罗蜜多
T08n0246_p0835b29┃波斯匿王白佛言。世尊若菩萨众生性无二
T08n0246_p0835c01┃者。菩萨以何相而化众生耶。佛言大王色受
T08n0246_p0835c02┃想行识常乐我净。法性不住色不住非色。受
T08n0246_p0835c03┃想行识常乐我净。亦不住净不住非净。何以
T08n0246_p0835c04┃故。以诸法性悉皆空故。由世谛故由三假故。
T08n0246_p0835c05┃一切有情蕴处界法。造福非福不动行等。因
T08n0246_p0835c06┃果皆有。三乘贤圣所修诸行。乃至佛果皆名
T08n0246_p0835c07┃为有。六十二见亦名为有。大王若著名相分
T08n0246_p0835c08┃别诸法。六趣四生三乘行果。即是不见诸法
T08n0246_p0835c09┃实性
T08n0246_p0835c10┃波斯匿王白佛言。诸法实性清净平等。非有
T08n0246_p0835c11┃非无智云何照。佛言大王智照实性非有非
T08n0246_p0835c12┃无。所以者何。法性空故。是即色受想行识十
T08n0246_p0835c13┃二处十八界。士夫六界十二因缘。二谛四谛
T08n0246_p0835c14┃一切皆空。是诸法等即生即灭即有即空。刹
T08n0246_p0835c15┃那刹那亦复如是。何以故。一念中有九十刹
T08n0246_p0835c16┃那。一刹那经九百生灭。诸有为法悉皆空故。
T08n0246_p0835c17┃以甚深般若波罗蜜多。照见诸法一切皆空。
T08n0246_p0835c18┃内空外空内外空。空空大空胜义空。有为空
T08n0246_p0835c19┃无为空无始空毕竟空。散空本性空自相空
T08n0246_p0835c20┃一切法空。般若波罗蜜多空。因空佛果空空
T08n0246_p0835c21┃空故空。诸有为法法集故有。受集故有。名集
T08n0246_p0835c22┃故有。因集故有。果集故有。六趣故有。十地故
T08n0246_p0835c23┃有。佛果故有一切皆有。善男子若菩萨住於
T08n0246_p0835c24┃法相。有我相人相有情知见。为住世间即非
T08n0246_p0835c25┃菩萨。所以者何。一切诸法悉皆空故。若於诸
T08n0246_p0835c26┃法而得不动。不生不灭无相无无相不应起
T08n0246_p0835c27┃见。何以故一切法皆如也。诸佛法僧亦如也。
T08n0246_p0835c28┃圣智现前最初一念。具足八万四千波罗蜜
T08n0246_p0835c29┃多。名欢喜地。障尽解脱运载名乘。动相灭时
T08n0246_p0836a01┃名金刚定。体相平等名一切智智
T08n0246_p0836a02┃大王此般若波罗蜜多文字章句。百佛千佛
T08n0246_p0836a03┃百千万亿。一切诸佛而共同说。若有人於恒
T08n0246_p0836a04┃河沙三千大千世界。满中七宝以用布施。大
T08n0246_p0836a05┃千世界一切有情皆得阿罗汉果。不如有人
T08n0246_p0836a06┃於此经中。乃至起於一念净信。何况有能受
T08n0246_p0836a07┃持读诵解一句者。所以者何。文字性离无文
T08n0246_p0836a08┃字相非法非非法。般若空故菩萨亦空。何以
T08n0246_p0836a09┃故。於十地中。地地皆有始生住生及以终生。
T08n0246_p0836a10┃此三十生悉皆是空。一切智智亦复皆空。大
T08n0246_p0836a11┃王若菩萨见境见智见说见受。即非圣见是
T08n0246_p0836a12┃愚夫见。有情果报三界虚妄。欲界分别所造
T08n0246_p0836a13┃诸业。色四静虑定所作业。无色四空定所起
T08n0246_p0836a14┃业。三有业果一切皆空。三界根本无明亦空。
T08n0246_p0836a15┃圣位诸地无漏生灭。於三界中余无明习。变
T08n0246_p0836a16┃易果报亦复皆空。等觉菩萨得金刚定。二死
T08n0246_p0836a17┃因果空一切智亦空。佛无上觉种智圆满。择
T08n0246_p0836a18┃非择灭真净法界。性相平等应用亦空。善男
T08n0246_p0836a19┃子若有修习般若波罗蜜多说者听者。譬如
T08n0246_p0836a20┃幻士无说无听。法同法性犹如虚空。一切法
T08n0246_p0836a21┃皆如也。大王菩萨摩诃萨护佛果为若此
T08n0246_p0836a22┃尔时世尊告波斯匿王言。汝以何相而观如
T08n0246_p0836a23┃来。波斯匿王言。观身实相观佛亦然。无前际
T08n0246_p0836a24┃无後际无中际。不住三际不离三际。不住五
T08n0246_p0836a25┃蕴不离五蕴。不住四大不离四大。不住六处
T08n0246_p0836a26┃不离六处。不住三界不离三界。不住方不离
T08n0246_p0836a27┃方。明无明等非一非异。非此非彼非净非秽。
T08n0246_p0836a28┃非有为非无为无自相无他相。无名无相无
T08n0246_p0836a29┃强无弱。无示无说非施非悭。非戒非犯非忍
T08n0246_p0836b01┃非恚。非进非怠非定非乱。非智非愚非来非
T08n0246_p0836b02┃去。非入非出非福田非不福田。非相非无相。
T08n0246_p0836b03┃非取非舍非大非小。非见非闻非觉非知。心
T08n0246_p0836b04┃行处灭言语道断。同真际等法性。我以此相
T08n0246_p0836b05┃而观如来。佛言善男子如汝所说。诸佛如来
T08n0246_p0836b06┃力无畏等恒沙功德。诸不共法悉皆如是。修
T08n0246_p0836b07┃般若波罗蜜多者应如是观。若他观者名为
T08n0246_p0836b08┃邪观。说是法时无量大众得法眼净
T08n0246_p0836b09┃　　仁王护国般若波罗蜜多经菩萨行品
T08n0246_p0836b10┃　　第三
T08n0246_p0836b11┃尔时波斯匿王白佛言。世尊护十地行菩萨
T08n0246_p0836b12┃摩诃萨。应云何修行云何化众生。复以何相
T08n0246_p0836b13┃而住观察
T08n0246_p0836b14┃佛告大王诸菩萨摩诃萨。依五忍法以为修
T08n0246_p0836b15┃行。所谓伏忍信忍顺忍无生忍皆上中下。於
T08n0246_p0836b16┃寂灭忍而有上下。名为菩萨修行般若波罗
T08n0246_p0836b17┃蜜多。善男子初伏忍位。起习种性修十住行。
T08n0246_p0836b18┃初发心相有恒河沙众生。见佛法僧发於十
T08n0246_p0836b19┃信。所谓信心念心。精进心慧心。定心不退心。
T08n0246_p0836b20┃戒心愿心。护法心回向心。具此十心而能少
T08n0246_p0836b21┃分化诸众生。超过二乘一切善地。是为菩萨
T08n0246_p0836b22┃初长养心。为圣胎故
T08n0246_p0836b23┃复次性种性菩萨。修行十种波罗蜜多。起十
T08n0246_p0836b24┃对治。所谓观察身受心法不净诸苦无常无
T08n0246_p0836b25┃我。治贪镇疑三不善根。起施慈慧三种善根。
T08n0246_p0836b26┃观察三世过去因忍。现在因果忍未来果忍。
T08n0246_p0836b27┃此位菩萨广利众生。超过我见人见众生等
T08n0246_p0836b28┃想。外道倒想所不能坏
T08n0246_p0836b29┃复次道种性菩萨。修十回向起十忍心。谓观
T08n0246_p0836c01┃五蕴色受想行识。得戒忍定忍慧忍解脱忍
T08n0246_p0836c02┃解脱知见忍。观三界因果。得空忍无想忍无
T08n0246_p0836c03┃愿忍。观二谛假实诸法无常。得无常忍。一切
T08n0246_p0836c04┃法空得无生忍。此位菩萨作转轮王。能广化
T08n0246_p0836c05┃利一切众生
T08n0246_p0836c06┃复次信忍菩萨。谓欢喜地离垢地发光地。能
T08n0246_p0836c07┃断三障色烦恼缚。行四摄法布施爱语利行
T08n0246_p0836c08┃同事。修四无量慈无量心悲无量心。喜无量
T08n0246_p0836c09┃心舍无量心。具四弘愿断诸缠盖。常化众生
T08n0246_p0836c10┃修佛知见。成无上觉。住三脱门空解脱门无
T08n0246_p0836c11┃相解脱门无愿解脱门。此是菩萨摩诃萨。从
T08n0246_p0836c12┃初发心至一切智诸行根本。利益安乐一切
T08n0246_p0836c13┃众生
T08n0246_p0836c14┃复次顺忍菩萨。谓焰慧地难胜地现前地。能
T08n0246_p0836c15┃断三障心烦恼缚。能於一身遍往十方亿佛
T08n0246_p0836c16┃刹土。现不可说神通变化利乐众生
T08n0246_p0836c17┃复次无生忍菩萨。谓远行地不动地善慧地。
T08n0246_p0836c18┃能断三障色心习气。而能示现不可说身。随
T08n0246_p0836c19┃类饶益一切众生
T08n0246_p0836c20┃复次寂灭忍者。佛与菩萨同依此忍。金刚喻
T08n0246_p0836c21┃定住下忍位名为菩萨。至於上忍名一切智。
T08n0246_p0836c22┃观胜义谛断无明相是为等觉。一相无相平
T08n0246_p0836c23┃等无二。为第十一一切智地。非有非无湛然
T08n0246_p0836c24┃清净。无来无去常住不变。同真际等法性。无
T08n0246_p0836c25┃缘大悲常化众生。乘一切智乘来化三界。善
T08n0246_p0836c26┃男子诸众生类一切烦恼。业异熟果二十二
T08n0246_p0836c27┃根。不出三界。诸佛示导应化法身亦不离此。
T08n0246_p0836c28┃若有说言於三界外。别更有一众生界者。即
T08n0246_p0836c29┃是外道大有经说。大王我常语诸众生。但断
T08n0246_p0837a01┃三界无明尽者即名为佛。自性清净名本觉
T08n0246_p0837a02┃性。即是诸佛一切智智。由此得为众生之本。
T08n0246_p0837a03┃亦是诸佛菩萨行本。是为菩萨本所修行。五
T08n0246_p0837a04┃忍法中十四忍也
T08n0246_p0837a05┃佛言大王汝先问言。菩萨云何化众生者。菩
T08n0246_p0837a06┃萨摩诃萨应如是化。从初一地至後一地。自
T08n0246_p0837a07┃所行处及佛行处一切知见故。若菩萨摩诃
T08n0246_p0837a08┃萨住百佛刹。作赡部洲转轮圣王。修百法明
T08n0246_p0837a09┃门。以檀波罗蜜多住平等心。化四天下一切
T08n0246_p0837a10┃众生。若菩萨摩诃萨住千佛刹。作忉利天王。
T08n0246_p0837a11┃修千法明门。说十善道化一切众生。若菩萨
T08n0246_p0837a12┃摩诃萨住万佛刹。作夜摩天王。修万法明门。
T08n0246_p0837a13┃依四禅定化一切众生。若菩萨摩诃萨住亿
T08n0246_p0837a14┃佛刹。作睹史多天王。修亿法明门。行菩提分
T08n0246_p0837a15┃法化一切众生。若菩萨摩诃萨住百亿佛刹。
T08n0246_p0837a16┃作化乐天王。修百亿法明门。二谛四谛化一
T08n0246_p0837a17┃切众生。若菩萨摩诃萨住千亿佛刹。作他化
T08n0246_p0837a18┃自在天王。修千亿法明门。十二因缘智化一
T08n0246_p0837a19┃切众生
T08n0246_p0837a20┃若菩萨摩诃萨住万亿佛刹。作初禅梵王。修
T08n0246_p0837a21┃万亿法明门。方便善巧智化一切众生。若菩
T08n0246_p0837a22┃萨摩诃萨住百万微尘数佛刹。作二禅梵王。
T08n0246_p0837a23┃修百万微尘数法明门双照平等神通愿智化
T08n0246_p0837a24┃一切众生。若菩萨摩诃萨住百万亿阿僧只
T08n0246_p0837a25┃微尘数佛刹。作三禅梵王。修百万亿阿僧只
T08n0246_p0837a26┃微尘数法明门。以四无碍智化一切众生。
T08n0246_p0837a27┃若菩萨摩诃萨住不可说不可说佛刹。作第
T08n0246_p0837a28┃四禅大梵天王。为三界王。修不可说不可说
T08n0246_p0837a29┃法明门。得理尽三昧同佛行处尽三界原。普
T08n0246_p0837b01┃利众生如佛境界。是为菩萨摩诃萨现诸王
T08n0246_p0837b02┃身化导之事。十方如来亦复如是。证无上觉
T08n0246_p0837b03┃常遍法界利乐众生
T08n0246_p0837b04┃尔时一切大众即从座起。散不可说花焚不
T08n0246_p0837b05┃可说香。供养恭敬称赞如来。时波斯匿王即
T08n0246_p0837b06┃於佛前。以偈赞曰
T08n0246_p0837b07┃　世尊导师金刚体　　心行寂灭转法轮
T08n0246_p0837b08┃　八辩圆音为开演　　时众得道百万亿
T08n0246_p0837b09┃　天人俱修出离行　　能习一切菩萨道
T08n0246_p0837b10┃　五忍功德妙法门　　十四菩萨能谛了
T08n0246_p0837b11┃　三贤十圣忍中行　　唯佛一人能尽原
T08n0246_p0837b12┃　佛法众海三宝藏　　无量功德於中摄
T08n0246_p0837b13┃　十善菩萨发大心　　长别三界苦轮海
T08n0246_p0837b14┃　中下品善粟散王　　上品十善铁轮王
T08n0246_p0837b15┃　习种铜轮二天下　　银轮三天性种性
T08n0246_p0837b16┃　道种坚德转轮王　　七宝金轮四天下
T08n0246_p0837b17┃　伏忍圣胎三十人　　十住十行十回向
T08n0246_p0837b18┃　三世诸佛於中学　　无不由此伏忍生
T08n0246_p0837b19┃　一切菩萨行根本　　是故发心信心难
T08n0246_p0837b20┃　若得信心必不退　　进入无生初地道
T08n0246_p0837b21┃　化利自他悉平等　　是名菩萨初发心
T08n0246_p0837b22┃　欢喜菩萨转轮王　　初照二谛平等理
T08n0246_p0837b23┃　权化有情游百国　　檀施清净利群生
T08n0246_p0837b24┃　入理般若名为住　　住生德行名为地
T08n0246_p0837b25┃　初住一心具众德　　於胜义中而不动
T08n0246_p0837b26┃　离垢菩萨忉利王　　现形六趣千国土
T08n0246_p0837b27┃　戒足清净悉圆满　　永离误犯诸过失
T08n0246_p0837b28┃　无相无缘真实性　　无体无生无二照
T08n0246_p0837b29┃　发光菩萨夜摩王　　应形往万诸佛刹
T08n0246_p0837c01┃　善能通达三摩地　　隐显自在具三明
T08n0246_p0837c02┃　欢喜离垢与发光　　能灭色缚诸烦恼
T08n0246_p0837c03┃　具观一切身口业　　法性清净照皆圆
T08n0246_p0837c04┃　焰慧菩萨大精进　　睹史天王游亿刹
T08n0246_p0837c05┃　实智寂灭方便智　　达无生理照空有
T08n0246_p0837c06┃　难胜菩萨得平等　　化乐天王百亿国
T08n0246_p0837c07┃　空空谛观无二相　　垂形六趣靡不周
T08n0246_p0837c08┃　现前菩萨自在王　　照见缘生相无二
T08n0246_p0837c09┃　胜义智光能遍满　　往千亿土化众生
T08n0246_p0837c10┃　焰慧难胜现前地　　能断三障迷心惑
T08n0246_p0837c11┃　空慧寂然无缘观　　还照心空无量境
T08n0246_p0837c12┃　远行菩萨初禅王　　住於无相无生忍
T08n0246_p0837c13┃　方便善巧悉平等　　常万亿土化群生
T08n0246_p0837c14┃　进入不动法流地　　永无分段超诸有
T08n0246_p0837c15┃　常观胜义照无二　　二十一生空寂行
T08n0246_p0837c16┃　顺道法爱无明习　　远行大士独能断
T08n0246_p0837c17┃　不动菩萨二禅王　　得变易身常自在
T08n0246_p0837c18┃　能於百万微尘刹　　随其形类化众生
T08n0246_p0837c19┃　悉知三世无量劫　　於第一义而不动
T08n0246_p0837c20┃　善慧菩萨三禅王　　能於千恒一时现
T08n0246_p0837c21┃　常在无为空寂行　　恒沙佛藏一念了
T08n0246_p0837c22┃　法云菩萨四禅王　　於亿恒土化群生
T08n0246_p0837c23┃　始入金刚一切了　　二十九生永已度
T08n0246_p0837c24┃　寂灭忍中下忍观　　一转妙觉无等等
T08n0246_p0837c25┃　不动善慧法云地　　除前所有无明习
T08n0246_p0837c26┃　无明习相识俱转　　二谛理圆无不尽
T08n0246_p0837c27┃　正觉无相遍法界　　三十生尽智圆明
T08n0246_p0837c28┃　寂照无为真解脱　　大悲应现无与等
T08n0246_p0837c29┃　湛然不动常安隐　　光明遍照无所照
T08n0246_p0838a01┃　三贤十圣住果报　　唯佛一人居净土
T08n0246_p0838a02┃　一切有情皆暂住　　登金刚原常不动
T08n0246_p0838a03┃　如来三业德无量　　随诸众生等怜愍
T08n0246_p0838a04┃　法王无上人中树　　普荫大众无量光
T08n0246_p0838a05┃　口常说法非无义　　心智寂灭无缘照
T08n0246_p0838a06┃　人中师子为演说　　甚深句义未曾有
T08n0246_p0838a07┃　尘沙刹土悉震动　　大众欢喜皆蒙益
T08n0246_p0838a08┃　世尊善说十四王　　是故我今头面礼
T08n0246_p0838a09┃尔时百万亿恒河沙大众。闻佛世尊及波斯
T08n0246_p0838a10┃匿王说十四忍无量功德。获大法利闻法悟
T08n0246_p0838a11┃解。得无生忍入於正位
T08n0246_p0838a12┃尔时世尊告大众言。是波斯匿王。已於过去
T08n0246_p0838a13┃十千劫龙光王佛法中。为四地菩萨。我为八
T08n0246_p0838a14┃地菩萨。今於我前大师子吼。如是如是如汝
T08n0246_p0838a15┃所说。得真实义不可思义。唯佛与佛乃知斯
T08n0246_p0838a16┃事
T08n0246_p0838a17┃善男子此十四忍。诸佛法身诸菩萨行。不可
T08n0246_p0838a18┃思议不可称量。何以故一切诸佛皆於般若
T08n0246_p0838a19┃波罗蜜多中生。般若波罗蜜多中化。般若波
T08n0246_p0838a20┃罗蜜多中灭。而实诸佛生无所生。化无所化
T08n0246_p0838a21┃灭无所灭。第一无二非相非无相。无自无他
T08n0246_p0838a22┃无来无去如虚空故。善男子一切众生性无
T08n0246_p0838a23┃生灭。由诸法集幻化而有蕴处界相。无合无
T08n0246_p0838a24┃散法同法性。寂然空故。一切众生自性清净。
T08n0246_p0838a25┃所作诸行无缚无解。非因非果非不因果。诸
T08n0246_p0838a26┃苦受行烦恼所知。我相人相知见受者。一切
T08n0246_p0838a27┃空故法境界空。空无相无作。不顺颠倒不顺
T08n0246_p0838a28┃幻化。无六趣相无四生相。无圣人相无三宝
T08n0246_p0838a29┃相。如虚空故。善男子甚深般若无知无见。不
T08n0246_p0838b01┃行不缘不舍不受。正住观察而无照相。行斯
T08n0246_p0838b02┃道者如虚空故。法相如是有所得心无所得
T08n0246_p0838b03┃心皆不可得。是以般若非即五蕴非离五蕴。
T08n0246_p0838b04┃非即众生非离众生。非即境界非离境界。非
T08n0246_p0838b05┃即行解非离行解。如是等相不可思量。是故
T08n0246_p0838b06┃一切菩萨摩诃萨所修诸行。未至究竟而於
T08n0246_p0838b07┃中行。一切诸佛知如幻化。得无住相而於中
T08n0246_p0838b08┃化。故十四忍不可思量。善男子汝今所说此
T08n0246_p0838b09┃功德藏。有大利益一切众生。假使无量恒河
T08n0246_p0838b10┃沙数。十地菩萨说是功德。百千亿分如海一
T08n0246_p0838b11┃滴。三世诸佛如实能知。一切贤圣悉皆称赞。
T08n0246_p0838b12┃是故我今略述所说少分功德
T08n0246_p0838b13┃善男子此十四忍。十方世界过去现在。一切
T08n0246_p0838b14┃菩萨之所修行。一切诸佛之所显示。未来诸
T08n0246_p0838b15┃佛菩萨摩诃萨亦复如是。若佛菩萨不由此
T08n0246_p0838b16┃门。得一切智者无有是处。何以故诸佛菩萨
T08n0246_p0838b17┃无异路故。善男子若人闻此住忍行忍。回向
T08n0246_p0838b18┃忍欢喜忍。离垢发光忍。焰慧忍难胜忍。现前
T08n0246_p0838b19┃忍远行忍。不动忍善慧忍。法云忍正觉忍。能
T08n0246_p0838b20┃起一念清净信者。是人超过百劫千劫。无量
T08n0246_p0838b21┃无边恒河沙劫。一切苦难不生恶趣。不久当
T08n0246_p0838b22┃得阿耨多罗三藐三菩提。是时十亿同名虚
T08n0246_p0838b23┃空藏菩萨摩诃萨。与无量无数诸来大众。欢
T08n0246_p0838b24┃喜踊跃承佛威神。普见十方恒沙诸佛。各於
T08n0246_p0838b25┃道场说十四忍。如我世尊所说无异。各各欢
T08n0246_p0838b26┃喜如说修行般若波罗蜜多
T08n0246_p0838b27┃尔时世尊告波斯匿王。汝先问云复以何相
T08n0246_p0838b28┃而住观察。菩萨摩诃萨应如是观。以幻化身
T08n0246_p0838b29┃而见幻化。正住平等无有彼我。如是观察化
T08n0246_p0838c01┃利众生。然诸有情於久远劫。初刹那识异於
T08n0246_p0838c02┃木石。生得染净各自能为无量无数染净识
T08n0246_p0838c03┃本。从初刹那不可说劫。乃至金刚终一刹那。
T08n0246_p0838c04┃有不可说不可说识。生诸有情色心二法。色
T08n0246_p0838c05┃名色蕴心名四蕴。皆积聚性隐覆真实。大王
T08n0246_p0838c06┃此一色法生无量色。眼得为色耳得为声。鼻
T08n0246_p0838c07┃得为香舌得为味身得为触坚持名地津润名
T08n0246_p0838c08┃水。暖性名火轻动名风。生五识处名五色根。
T08n0246_p0838c09┃如是展转一色一心。生不可说无量色心。皆
T08n0246_p0838c10┃如幻故。善男子有情之受依世俗立。若有若
T08n0246_p0838c11┃无但生有情妄想忆念。作业受果皆名世谛。
T08n0246_p0838c12┃三界六趣一切有情。婆罗门刹帝利毗舍首
T08n0246_p0838c13┃陀。我人知见色法心法如梦所见。善男子一
T08n0246_p0838c14┃切诸名皆假施设。佛未出前世谛幻法。无名
T08n0246_p0838c15┃无义亦无体相。无三界名善恶果报六趣名
T08n0246_p0838c16┃字。诸佛出现为有情故。说於三界六趣染净
T08n0246_p0838c17┃无量名字。如是一切如呼声响。诸法相续念
T08n0246_p0838c18┃念不住。刹那刹那非一非异。速起速灭非断
T08n0246_p0838c19┃非常。诸有为法如阳焰故。诸法相待所谓色
T08n0246_p0838c20┃界眼界眼识界。乃至法界意界意识界。犹如
T08n0246_p0838c21┃电光不定相待。有无一异如第二月诸法缘成。
T08n0246_p0838c22┃蕴处界法如水上泡诸法因成。一切有情俱
T08n0246_p0838c23┃时因果异时因果。三世善恶如空中云。善男
T08n0246_p0838c24┃子菩萨摩诃萨住无分别。无彼此相无自他
T08n0246_p0838c25┃相。常行化利无化利相。是故应知愚夫垢
T08n0246_p0838c26┃识。染著虚妄为相所缚。菩萨照见知如幻士。
T08n0246_p0838c27┃无有体相但如空花。是为菩萨摩诃萨住利
T08n0246_p0838c28┃自他如实观察。说是法时。会中无量人天大
T08n0246_p0838c29┃众。有得伏忍空无生忍。一地二地乃至十地。
T08n0246_p0838c30┃无量菩萨得一生补处
T08n0246_p0839a01┃　　仁王护国般若波罗蜜多经二谛品
T08n0246_p0839a02┃　　第四
T08n0246_p0839a03┃尔时波斯匿王。白佛言。世尊胜义谛中有世
T08n0246_p0839a04┃俗谛不。若言无者智不应二。若言有者智不
T08n0246_p0839a05┃应一。一二之义其事云何。佛言大王汝於过
T08n0246_p0839a06┃去龙光王佛法中。已问此义。我今无说汝今
T08n0246_p0839a07┃无听。无说无听是即名为一义二义。汝今谛
T08n0246_p0839a08┃听当为汝说
T08n0246_p0839a09┃尔时世尊即说偈言
T08n0246_p0839a10┃　无相胜义谛　　体非自他作
T08n0246_p0839a11┃　因缘如幻有　　亦非自他作
T08n0246_p0839a12┃　法性本无性　　胜义谛空如
T08n0246_p0839a13┃　诸有幻有法　　三假集假有
T08n0246_p0839a14┃　无无谛实无　　寂灭胜义空
T08n0246_p0839a15┃　诸法因缘有　　有无义如是
T08n0246_p0839a16┃　有无本自二　　譬如牛二角
T08n0246_p0839a17┃　照解见无二　　二谛常不即
T08n0246_p0839a18┃　解心见无二　　求二不可得
T08n0246_p0839a19┃　非谓二谛一　　一亦不可得
T08n0246_p0839a20┃　於解常自一　　於谛常自二
T08n0246_p0839a21┃　了达此一二　　真入胜义谛
T08n0246_p0839a22┃　世谛幻化起　　譬如虚空花
T08n0246_p0839a23┃　如影如毛轮　　因缘故幻有
T08n0246_p0839a24┃　幻化见幻化　　愚夫名幻谛
T08n0246_p0839a25┃　幻师见幻法　　谛幻悉皆无
T08n0246_p0839a26┃　若了如是法　　即解一二义
T08n0246_p0839a27┃　遍於一切法　　应作如是观
T08n0246_p0839a28┃大王。菩萨摩诃萨。住胜义谛化诸有情。佛及
T08n0246_p0839a29┃有情一而无二。何以故有情菩提此二皆空。
T08n0246_p0839b01┃以有情空得置菩提空。以菩提空得置有情
T08n0246_p0839b02┃空。以一切法空空故空。何以故般若无相二
T08n0246_p0839b03┃谛皆空。谓从无明至一切智。无自相无他相。
T08n0246_p0839b04┃於第一义见无所见。若有修行亦不取著。若
T08n0246_p0839b05┃不修行亦不取著。非行非不行亦不取著。於
T08n0246_p0839b06┃一切法皆不取著。菩萨未成佛以菩提为烦
T08n0246_p0839b07┃恼。菩萨成佛时以烦恼为菩提。何以故於第
T08n0246_p0839b08┃一义而无二故。诸佛如来与一切法悉皆如
T08n0246_p0839b09┃故。波斯匿王白佛言。十方诸佛一切菩萨。云
T08n0246_p0839b10┃何不离文字而行实相。佛言大王文字者。谓
T08n0246_p0839b11┃契经应颂记别讽诵自说缘起譬喻本事本生
T08n0246_p0839b12┃方广希有论议。所有宣说音声语言文字章
T08n0246_p0839b13┃句。一切皆如无非实相。若取文字相者即非
T08n0246_p0839b14┃实相。大王修实相者如文字修。实相即是诸
T08n0246_p0839b15┃佛智母。一切有情根本智母。此即名为一切
T08n0246_p0839b16┃智体。诸佛未成佛与当佛为智母。诸佛已成
T08n0246_p0839b17┃佛即为一切智未得为性已得为智。三乘般
T08n0246_p0839b18┃若不生不灭自性常住。一切有情此为觉性。
T08n0246_p0839b19┃若菩萨不著文字不离文字。无文字相非无
T08n0246_p0839b20┃文字。能如是修不见修相。是即名为修文字
T08n0246_p0839b21┃者。而能得於般若真性。是为般若波罗蜜多。
T08n0246_p0839b22┃大王菩萨摩诃萨护佛果护十地行。护化有
T08n0246_p0839b23┃情为若此也
T08n0246_p0839b24┃波斯匿王白佛言。真性是一有情品类根行
T08n0246_p0839b25┃无量。法门为一为无量耶。佛言大王法门非
T08n0246_p0839b26┃一亦非无量。何以故由诸有情色法心法。五
T08n0246_p0839b27┃取蕴相我人知见。种种根行品类无边。法门
T08n0246_p0839b28┃随根亦有无量。此诸法性非相非无相而非
T08n0246_p0839b29┃无量。若菩萨随诸有情见一见二。是即不见
T08n0246_p0839c01┃一二之义了知一二非一非二即胜义谛。取
T08n0246_p0839c02┃著一二若有若无即世俗谛。是故法门非一
T08n0246_p0839c03┃非二
T08n0246_p0839c04┃大王一切诸佛说般若波罗蜜多。我今说般
T08n0246_p0839c05┃若波罗蜜多无二无别。汝等大众受持读诵
T08n0246_p0839c06┃如说修行。即为受持诸佛之法。大王此般若
T08n0246_p0839c07┃波罗蜜多功德无量。若有恒河沙不可说诸
T08n0246_p0839c08┃佛。是一一佛。教化无量不可说有情。是一一
T08n0246_p0839c09┃有情皆得成佛。是诸佛等。复教化无量不可
T08n0246_p0839c10┃说有情。亦皆成佛。是诸佛等所说般若波罗
T08n0246_p0839c11┃蜜多。有无量不可说那庾多亿偈。说不可尽。
T08n0246_p0839c12┃於诸偈中而取一偈。分为千分。复於千分而
T08n0246_p0839c13┃说一分。句义功德尚无穷尽。何况如是无量
T08n0246_p0839c14┃句义所有功德。若有人能於此经中起一念
T08n0246_p0839c15┃净信。是人即超百劫千劫。百千万劫生死苦
T08n0246_p0839c16┃难。何况书写受持读诵。为人解说所得功德。
T08n0246_p0839c17┃即与十方一切诸佛等无有异。当知此人诸
T08n0246_p0839c18┃佛护念。不久当成阿耨多罗三藐三菩提。说
T08n0246_p0839c19┃是法时。有十亿人得三空忍。百万亿人得
T08n0246_p0839c20┃大空忍。无量菩萨得住十地
T08n0246_p0839c21┃仁王护国般若波罗蜜多经卷上


湖羲`璃:0246_002.txt
 
【经文资讯】大正新修大藏经 第八册 No. 246《仁王护国般若波罗蜜多经》CBETA 电子佛典 V1.0 普及版
# Taisho Tripitaka Vol. 8, No. 246 仁王护国般若波罗蜜多经, CBETA Chinese Electronic Tripitaka V1.0, Normalized Version
=========================================================================
T08n0246_p0840a01┃
T08n0246_p0840a02┃
T08n0246_p0840a03┃仁王护国般若波罗蜜多经卷下
T08n0246_p0840a04┃
T08n0246_p0840a05┃　　　　开府仪同三司特进试鸿胪卿肃国公
T08n0246_p0840a06┃　　　　食邑三千户赐紫赠司空谥大鉴正号
T08n0246_p0840a07┃　　　　大广智大兴善寺三藏沙门不空奉
T08n0246_p0840a08┃　　　　诏译
T08n0246_p0840a09┃　　护国品第五
T08n0246_p0840a10┃尔时世尊告波斯匿王等诸大国王。谛听谛
T08n0246_p0840a11┃听我为汝等说护国法。一切国土若欲乱时。
T08n0246_p0840a12┃有诸灾难贼来破坏。汝等诸王应当受持。读
T08n0246_p0840a13┃诵此般若波罗蜜多。严饰道场置百佛像。百
T08n0246_p0840a14┃菩萨像百师子座。请百法师解说此经。於诸
T08n0246_p0840a15┃座前然种种灯。烧种种香散诸杂花。广大供
T08n0246_p0840a16┃养衣服卧具。饮食汤药房舍床座一切供事。
T08n0246_p0840a17┃每日二时讲读此经。若王大臣比丘比丘尼
T08n0246_p0840a18┃优婆塞优婆夷。听受读诵如法修行灾难即
T08n0246_p0840a19┃灭。大王诸国土中有无量鬼神。一一复有
T08n0246_p0840a20┃无量眷属。若闻是经护汝国土。若国欲乱
T08n0246_p0840a21┃鬼神先乱。鬼神乱故即万人乱。当有贼起百
T08n0246_p0840a22┃姓丧亡。国王大子王子百官互相是非。天
T08n0246_p0840a23┃地变怪日月众星失时失度。大火大水及大
T08n0246_p0840a24┃风等。是诸难起皆应受持。讲说此般若波
T08n0246_p0840a25┃罗蜜多。若於是经受持读诵。一切所求官位
T08n0246_p0840a26┃富饶。男女慧解行来随意。人天果报皆得满
T08n0246_p0840a27┃足。疾疫厄难即得除愈。械枷锁捡系其身
T08n0246_p0840a28┃皆得解脱。破四重戒作五逆罪。及毁诸戒无
T08n0246_p0840a29┃量过咎悉得消灭
T08n0246_p0840b01┃大王往昔过去释提桓因。为顶生王领四军
T08n0246_p0840b02┃众。来上天宫欲灭帝释。时彼天主即依过去
T08n0246_p0840b03┃诸佛教法。敷百高座请百法师。讲读般若波
T08n0246_p0840b04┃罗蜜多经。顶生即退天众安乐
T08n0246_p0840b05┃大王昔天罗国王。有一太子名曰斑足。登王
T08n0246_p0840b06┃位时有外道师。名为善施与王灌顶。乃令斑
T08n0246_p0840b07┃足取千王头。以祀冢间摩诃迦罗大黑天神。
T08n0246_p0840b08┃自登王位。已得九百九十九王唯少一王。北
T08n0246_p0840b09┃行万里乃得一王名曰普明。其普明王白斑
T08n0246_p0840b10┃足言。愿听一日礼敬三宝饭食沙门。斑足闻
T08n0246_p0840b11┃已即便许之。其王乃依过去诸佛所说教法。
T08n0246_p0840b12┃敷百高座请百法师。一日二时。讲说般若波
T08n0246_p0840b13┃罗蜜多八千亿偈。时彼众中第一法师。为普
T08n0246_p0840b14┃明王而说偈言
T08n0246_p0840b15┃　劫火洞然　　大千俱坏　　须弥巨海
T08n0246_p0840b16┃　磨灭无余　　梵释天龙　　诸有情等
T08n0246_p0840b17┃　尚皆殄灭　　何况此身　　生老病死
T08n0246_p0840b18┃　忧悲苦恼　　怨亲逼迫　　能与愿违
T08n0246_p0840b19┃　爱欲结使　　自作疮疣　　三界无安
T08n0246_p0840b20┃　国有何乐　　有为不实　　从因缘起
T08n0246_p0840b21┃　盛衰电转　　暂有即无　　诸界趣生
T08n0246_p0840b22┃　随业缘现　　如影如响　　一切皆空
T08n0246_p0840b23┃　识由业漂　　乘四大起　　无明爱缚
T08n0246_p0840b24┃　我我所生　　识随业迁　　身即无主
T08n0246_p0840b25┃　应知国土　　幻化亦然
T08n0246_p0840b26┃尔时法师说此偈已。时普明王闻法悟解证
T08n0246_p0840b27┃空三昧。王诸眷属得法眼空。其王即便诣
T08n0246_p0840b28┃天罗国。诸王众中而作是言。仁等今者就
T08n0246_p0840b29┃命时到。悉应诵持过去诸佛所说般若波罗
T08n0246_p0840c01┃蜜多偈。诸王闻已亦皆悟解。得空三昧各各
T08n0246_p0840c02┃诵持。时斑足王问诸王言。汝等今者皆诵何
T08n0246_p0840c03┃法
T08n0246_p0840c04┃尔时普明即以上偈答斑足王。王闻是法亦
T08n0246_p0840c05┃证空定。欢喜踊跃告诸王言。我为外道邪师
T08n0246_p0840c06┃所误。非汝等咎汝各还国。当请法师解说般
T08n0246_p0840c07┃若波罗蜜多。时斑足王以国付弟。出家为道
T08n0246_p0840c08┃得无生法忍
T08n0246_p0840c09┃大王过去复有五千国王。常诵此经现生获
T08n0246_p0840c10┃报。汝等十六诸大国王。修护国法应当如是。
T08n0246_p0840c11┃受持读诵解说此经。若未来世诸国王等。为
T08n0246_p0840c12┃欲护国护自身者。亦应如是受持读诵解说
T08n0246_p0840c13┃此经。说是法时无量人众得不退转。阿修
T08n0246_p0840c14┃罗等得生天上。无量无数欲色诸天得无生
T08n0246_p0840c15┃忍
T08n0246_p0840c16┃　　仁王护国般若波罗蜜多经不思议品
T08n0246_p0840c17┃　　第六
T08n0246_p0840c18┃尔时十六国王及诸大众。闻佛说此般若波
T08n0246_p0840c19┃罗蜜多甚深句义。欢喜踊跃散百万亿众宝
T08n0246_p0840c20┃莲花。於虚空中成宝花座。十方诸佛无量大
T08n0246_p0840c21┃众。共坐此座说般若波罗蜜多。是诸大众持
T08n0246_p0840c22┃十千金莲华。散释迦牟尼佛上。合成花轮盖
T08n0246_p0840c23┃诸大众。复散八万四千芬陀利花。於虚空中
T08n0246_p0840c24┃成白云台。台中光明王佛。与十方诸佛无量
T08n0246_p0840c25┃大众。演说般若波罗蜜多。是诸大众持曼陀
T08n0246_p0840c26┃罗花。散释迦牟尼佛及诸众会。复散曼殊沙
T08n0246_p0840c27┃花。於虚空中变作金刚宝城。城中师子奋迅
T08n0246_p0840c28┃王佛。共十方诸佛大菩萨众。演说胜义般若
T08n0246_p0840c29┃波罗蜜多。复散无量天诸妙花。於虚空中成
T08n0246_p0841a01┃宝云盖。遍覆三千大千世界。是花盖中雨恒
T08n0246_p0841a02┃河沙花从空而下
T08n0246_p0841a03┃时波斯匿王及诸大众。见是事已叹未曾有。
T08n0246_p0841a04┃合掌向佛而作是言。愿过去现在未来诸佛。
T08n0246_p0841a05┃常说般若波罗蜜多。愿诸众生常得见闻。如
T08n0246_p0841a06┃我今日等无有异。佛言大王如汝所说。此般
T08n0246_p0841a07┃若波罗蜜多。是诸佛母诸菩萨母。不共功德
T08n0246_p0841a08┃神通生处。诸佛同说能多利益。是故汝等常
T08n0246_p0841a09┃应受持
T08n0246_p0841a10┃尔时世尊为诸大众。现不可思议神通变化。
T08n0246_p0841a11┃一花入无量花。无量花入一花。一佛土入无
T08n0246_p0841a12┃量佛土。无量佛土入一佛土。一尘刹土入无
T08n0246_p0841a13┃量尘刹土。无量尘刹土入一尘刹土。无量大
T08n0246_p0841a14┃海入一毛孔。无量须弥入芥子中。一佛身入
T08n0246_p0841a15┃无量众生身。无量众生身入一佛身。大复现
T08n0246_p0841a16┃小小复现大。净复现秽秽复现净。佛身不可
T08n0246_p0841a17┃思议。众生身不可思议。乃至世界不可思议。
T08n0246_p0841a18┃当佛现此神变之时。十千女人现转女身得
T08n0246_p0841a19┃神通三昧。无量天人得无生法忍。无量阿修
T08n0246_p0841a20┃罗等成菩萨道。恒河沙菩萨现身成佛
T08n0246_p0841a21┃　　仁王护国般若波罗蜜多经奉持品
T08n0246_p0841a22┃　　第七
T08n0246_p0841a23┃尔时波斯匿王睹佛神变。见千花台上遍照
T08n0246_p0841a24┃如来。千华叶上千化身佛。千花叶中无量诸
T08n0246_p0841a25┃佛。各说般若波罗蜜多。白佛言世尊如是无
T08n0246_p0841a26┃量般若波罗蜜多。不可识识不可智知。云何
T08n0246_p0841a27┃诸善男子於此经中。明了觉解为人演说。佛
T08n0246_p0841a28┃言大王汝今谛听。从初习忍至金刚定。如法
T08n0246_p0841a29┃修行十三观门。皆为法师依持建立。汝等大
T08n0246_p0841b01┃众应当如佛而供养之。百千万亿天妙香花
T08n0246_p0841b02┃而以奉上
T08n0246_p0841b03┃善男子其法师者习种性菩萨。若比丘比丘
T08n0246_p0841b04┃尼优婆塞优婆夷修十住行。见佛法僧发菩
T08n0246_p0841b05┃提心。於诸众生利乐悲愍。自观己身六界
T08n0246_p0841b06┃诸根。一切无常苦空无我。了知业行生死涅
T08n0246_p0841b07┃盘。能利自他饶益安乐。闻赞佛毁佛心定不
T08n0246_p0841b08┃动。闻有佛无佛心定不退。三业无失起六和
T08n0246_p0841b09┃敬。方便善巧调伏众生。勤学十智神通化利。
T08n0246_p0841b10┃下品修习八万四千。波罗蜜多。善男子习忍
T08n0246_p0841b11┃以前经十千劫。行十善行有退有进。譬如轻
T08n0246_p0841b12┃毛随风东西。若至忍位入正定聚。不作五逆
T08n0246_p0841b13┃不谤正法。知我法相悉皆空故。住解脱位於
T08n0246_p0841b14┃一阿僧只劫。修习此忍能起胜行。复次性种
T08n0246_p0841b15┃性菩萨住无分别。修十慧观舍财命故。持净
T08n0246_p0841b16┃戒故心谦下故。利自他故生死无乱故。无相
T08n0246_p0841b17┃甚深故达有如幻故。不求果报故得无碍解
T08n0246_p0841b18┃故。念念示现佛神力故。对治四倒三不善根。
T08n0246_p0841b19┃三世惑业十颠倒故。我人知见念念虚伪。了
T08n0246_p0841b20┃达名假受假法假。皆不可得无自他相住真
T08n0246_p0841b21┃实观。中品修习八万四千波罗蜜多。於二阿
T08n0246_p0841b22┃僧只劫。行诸胜行得坚忍位
T08n0246_p0841b23┃复次道种性菩萨住坚忍中观诸法性得无生
T08n0246_p0841b24┃灭。四无量心能破诸暗。常见诸佛广兴供养。
T08n0246_p0841b25┃常学诸佛住回向心。所修善根皆如实际。能
T08n0246_p0841b26┃於三昧广作佛事。现种种身行四摄法。住无
T08n0246_p0841b27┃分别化利众生。智慧明了甚深观察。一切行
T08n0246_p0841b28┃愿普皆修习。能为法师调御有情。善观五蕴
T08n0246_p0841b29┃三界二谛。无自他相得如实性。虽常修胜
T08n0246_p0841c01┃义而受生三界。何以故业习果报未坏尽故。
T08n0246_p0841c02┃於人天中顺道生故。上品修习八万四千诸
T08n0246_p0841c03┃波罗蜜多。三阿僧只劫。修二利。行广大饶
T08n0246_p0841c04┃益。得善调伏诸三摩地。住胜观察修出离行。
T08n0246_p0841c05┃能证平等圣人地故
T08n0246_p0841c06┃复次欢喜地。菩萨摩诃萨。超愚夫地生如来
T08n0246_p0841c07┃家住平等忍。初无相智照胜义谛。一相平等
T08n0246_p0841c08┃非相无相。断诸无明灭三界贪。未来无量生
T08n0246_p0841c09┃死永不生故。大悲为首起诸大愿。於方便智
T08n0246_p0841c10┃念念修习无量胜行。非证非不证一切遍学
T08n0246_p0841c11┃故。非住非不住向一切智故。行於生死魔不
T08n0246_p0841c12┃动故。离我我所无怖畏故。无自他相常化众
T08n0246_p0841c13┃生故。自在愿力生诸净土故。善男子此初觉
T08n0246_p0841c14┃智。非如非智非有非无。无有二相方便妙用。
T08n0246_p0841c15┃非倒非住非动非静。二利自在如水与波。非
T08n0246_p0841c16┃一非异智起诸波罗蜜多亦非一异。於四阿
T08n0246_p0841c17┃僧只劫。满足修习百万行愿。此地菩萨无三
T08n0246_p0841c18┃界业习更不造新。由随智力以愿生故。念念
T08n0246_p0841c19┃常行檀波罗蜜多。布施爱语利行同事。广大
T08n0246_p0841c20┃清净善能安住饶益众生
T08n0246_p0841c21┃复次离垢地菩萨摩诃萨。四无量心最胜寂
T08n0246_p0841c22┃灭。断镇等习修一切行。所谓远离杀害不与
T08n0246_p0841c23┃不取心无染欲。得真实语得和合语。得柔软
T08n0246_p0841c24┃语得调伏语。常行舍心常起慈心住正直心。
T08n0246_p0841c25┃寂静纯善离破戒垢。行大慈观念念现前。於
T08n0246_p0841c26┃五阿僧只劫。具足清净戒波罗蜜多。志意勇
T08n0246_p0841c27┃猛永离诸染
T08n0246_p0841c28┃复次发光地菩萨摩诃萨。住无分别灭无明
T08n0246_p0841c29┃暗。於无相忍而得三明。悉知三世无来无去。
T08n0246_p0842a01┃依四静虑四无色定。无分别智次第随顺。具
T08n0246_p0842a02┃足胜定得五神通。现身大小隐显自在。天眼
T08n0246_p0842a03┃清净悉见诸趣。天耳清净悉闻众声。以他心
T08n0246_p0842a04┃智知众生心。宿住能知无量差别。於六阿僧
T08n0246_p0842a05┃只劫。行一切忍波罗蜜多。得大总持利益安
T08n0246_p0842a06┃乐
T08n0246_p0842a07┃复次焰慧地菩萨摩诃萨。修行顺忍无所摄
T08n0246_p0842a08┃受。永断微细身边见故。修习无边菩提分法。
T08n0246_p0842a09┃念处正勤神足根力觉道具足。为欲成就力
T08n0246_p0842a10┃无所畏不共佛法。於七阿僧只劫。修习无量
T08n0246_p0842a11┃精进波罗蜜多。远离懈怠普利众生
T08n0246_p0842a12┃复次难胜地菩萨摩诃萨。以四无畏随顺真
T08n0246_p0842a13┃如。清净平等无差别相。断随小乘乐求涅盘。
T08n0246_p0842a14┃集诸功德具观诸谛。此苦圣谛集灭道谛。世
T08n0246_p0842a15┃俗胜义观无量谛。为利众生习诸技艺。文字
T08n0246_p0842a16┃医方赞咏戏笑。工巧咒术外道异论。吉凶占
T08n0246_p0842a17┃相一无错谬。但於众生不为损恼。为利益故
T08n0246_p0842a18┃咸悉开示。渐令安住无上菩提。知诸地中出
T08n0246_p0842a19┃道障道。於八阿僧只劫。常修三昧开发诸
T08n0246_p0842a20┃行
T08n0246_p0842a21┃复次现前地菩萨摩诃萨。得上顺忍住三脱
T08n0246_p0842a22┃门。能尽三界集因集业现行相大悲增上。
T08n0246_p0842a23┃观诸生死无明暗覆。业集识种名色六处。触
T08n0246_p0842a24┃受爱取有生老死等。皆由著我无明业果。非
T08n0246_p0842a25┃有非无一相无相而不二故。於九阿僧只劫。
T08n0246_p0842a26┃行百万空无相无愿三昧。得一切般若波罗
T08n0246_p0842a27┃蜜多无边光照
T08n0246_p0842a28┃复次远行地菩萨摩诃萨。修无生忍证法无
T08n0246_p0842a29┃别。断诸业果细现行相。住於灭定起殊胜行。
T08n0246_p0842b01┃虽常寂灭广化众生。示入声闻常随佛智。示
T08n0246_p0842b02┃同外道示作魔王。随顺世间而常出世。於十
T08n0246_p0842b03┃阿僧只劫行百万三昧。善巧方便广宣法藏。
T08n0246_p0842b04┃一切庄严皆得圆满
T08n0246_p0842b05┃复次不动地菩萨摩诃萨。住无生忍体无增
T08n0246_p0842b06┃减。断诸功用心心寂灭。无身心相犹如虚空。
T08n0246_p0842b07┃此菩萨佛心菩提心涅盘心。悉皆不起由本
T08n0246_p0842b08┃愿故。诸佛加持能一念顷。而起智业双照平
T08n0246_p0842b09┃等。以十力智遍不可说大千世界。随诸众生
T08n0246_p0842b10┃普皆利乐。於千阿僧只劫。满足百万大愿。心
T08n0246_p0842b11┃心趣入一切种一切智智
T08n0246_p0842b12┃复次善慧地菩萨摩诃萨。住上无生忍灭心
T08n0246_p0842b13┃心相。证智自在断无碍障。具大神通修力无
T08n0246_p0842b14┃畏。善能守护诸佛法藏。得无碍解法义词辩。
T08n0246_p0842b15┃演说正法无断无尽。一刹那顷於不可说诸
T08n0246_p0842b16┃世界中。随诸众生所有问难。一音解释普令
T08n0246_p0842b17┃欢喜。於万阿僧只劫。能现百万恒河沙等诸
T08n0246_p0842b18┃佛神力。无尽法藏利益圆满
T08n0246_p0842b19┃复次法云地菩萨摩诃萨无量智慧。思惟观
T08n0246_p0842b20┃察从发信心。经百万阿僧只劫。广集无量助
T08n0246_p0842b21┃道法。增长无边大福智。证业自在断神通障。
T08n0246_p0842b22┃於一念顷能遍十方百万亿阿僧只世界微尘
T08n0246_p0842b23┃数国土。悉知一切众生心行上中下根为说
T08n0246_p0842b24┃三乘。普令修习波罗蜜多。入佛行处力无所
T08n0246_p0842b25┃畏。随顺如来寂灭转依。善男子从初习忍至
T08n0246_p0842b26┃金刚定。皆名为伏一切烦恼无相信忍。照胜
T08n0246_p0842b27┃义谛灭诸烦恼。生解脱智渐渐伏灭。以生灭
T08n0246_p0842b28┃心得无生灭。此心若灭即无明灭。金刚定前
T08n0246_p0842b29┃所有知见皆不名见。唯佛顿解具一切智。所
T08n0246_p0842c01┃有知见而得名见。善男子金刚三昧现在前
T08n0246_p0842c02┃时。而亦未能等无等等。譬如有人登大高台。
T08n0246_p0842c03┃普观一切无不斯了。若解脱位一相无相无
T08n0246_p0842c04┃生无灭。同真际等法性。满功德藏住如来位。
T08n0246_p0842c05┃善男子如是诸菩萨摩诃萨受持解说。皆往
T08n0246_p0842c06┃十方诸佛刹土。利安有情通达实相。如我今
T08n0246_p0842c07┃日等无有异。善男子十方法界一切如来。皆
T08n0246_p0842c08┃依此门而得成佛。若言越此得成佛者。是魔
T08n0246_p0842c09┃所说非是佛说。是故汝等应如是知如是见
T08n0246_p0842c10┃如是信解。尔时世尊欲重宣此义。而说偈言
T08n0246_p0842c11┃　彼伏忍菩萨　　於佛法长养
T08n0246_p0842c12┃　坚固三十心　　名为不退转
T08n0246_p0842c13┃　初证平等性　　而生诸佛家
T08n0246_p0842c14┃　由初得觉悟　　名为欢喜地
T08n0246_p0842c15┃　远离於染污　　镇等种种垢
T08n0246_p0842c16┃　具戒德清净　　名为离垢地
T08n0246_p0842c17┃　灭坏无明暗　　而得诸禅定
T08n0246_p0842c18┃　照曜由慧光　　名为发光地
T08n0246_p0842c19┃　清净菩提分　　远离身边见
T08n0246_p0842c20┃　智慧焰炽然　　名为焰慧地
T08n0246_p0842c21┃　如实知诸谛　　世间诸伎艺
T08n0246_p0842c22┃　种种利群生　　名为难胜地
T08n0246_p0842c23┃　观察缘生法　　无明至老死
T08n0246_p0842c24┃　能证彼甚深　　名为现前地
T08n0246_p0842c25┃　方便三摩地　　示现无量身
T08n0246_p0842c26┃　善巧应群生　　名为远行地
T08n0246_p0842c27┃　住於无相海　　一切佛加持
T08n0246_p0842c28┃　自在破魔军　　名为不动地
T08n0246_p0842c29┃　得四无碍解　　一音演一切
T08n0246_p0843a01┃　闻者悉欢喜　　名为善慧地
T08n0246_p0843a02┃　智慧如密云　　遍满於法界
T08n0246_p0843a03┃　普洒甘露法　　名为法云地
T08n0246_p0843a04┃　满足无漏界　　常净解脱身
T08n0246_p0843a05┃　寂灭不思议　　名为一切智
T08n0246_p0843a06┃佛告波斯匿王。我灭度後法欲灭时。一切有
T08n0246_p0843a07┃情造恶业故。令诸国土种种灾起。诸国王等
T08n0246_p0843a08┃为护自身太子王子后妃眷属百官百姓一切
T08n0246_p0843a09┃国土。即当受持此般若波罗蜜多皆得安乐。
T08n0246_p0843a10┃我以是经付嘱国王。不付比丘比丘尼优婆
T08n0246_p0843a11┃塞优婆夷。所以者何无王威力不能建立。是
T08n0246_p0843a12┃故汝等常当受持读诵解说。大王吾今所化
T08n0246_p0843a13┃大千世界。百亿须弥百亿日月。一一须弥有
T08n0246_p0843a14┃四天下。此赡部洲十六大国。五百中国十万
T08n0246_p0843a15┃小国。是诸国中若七难起。一切国王为除难
T08n0246_p0843a16┃故。受持解说此般若波罗蜜多。七难即灭国
T08n0246_p0843a17┃土安乐
T08n0246_p0843a18┃波斯匿王言云何七难。佛言一者日月失度
T08n0246_p0843a19┃日色改变。白色赤色黄色黑色。或二三四五
T08n0246_p0843a20┃日并照。月色改变赤色黄色日月薄蚀。或有
T08n0246_p0843a21┃重轮一二三四五重轮现。二者星辰失度。彗
T08n0246_p0843a22┃星木星火星金星水星土等诸星各各为变或
T08n0246_p0843a23┃时昼出。三者龙火鬼火人火树火。大火四起
T08n0246_p0843a24┃焚烧万物。四者时节改变寒暑不恒。冬雨雷
T08n0246_p0843a25┃电夏霜冰雪。雨土石山及以砂砾。非时降雹
T08n0246_p0843a26┃雨赤黑水。江河泛涨流石浮山。五者暴风数
T08n0246_p0843a27┃起昏蔽日月。发屋拔树飞沙走石。六者天地
T08n0246_p0843a28┃亢阳陂池竭涸。草木枯死百谷不成。七者四
T08n0246_p0843a29┃方贼来侵国内外。兵戈竞起百姓丧亡。大王
T08n0246_p0843b01┃我今略说如是诸难。其有日昼不现月夜不
T08n0246_p0843b02┃现。天种种灾无云雨雪。地种种灾崩裂震动。
T08n0246_p0843b03┃或复血流鬼神出现鸟兽怪异。如是灾难无
T08n0246_p0843b04┃量无边。一一灾起皆须受持。读诵解说此般
T08n0246_p0843b05┃若波罗蜜多
T08n0246_p0843b06┃尔时十六国王。闻佛所说皆悉惊怖。波斯匿
T08n0246_p0843b07┃王白佛言世尊。何故天地有是灾难。佛言大
T08n0246_p0843b08┃王由赡部洲。大小国邑一切人民。不孝父母
T08n0246_p0843b09┃不敬师长。沙门婆罗门国王大臣不行正法。
T08n0246_p0843b10┃由此诸恶有是难兴。大王般若波罗蜜多。能
T08n0246_p0843b11┃出生一切诸佛法。一切菩萨解脱法。一切国
T08n0246_p0843b12┃王无上法。一切有情出离法。如摩尼宝体具
T08n0246_p0843b13┃众德。能镇毒龙诸恶鬼神。能遂人心所求满
T08n0246_p0843b14┃足。能应轮王名如意珠。能令难陀跋难陀等
T08n0246_p0843b15┃诸大龙王。降[雨/注]甘雨润泽草木。若於暗夜置
T08n0246_p0843b16┃高幢上。光照天地明如日出。此般若波罗蜜
T08n0246_p0843b17┃多亦复如是。汝等诸王应作宝幢及以幡盖。
T08n0246_p0843b18┃烧香散花广大供养。宝函盛经置於宝案。若
T08n0246_p0843b19┃欲行时常导其前。所在住处作七宝帐。众宝
T08n0246_p0843b20┃为座置经於上。种种供养如事父母。亦如诸
T08n0246_p0843b21┃天奉事帝释。大王我见诸国一切人王。皆由
T08n0246_p0843b22┃过去侍五百佛恭敬供养得为帝王。一切圣
T08n0246_p0843b23┃人得道果者。来生其国作大利益。若王福尽
T08n0246_p0843b24┃无道之时。圣人舍去灾难竞起。大王若未来
T08n0246_p0843b25┃世有诸国王。建立正法护三宝者。我令五方
T08n0246_p0843b26┃菩萨摩诃萨众往护其国
T08n0246_p0843b27┃东方金刚手菩萨摩诃萨。手持金刚杵放青
T08n0246_p0843b28┃色光。与四俱胝菩萨往护其国
T08n0246_p0843b29┃南方金刚宝菩萨摩诃萨。手持金刚摩尼放
T08n0246_p0843c01┃日色光。与四俱胝菩萨往护其国
T08n0246_p0843c02┃西方金刚利菩萨摩诃萨。手持金刚剑放金
T08n0246_p0843c03┃色光。与四俱胝菩萨往护其国
T08n0246_p0843c04┃北方金刚药叉菩萨摩诃萨。手持金刚铃放
T08n0246_p0843c05┃琉璃色光。与四俱胝药叉往护其国
T08n0246_p0843c06┃中方金刚波罗蜜多菩萨摩诃萨。手持金刚
T08n0246_p0843c07┃轮放五色光。与四俱胝菩萨往护其国是五
T08n0246_p0843c08┃菩萨摩诃萨。各与如是无量大众。於汝国中
T08n0246_p0843c09┃作大利益。当立形像而供养之尔时金刚手
T08n0246_p0843c10┃菩萨摩诃萨等。即从座起顶礼佛足。却住一
T08n0246_p0843c11┃面而白佛言。世尊我等本愿承佛神力。十
T08n0246_p0843c12┃方世界一切国土若有此经受持读诵解说之
T08n0246_p0843c13┃处。我当各与如是眷属。於一念顷即至其
T08n0246_p0843c14┃所。守护正法建立正法。令其国界无诸灾难。
T08n0246_p0843c15┃刀兵疾疫一切皆除。世尊我有陀罗尼能加
T08n0246_p0843c16┃持拥护。是一切佛本所修行速疾之门。若人
T08n0246_p0843c17┃得闻一经於耳。所有罪障悉皆消灭。况复诵
T08n0246_p0843c18┃习而令通利。以法威力当令国界永无众难。
T08n0246_p0843c19┃即於佛前异口同音说陀罗尼曰
T08n0246_p0843c20┃娜谟罗怛娜(二合)怛罗(二合)夜野(一)娜莫(引)阿哩夜(二合)
T08n0246_p0843c21┃吠(无盖反)[口*路]者娜(引)野(二)怛他(引)[萨/女]多(引)夜罗诃
T08n0246_p0843c22┃(二合)谛(三)三藐二没驮(引)野(四)娜莫阿(引)哩野(二合五)三
T08n0246_p0843c23┃满多跋捺罗(二合引)野(六)[曰/月]地萨怛[口*缚](二合引)野(七)摩
T08n0246_p0843c24┃诃萨怛[口*缚](二合引)野(八)摩贺迦(引)噜v迦(引)野(九)怛
T08n0246_p0843c25┃[仁-二+尔]野(二合)他(引十)枳穰(二合)娜钵罗(二合)[仁-二+尔](引)闭(十一)恶乞叉
T08n0246_p0843c26┃(二合)野句势(十二)钵罗(二合)底婆(引)娜[口*缚]底(十三)萨[口*缚]没驮
T08n0246_p0843c27┃(引)[口*缚]路枳谛(十四)瑜[言*我]跛哩[仁-二+尔]涩跛(二合)宁(十五)俨避
T08n0246_p0843c28┃(引)罗努罗[口*缚][言*我](引)系(十六)底哩野(三合)特[口*缚](二合十七)跛哩
T08n0246_p0843c29┃[仁-二+尔]涩跛(二合)宁(十八)冒地质多散惹娜[仁-二+尔](十九)萨[口*缚](引)毗
T08n0246_p0844a01┃晒迦毗(引)色讫谛(二合二十)达磨娑(引)[言*我]罗三步谛
T08n0246_p0844a02┃(二十一)阿慕伽室罗(二合)[口*缚](二十二)摩贺三满多跋
T08n0246_p0844a03┃奈罗(二合)步弥(二十三)涅(奴逸反)哩野(二合)谛(二十四)尾野(二合)
T08n0246_p0844a04┃羯罗(二合)拿(二十五)跛哩钵罗(二合)跛[仁-二+尔](二十六)萨[口*缚]悉驮
T08n0246_p0844a05┃(二十七)娜么塞讫哩(三合)谛(二十八)萨[口*缚][曰/月]地萨怛
T08n0246_p0844a06┃[口*缚](二合二十九)散惹娜[仁-二+尔](三十)婆[言*我][口*缚]底(丁以反上同三十一)没
T08n0246_p0844a07┃驮(引)么谛(三十二)阿罗[仁-二+尔]迦罗(三十三)阿罗拿迦罗
T08n0246_p0844a08┃(三十四)摩贺钵罗(二合)枳穰(二合三十五)播罗弭谛婆
T08n0246_p0844a09┃[口*缚](二合)贺(三十六)
T08n0246_p0844a10┃尔时世尊闻是说已。赞金刚手等诸菩萨言。
T08n0246_p0844a11┃善哉善哉。若有诵持此陀罗尼者。我及十方
T08n0246_p0844a12┃诸佛悉常加护。诸恶神鬼。敬之如佛。不久
T08n0246_p0844a13┃当得阿耨多罗三藐三菩提
T08n0246_p0844a14┃大王吾以此经付嘱汝等。毗舍离国x萨罗
T08n0246_p0844a15┃国。室罗筏国摩伽陀国。波罗[病-丙+尼]斯国迦毗罗
T08n0246_p0844a16┃国。拘尸那国x弥国。般遮罗国波吒罗国。
T08n0246_p0844a17┃末土罗国乌尸尼国。奔吒跋多国。提婆跋多
T08n0246_p0844a18┃国。迦尸国瞻波国。如是一切诸国王等。皆应
T08n0246_p0844a19┃受持般若波罗蜜多
T08n0246_p0844a20┃时诸大众阿修罗等。闻佛所说诸灾难事。身
T08n0246_p0844a21┃毛皆竖高声唱言。愿我未来不生彼国。时十
T08n0246_p0844a22┃六王即舍王位修出家道。具八胜处十一切
T08n0246_p0844a23┃处。得伏忍言忍无生法忍
T08n0246_p0844a24┃尔时一切天人大众阿修罗等。散曼陀罗花
T08n0246_p0844a25┃曼殊沙花。婆师迦花苏曼那花。以供养佛。随
T08n0246_p0844a26┃其种性得三脱门。生空法空菩提分法。无量
T08n0246_p0844a27┃无数菩萨摩诃萨。散拘勿头花波头摩花而
T08n0246_p0844a28┃供养佛。无量三昧悉皆现前。得住顺忍无生
T08n0246_p0844a29┃法忍。无量无数菩萨摩诃萨。得恒河沙诸三
T08n0246_p0844b01┃昧门。真俗平等具无碍解。常起大悲於百
T08n0246_p0844b02┃万亿阿僧只佛刹微尘数世界。广利众生现
T08n0246_p0844b03┃身成佛
T08n0246_p0844b04┃　　仁王护国般若波罗蜜多经嘱累品
T08n0246_p0844b05┃　　第八
T08n0246_p0844b06┃佛告波斯匿王今诫汝等。吾灭度後正法欲
T08n0246_p0844b07┃灭。後五十年後五百年。後五千年无佛法僧。
T08n0246_p0844b08┃此经三宝付诸国王建立守护。令我四部诸
T08n0246_p0844b09┃弟子等。受持读诵解其义理。广为众生宣说
T08n0246_p0844b10┃法要。令其修习出离生死
T08n0246_p0844b11┃大王後五浊世。一切国王王子大臣。自恃高
T08n0246_p0844b12┃贵破灭吾教。明作制法。制我弟子比丘比丘
T08n0246_p0844b13┃尼。不听出家修行正道。亦复不听造佛塔像。
T08n0246_p0844b14┃白衣高座比丘地立。与兵奴法等无有异。当
T08n0246_p0844b15┃知尔时法灭不久
T08n0246_p0844b16┃大王破国因缘皆汝自作。恃己威力制四部
T08n0246_p0844b17┃众不听修福。诸恶比丘受别请法。知识比丘
T08n0246_p0844b18┃共为一心。互相亲善斋会求福。是外道法都
T08n0246_p0844b19┃非我教。百姓疾疫无量苦难。当知尔时国土
T08n0246_p0844b20┃破灭。大王法末世时国王大臣四部弟子。各
T08n0246_p0844b21┃作非法横与佛教。作诸过咎非法非律。系缚
T08n0246_p0844b22┃比丘如破狱囚。当知尔时法灭不久
T08n0246_p0844b23┃大王我灭度後四部弟子。一切国王王子百
T08n0246_p0844b24┃官。乃是任持护三宝者。而自破灭如师子身
T08n0246_p0844b25┃中虫。自食师子肉非外道也。坏我法者得大
T08n0246_p0844b26┃过咎。正法衰薄民无正行。诸恶渐增其寿日
T08n0246_p0844b27┃减。无复孝子六亲不和。天龙不佑恶鬼恶龙
T08n0246_p0844b28┃日来侵害。灾怪相继为祸纵横。当堕地狱傍
T08n0246_p0844b29┃生饿鬼。若得为人贫穷下贱诸根不具。如影
T08n0246_p0844c01┃随形如响应声。如人夜书火灭字存。毁法果
T08n0246_p0844c02┃报亦复如大王未来世中一切国王王子大
T08n0246_p0844c03┃臣。与我弟子横立记籍设官典主。大小僧统
T08n0246_p0844c04┃非理役使。当知尔时佛法不久
T08n0246_p0844c05┃大王未来世中一切国王四部弟子。当依十
T08n0246_p0844c06┃方一切诸佛。常所行道建立流通。而恶比丘
T08n0246_p0844c07┃为求名利不依我法。於国王前自说过患作
T08n0246_p0844c08┃破法缘。其王不别信受此语。横立制法不依
T08n0246_p0844c09┃佛戒。当知尔时法灭不久
T08n0246_p0844c10┃大王未来世中国王大臣四部弟子。自作破
T08n0246_p0844c11┃法破国因缘。身自受之非佛法咎。天龙舍去
T08n0246_p0844c12┃五浊转增。若具说者穷劫不尽
T08n0246_p0844c13┃尔时十六大国王。闻说未来如是诸诫。悲啼
T08n0246_p0844c14┃号泣声动三千。天地昏暗光明不现。时诸王
T08n0246_p0844c15┃等各各至心受持佛语。不制四部出家学道
T08n0246_p0844c16┃当如佛教
T08n0246_p0844c17┃尔时恒河沙等无量大众皆共叹言。当尔之
T08n0246_p0844c18┃时世间空虚是无佛世
T08n0246_p0844c19┃尔时波斯匿王白佛言。世尊当何名此经。我
T08n0246_p0844c20┃等云何奉持。佛告大王。此经名为仁王护国
T08n0246_p0844c21┃般若波罗蜜多。亦得名为甘露法药。若有服
T08n0246_p0844c22┃行能愈诸疾。大王般若波罗蜜多所有功德。
T08n0246_p0844c23┃犹如虚空不可测量。若有受持读诵之者。所
T08n0246_p0844c24┃获功德能护仁王及诸众生。犹如垣墙亦如
T08n0246_p0844c25┃城壁。是故汝等应当受持
T08n0246_p0844c26┃佛说是经已。弥勒师子吼等无量菩萨摩诃
T08n0246_p0844c27┃萨。舍利弗须菩提等无量声闻。欲界色界无
T08n0246_p0844c28┃量天人。比丘比丘尼优婆塞优婆夷。阿修
T08n0246_p0844c29┃罗等一切大众。闻佛所说皆大欢喜信受奉
T08n0246_p0845a01┃行
T08n0246_p0845a02┃仁王护国般若波罗蜜多经卷下


