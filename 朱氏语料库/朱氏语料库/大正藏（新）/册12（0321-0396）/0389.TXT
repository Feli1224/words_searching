【经文资讯】大正新修大藏经 第十二册 No. 389《佛垂般涅盘略说教诫经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，曾国丰大德输入，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 389 佛垂般涅盘略说教诫经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as inputted by Mr. Tseng Kuo-Feng, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0389_p1110c10┃
T12n0389_p1110c11┃
T12n0389_p1110c12┃　　No. 389
T12n0389_p1110c13┃佛垂般涅盘略说教诫经(亦名佛遗教经)
T12n0389_p1110c14┃
T12n0389_p1110c15┃　　　　後秦龟兹国三藏鸠摩罗什
T12n0389_p1110c16┃　　　　奉　诏译
T12n0389_p1110c17┃释迦牟尼佛初转法轮。度阿若x陈如。最後
T12n0389_p1110c18┃说法度须跋陀罗。所应度者皆已度讫。於娑
T12n0389_p1110c19┃罗双树间将入涅盘。是时中夜寂然无声。为
T12n0389_p1110c20┃诸弟子略说法要。汝等比丘。於我灭後当尊
T12n0389_p1110c21┃重珍敬波罗提木叉。如暗遇明贫人得宝。当
T12n0389_p1110c22┃知此则是汝大师。若我住世无异此也。持净
T12n0389_p1110c23┃戒者不得贩卖贸易。安置田宅。畜养人民奴
T12n0389_p1110c24┃婢畜生。一切种殖及诸财宝。皆当远离如避
T12n0389_p1110c25┃火坑。不得斩伐草木垦土掘地。合和汤药占
T12n0389_p1110c26┃相吉凶。仰观星宿推步盈虚历数算计。皆所
T12n0389_p1110c27┃不应。节身时食清净自活。不得参预世事通
T12n0389_p1110c28┃致使命。咒术仙药。结好贵人亲厚r曼。皆
T12n0389_p1110c29┃不应作。当自端心正念求度。不得苞藏瑕
T12n0389_p1111a01┃疵显异惑众。於四供养知量知足。趣得供事
T12n0389_p1111a02┃不应蓄积。此则略说持戒之相。戒是正顺解
T12n0389_p1111a03┃脱之本。故名波罗提木叉。依因此戒得生诸
T12n0389_p1111a04┃禅定及灭苦智慧。是故比丘。当持净戒勿令
T12n0389_p1111a05┃毁犯。若人能持净戒是则能有善法。若无净
T12n0389_p1111a06┃戒诸善功德皆不得生是以当知。戒为第一
T12n0389_p1111a07┃安隐功德之所住处
T12n0389_p1111a08┃汝等比丘。已能住戒当制五根。勿令放逸入
T12n0389_p1111a09┃於五欲。譬如牧牛之人执杖视之。不令纵逸
T12n0389_p1111a10┃犯人苗稼。若纵五根。非唯五欲将无崖畔不
T12n0389_p1111a11┃可制也。亦如恶马不以辔制。将当牵人坠於
T12n0389_p1111a12┃坑陷。如被劫害苦止一世。五根贼祸殃及累
T12n0389_p1111a13┃世。为害甚重。不可不慎。是故智者制而不随。
T12n0389_p1111a14┃持之如贼不令纵逸。假令纵之。皆亦不久见
T12n0389_p1111a15┃其磨灭。此五根者心为其主。是故汝等当
T12n0389_p1111a16┃好制心。心之可畏甚於毒蛇恶兽怨贼大火
T12n0389_p1111a17┃越逸。未足喻也。动转轻躁但观於蜜不见深
T12n0389_p1111a18┃坑。譬如狂象无钩。猿猴得树腾跃跳踯难
T12n0389_p1111a19┃可禁制。当急挫之无令放逸。纵此心者丧人
T12n0389_p1111a20┃善事。制之一处无事不办。是故比丘。当勤精
T12n0389_p1111a21┃进折伏其心
T12n0389_p1111a22┃汝等比丘。受诸饮食当如服药。於好於恶勿
T12n0389_p1111a23┃生增减。趣得支身以除饥渴。如蜂采花但取
T12n0389_p1111a24┃其味不损色香。比丘亦尔。受人供养取自除
T12n0389_p1111a25┃恼。无得多求坏其善心。譬如智者筹量牛力
T12n0389_p1111a26┃所堪多少。不令过分以竭其力
T12n0389_p1111a27┃汝等比丘。昼则勤心修习善法无令失时。初
T12n0389_p1111a28┃夜後夜亦勿有废。中夜诵经以自消息。无以
T12n0389_p1111a29┃睡眠因缘令一生空过无所得也。当念无常
T12n0389_p1111b01┃之火烧诸世间。早求自度勿睡眠也。诸烦恼
T12n0389_p1111b02┃贼常伺杀人甚於怨家。安可睡眠不自惊
T12n0389_p1111b03┃寤。烦恼毒蛇睡在汝心。譬如黑W在汝室
T12n0389_p1111b04┃睡。当以持戒之钩早摒除之。睡蛇既出乃可
T12n0389_p1111b05┃安睡。不出而眠是无惭人也。惭耻之服。於
T12n0389_p1111b06┃诸庄严最为第一。惭如铁钩能制人非法。是
T12n0389_p1111b07┃故比丘。常当惭耻。无得暂替。若离惭耻则
T12n0389_p1111b08┃失诸功德。有愧之人则有善法。若无愧者。与
T12n0389_p1111b09┃诸禽兽无相异也
T12n0389_p1111b10┃汝等比丘。若有人来节节支解。当自摄心无
T12n0389_p1111b11┃令镇恨。亦当护口勿出恶言。若纵恚心则自
T12n0389_p1111b12┃妨道失功德利。忍之为德持戒苦行所不能
T12n0389_p1111b13┃及。能行忍者乃可名为有力大人。若其不能
T12n0389_p1111b14┃欢喜忍受恶骂之毒如饮甘露者。不名入道
T12n0389_p1111b15┃智慧人也。所以者何。镇恚之害能破诸善法
T12n0389_p1111b16┃坏好名闻。今世後世人不喜见。当知镇心甚
T12n0389_p1111b17┃於猛火。常当防护无令得入。劫功德贼无过
T12n0389_p1111b18┃镇恚。白衣受欲非行道人。无法自制。镇犹可
T12n0389_p1111b19┃恕。出家行道无欲之人。而怀镇恚甚不可也。
T12n0389_p1111b20┃譬如清冷云中霹雳起火非所应也
T12n0389_p1111b21┃汝等比丘。当自摩头。已舍饰好著坏色衣。
T12n0389_p1111b22┃执持应器以乞自活。自见如是。若起x慢当
T12n0389_p1111b23┃疾灭之。谓长x慢尚非世俗白衣所宜。何况
T12n0389_p1111b24┃出家入道之人。为解脱故自降其心而行乞
T12n0389_p1111b25┃耶。汝等比丘。谄曲之心与道相违。是故宜
T12n0389_p1111b26┃应质直其心。当知谄曲但为欺诳。入道之人
T12n0389_p1111b27┃则无是处。是故汝等。宜应端心以质直为本
T12n0389_p1111b28┃汝等比丘。当知多欲之人。多求利故苦恼亦
T12n0389_p1111b29┃多。少欲之人无求无欲则无此患。直尔少欲
T12n0389_p1111c01┃尚应修习。何况少欲能生诸善功德。少欲之
T12n0389_p1111c02┃人则无谄曲以求人意。亦复不为诸根所牵。
T12n0389_p1111c03┃行少欲者心则坦然无所忧畏。触事有余常
T12n0389_p1111c04┃无不足。有少欲者则有涅盘。是名少欲
T12n0389_p1111c05┃汝等比丘。若欲脱诸苦恼。当观知足。知足之
T12n0389_p1111c06┃法即是富乐安隐之处。知足之人虽卧地上
T12n0389_p1111c07┃犹为安乐。不知足者虽处天堂亦不称意。不
T12n0389_p1111c08┃知足者虽富而贫。知足之人虽贫而富。不知
T12n0389_p1111c09┃足者常为五欲所牵。为知足者之所怜愍。是
T12n0389_p1111c10┃名知足
T12n0389_p1111c11┃汝等比丘。若求寂静无为安乐。当离愦闹
T12n0389_p1111c12┃独处闲居。静处之人帝释诸天所共敬重。是
T12n0389_p1111c13┃故当舍己众他众。空闲独处思灭苦本。若乐
T12n0389_p1111c14┃众者则受众恼。譬如大树众鸟集之则有枯
T12n0389_p1111c15┃折之患。世间缚著没於众苦。譬如老象溺泥
T12n0389_p1111c16┃不能自出。是名远离
T12n0389_p1111c17┃汝等比丘。若勤精进则事无难者。是故汝等。
T12n0389_p1111c18┃当勤精进。譬如小水常流则能穿石。若行者
T12n0389_p1111c19┃之心数数懈废。譬如钻火未热而息。虽欲得
T12n0389_p1111c20┃火火难可得。是名精进
T12n0389_p1111c21┃汝等比丘。求善知识求善护助而不忘念。
T12n0389_p1111c22┃若不忘念者。诸烦恼贼则不能入。是故汝
T12n0389_p1111c23┃等。常当摄念在心。若失念者则失诸功德。若
T12n0389_p1111c24┃念力坚强。虽入五欲贼中不为所害。譬如著
T12n0389_p1111c25┃铠入阵则无所畏。是名不忘念
T12n0389_p1111c26┃汝等比丘。若摄心者心则在定。心在定故能
T12n0389_p1111c27┃知世间生灭法相。是故汝等。常当精勤修集
T12n0389_p1111c28┃诸定。若得定者心则不乱。譬如惜水之家善
T12n0389_p1111c29┃治堤塘。行者亦尔。为智慧水故善修禅定
T12n0389_p1112a01┃令不漏失。是名为定
T12n0389_p1112a02┃汝等比丘。若有智慧则无贪著。常自省察不
T12n0389_p1112a03┃令有失。是则於我法中能得解脱。若不尔者
T12n0389_p1112a04┃既非道人。又非白衣。无所名也。实智慧者则
T12n0389_p1112a05┃是度老病死海坚牢船也。亦是无明黑暗大
T12n0389_p1112a06┃明灯也。一切病苦之良药也。伐烦恼树者
T12n0389_p1112a07┃之利斧也。是故汝等。当以闻思修慧而自增
T12n0389_p1112a08┃益。若人有智慧之照。虽无天眼而是明见人
T12n0389_p1112a09┃也。是为智慧
T12n0389_p1112a10┃汝等比丘。若种种戏论其心则乱。虽复出家
T12n0389_p1112a11┃犹未得脱。是故比丘。当急舍离乱心戏论。
T12n0389_p1112a12┃若汝欲得寂灭乐者。唯当善灭戏论之患。是
T12n0389_p1112a13┃名不戏论
T12n0389_p1112a14┃汝等比丘。於诸功德常当一心舍诸放逸。如
T12n0389_p1112a15┃离怨贼。大悲世尊所欲利益皆以究竟。汝等
T12n0389_p1112a16┃但当勤而行之。若在山间若空泽中。若在树
T12n0389_p1112a17┃下闲处静室。念所受法勿令忘失。常当自勉
T12n0389_p1112a18┃精进修之。无为空死後致忧悔。我如良医知
T12n0389_p1112a19┃病说药。服与不服非医咎也。又如善导导人
T12n0389_p1112a20┃善导。闻之不行非导过也。汝等若於苦等四
T12n0389_p1112a21┃谛有所疑者。可疾问之。无得怀疑不求决也
T12n0389_p1112a22┃尔时世尊如是三唱。人无问者。所以者何。众
T12n0389_p1112a23┃无疑故
T12n0389_p1112a24┃尔时阿[少/兔]楼驮观察众心而白佛言。世尊
T12n0389_p1112a25┃月可令热。日可令冷。佛说四谛不可令异。佛
T12n0389_p1112a26┃说苦谛真实是苦。不可令乐。集真是因。更
T12n0389_p1112a27┃无异因。苦若灭者即是因灭。因灭故果灭。灭
T12n0389_p1112a28┃苦之道实是真道。更无余道。世尊。是诸比丘
T12n0389_p1112a29┃於四谛中决定无疑。於此众中。所作未办
T12n0389_p1112b01┃者。见佛灭度当有悲感。若有初入法者。闻佛
T12n0389_p1112b02┃所说即皆得度。譬如夜见电光即得见道。若
T12n0389_p1112b03┃所作已办已度苦海者。但作是念。世尊灭度
T12n0389_p1112b04┃一何疾哉。阿[少/兔]楼驮虽说是语。众中皆悉了
T12n0389_p1112b05┃达四圣谛义。世尊欲令此诸大众皆得坚固
T12n0389_p1112b06┃以大悲心复为众说
T12n0389_p1112b07┃汝等比丘。勿怀忧恼。若我住世一劫会亦当
T12n0389_p1112b08┃灭。会而不离终不可得。自利利人法皆具足。
T12n0389_p1112b09┃若我久住更无所益。应可度者若天上人间
T12n0389_p1112b10┃皆悉已度。其未度者皆亦已作得度因缘。自
T12n0389_p1112b11┃今已後。我诸弟子展转行之。则是如来法身
T12n0389_p1112b12┃常在而不灭也。是故当知。世皆无常会必有
T12n0389_p1112b13┃离。勿怀忧也。世相如是。当勤精进早求解
T12n0389_p1112b14┃脱。以智慧明灭诸疑暗。世实危脆无牢强者。
T12n0389_p1112b15┃我今得灭如除恶病。此是应舍罪恶之物。假
T12n0389_p1112b16┃名为身。没在生老病死大海。何有智者得除
T12n0389_p1112b17┃灭之如杀怨贼而不欢喜
T12n0389_p1112b18┃汝等比丘。常当一心勤求出道。一切世间动
T12n0389_p1112b19┃不动法。皆是败坏不安之相。汝等且止。勿得
T12n0389_p1112b20┃复语。时将欲过我欲灭度。是我最後之所教
T12n0389_p1112b21┃诲
T12n0389_p1112b22┃佛垂般涅盘略说教诫经


