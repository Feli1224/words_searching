【经文资讯】大正新修大藏经 第十二册 No. 358《度一切诸佛境界智严经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 358 度一切诸佛境界智严经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0358_p0250a15U
T12n0358_p0250a16U
T12n0358_p0250a17U　　No. 358 [Nos. 357, 359]
T12n0358_p0250a18U度一切诸佛境界智严经
T12n0358_p0250a19U
T12n0358_p0250a20U　　　　梁扶南三藏僧伽婆罗等译
T12n0358_p0250a21U如是我闻。一时佛住王舍城耆^崛山顶法
T12n0358_p0250a22U界宫殿上。与大比丘众二万五千人。皆是阿
T12n0358_p0250a23U罗汉。诸漏已尽无复烦恼。心善解脱慧善解
T12n0358_p0250a24U脱。调伏诸根摩诃那伽。所作已办可作已办。
T12n0358_p0250a25U舍于重担已得自事义。有结已尽心得自在。
T12n0358_p0250a26U其名曰阿若x陈如等。及八大声闻。复有七
T12n0358_p0250a27U十二亿那由他菩萨摩诃萨。其名曰文殊师
T12n0358_p0250a28U利菩萨。行吉菩萨。佛吉菩萨。药王菩萨。常起
T12n0358_p0250a29U菩萨摩诃萨等。能转不退法轮。善问无比宝
T12n0358_p0250b01U顶修多罗等。住法云地。智慧如须弥山。常修
T12n0358_p0250b02U行空无相无作无生无体深法光明。功德圆
T12n0358_p0250b03U满威仪具足。无数那由他世界如来所遣。有
T12n0358_p0250b04U大神通住无性相。尔时世尊作是思惟。是诸
T12n0358_p0250b05U菩萨摩诃萨。从恒河沙等世界而来至此。我
T12n0358_p0250b06U当为其说法令得大力。当现神通相放大光
T12n0358_p0250b07U明。以诸菩萨当问我故
T12n0358_p0250b08U尔时世尊放大光明。普照十方无量不可思
T12n0358_p0250b09U议三千大千微尘世界。尔时十方一一方面
T12n0358_p0250b10U十佛世界。有不可说千万亿那由他微尘等
T12n0358_p0250b11U诸菩萨。各从本界乘不可思议无量神通。而
T12n0358_p0250b12U来集此。复以不可思议供具供养如来。随意
T12n0358_p0250b13U所造莲华座于佛前坐。瞻仰世尊目不暂舍。
T12n0358_p0250b14U是时于法界宫殿上。起大宝莲华师子藏座。
T12n0358_p0250b15U纵广无量亿由旬。无量光明摩尼珠所成。电
T12n0358_p0250b16U灯摩尼珠为交络。不可思议力摩尼珠为竿。
T12n0358_p0250b17U以无譬喻摩尼珠为眷属。过诸譬喻摩尼珠
T12n0358_p0250b18U所庄严。以自在王摩尼珠为盖。以杂摩尼宝
T12n0358_p0250b19U厕填。悬种种色幡。彼大摩尼珠围绕。出十
T12n0358_p0250b20U种无量亿那由他光明。遍照十方世界。尔时
T12n0358_p0250b21U不可说百千万亿那由他微尘等数。天龙夜
T12n0358_p0250b22U叉干闼婆阿修罗迦楼罗紧那罗摩[目*侯]罗伽。
T12n0358_p0250b23U释梵四天王。从十方十佛世界来集于此。复
T12n0358_p0250b24U有诸天乘宝顶宫殿。无数不可思议天女。作
T12n0358_p0250b25U百千万亿那由他妓乐。亦来集此。复有诸
T12n0358_p0250b26U天乘宝华宫殿。龙宝钐瓷裰楣殿。真珠宫
T12n0358_p0250b27U殿。宝衣宫殿。金光明摩尼珠宫殿。阎浮提金
T12n0358_p0250b28U宫殿。无量光明摩尼珠宫殿。自在王摩尼珠
T12n0358_p0250b29U宫殿。如意摩尼珠宫殿。覆帝释摩尼珠宫殿。
T12n0358_p0250c01U大海聚清净宝庄严。普光明大摩尼珠意顶
T12n0358_p0250c02U宫殿。与无数不可思议千万亿那由他天女。
T12n0358_p0250c03U作诸妓乐而来集此。咸以无数不可思议供
T12n0358_p0250c04U具。供养于佛。供养佛已。各随意坐。瞻仰世尊
T12n0358_p0250c05U目不暂舍。是时。三千大千世界。皆作阎浮提
T12n0358_p0250c06U金色。以种种摩尼珠为树。天华树。宝衣树。
T12n0358_p0250c07U龙宝钐词魉庄严。日月电灯等。摩尼珠为
T12n0358_p0250c08U交络。遍覆世界悬种种幡。无数千万亿那由
T12n0358_p0250c09U他天女。持种种璎珞种种宝华。尔时从大宝
T12n0358_p0250c10U莲华师子座。出此伽陀
T12n0358_p0250c11U　汝等今安坐　　我当说真实
T12n0358_p0250c12U　人王师子座　　如来功德造
T12n0358_p0250c13U　我今日愿满　　供养两足尊
T12n0358_p0250c14U　世尊今当坐　　七宝莲华座
T12n0358_p0250c15U　当放大光明　　照我及一切
T12n0358_p0250c16U　说无上妙法　　利益诸天人
T12n0358_p0250c17U　众生闻法者　　当坐师子座
T12n0358_p0250c18U　如是大光明　　从如来身出
T12n0358_p0250c19U　照无量世界　　令一切欢喜
T12n0358_p0250c20U　导师天中天　　今当摄受我
T12n0358_p0250c21U　我昔于此处　　已值八亿佛
T12n0358_p0250c22U　唯愿今世尊　　必哀愍摄受
T12n0358_p0250c23U尔时世尊从光明座起。坐宝莲华藏师子座。
T12n0358_p0250c24U结加趺坐。观诸菩萨众皆悉已集。为发起诸
T12n0358_p0250c25U菩萨故。当说空法。尔时诸菩萨作是思惟。此
T12n0358_p0250c26U文殊师利童子菩萨。当问如来不生不灭。我
T12n0358_p0250c27U等从久远来不闻此法。是时文殊。已知如来
T12n0358_p0250c28U欲说法相。及诸菩萨心所思惟。即白佛言。世
T12n0358_p0250c29U尊。无生无灭法者。其相云何。文殊师利说此
T12n0358_p0251a01U只夜
T12n0358_p0251a02U　无生无灭　　云何可知　　大牟尼尊
T12n0358_p0251a03U　当说譬喻　　此诸大众　　皆已来集
T12n0358_p0251a04U　乐闻此义　　愿佛解说　　今诸菩萨
T12n0358_p0251a05U　诸佛所遣　　亦皆乐闻　　微妙法相
T12n0358_p0251a06U佛告文殊师利。善哉善哉汝今所问。能大利
T12n0358_p0251a07U益一切世间。令诸菩萨得作佛事。文殊师利。
T12n0358_p0251a08U汝当谛听勿起惊疑。文殊师利。不生不灭即
T12n0358_p0251a09U是如来。文殊师利。譬如大地琉璃所成。帝
T12n0358_p0251a10U释毗^延宫殿。供具等影现其中。阎浮提人。
T12n0358_p0251a11U见琉璃地诸宫殿影。合掌供养烧香散华。愿
T12n0358_p0251a12U我得生如是宫殿。我当游戏如帝释等。彼诸
T12n0358_p0251a13U众生不知此地是宫殿影。乃布施持戒修诸
T12n0358_p0251a14U功德。为得如此宫殿果报。文殊师利。如此宫
T12n0358_p0251a15U殿实无生灭。以地净故影现其中。彼宫殿影。
T12n0358_p0251a16U亦有亦无不生不灭。文殊师利。众生见佛亦
T12n0358_p0251a17U复如是。以其心净故见佛身。佛身无为。不生
T12n0358_p0251a18U不起不尽不灭。非色非非色。不可见非不可
T12n0358_p0251a19U见。非世间非非世间。非心非非心。以众生
T12n0358_p0251a20U心净见如来身。散华烧香种种供养。愿我当
T12n0358_p0251a21U得如是色身。布施持戒作诸功德。为得如来
T12n0358_p0251a22U微妙身故。如是文殊师利。如来神力出现世
T12n0358_p0251a23U间。令诸众生得大利益。如影如像随众生见。
T12n0358_p0251a24U尔时世尊说此只夜
T12n0358_p0251a25U　如来常住　　不生不灭　　非心非色
T12n0358_p0251a26U　非有非无　　如琉璃地　　见宫殿影
T12n0358_p0251a27U　此影非有　　亦复非无　　众生心净
T12n0358_p0251a28U　见如来身　　非有非无　　亦复如是
T12n0358_p0251a29U文殊师利。如日初出先照高山。次及中山后
T12n0358_p0251b01U照下地。如来亦尔。无心意识无相离相。断
T12n0358_p0251b02U一切相。不着彼不着此。不住此岸不住彼岸。
T12n0358_p0251b03U不住中流不可思议。非思惟所及。不高不下。
T12n0358_p0251b04U无系缚无解脱。非有智非无智。非烦恼非不
T12n0358_p0251b05U烦恼。不真实不虚妄。非智非非智。不可思
T12n0358_p0251b06U议非不可思议。非行非不行。非念非不念。非
T12n0358_p0251b07U心非不心。非意非不意。非名非不名。非色非
T12n0358_p0251b08U无色。无取无不取。非说非不说。非可说非不
T12n0358_p0251b09U可说。非可见非不可见。非导师非非导师。非
T12n0358_p0251b10U得果非不得果。如是文殊师利。如来慧日光
T12n0358_p0251b11U明照于三界。先照菩萨如照高山。次照乐缘
T12n0358_p0251b12U觉声闻人。后照乐善根人。乃至邪定众生。为
T12n0358_p0251b13U增长善法。为起未来因缘。文殊师利。如来平
T12n0358_p0251b14U等无上中下。常行舍心。文殊师利。如来不作
T12n0358_p0251b15U是思惟。如是众生我为说胜法。如是众生说
T12n0358_p0251b16U不胜法。亦不思惟。此众生大意。此众生中意。
T12n0358_p0251b17U此众生小意。此乐善法。此乐恶法。此人正定。
T12n0358_p0251b18U此人邪定。如来智光明无如是分别。已断一
T12n0358_p0251b19U切分别想故。以众生有种种善根故。如来智
T12n0358_p0251b20U慧故有种种。文殊师利。如大海中有摩尼珠。
T12n0358_p0251b21U名满一切众生所愿。安置幢上随众生所须。
T12n0358_p0251b22U彼摩尼珠无心意识如来无心意识。亦复如
T12n0358_p0251b23U是。不可测量。不可到。不可得。不可说。除过
T12n0358_p0251b24U患。除无明。不实不虚。非常非不常。非光明非
T12n0358_p0251b25U不光明。非世间非非世间。无觉无观。不生不
T12n0358_p0251b26U灭。不可思议无心无体。不动不行无量无边。
T12n0358_p0251b27U不可说无言语。无喜无不喜。无数离数。无去
T12n0358_p0251b28U无来。无行处断诸趣。不可见不可执。无计。
T12n0358_p0251b29U非空非不空。非和合非不和合。不可思议不
T12n0358_p0251c01U可觉知。非秽非净非名非色。非业非果。非过
T12n0358_p0251c02U去非未来非现在。无所有无声无相离一切
T12n0358_p0251c03U相。非内非外亦非中间。如是文殊师利。如
T12n0358_p0251c04U来清净住大慈悲幢。随众生所乐。现种种身
T12n0358_p0251c05U说种种法。文殊师利。如因声生响。非内非外
T12n0358_p0251c06U亦非中间。不生不灭不断不常。文殊师利。如
T12n0358_p0251c07U来亦尔。非内非外亦非中间。不生不灭无名
T12n0358_p0251c08U无相。随诸众生种种示现。文殊师利。如诸草
T12n0358_p0251c09U木依地增长。彼地平等离诸分别。如是一切
T12n0358_p0251c10U众生善根。依如来增长。声闻乘缘觉乘菩萨
T12n0358_p0251c11U乘。乃至裸形尼干子等。一切外道善根。亦依
T12n0358_p0251c12U如来增长。如来平等无有分别。亦复如是。文
T12n0358_p0251c13U殊师利。如虚空平等无下中上。如来平等亦
T12n0358_p0251c14U复如是。众生自见有下中上。文殊师利。如来
T12n0358_p0251c15U不作是念。此众生下意当现下身。此中上意
T12n0358_p0251c16U现中上身。此众生下意当说下乘。此众生中
T12n0358_p0251c17U意说缘觉声闻乘。此众生上意为说大乘。文
T12n0358_p0251c18U殊师利。如来无如是意。此众生乐施。我当说
T12n0358_p0251c19U施。戒忍精进定慧亦如是。何以故。如来法
T12n0358_p0251c20U身平等。离心意识无分别故。文殊师利。一切
T12n0358_p0251c21U诸法悉皆平等。平等故无住。无住故无动。无
T12n0358_p0251c22U动故无依。无依故无处。无处故不生。不生故
T12n0358_p0251c23U不灭。若能如是见者。心不颠倒。不颠倒故
T12n0358_p0251c24U如实。如实故无所行。无所行故无来。无来故
T12n0358_p0251c25U无去。无去故如如。如如故随法性。随法性故
T12n0358_p0251c26U不动。若随法性不动。则得法性。若得法性。则
T12n0358_p0251c27U无望。何以故。已得道故。若得道则不住一
T12n0358_p0251c28U切诸法。不住一切诸法故。不生不灭无名无
T12n0358_p0251c29U相。文殊师利。若众生着一切法。则起烦恼。起
T12n0358_p0252a01U烦恼故不得菩提。文殊师利白佛言。世尊。云
T12n0358_p0252a02U何得菩提。佛告文殊师利。无根无处。是如来
T12n0358_p0252a03U得菩提。文殊师利白佛言。云何为根。云何为
T12n0358_p0252a04U处。佛告文殊师利。身见为根。不真实思惟为
T12n0358_p0252a05U处。文殊师利。如来智慧与菩提等。与一切诸
T12n0358_p0252a06U法等。是故无根无处。是得菩提。文殊师利。菩
T12n0358_p0252a07U提者寂静。云何寂静。内寂静外寂静。何以故。
T12n0358_p0252a08U眼即是空。非我非我所。耳鼻舌身意空。非我
T12n0358_p0252a09U非我所。以知眼空于色不行。是谓寂静。如
T12n0358_p0252a10U是以知耳空于声不行。是谓寂静。知鼻乃至
T12n0358_p0252a11U意空亦如是。文殊师利。菩提者。不动不行。不
T12n0358_p0252a12U动者不取一切诸法。不行者不舍一切诸法。
T12n0358_p0252a13U文殊师利。如来不动。则如如实。如如实者。不
T12n0358_p0252a14U见此岸不见彼岸。不见此彼故。则见一切法。
T12n0358_p0252a15U以见一切法故。称为如来。文殊师利。菩提者。
T12n0358_p0252a16U无相无缘。云何无相。云何无缘。不得眼识是
T12n0358_p0252a17U无相。不见色是无缘。不得耳识是无相。不闻
T12n0358_p0252a18U声是无缘。乃至意法亦如是。文殊师利。菩提
T12n0358_p0252a19U者。非过去未来现在三世等。断三世流转。文
T12n0358_p0252a20U殊师利。云何断流转。以于过去心不起未来
T12n0358_p0252a21U识。不行现在意。不动不住。不思惟不觉不分
T12n0358_p0252a22U别故。文殊师利。菩提者无形相无为。云何无
T12n0358_p0252a23U形相不可以六识识故。云何无为。无生住灭
T12n0358_p0252a24U故。是谓断三世流转。文殊师利。菩提者。是不
T12n0358_p0252a25U破句。云何不破。云何句。无相是不破。如实是
T12n0358_p0252a26U句。无住处是不破。法界是句。不动是不破。空
T12n0358_p0252a27U性是句。不得是不破。无相是句。不觉是不破。
T12n0358_p0252a28U不作是句。不望是不破。无自性是句。众生
T12n0358_p0252a29U无自性是不破。虚空是句。不可得是不破。不
T12n0358_p0252b01U生是句。不灭是不破。无为是句。不行是不破。
T12n0358_p0252b02U菩提是句。寂静是不破。涅是句。不更生是
T12n0358_p0252b03U不破。不生是句。文殊师利。菩提者。不可以身
T12n0358_p0252b04U觉。不可以心觉。何以故。身是无知。如草木
T12n0358_p0252b05U故。心者虚诳。不真实故。文殊师利。若谓菩提
T12n0358_p0252b06U身心所觉。是依假名非真实义。何以故。菩提
T12n0358_p0252b07U不身不心。不虚不实故。文殊师利。菩提者。非
T12n0358_p0252b08U语言可说。何以故。如虚空无处所。不生不灭
T12n0358_p0252b09U无名字故。文殊师利。一切法真实不可说。何
T12n0358_p0252b10U以故。一切法非真实。无语言。不生不灭故。文
T12n0358_p0252b11U殊师利。菩提者。不可取无处。云何不可取无
T12n0358_p0252b12U处。眼识不可取。不得色为无处。耳识不可取。
T12n0358_p0252b13U不得声为无处。鼻乃至意法亦如是。菩提者。
T12n0358_p0252b14U不可觉以眼不取故不得色。不得色故识无
T12n0358_p0252b15U住处。耳不取故不得声。不得声故识无住处。
T12n0358_p0252b16U乃至意法亦如是。文殊师利。菩提者。是说空。
T12n0358_p0252b17U以空一切诸法故。空是如来所知。空是如来
T12n0358_p0252b18U所觉。文殊师利。不从空有。空为如来所觉。何
T12n0358_p0252b19U以故。以无相故。复次文殊师利。菩提因智亦
T12n0358_p0252b20U是空性。何以故。以无相故。文殊师利。空及菩
T12n0358_p0252b21U提悉无所有。无二无数无名无相。离心意识。
T12n0358_p0252b22U不生不灭。无行无处。非声非说。文殊师利。但
T12n0358_p0252b23U以名字说。实不可说。文殊师利。如来悉知一
T12n0358_p0252b24U切诸法从本以来。不生不起不尽不灭。无名
T12n0358_p0252b25U无相离心意识。如是知故如是解脱。亦不系
T12n0358_p0252b26U缚亦不解脱。文殊师利。菩提者。与虚空等虚
T12n0358_p0252b27U空者。不平等非不平等。菩提者。亦不平等非
T12n0358_p0252b28U不平等。如是法相如来所觉。文殊师利。如阿
T12n0358_p0252b29U[少/兔]微尘。不等非不等。一切诸法亦如是。以真
T12n0358_p0252c01U实智能如是知。文殊师利。云何真实智知诸
T12n0358_p0252c02U法。未生者生。生已即灭。彼一切诸法无生。
T12n0358_p0252c03U无所摄故。文殊师利。菩提者如实句。如实句
T12n0358_p0252c04U者。如菩提相不离如实。色受想行识不离如
T12n0358_p0252c05U实。如菩提相地界不离如实。水火风界不离
T12n0358_p0252c06U如实。如菩提相眼界色界眼识界不离如实。
T12n0358_p0252c07U乃至意界法界意识界。亦不离如实。此谓如
T12n0358_p0252c08U实句。文殊师利。菩提者。以行入无行。文殊师
T12n0358_p0252c09U利。云何行。云何无行。行者缘一切善法。无行
T12n0358_p0252c10U者不得一切善法。行者心不住。无行者无相
T12n0358_p0252c11U解脱。行者可称量。无行者不可量。云何不
T12n0358_p0252c12U可量。无可识故。文殊师利。菩提者。无漏无
T12n0358_p0252c13U取。无漏者灭四流故。云何为四。欲流有流见
T12n0358_p0252c14U流无明流。不着此四流。是谓灭四流。无取者
T12n0358_p0252c15U灭四种取。云何四取。欲取见取戒取我语取。
T12n0358_p0252c16U此谓四取。此一切取。无明所。渴爱所欺。以
T12n0358_p0252c17U展转相生故。文殊师利。以如实智断我语取
T12n0358_p0252c18U根。取根断故身得清净。身清净者是无生灭。
T12n0358_p0252c19U文殊师利。无生灭者。不起心意识。不思惟分
T12n0358_p0252c20U别。若有分别则成无明。不起此无明则无十
T12n0358_p0252c21U二因缘。无十二因缘即是不生。不生即是
T12n0358_p0252c22U道。道是了义。了义是第一义。第一义是无我
T12n0358_p0252c23U义。无我义是不可说义。不可说义是十二因
T12n0358_p0252c24U缘义。十二因缘义是法义。法义是如来义。是
T12n0358_p0252c25U故我说。若见十二因缘即是见法。见法即是
T12n0358_p0252c26U见佛。如是见无所见。文殊师利。菩提者。清净
T12n0358_p0252c27U无垢无烦恼。文殊师利。空是清净。无相是无
T12n0358_p0252c28U垢。无作是无烦恼。复次不生是清净。无为是
T12n0358_p0252c29U无垢。不灭是无烦恼。复次自性是清净。清净
T12n0358_p0253a01U是无垢。无垢是无烦恼。复次无分别是清净。
T12n0358_p0253a02U不分别是无垢。灭分别是无烦恼。如实是清
T12n0358_p0253a03U净。法界是无垢。真实观是无烦恼。虚空是清
T12n0358_p0253a04U净。虚空是无垢。虚空是无烦恼。内身智是清
T12n0358_p0253a05U净。内行是无垢。不得内外是无烦恼。知阴是
T12n0358_p0253a06U清净。界自性是无垢。不舍诸入是无烦恼。于
T12n0358_p0253a07U过去尽智是清净。于未来不生智是无垢。现
T12n0358_p0253a08U在法界智是无烦恼。文殊师利。此谓清净无
T12n0358_p0253a09U垢无烦恼。此即寂静。寂静者内外寂静。内外
T12n0358_p0253a10U寂静者。是大寂静。大寂静故说名牟尼。文殊
T12n0358_p0253a11U师利。如虚空是菩提。如菩提是诸法。如诸法
T12n0358_p0253a12U是一切众生。如一切众生是境界如境界是泥
T12n0358_p0253a13U洹。文殊师利。一切诸法与泥洹等。最上无边
T12n0358_p0253a14U故无有对治。无对治故本来清净。本来无垢。
T12n0358_p0253a15U本无烦恼。文殊师利。如是如来觉一切诸法
T12n0358_p0253a16U已。观诸众生起大慈悲。令众生游戏清净无
T12n0358_p0253a17U垢无烦恼处。文殊师利。云何诸菩萨行菩萨
T12n0358_p0253a18U行。文殊师利。菩萨不思惟。不为灭不为生。是
T12n0358_p0253a19U为行菩萨行。复次文殊师利。菩萨过去心已
T12n0358_p0253a20U灭不行。未来心未到不行。现在心虽有亦不
T12n0358_p0253a21U行。何以故。不着过去未来现在故。文殊师利。
T12n0358_p0253a22U是名菩萨行菩萨行。文殊师利。布施及如来。
T12n0358_p0253a23U无有二相。是菩萨所行。如是戒忍精进定慧。
T12n0358_p0253a24U及如来无二。是菩萨所行。文殊师利。若菩萨
T12n0358_p0253a25U不行色空是菩萨行。不行色不空是菩萨行。
T12n0358_p0253a26U何以故。以色自性空故。如是菩萨不行受想
T12n0358_p0253a27U行识空不空。是菩萨行。何以故。心意识不可
T12n0358_p0253a28U得故。文殊师利。一切无所有法。当修当作
T12n0358_p0253a29U证。若证则无烦恼生。无烦恼灭。文殊师利。生
T12n0358_p0253b01U灭者。是假名字说。于实相中无起无灭。文殊
T12n0358_p0253b02U师利。假使六趣四生众生。若有色无色有想
T12n0358_p0253b03U无想。二足四足多足无足。悉得人身。得人身
T12n0358_p0253b04U故发菩提心。发菩提心已。一一菩萨供养恒
T12n0358_p0253b05U河沙等诸佛。及诸菩萨缘觉声闻。饮食衣服
T12n0358_p0253b06U卧具医药一切乐具。经恒河沙劫。乃至入涅
T12n0358_p0253b07U后。起七宝塔高百由旬。宝盖覆上悬摩尼
T12n0358_p0253b08U宝珠以为庄校悬种种幡盖。自在王摩尼珠
T12n0358_p0253b09U以为交络。若有菩萨以清净心。闻此度一切
T12n0358_p0253b10U诸佛境界智严经。闻已欢喜受持信解。乃至
T12n0358_p0253b11U为他说一偈一句。胜前功德。百分千分万分
T12n0358_p0253b12U亿分。乃至算数譬喻所不能及。何以故。此经
T12n0358_p0253b13U广说不可思议清净无相微妙法身故。文殊师
T12n0358_p0253b14U利。若恒河沙等无数诸菩萨。若恒河沙无数
T12n0358_p0253b15U诸佛世界。悉阎浮金所造。乃至树木华果皆
T12n0358_p0253b16U阎浮金。及以天衣庄严其树。一切光明摩尼
T12n0358_p0253b17U珠网以覆其上。自在王摩尼珠以为宫殿。电
T12n0358_p0253b18U光摩尼珠以为基陛。悬众宝幡。日日以此供
T12n0358_p0253b19U养恒河沙等无数诸佛。如是经无数劫。若有
T12n0358_p0253b20U菩萨正念此经。或宣说一句。以前菩萨布施
T12n0358_p0253b21U功德。比此功德百分不及一。百千万亿分乃
T12n0358_p0253b22U至算数譬喻所不能及。如是其余一切功德。
T12n0358_p0253b23U比此经功德无有及者。尔时世尊说此只夜
T12n0358_p0253b24U　若有受持此　　微妙法身经
T12n0358_p0253b25U　所得功德利　　不可得称量
T12n0358_p0253b26U　假使诸众生　　皆悉生人道
T12n0358_p0253b27U　并发菩提心　　为求一切智
T12n0358_p0253b28U　如是诸菩萨　　皆作大施主
T12n0358_p0253b29U　以种种供具　　供养无数佛
T12n0358_p0253c01U　并及诸菩萨　　缘觉与声闻
T12n0358_p0253c02U　乃至入灭度　　各起七宝塔
T12n0358_p0253c03U　高至百由旬　　种种宝严饰
T12n0358_p0253c04U　若人持此经　　或说一句偈
T12n0358_p0253c05U　出过此功德　　无量无有边
T12n0358_p0253c06U　以此经所说　　无相法身故
T12n0358_p0253c07U　是故有智者　　应当念受持
T12n0358_p0253c08U　读诵及书写　　以华香供养
T12n0358_p0253c09U　所得功德果　　不可得思议
T12n0358_p0253c10U　不久诣道场　　降魔成正觉
T12n0358_p0253c11U　如是修妒路　　诸佛所称扬
T12n0358_p0253c12U　即是妙法身　　无相无言语
T12n0358_p0253c13U　是故受持者　　功德不可量
T12n0358_p0253c14U佛说此经已。文殊师利等一切菩萨。无量缘
T12n0358_p0253c15U觉及声闻众。天龙夜叉干闼婆阿修罗迦楼
T12n0358_p0253c16U罗紧那罗摩[目*侯]罗伽人非人等一切大众闻佛
T12n0358_p0253c17U所说欢喜奉行
T12n0358_p0253c18U度一切诸佛境界智严经
