【经文资讯】大正新修大藏经 第十二册 No. 336《须摩提经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 336 须摩提经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0336_p0081c06U
T12n0336_p0081c07U
T12n0336_p0081c08U　　No. 336 [Nos. 310(30), 334, 335]
T12n0336_p0081c09U须摩提经(按开元录云妙慧童女经流志后译)
T12n0336_p0081c10U
T12n0336_p0081c11U　　　　大唐三藏法师菩提流支奉　诏译
T12n0336_p0081c12U如是我闻。一时佛在王舍城耆^崛山中。与
T12n0336_p0081c13U比丘众千二百五十人。菩萨摩诃萨十千人
T12n0336_p0081c14U俱。时王舍城有长者女。名为妙慧。年始八岁。
T12n0336_p0081c15U面貌端正容色姝好。诸相具足见者欢喜。曾
T12n0336_p0081c16U于过去无量诸佛。亲近供养种诸善根。时彼
T12n0336_p0081c17U女人诣如来所。顶礼佛足右绕三匝。长跪合
T12n0336_p0081c18U掌。而说偈言
T12n0336_p0081c19U　无上等正觉　　为世大明灯
T12n0336_p0081c20U　菩萨之所行　　唯愿听我问
T12n0336_p0081c21U佛告妙慧。今恣汝问。当为解说令断疑网。尔
T12n0336_p0081c22U时妙慧。即于佛前。以偈问曰
T12n0336_p0081c23U　云何得端正　　大富尊贵身
T12n0336_p0081c24U　复以何因缘　　眷属难沮坏
T12n0336_p0081c25U　云何见己身　　而受于化生
T12n0336_p0081c26U　千叶莲花上　　面奉诸世尊
T12n0336_p0081c27U　云何能证得　　自在胜神通
T12n0336_p0081c28U　遍往无量刹　　礼敬于诸佛
T12n0336_p0081c29U　云何得无怨　　所言人信受
T12n0336_p0082a01U　净除于法障　　永离诸魔业
T12n0336_p0082a02U　云何命终时　　得见于诸佛
T12n0336_p0082a03U　闻说清净法　　不受于苦恼
T12n0336_p0082a04U　大悲无上尊　　唯愿为我说
T12n0336_p0082a05U尔时佛告妙慧童女言。善哉善哉。善能问此
T12n0336_p0082a06U深妙之义。谛听谛听善思念之。当为汝说。妙
T12n0336_p0082a07U慧白言。唯然世尊。愿乐欲闻
T12n0336_p0082a08U佛言妙慧。菩萨成就四法。受端正身。何等为
T12n0336_p0082a09U四。一者于恶友所不起嗔心。二者住于大慈。
T12n0336_p0082a10U三者深乐正法。四者造佛形像。尔时世尊。而
T12n0336_p0082a11U说偈言
T12n0336_p0082a12U　嗔坏善根勿增长　　慈心乐法造佛形
T12n0336_p0082a13U　当获具相庄严身　　一切众生常乐见
T12n0336_p0082a14U复次妙慧。菩萨成就四法。得富贵身。何等为
T12n0336_p0082a15U四。一者应时行施。二者无轻慢心。三者欢喜
T12n0336_p0082a16U而与。四者不希果报。尔时世尊。而说偈言
T12n0336_p0082a17U　应时行施无轻慢　　欢喜授与不希求
T12n0336_p0082a18U　能于此业常勤修　　所生当获大财位
T12n0336_p0082a19U复次妙慧。菩萨成就四法。得眷属不坏。何等
T12n0336_p0082a20U为四。一者善能弃舍离间之语。二者邪见众
T12n0336_p0082a21U生令住正见。三者正法将灭护令久住。四者
T12n0336_p0082a22U教诸有情趣佛菩提。尔时世尊。而说偈言
T12n0336_p0082a23U　舍离间言及邪见　　正法将灭能护持
T12n0336_p0082a24U　安住众生大菩提　　当成不坏诸眷属
T12n0336_p0082a25U复次妙慧。菩萨成就四法。当于佛前得受化
T12n0336_p0082a26U生处莲花座。何等为四。一者捧诸花果及细
T12n0336_p0082a27U末香。散于如来及诸塔庙。二者终不于他妄
T12n0336_p0082a28U加损害。三者造如来像安处莲华。四者于佛
T12n0336_p0082a29U菩提深生净信。尔时世尊。而说偈言
T12n0336_p0082b01U　花香散佛及支提　　不害于他并造像
T12n0336_p0082b02U　于大菩提深信解　　得处莲花生佛前
T12n0336_p0082b03U复次妙慧。菩萨成就四法。从一佛土至一佛
T12n0336_p0082b04U土。何等为四。一者见他修善不为障恼。二者
T12n0336_p0082b05U他说法时未常留碍。三者然灯供养如来之
T12n0336_p0082b06U塔。四者于诸禅定常勤修习。尔时世尊。而说
T12n0336_p0082b07U偈言
T12n0336_p0082b08U　见人修善说正法　　不生谤毁加留难
T12n0336_p0082b09U　如来塔庙施灯明　　修习诸禅游佛刹
T12n0336_p0082b10U复次妙慧。菩萨成就四法。处世无怨。云何为
T12n0336_p0082b11U四。一者以无谄心亲近善友。二者于他胜法
T12n0336_p0082b12U无嫉妒心。三者他获名誉心常欢喜。四者于
T12n0336_p0082b13U菩萨行无轻毁心。尔时世尊。而说偈言
T12n0336_p0082b14U　不以谀谄亲善友　　于人胜法无妒心
T12n0336_p0082b15U　他获名誉常欢喜　　不谤菩萨得无怨
T12n0336_p0082b16U复次妙慧。菩萨成就四法。所言人信。何等为
T12n0336_p0082b17U四。一者发言修行常使相应。二者于善友所
T12n0336_p0082b18U不覆诸恶。三者于所闻法不求过失。四者于
T12n0336_p0082b19U说法者不生恶心。尔时世尊。而说偈言
T12n0336_p0082b20U　发言修行常相应　　己罪不藏于善友
T12n0336_p0082b21U　闻经不求人法过　　所言一切皆信受
T12n0336_p0082b22U复次妙慧。菩萨成就四法。能离法障速得清
T12n0336_p0082b23U净。何等为四。一者以深意乐摄三律仪。二者
T12n0336_p0082b24U闻甚深经不生诽谤。三者见新发意菩萨生
T12n0336_p0082b25U一切智心。四者于诸有情大慈平等。尔时世
T12n0336_p0082b26U尊。而说偈言
T12n0336_p0082b27U　以深意乐摄律仪　　闻甚深经能信解
T12n0336_p0082b28U　敬初发心如佛想　　慈心普洽障消除
T12n0336_p0082b29U复次妙慧。菩萨成就四法。能离诸魔。云何为
T12n0336_p0082c01U四。一者了知法性平等。二者发起精进。三者
T12n0336_p0082c02U常勤念佛。四者一切善根皆悉回向。尔时世
T12n0336_p0082c03U尊。而说偈言
T12n0336_p0082c04U　能知诸法平等性　　常起精进念如来
T12n0336_p0082c05U　回向一切诸善根　　众魔不能得其便
T12n0336_p0082c06U复次妙慧。菩萨成就四法。临命终时诸佛现
T12n0336_p0082c07U前。何等为四。一者他有所求施令满足。二者
T12n0336_p0082c08U于诸善法深生信解。三者于诸菩萨施庄严
T12n0336_p0082c09U具。四者于三宝所勤修供养。尔时世尊。而说
T12n0336_p0082c10U偈言
T12n0336_p0082c11U　他有所求令满足　　信解深法舍严具
T12n0336_p0082c12U　三宝福田勤供养　　临命终时佛现前
T12n0336_p0082c13U尔时妙慧童女。闻佛说已。白言世尊。如佛所
T12n0336_p0082c14U说菩萨诸行。我当奉行。世尊。若我于是四十
T12n0336_p0082c15U行中。阙于一行而不修者。则违佛教欺诳如
T12n0336_p0082c16U来
T12n0336_p0082c17U尔时尊者大目b连。告妙慧言。菩萨之行甚
T12n0336_p0082c18U难可行。汝今发斯殊胜大愿。岂于是愿得自
T12n0336_p0082c19U在耶
T12n0336_p0082c20U尔时妙慧。白言尊者。若我弘愿真实不虚。能
T12n0336_p0082c21U令诸行得圆满者。愿此三千大千世界六种
T12n0336_p0082c22U震动
T12n0336_p0082c23U是时妙慧。重白目连。以我如是真实言故。于
T12n0336_p0082c24U未来世当得成佛。亦如今日释迦如来。于我
T12n0336_p0082c25U国中无有魔事。及以恶趣女人之名。若我此
T12n0336_p0082c26U言非虚妄者。令斯大众身皆金色。说是语已
T12n0336_p0082c27U众皆金色
T12n0336_p0082c28U尔时尊者大目b连。即从坐起偏袒右肩顶
T12n0336_p0082c29U礼佛足。白言世尊。我今先礼初发心菩萨。
T12n0336_p0083a01U及诸菩萨摩诃萨众
T12n0336_p0083a02U尔时文殊师利法王子。告妙慧言。汝住何法
T12n0336_p0083a03U发斯诚愿。妙慧答言。文殊师利非所问也。何
T12n0336_p0083a04U以故。于法界中无所住故。又问。云何名为菩
T12n0336_p0083a05U提。答曰。无分别法是名菩提。又问。云何名为
T12n0336_p0083a06U菩萨。答曰。一切诸法等虚空相。是名菩萨。又
T12n0336_p0083a07U问。云何名为菩提之行。答曰。犹如阳焰谷
T12n0336_p0083a08U响之行。是菩提行
T12n0336_p0083a09U又问。依何密意作如是说。答曰。我于此中不
T12n0336_p0083a10U见少法密非密者。又问。若如是者。一切凡夫
T12n0336_p0083a11U应即菩提。答曰。汝谓菩提异凡夫耶。莫作
T12n0336_p0083a12U是见。何以故。此等皆同一法界相非取非舍。
T12n0336_p0083a13U无成坏故。又问。于此义中能解了者。其数几
T12n0336_p0083a14U何。答曰。如若干幻化心心所量。若干幻化众
T12n0336_p0083a15U生能了斯义。文殊师利言。幻化本无。何有如
T12n0336_p0083a16U是心心所法。答曰。法界亦尔非有非无。乃至
T12n0336_p0083a17U如来亦复如是。尔时文殊师利白佛言。世尊。
T12n0336_p0083a18U今此妙慧甚为希有。乃能成就如是法忍。佛
T12n0336_p0083a19U言。如是如是诚如所言。然此童女已于过去。
T12n0336_p0083a20U发菩提心经三十劫。我乃发趣无上菩提。彼
T12n0336_p0083a21U亦令汝住无生忍
T12n0336_p0083a22U尔时文殊师利。即从坐起为其作礼。白妙慧
T12n0336_p0083a23U言。我于往昔无量劫前已曾供养。不谓今者
T12n0336_p0083a24U还得亲近。妙慧告言。文殊师利。汝今莫起如
T12n0336_p0083a25U是分别。何以故。以无分别得无生忍故。又问
T12n0336_p0083a26U妙慧。汝今犹不转女身耶。妙慧答言。女人之
T12n0336_p0083a27U相了不可得。今何所转
T12n0336_p0083a28U文殊师利。我当为汝除断疑惑。由我如是真
T12n0336_p0083a29U实语故。于当来世。得阿耨多罗三藐三菩提
T12n0336_p0083b01U时。于我法中。诸比丘辈闻命善来出家入道。
T12n0336_p0083b02U我国土中所有众生身皆金色。服用资具如
T12n0336_p0083b03U第六天。饮食丰饶随念而至。无有魔事及诸
T12n0336_p0083b04U恶趣。亦复无有女人之名。有七宝林上罗宝
T12n0336_p0083b05U网。七宝莲花覆以宝帐。如文殊师利所成净
T12n0336_p0083b06U刹。装严饰等无有异
T12n0336_p0083b07U若我此言非虚妄者。令此大众身皆金色。我
T12n0336_p0083b08U之女身变成男子。如三十岁知法比丘。说此
T12n0336_p0083b09U语时。此诸大众皆作金色。妙慧菩萨转女成
T12n0336_p0083b10U男。如三十岁知法比丘。是时地居天众。展转
T12n0336_p0083b11U赞言。大哉大哉。妙慧菩萨摩诃萨。能于来世
T12n0336_p0083b12U得菩提时。严持佛刹功德如是
T12n0336_p0083b13U尔时佛告文殊师利。此妙慧菩萨。于当来世
T12n0336_p0083b14U成等正觉。号殊胜功德宝藏如来出现于世。
T12n0336_p0083b15U佛说此经时。三十俱胝众生。于阿耨多罗三
T12n0336_p0083b16U藐三菩提。住不退转。八十俱胝众生远尘离
T12n0336_p0083b17U垢得法眼净。八千众生皆获智证。五千比丘
T12n0336_p0083b18U行菩萨乘心欲退转。因见妙慧菩萨意乐善
T12n0336_p0083b19U根威德殊胜故。各各脱身所着上服以施如
T12n0336_p0083b20U来
T12n0336_p0083b21U如是施已。发弘誓言。我等以此善根。决定愿
T12n0336_p0083b22U成阿耨多罗三藐三菩提。彼诸善男子等。以
T12n0336_p0083b23U此善根回向无上菩提故。超九十劫生死之
T12n0336_p0083b24U苦。不退转于阿耨多罗三藐三菩提
T12n0336_p0083b25U尔时世尊。即记之曰。汝等于当来世过千劫
T12n0336_p0083b26U后。于无垢光明劫中阳焰世界难忍佛刹。于
T12n0336_p0083b27U一劫中相次成佛。皆同一字。号辩才庄严如
T12n0336_p0083b28U来。出现于世。文殊师利。如是法门有大威德。
T12n0336_p0083b29U能令菩萨摩诃萨。及声闻乘者获大利益。文
T12n0336_p0083c01U殊师利。或有善男子善女人。为求菩提无方
T12n0336_p0083c02U便善巧。行六波罗蜜足满千劫。若复有人经
T12n0336_p0083c03U于半月时。一书写读诵此经。所获福聚。比前
T12n0336_p0083c04U功德百分千分百千俱胝。乃至算数譬喻所
T12n0336_p0083c05U不能及
T12n0336_p0083c06U是故文殊师利。如是微妙法门。即诸菩萨契
T12n0336_p0083c07U经之本。我今付嘱于汝。汝当来世受持读诵
T12n0336_p0083c08U为人解说。譬如转轮圣王出现于世。所有七
T12n0336_p0083c09U宝皆悉在前。王灭之后宝皆隐没。如是微妙
T12n0336_p0083c10U法门流行于世。即诸如来七菩提分等法明
T12n0336_p0083c11U不灭。若不流行正法常灭
T12n0336_p0083c12U是故文殊师利。若善男子善女人等。为求菩
T12n0336_p0083c13U提。应当发起精进书写此经。受持读诵为人
T12n0336_p0083c14U演说。此是我教。勿于后世生悔恨心。佛说此
T12n0336_p0083c15U经已。妙慧菩萨。文殊师利菩萨。及诸大众。天
T12n0336_p0083c16U人阿修罗干闼婆等。闻佛所说皆大欢喜。信
T12n0336_p0083c17U受奉行
T12n0336_p0083c18U须摩提经
