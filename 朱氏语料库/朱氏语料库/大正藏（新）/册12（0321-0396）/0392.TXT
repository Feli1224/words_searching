【经文资讯】大正新修大藏经 第十二册 No. 392《佛灭度後棺敛葬送经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 392 佛灭度後棺敛葬送经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0392_p1114b04┃
T12n0392_p1114b05┃
T12n0392_p1114b06┃　　No. 392
T12n0392_p1114b07┃佛灭度後棺敛葬送经(一名比丘师经)
T12n0392_p1114b08┃
T12n0392_p1114b09┃　　　　失译人名今附西晋录
T12n0392_p1114b10┃闻如是。一时众佑。游於华氏国。阿难以人定
T12n0392_p1114b11┃时。白众佑言。众佑灭讫之後。棺敛尊身其
T12n0392_p1114b12┃礼云何。众佑曰。且自忧身无忧佛也。吾灭度
T12n0392_p1114b13┃後。当有梵志理家尽礼葬送。阿难言。其礼云
T12n0392_p1114b14┃何。众佑曰。如飞行皇帝送丧之仪。重曰。愿闻
T12n0392_p1114b15┃仪则。众佑曰。圣帝崩时以劫波育[叠*毛]千张缠
T12n0392_p1114b16┃身。香泽灌上令泽下彻。以香[廿/积]身。上下四面
T12n0392_p1114b17┃使其齐同。放火A维捡骨香汁洗盛以金瓮。
T12n0392_p1114b18┃石为[番*瓦][古*瓦]。纵广三尺厚一尺。四边上下各安
T12n0392_p1114b19┃一枚。金瓮置中。N刹悬缯具供所应。起土为
T12n0392_p1114b20┃塔华香供养。佛当逾彼。所以然者。吾自无
T12n0392_p1114b21┃数劫。以四等弘慈行六度无极。经纬十方拯
T12n0392_p1114b22┃济群生。功德隆赫。成斯如来无所著正真道
T12n0392_p1114b23┃最正觉道法御天人师至尊难齐。各以把土。
T12n0392_p1114b24┃供养塔者。其福无量。末世秽浊。民有颠沛之
T12n0392_p1114b25┃命。财有五家之分。吾以是故。留舍利并钵。以
T12n0392_p1114b26┃穰世颠沛之祸。安佑众生。为宗庙像。令民睹
T12n0392_p1114b27┃则沙门以经导化未闻。令生者永去牢狱之
T12n0392_p1114b28┃酷。死者免三涂之罪。必获升天。若为佛庙。当
T12n0392_p1114b29┃令逾彼矣。阿难言。钵当如之。佛言。吾钵者
T12n0392_p1114c01┃四天大王之所献也。合四以为一。佛所食器。
T12n0392_p1114c02┃群生慎无以食矣。灭度之後。诸国诤之。民心
T12n0392_p1114c03┃邪荒。贱命贵淫。背孝尊妖。钵当变化现五色
T12n0392_p1114c04┃光。飞行升降。开化民心。黎庶睹之。追存佛
T12n0392_p1114c05┃德。去愚即明。顺用正教。皆兴庙寺。旌表佛
T12n0392_p1114c06┃德。转当东游。所历诸国。凶疫消歇。君臣康
T12n0392_p1114c07┃休。谷帛丰穰。欣怿无患。终远三涂。皆获生
T12n0392_p1114c08┃天。极东国王。仁而有明。钵当翔彼。王崩之
T12n0392_p1114c09┃後。其嗣淫荒。废真从邪。民心亦尔。睹钵无
T12n0392_p1114c10┃肃敬之礼。天龙见之。悲喜迎钵。还海供奉。王
T12n0392_p1114c11┃亡尊钵。忧忿交胸。布告诸国。购钵千金。连年
T12n0392_p1114c12┃募之。令出首尾。民贪重赏。遍索不得。时有贱
T12n0392_p1114c13┃人。其名曰师。伪作比丘。饕餮酒食。妻居育
T12n0392_p1114c14┃子。当醉提儿诣宫门言。吾知钵处。王闻大喜。
T12n0392_p1114c15┃请沙门入。曰钵所在乎。对曰。先以金来。王
T12n0392_p1114c16┃赐金千斤。师曰。唯沙门当盗之耳。即下书
T12n0392_p1114c17┃考推诸沙门。其毒酷烈。臣民睹之。靡不怨
T12n0392_p1114c18┃王。王曰。尔为谁沙门乎。答曰。吾师事佛。王
T12n0392_p1114c19┃曰。佛有何戒耶。师曰。有二百五十戒。王曰。
T12n0392_p1114c20┃首戒云何。答曰。第一当遵慈仁。普惠恩及
T12n0392_p1114c21┃群生。视天下群生身命。若己身命。慈济悲愍
T12n0392_p1114c22┃恕已安彼道喜开化。护彼若身。润逮草木。无
T12n0392_p1114c23┃虚[木*瓦]绝也。王曰。善哉佛之仁化。怀天裹地。
T12n0392_p1114c24┃何生不赖焉。二当遵清。无积秽宝。尊荣国土。
T12n0392_p1114c25┃非有无篡。草芥之属。非惠不取。王曰。善哉斯
T12n0392_p1114c26┃可谓清白者也。三当遵贞。心无存淫。口无言
T12n0392_p1114c27┃调。伪声邪色。一不视听。睹彼妇人。以母以
T12n0392_p1114c28┃姊。以妹以女。宁就燔身无为淫乱。王曰。善哉
T12n0392_p1114c29┃摸真景净。佛化为首矣。四当慎言无两舌恶
T12n0392_p1115a01┃骂。妄言绮语。前誉後毁。证入无辜。蛊道鬼
T12n0392_p1115a02┃妖厌祷咒咀。宁就吞炭。不出毒声也。王曰。
T12n0392_p1115a03┃善哉佛化。惴惴GG。慎言乃如兹乎。五当
T12n0392_p1115a04┃绝酒夫酒者。令君不仁。臣不忠。亲不义。子
T12n0392_p1115a05┃不孝。妇人奢淫。厥失三十有六。亡国破家。
T12n0392_p1115a06┃靡不由兹。宁饮毒而死。不酒乱而生矣。王
T12n0392_p1115a07┃曰。善哉佛之明化。令吞德怀道。灭于众恶。兴
T12n0392_p1115a08┃于诸善。清净为身。淡泊为志。经化令仁。而
T12n0392_p1115a09┃尔教吾令杀。戒云守清净无贪。而尔偷金。
T12n0392_p1115a10┃戒云无淫。而尔畜妻。戒当尽诚而尔虚谮。沙
T12n0392_p1115a11┃门云。其盗钵令吾罪无辜。戒无嗜酒。而尔醉
T12n0392_p1115a12┃来。外诸沙门。有具斯五德为高行者不乎。答
T12n0392_p1115a13┃曰。其为凶秽。甚於吾矣。王问有司。诸沙门何
T12n0392_p1115a14┃以为业。对曰。分卫无度。其为众秽。甚於彼师
T12n0392_p1115a15┃矣。王曰。佛戒有二百五十。仁过仁仪清等
T12n0392_p1115a16┃太素。贞齐虚空。信若四时。明跨日月。缘得斯
T12n0392_p1115a17┃类。篡法服。偷应器。伪为沙门。乱正真乎。一
T12n0392_p1115a18┃戒不奉。而云二百五十。敕有司曰。佛清净庙。
T12n0392_p1115a19┃贤圣所宗非鸟兽之巢窟。逐出秽浊者。无令
T12n0392_p1115a20┃止佛庙矣。国之君子。欲兴利庙。惟无快贤
T12n0392_p1115a21┃处中宣佛神化者。^泪而止。自斯大道陵
T12n0392_p1115a22┃迟。神化日衰。佛告阿难。吾虽灭度後。留钵
T12n0392_p1115a23┃及舍利。若有贤者。肃心奉养。终皆升天阿难
T12n0392_p1115a24┃言。千岁之末。钵现神德。变化若兹。岂况无上
T12n0392_p1115a25┃正真道最正觉之灵化乎。佛说经时。天龙鬼
T12n0392_p1115a26┃神。王臣四辈。靡不哽咽。稽首而去
T12n0392_p1115a27┃佛灭度後棺敛葬送经


