【经文资讯】大正新修大藏经 第十二册 No. 396《佛说法灭尽经》
【版本记录】CBETA 电子佛典 V1.01 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，张自强大德输入／Gamblers 大德校对，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 396 佛说法灭尽经
# CBETA Chinese Electronic Tripitaka V1.01 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as inputted by Mr. Chang Tzu-Chiang / proofread by Mr. Gamblers, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0396_p1118c05┃
T12n0396_p1118c06┃
T12n0396_p1118c07┃　　No. 396
T12n0396_p1118c08┃佛说法灭尽经
T12n0396_p1118c09┃
T12n0396_p1118c10┃　　　　僧佑录中失译经人名今附宋录
T12n0396_p1118c11┃闻如是。一时佛在拘夷那竭国。如来三月当
T12n0396_p1118c12┃般涅盘。与诸比丘及诸菩萨。无央数众来诣
T12n0396_p1118c13┃佛所稽首于地。世尊寂静默无所说光明
T12n0396_p1118c14┃不现。贤者阿难作礼白佛言。世尊前後说
T12n0396_p1118c15┃法威光独显。今大众会光更不现。何故如此。
T12n0396_p1118c16┃其必有故。愿闻其意。佛默不应。如是至三
T12n0396_p1118c17┃佛告阿难。吾涅盘後法欲灭时。五逆浊世魔
T12n0396_p1118c18┃道兴盛。魔作沙门坏乱吾道。著俗衣裳乐好
T12n0396_p1118c19┃袈裟五色之服。饮酒n肉杀生贪味。无有
T12n0396_p1118c20┃慈心更相憎嫉。时有菩萨辟支罗汉。精进修
T12n0396_p1119a01┃德一切敬待。人所宗向教化平等。怜贫念老
T12n0396_p1119a02┃鞠育穷厄。恒以经像令人奉事。作诸功德志
T12n0396_p1119a03┃性恩善。不侵害人捐身济物。不自惜己忍
T12n0396_p1119a04┃辱仁和。设有是人。众魔比丘咸共嫉之诽谤
T12n0396_p1119a05┃扬恶。摈黜驱遣不令得住。自共於後不修道
T12n0396_p1119a06┃德。寺庙空荒无复修理转就毁坏。但贪财物
T12n0396_p1119a07┃积聚不散不作福德。贩卖奴婢耕田种植。焚
T12n0396_p1119a08┃烧山林伤害众生无有慈心。奴为比丘。婢为
T12n0396_p1119a09┃比丘尼。无有道德淫纷锹夷信不别。令道
T12n0396_p1119a10┃薄淡皆由斯辈。或避县官依倚吾道。求作沙
T12n0396_p1119a11┃门不修戒律。月半月尽虽名诵戒。厌倦懈
T12n0396_p1119a12┃怠不欲听闻。抄略前後不肯尽说。经不诵习。
T12n0396_p1119a13┃设有读者不识字句。为强言是。不谘明者贡
T12n0396_p1119a14┃高求名。虚显雅步以为荣冀望人供养。众魔
T12n0396_p1119a15┃比丘命终之後。精神当堕无择地狱。五逆
T12n0396_p1119a16┃罪中。饿鬼畜生靡不经历恒河沙劫。罪竟乃
T12n0396_p1119a17┃出生在边国无三宝处。法欲灭时女人精进
T12n0396_p1119a18┃恒作功德。男子懈慢不用法语。眼见沙门如
T12n0396_p1119a19┃视粪土无有信心。法将殄没。登尔之时诸天
T12n0396_p1119a20┃泣泪。水旱不调五谷不熟。疫气流行死亡者
T12n0396_p1119a21┃众。人民勤苦县官计克。不顺道理皆思乐
T12n0396_p1119a22┃乱。恶人转多如海中沙。善者甚少若一若二。
T12n0396_p1119a23┃劫欲尽故日月转短人命转促。四十头白。
T12n0396_p1119a24┃男子淫肪尽夭命。或寿六十。男子寿短女
T12n0396_p1119a25┃人寿长。七八九十或至百岁。大水忽起卒至
T12n0396_p1119a26┃无期。世人不信故为有常。众生杂类不问
T12n0396_p1119a27┃豪贱。没溺浮漂鱼鳖食n。时有菩萨辟支
T12n0396_p1119a28┃罗汉。众魔驱逐不预众会。三乘入山福德之
T12n0396_p1119a29┃地。恬怕自守以为欣快寿命延长。诸天卫
T12n0396_p1119b01┃护月光出世。得相遭值共兴吾道。五十二
T12n0396_p1119b02┃岁。首楞严经。般舟三昧。先化灭去。十二部经
T12n0396_p1119b03┃寻後复灭。尽不复现。不见文字。沙门袈裟
T12n0396_p1119b04┃自然变白。吾法灭时譬如油灯。临欲灭时光
T12n0396_p1119b05┃明更盛。於是便灭。吾法灭时亦如灯灭。自
T12n0396_p1119b06┃此之後难可数说。如是之後数千万岁。弥勒
T12n0396_p1119b07┃当下世间作佛。天下泰平毒气消除。雨润和
T12n0396_p1119b08┃适五谷滋茂。树木长大人长八丈。皆寿八万
T12n0396_p1119b09┃四千岁。众生得度不可称计。贤者阿难作礼
T12n0396_p1119b10┃白佛。当何名斯经。云何奉持。佛言。阿难。
T12n0396_p1119b11┃此经名为法灭尽。宣告一切宜令分别。功德
T12n0396_p1119b12┃无量不可称计。四部弟子闻经悲惨惆怅。皆
T12n0396_p1119b13┃发无上圣真道意。悉为佛作礼而去
T12n0396_p1119b14┃佛说法灭尽经


