【经文资讯】大正新修大藏经 第十二册 No. 393《迦叶赴佛般涅盘经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，维习安大德提供之高丽藏 CD 经文，北美某大德提供
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 393 迦叶赴佛般涅盘经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0393_p1115b01┃
T12n0393_p1115b02┃　　No. 393
T12n0393_p1115b03┃迦叶赴佛般涅盘经
T12n0393_p1115b04┃
T12n0393_p1115b05┃　　　　东晋西域沙门竺昙无兰译
T12n0393_p1115b06┃昔佛在世时。摩诃迦叶。於诸比丘中。最长年
T12n0393_p1115b07┃高才明智慧。其身亦有金色相好。佛每说法。
T12n0393_p1115b08┃常与其对坐。人民见之或呼为佛师。於是迦
T12n0393_p1115b09┃叶乃辞佛到伊筛梨山中。一山名普能。周旋
T12n0393_p1115b10┃数千里。去舍卫国二万六千里。多出七宝。甘
T12n0393_p1115b11┃果不訾。名香好药钐慈种。其一种芳香。一
T12n0393_p1115b12┃种治人百病。一种可用染五色。众香杂药不
T12n0393_p1115b13┃可称数。亦有走翔鸟兽师子虎狼白象骐
T12n0393_p1115b14┃朱雀凤凰。或有清净异学道士。时有方石平
T12n0393_p1115b15┃正。其色如琉璃。纵广百二十里。奇树荫凉华
T12n0393_p1115b16┃叶五色。冬夏茂盛列生石上。迦叶前後教授
T12n0393_p1115b17┃二千弟子。皆清净高行得罗汉者。常坐此石
T12n0393_p1115b18┃上。诵经行道。又有清净甘香泉水。周旋
T12n0393_p1115b19┃四十里。其水中则有优昙华。绀色华红色
T12n0393_p1115b20┃华紫色华。迦叶弟子七人同夕得梦。其一比
T12n0393_p1115b21┃丘。梦见其所坐方石中央分破树皆根拔。复
T12n0393_p1115b22┃一比丘梦见四十里泉水皆乾竭华悉零落。一
T12n0393_p1115b23┃比丘梦见拘罗边坐皆倾毁。一比丘梦见阎
T12n0393_p1115b24┃浮利地皆倾陷。一比丘梦见须弥山崩。一比
T12n0393_p1115b25┃丘梦见金轮王薨。一比丘梦见日月堕地天
T12n0393_p1115b26┃下失明。晨起各以所梦启迦叶。迦叶告言。我
T12n0393_p1115b27┃曹前见光明地时大动。卿等复得是梦。佛将
T12n0393_p1115b28┃般泥洹。即敕诸弟子往赴俱夷那竭国。道见
T12n0393_p1115b29┃一婆罗门。持文陀罗华。迦叶即问言。卿从
T12n0393_p1115c01┃何来。欲何所至。那得是天华。答言。我从俱
T12n0393_p1115c02┃夷那竭国来。时佛般泥洹已经七日诸天往
T12n0393_p1115c03┃赴。悉持天华天香供养佛身。此华即是。迦叶
T12n0393_p1115c04┃闻是语。便自投於地啼泣而言。佛今般泥洹。
T12n0393_p1115c05┃三界失明。将复何依恃。便帅将诸弟子进
T12n0393_p1115c06┃道。未到数百里。便见四天王及梵释诸天。皆
T12n0393_p1115c07┃持七宝盖名香好华。悉往供养佛。诸天作
T12n0393_p1115c08┃十二部音乐。亦有阿须轮王诸大鬼神侧塞
T12n0393_p1115c09┃空中。又见俱夷那竭国王。及诸邻国王。各
T12n0393_p1115c10┃从其群僚数百万人。见迦叶将诸弟子到。是
T12n0393_p1115c11┃时国贵末罗弗王。则敕国人民皆令避道。使
T12n0393_p1115c12┃迦叶及诸弟子得进。阿那律出迎相见言。佛
T12n0393_p1115c13┃般泥洹已七日。耶维火不然。但待贤者到
T12n0393_p1115c14┃耳。阿难见迦叶。便自投地啼哭不自胜。有
T12n0393_p1115c15┃一老比丘名波或。即止阿难言。止止。佛在时
T12n0393_p1115c16┃常禁制我等不得自由。佛今般泥洹。吾等得
T12n0393_p1115c17┃自在。莫复啼哭。时有天闻波或语。即举手搏
T12n0393_p1115c18┃之。迦叶便前接持天止之。谓波或言。佛今般
T12n0393_p1115c19┃泥洹。一切失所恃。汝独愚疑而反喜快。波
T12n0393_p1115c20┃或闻是语意解即得阿罗汉道。迦叶便与
T12n0393_p1115c21┃诸弟子头面著地。作礼绕棺三匝悲哀而
T12n0393_p1115c22┃言。我等今日不知佛头足所在。佛威神则为
T12n0393_p1115c23┃出足。诸天人民莫不感伤。於是摩诃迦叶乃
T12n0393_p1115c24┃说偈赞佛言
T12n0393_p1115c25┃　佛为三界乘　　度於生死渊
T12n0393_p1115c26┃　澹泊升泥洹　　微妙越世间
T12n0393_p1116a01┃　佛为无量明　　照於愚疑冥
T12n0393_p1116a02┃　愿为一切人　　显耀现威灵
T12n0393_p1116a03┃　佛为大慈哀　　所度无央数
T12n0393_p1116a04┃　尊体处金棺　　清净寂然安
T12n0393_p1116a05┃　愿用优和德　　见身色相光
T12n0393_p1116a06┃　普令天及人　　兴起无量福
T12n0393_p1116a07┃　佛为开现法　　众生受润泽
T12n0393_p1116a08┃　得止生死轮　　或者入正谛
T12n0393_p1116a09┃　已蒙如来恩　　头面礼佛足
T12n0393_p1116a10┃　今但睹金棺　　心为悲感伤
T12n0393_p1116a11┃　佛虽就无为　　圣达靡不实
T12n0393_p1116a12┃　见後有疑谛　　出足於金棺
T12n0393_p1116a13┃　起分是生死　　佛以不复愁
T12n0393_p1116a14┃　法身慧常存　　莫呼永泥洹
T12n0393_p1116a15┃迦叶赴佛般涅盘经


