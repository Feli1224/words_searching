湖羲`璃:0364_000.txt
 
【经文资讯】大正新修大藏经 第十二册 No. 364《佛说大阿弥陀经》
【版本记录】CBETA 电子佛典 V1.0 (Big5) 普及版，完成日期：1999/12/10
【编辑说明】本资料库由中华电子佛典协会（CBETA）依大正新修大藏经所编辑
【原始资料】萧镇国大德提供，北美某大德提供，CBETA 自行扫瞄辨识
【其它事项】本资料库可自由免费流通，详细内容请参阅【中华电子佛典协会资料库基本介绍】(http://ccbs.ntu.edu.tw/cbeta/result/cbintr.htm)
=========================================================================
# Taisho Tripitaka Vol. 12, No. 364 佛说大阿弥陀经
# CBETA Chinese Electronic Tripitaka V1.0 (Big5) Normalized Version, Release Date: 1999/12/10
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA, CBETA OCR Group
# Distributed free of charge. For details please read at http://ccbs.ntu.edu.tw/cbeta/result/cbintr_e.htm
=========================================================================
T12n0364_p0326c04U
T12n0364_p0326c05U
T12n0364_p0326c06U　　No. 364 [Nos. 360-363]
T12n0364_p0326c07U大阿弥陀佛经序
T12n0364_p0326c08U
T12n0364_p0326c09U大藏经中。有十余经。言阿弥陀佛济度众生。
T12n0364_p0326c10U其间四经本为一种。译者不同。故有四名。
T12n0364_p0326c11U一名无量清净平等觉经。乃后汉月支三藏
T12n0364_p0326c12U支娄加谶译。二曰无量寿经。乃曹魏康僧铠
T12n0364_p0326c13U译。三曰阿弥陀过度人道经。乃吴月支支谦
T12n0364_p0326c14U译。四曰无量寿庄严经。乃本朝西天三藏法
T12n0364_p0326c15U贤译。其大略虽同。然其中甚有差互。若不
T12n0364_p0326c16U观省者。又其文或失于太繁。而使人厌观。
T12n0364_p0326c17U或失于太严。而丧其本真。或其文适中。而
T12n0364_p0326c18U其意则失之。由是释迦文佛所以说经。阿弥
T12n0364_p0326c19U陀佛所以度人之旨。紊而无序。郁而不章。予
T12n0364_p0326c20U深惜之。故熟读而精考。叙为一经。盖欲复
T12n0364_p0326c21U其本也。其校正之法。若言一事。[打-丁+王]此本为
T12n0364_p0326c22U安。彼本为杌陧。则取其安者。或此本为要。
T12n0364_p0326c23U彼本为泛滥。则取其要者。或此本为近。彼
T12n0364_p0326c24U本为迂。则取其近者。或彼本有之。而此本
T12n0364_p0326c25U阙。则取其所有。或彼本彰明。而此本隐晦。
T12n0364_p0326c26U则取其明者。大概乃取其所优。去其所劣。
T12n0364_p0326c27U又有其文碎杂而失统。错乱而不伦者。则用
T12n0364_p0326c28U其意。以修其辞。删其重以畅其义。其或可
T12n0364_p0326c29U疑者。则阙焉而不敢取。若此之类。皆欲订
T12n0364_p0327a01U正圣言。发明本旨。使不惑于四种之异。而
T12n0364_p0327a02U知其指归也。又各从其事类。析为五十六分。
T12n0364_p0327a03U欲观者易见。而喜于读诵。庶几流传之广。
T12n0364_p0327a04U而一切众生。皆受济度也。予每校正。必祷
T12n0364_p0327a05U于观音菩萨求冥助。以开悟识性。使无舛误。
T12n0364_p0327a06U始末三年而后毕。既毕乃拜而自喜。目之曰
T12n0364_p0327a07U大阿弥陀经。盖佛与舍利弗说者。亦阿弥陀
T12n0364_p0327a08U经。彼则其文少。故此言大以别之。然佛说
T12n0364_p0327a09U经。非若吾圣人所说也。吾圣人所说。或深
T12n0364_p0327a10U其文而丛其意。使人索之而愈见其多。或简
T12n0364_p0327a11U其文而晦其意。使人思而后得。佛则不然。
T12n0364_p0327a12U必欲详陈曲布。使人人可晓。虽至愚下者。
T12n0364_p0327a13U亦知其意焉。然而有辞直而意愈深者。经所
T12n0364_p0327a14U谓须信佛语深是也。切不可以轻其辞而忽
T12n0364_p0327a15U其意。诏兴壬午秋。国学进士龙舒王日休谨
T12n0364_p0327a16U序
T12n0364_p0327a17U礼祝仪式
T12n0364_p0327a18U诵净口业真言　修利修利摩诃修利修修
T12n0364_p0327a19U利娑婆诃
T12n0364_p0327a20U次诵五净真言　尾鼠提娑婆诃
T12n0364_p0327a21U净身器神咒　秫殿都戌陀那耶娑婆诃
T12n0364_p0327a22U次向西顶礼祝云
T12n0364_p0327a23U弟子(某甲)谨为尽虚空界一切众生。归依尽虚
T12n0364_p0327a24U空界一切诸佛。一切正法一切圣僧。西方极
T12n0364_p0327a25U乐世界阿弥陀佛。观世音菩萨。大势至菩萨。
T12n0364_p0327a26U一切菩萨。声闻诸上善人。(某甲)今为尽虚空界
T12n0364_p0327a27U一切众生。持诵大阿弥陀经。及赞佛忏罪回
T12n0364_p0327a28U向发愿。愿如此等众生各各自诵经。赞佛忏
T12n0364_p0327a29U罪回向发愿。愿尽拔济生于极乐世界。乃念
T12n0364_p0327b01U大慈菩萨。赞佛忏罪回向发愿。偈云
T12n0364_p0327b02U　十方三世佛　　阿弥陀第一
T12n0364_p0327b03U　九品度众生　　威德无穷极
T12n0364_p0327b04U　我今大归依　　忏悔三业罪
T12n0364_p0327b05U　凡有诸善福　　至心用回向
T12n0364_p0327b06U　愿同念佛人　　尽生极乐国
T12n0364_p0327b07U　见佛了生死　　如佛度一切
T12n0364_p0327b08U如为荐亡。或禳灾或保安。则随意祝愿不须
T12n0364_p0327b09U如前祈祷。亦须诵真言。先归依三宝及西方
T12n0364_p0327b10U四圣。然后祝愿。若为自身往生。则宜一一如
T12n0364_p0327b11U前。其功德甚大矣


湖羲`璃:0364_001.txt
 
【经文资讯】大正新修大藏经 第十二册 No. 364《佛说大阿弥陀经》CBETA 电子佛典 V1.0 普及版
# Taisho Tripitaka Vol. 12, No. 364 佛说大阿弥陀经, CBETA Chinese Electronic Tripitaka V1.0, Normalized Version
=========================================================================
T12n0364_p0327b12U
T12n0364_p0327b13U
T12n0364_p0327b14U佛说大阿弥陀经卷上
T12n0364_p0327b15U
T12n0364_p0327b16U　　　　国学进士龙舒王日休校辑
T12n0364_p0327b17U　　法会大众分第一
T12n0364_p0327b18U如是我闻一时佛在王舍国灵鹫山中。与大
T12n0364_p0327b19U弟子众千二百五十人俱。一切大圣神通已
T12n0364_p0327b20U达。其名曰尊者了本际。尊者正愿。尊者正语。
T12n0364_p0327b21U尊者大号。尊者仁贤。尊者离垢。尊者名闻。
T12n0364_p0327b22U尊者善实。尊者具足。尊者阿难。若此皆上
T12n0364_p0327b23U首者。又大乘众菩萨。普贤菩萨。妙德菩萨。
T12n0364_p0327b24U慈氏菩萨等。此贤劫中一切菩萨。又贤护等
T12n0364_p0327b25U十六正士。善思议菩萨。信慧菩萨。空无菩
T12n0364_p0327b26U萨。神通华菩萨。皆尊普贤大士之德。具诸菩
T12n0364_p0327b27U萨无量行愿。安住一切功德之法。如是等菩
T12n0364_p0327b28U萨大士。一时来会
T12n0364_p0327b29U　　阿难发问分第二
T12n0364_p0327c01U尔时世尊。容色光丽异于他日。尊者阿难。
T12n0364_p0327c02U即从座起偏袒右肩。长跪合掌而白佛言。今
T12n0364_p0327c03U日世尊诸根悦豫。姿色清净光显巍巍。如镜
T12n0364_p0327c04U明莹畅彻表里。自我侍佛以来。未尝获睹威
T12n0364_p0327c05U容有如今日。岂非念过去诸佛。或现在未来
T12n0364_p0327c06U诸佛。故致然耶。佛言善哉。阿难。有诸天教
T12n0364_p0327c07U汝来问。汝自问耶。阿难言。我自以所见而
T12n0364_p0327c08U发此问。佛言。汝所问者。胜于供养一天下
T12n0364_p0327c09U声闻缘觉。及布施诸天人民。下至飞蠕动
T12n0364_p0327c10U之类。虽至累劫。尚百千万亿倍。不可以及。
T12n0364_p0327c11U所以者何。盖诸天帝王人民。下至飞蠕动
T12n0364_p0327c12U之类。皆因汝所问而得度脱之道。阿难。如世
T12n0364_p0327c13U间有优昙钵华。虽有其实不见其华。有佛出
T12n0364_p0327c14U世华然后有。佛难值遇亦如此华。今我出世。
T12n0364_p0327c15U汝善知吾意。特为发问诚不妄侍佛矣。汝当
T12n0364_p0327c16U谛听。吾为汝说。对言诚欲闻之
T12n0364_p0327c17U　　五十三佛分第三
T12n0364_p0327c18U佛言。前已过去劫。大众多不可计。无边幅
T12n0364_p0327c19U不可议。尔时有佛出世。名定光如来。教化
T12n0364_p0327c20U度脱无量众生。皆令得道乃取灭度。次有佛
T12n0364_p0327c21U名光远。次有佛名月光。次有佛名钐聪恪
T12n0364_p0327c22U次有佛名善山王。次有佛名须弥天冠。次有
T12n0364_p0327c23U佛名须弥等曜。次有佛名月色。次有佛名正
T12n0364_p0327c24U念。次有佛名离垢。次有佛名无着。次有佛
T12n0364_p0327c25U名龙天。次有佛名夜光。次有佛名安明顶。
T12n0364_p0327c26U次有佛名不动地。次有佛名琉璃妙花。次有
T12n0364_p0327c27U佛名琉璃金色。次有佛名金藏。次有佛名炎
T12n0364_p0327c28U光。次有佛名炎根。次有佛名地种。次有佛
T12n0364_p0327c29U名月像。次有佛名日音。次有佛名解脱华。
T12n0364_p0328a01U次有佛名庄严光明。次有佛名海觉神通。次
T12n0364_p0328a02U有佛名水光。次有佛名大香。次有佛名离尘
T12n0364_p0328a03U垢。次有佛名舍厌意。次有佛名宝炎。次有
T12n0364_p0328a04U佛名妙顶。次有佛名勇力。次有佛名功德持
T12n0364_p0328a05U慧。次有佛名蔽日月光。次有佛名日月琉璃
T12n0364_p0328a06U光。次有佛名无上琉璃光。次有佛名最上首。
T12n0364_p0328a07U次有佛名菩提华。次有佛名月明。次有佛名
T12n0364_p0328a08U日光。次有佛名华色王。次有佛名水月光。
T12n0364_p0328a09U次有佛名除痴冥。次有佛名度盖行。次有佛
T12n0364_p0328a10U名净信。次有佛名善宿。次有佛名威神。次
T12n0364_p0328a11U有佛名法慧。次有佛名鸾音。次有佛名师子
T12n0364_p0328a12U音。次有佛名龙音。次有佛名处世。如此诸
T12n0364_p0328a13U佛皆已过去
T12n0364_p0328a14U　　法藏本因分第四
T12n0364_p0328a15U佛言。次有佛名世自在王如来。应供等正觉
T12n0364_p0328a16U明行足善逝世间解无上士调御丈夫天人师
T12n0364_p0328a17U佛世尊。十号具足。在世教化四十二劫。尔
T12n0364_p0328a18U时有大国王。闻佛说法喜悦开悟。即弃王位
T12n0364_p0328a19U往作沙门。号法藏比丘。高才智慧勇猛无能
T12n0364_p0328a20U及者。诣彼佛所稽首礼足。右绕三匝长跪合
T12n0364_p0328a21U掌。以偈赞佛
T12n0364_p0328a22U　如来妙色相　　世间无等伦
T12n0364_p0328a23U　远胜日摩尼　　火月清净水
T12n0364_p0328a24U　威神无有极　　名声震十方
T12n0364_p0328a25U　皆由三昧力　　精进成智慧
T12n0364_p0328a26U　持觉若溟海　　深广无涯底
T12n0364_p0328a27U　无明与贪恚　　冰释已无余
T12n0364_p0328a28U　从是超世间　　叹仰不能已
T12n0364_p0328a29U　端如好树华　　莫不爱乐者
T12n0364_p0328b01U　处处人民见　　一切皆欢喜
T12n0364_p0328b02U　布施及净戒　　忍辱并精进
T12n0364_p0328b03U　禅定大智慧　　吾誓得此事
T12n0364_p0328b04U　一切诸恐惧　　普为获大安
T12n0364_p0328b05U　过度诸生死　　无不解脱者
T12n0364_p0328b06U　我至作佛时　　种种如法王
T12n0364_p0328b07U　假使恒沙数　　诸佛悉供养
T12n0364_p0328b08U　不如求正觉　　坚勇必成就
T12n0364_p0328b09U　能使无量刹　　光明普照耀
T12n0364_p0328b10U　济度越恒沙　　威德谁可量
T12n0364_p0328b11U　我刹及庄严　　华好独超卓
T12n0364_p0328b12U　凡欲求生者　　清净安以乐
T12n0364_p0328b13U　度脱永无穷　　幸佛作明证
T12n0364_p0328b14U　发愿既如是　　力行无懈怠
T12n0364_p0328b15U　虽居苦毒中　　忍之终不悔
T12n0364_p0328b16U　　大愿问佛分第五
T12n0364_p0328b17U佛言。尔时法藏比丘说此偈已。复白世自在
T12n0364_p0328b18U王佛言。世尊我发无上菩提之心。愿作佛时。
T12n0364_p0328b19U于十方无央数佛中为最。智慧勇猛。顶中光
T12n0364_p0328b20U明照耀十方。无有穷极。所居刹土自然七宝
T12n0364_p0328b21U极明丽温柔。我化度名号。皆闻于十方无央
T12n0364_p0328b22U数世界。莫有不闻知者。诸无央数诸天人民。
T12n0364_p0328b23U以至飞蠕动之类。来生我刹者。悉皆菩萨
T12n0364_p0328b24U声闻。其数不可穷尽。比诸佛世界悉皆胜之
T12n0364_p0328b25U如是者宁可得否。时世自在王佛。知其智识
T12n0364_p0328b26U高明心愿广大。即为说言。譬如大海一人斗
T12n0364_p0328b27U量。历劫不止尚可见底。况人。至心求道。
T12n0364_p0328b28U精进不止。何求不得何愿不遂时法藏比丘。
T12n0364_p0328b29U闻佛所说则大欢喜。佛乃选择二千一百万
T12n0364_p0328c01U佛刹中。诸天人民之善恶国土之粗妙。随其
T12n0364_p0328c02U心愿悉令显现。法藏即一其心。遂得天眼莫
T12n0364_p0328c03U不彻见
T12n0364_p0328c04U　　四十八愿分第六
T12n0364_p0328c05U佛言。尔时法藏比丘。乃往一静处其心寂然。
T12n0364_p0328c06U俱无所着默坐思惟。摄取彼佛刹清净之行。
T12n0364_p0328c07U如彼修持。复诣佛所而白佛言。世尊。我已
T12n0364_p0328c08U摄取二千一百万佛刹。所以庄严国土清净
T12n0364_p0328c09U之行。愿有[敲-高+]陈惟佛听察。彼佛告言。善哉汝
T12n0364_p0328c10U可具说。诸菩萨众闻汝志愿因以警策。亦能
T12n0364_p0328c11U于诸佛刹修习庄严。法藏白言。第一愿我作
T12n0364_p0328c12U佛时。我刹中无地狱饿鬼禽畜。以至飞蠕
T12n0364_p0328c13U动之类。不得是愿终不作佛。第二愿。我作佛
T12n0364_p0328c14U时。我刹中无妇女。无央数世界诸天人民。以
T12n0364_p0328c15U至飞蠕动之类。来生我刹者。皆于七宝水
T12n0364_p0328c16U池莲华中化生。不得是愿终不作佛。第三愿。
T12n0364_p0328c17U我作佛时。我刹中人欲食时。七宝钵中百味
T12n0364_p0328c18U饮食。化现在前。食已器用自然化去。不得是
T12n0364_p0328c19U愿终不作佛。第四愿。我作佛时。我刹中人。所
T12n0364_p0328c20U欲衣服随念即至。不假裁缝捣染浣濯。不得
T12n0364_p0328c21U是愿终不作佛。第五愿。我作佛时。我刹中
T12n0364_p0328c22U自地以上至于虚空。皆有宅宇宫殿楼阁池
T12n0364_p0328c23U流花树。悉以无量杂宝百千种香而共合成。
T12n0364_p0328c24U严饰奇妙殊胜超绝。其香普熏十方世界。众
T12n0364_p0328c25U生闻是香者皆修佛行。不得是愿终不作佛。
T12n0364_p0328c26U第六愿。我作佛时。我刹中人。皆心相爱敬
T12n0364_p0328c27U无相憎嫉。不得是愿终不作佛。第七愿。我
T12n0364_p0328c28U作佛时。我刹中人。尽无[泳-永+(炙-火+生)]u嗔怒愚痴之心。
T12n0364_p0328c29U不得是愿终不作佛。第八愿。我作佛时。我
T12n0364_p0329a01U刹中人皆同一善心无惑他念。其所欲言皆
T12n0364_p0329a02U豫相知意。不得是愿终不作佛。第九愿。我
T12n0364_p0329a03U作佛时。我刹中人。皆不闻不善之名。况有
T12n0364_p0329a04U其实。不得是愿终不作佛。第十愿。我作佛
T12n0364_p0329a05U时。我刹中人。知身如幻无贪着心。不得是
T12n0364_p0329a06U愿终不作佛。第十一愿。我作佛时我刹中虽
T12n0364_p0329a07U有诸天与世人之异。而其形容皆一类金色。
T12n0364_p0329a08U面目端正净好无复丑异。不得是愿终不作
T12n0364_p0329a09U佛。第十二愿。我作佛时。假令十方无央数
T12n0364_p0329a10U世界诸天人民。以至飞蠕动之类。皆得为
T12n0364_p0329a11U人。皆作缘觉声闻。皆坐禅一心。共欲计数我
T12n0364_p0329a12U年寿。几千亿万劫无有能知者。不得是愿终
T12n0364_p0329a13U不作佛。第十三愿。我作佛时。假令十方各千
T12n0364_p0329a14U亿世界。有诸天人民。以至飞蠕动之类。
T12n0364_p0329a15U皆得为人。皆作缘觉声闻。皆坐禅一心。共
T12n0364_p0329a16U欲计数我刹中人数有几千亿万无有能知
T12n0364_p0329a17U者。不得是愿终不作佛。第十四愿。我作佛
T12n0364_p0329a18U时。我刹中人寿命皆无央数劫。无有能计知
T12n0364_p0329a19U其数者。不得是愿终不作佛。第十五愿。我
T12n0364_p0329a20U作佛时。我刹中人。所受快乐。一如漏尽比
T12n0364_p0329a21U丘。不得是愿终不作佛。第十六愿。我作佛
T12n0364_p0329a22U时。我刹中人住正信位。离颠倒想远离分别。
T12n0364_p0329a23U诸根寂静所止尽般泥洹。不得是愿终不作
T12n0364_p0329a24U佛。第十七愿。我作佛时。说经行道十倍于
T12n0364_p0329a25U诸佛。不得是愿终不作佛。第十八愿。我作
T12n0364_p0329a26U佛时。我刹中人尽通宿命。知百千亿那由他
T12n0364_p0329a27U劫事。不得是愿终不作佛。第十九愿。我作
T12n0364_p0329a28U佛时。我刹中人尽得天眼。见百千亿那由他
T12n0364_p0329a29U世界。不得是愿终不作佛。第二十愿。我作
T12n0364_p0329b01U佛时。我刹中人尽得天耳。闻百千亿那由他
T12n0364_p0329b02U诸佛说法。悉能受持。不得是愿终不作佛。
T12n0364_p0329b03U第二十一愿。我作佛时。我刹中人得他心智。
T12n0364_p0329b04U知百千亿那由他世界众生心念。不得是愿
T12n0364_p0329b05U终不作佛。第二十二愿。我作佛时。我刹中
T12n0364_p0329b06U人尽得神足。于一念顷。能超过百千亿那由
T12n0364_p0329b07U他世界。不得是愿终不作佛。第二十三愿。
T12n0364_p0329b08U我作佛时我名号闻于十方无央数世界。诸
T12n0364_p0329b09U佛各于大众中。称我功德及国土之胜。诸天
T12n0364_p0329b10U人民以至飞蠕动之类。闻我名号乃慈心
T12n0364_p0329b11U喜悦者。皆令来生我刹。不得是愿终不作佛。
T12n0364_p0329b12U第二十四愿。我作佛时。我顶中光明绝妙。
T12n0364_p0329b13U胜如日月之明。百千亿万倍。不得是愿终不
T12n0364_p0329b14U作佛。第二十五愿。我作佛时。光明照诸无
T12n0364_p0329b15U央数天下幽冥之处。皆当大明。诸天人民以
T12n0364_p0329b16U至飞蠕动之类。见我光明莫不慈心作善。
T12n0364_p0329b17U皆令来生我国。不得是愿终不作佛。第二十
T12n0364_p0329b18U六愿。我作佛时。十方无央数世界诸天人民。
T12n0364_p0329b19U以至飞蠕动之类。蒙我光明触其身者。身
T12n0364_p0329b20U心慈和过诸天人。不得是愿终不作佛。第二
T12n0364_p0329b21U十七愿。我作佛时。十方无央数世界诸天人
T12n0364_p0329b22U民。有发菩提心。奉持斋戒。行六波罗蜜。修
T12n0364_p0329b23U诸功德。至心发愿欲生我刹。临寿终时我与
T12n0364_p0329b24U大众。现其人前引至来生。作不退转地菩萨。
T12n0364_p0329b25U不得是愿终不作佛。第二十八愿。我作佛
T12n0364_p0329b26U时。十方无央数世界诸天人民。闻我名号。
T12n0364_p0329b27U烧香散花然灯悬缯。饭食沙门起立塔寺。斋
T12n0364_p0329b28U戒清净益作诸善。一心系念于我。虽止于一
T12n0364_p0329b29U昼夜不绝。亦必生我刹。不得是愿终不作佛。
T12n0364_p0329c01U第二十九愿。我作佛时。十方无央数世界诸
T12n0364_p0329c02U天人民。至心信乐欲生我刹。十声念我名号
T12n0364_p0329c03U必遂来生。惟除五逆诽谤正法。不得是愿终
T12n0364_p0329c04U不作佛。第三十愿。我作佛时。十方无央数世
T12n0364_p0329c05U界诸天人民。以至飞蠕动之类。前世作恶。
T12n0364_p0329c06U闻我名号即忏悔为善。奉持经戒愿生我刹。
T12n0364_p0329c07U寿终皆不经三恶道径遂来生。一切所欲无
T12n0364_p0329c08U不如意。不得是愿终不作佛。第三十一愿。
T12n0364_p0329c09U我作佛时。十方无央数世界诸天人民。闻我
T12n0364_p0329c10U名号。五体投地稽首作礼。喜悦信乐修菩萨
T12n0364_p0329c11U行。诸天世人莫不致敬。不得是愿终不作佛。
T12n0364_p0329c12U第三十二愿。我作佛时。十方无央数世界
T12n0364_p0329c13U有女人。闻我名号喜悦信乐。发菩提心厌恶
T12n0364_p0329c14U女身。寿终之后其身不复为女。不得是愿终
T12n0364_p0329c15U不作佛。第三十三愿。我作佛时。凡生我刹者
T12n0364_p0329c16U一生遂补佛处。惟除本愿欲往他方。设化众
T12n0364_p0329c17U生修菩萨行。供养诸佛即自在往生。我以
T12n0364_p0329c18U威神之力令彼教化一切众生皆发信心。修
T12n0364_p0329c19U菩提行。普贤行。寂灭行。净梵行。最胜行。
T12n0364_p0329c20U及一切善行。不得是愿终不作佛。第三十
T12n0364_p0329c21U四愿。我作佛时。我刹中人欲生他方者。如
T12n0364_p0329c22U其所愿不复坠于三恶道。不得是愿终不作
T12n0364_p0329c23U佛。第三十五愿。我作佛时。刹中菩萨以香
T12n0364_p0329c24U华醺钦嬷橛络种种供具。欲往无量世界
T12n0364_p0329c25U供养诸佛。一食之顷即可遍至。不得是愿
T12n0364_p0329c26U终不作佛。第三十六愿。我作佛时。刹中菩
T12n0364_p0329c27U萨欲万种之物。供养十方无央数佛。即自
T12n0364_p0329c28U在前供养既遍。是日未午即还我刹。不得是
T12n0364_p0329c29U愿终不作佛。第三十七愿。我作佛时。刹中
T12n0364_p0330a01U菩萨受持经法。讽诵宣说。必得辩才智慧。
T12n0364_p0330a02U不得是愿终不作佛。第三十八愿。我作佛时。
T12n0364_p0330a03U刹中菩萨能演说一切法。其智慧辩才不可
T12n0364_p0330a04U限量。不得是愿终不作佛。第三十九愿。我
T12n0364_p0330a05U作佛时。刹中菩萨得金刚那罗延力。其身皆
T12n0364_p0330a06U紫磨金色。具三十二相八十种好。说经行道
T12n0364_p0330a07U无异于诸佛。不得是愿终不作佛。第四十愿。
T12n0364_p0330a08U我作佛时。刹中清净照见十方无量世界。菩
T12n0364_p0330a09U萨欲于宝树中。见十方一切严净佛刹。即时
T12n0364_p0330a10U应现犹如明镜睹其面相。不得是愿终不作
T12n0364_p0330a11U佛。第四十一愿。我作佛时。刹中菩萨虽少
T12n0364_p0330a12U功德者。亦能知见我道场树高四千由旬。不
T12n0364_p0330a13U得是愿终不作佛。第四十二愿。我作佛时。
T12n0364_p0330a14U刹中诸天世人及一切万物。皆严净光丽形
T12n0364_p0330a15U色殊特。穷微极妙无能称量者。众生虽得天
T12n0364_p0330a16U眼不能辩其名数。不得是愿终不作佛。第四
T12n0364_p0330a17U十三愿。我作佛时。我刹中人随其志愿。所
T12n0364_p0330a18U欲闻法皆自然得闻。不得是愿终不作佛。第
T12n0364_p0330a19U四十四愿。我作佛时。刹中菩萨声闻皆智慧
T12n0364_p0330a20U成神。顶中皆有光明语音鸿畅。说经行道无
T12n0364_p0330a21U异于诸佛。不得是愿终不作佛。第四十五愿。
T12n0364_p0330a22U我作佛时。他方世界诸菩萨。闻我名号归依
T12n0364_p0330a23U精进。皆逮得清净解脱三昧。住是三昧一发
T12n0364_p0330a24U意顷。供养不可思议诸佛。而不失定意。不
T12n0364_p0330a25U得是愿终不作佛。第四十六愿。我作佛时。
T12n0364_p0330a26U他方世界诸菩萨。闻我名号归依精进。皆逮
T12n0364_p0330a27U得普等三昧。至于成佛。常见无量不可思议
T12n0364_p0330a28U一切诸佛。不得是愿终不作佛。第四十七愿。
T12n0364_p0330a29U我作佛时。他方世界诸菩萨。闻我名号归依
T12n0364_p0330b01U精进。即得至不退转地。不得是愿终不作佛。
T12n0364_p0330b02U第四十八愿。我作佛时。他方世界诸菩萨。
T12n0364_p0330b03U闻我名号归依精进。即得至第一忍第二忍
T12n0364_p0330b04U第三法忍。于诸佛法永不退转。不得是愿终
T12n0364_p0330b05U不作佛
T12n0364_p0330b06U　　愿后说偈分第七
T12n0364_p0330b07U佛言。尔时法藏比丘发此愿已。复说偈言
T12n0364_p0330b08U　我今对佛前　　特发诚实愿
T12n0364_p0330b09U　如获十力身　　威德无能胜
T12n0364_p0330b10U　复为大国王　　富豪而自在
T12n0364_p0330b11U　常施诸财宝　　利乐于贫苦
T12n0364_p0330b12U　尽令诸众生　　长夜无忧恼
T12n0364_p0330b13U　发生众善根　　长养菩提果
T12n0364_p0330b14U　我至成佛时　　名声超十方
T12n0364_p0330b15U　人天欣得闻　　俱来生我刹
T12n0364_p0330b16U　我以智慧光　　广照无央界
T12n0364_p0330b17U　除灭诸有情　　贪嗔烦恼暗
T12n0364_p0330b18U　地狱鬼畜生　　亦生我刹中
T12n0364_p0330b19U　一切来生者　　修习清净行
T12n0364_p0330b20U　如佛金色身　　妙相悉圆满
T12n0364_p0330b21U　还以大慈心　　普济诸沉溺
T12n0364_p0330b22U　我于未来世　　当作天人师
T12n0364_p0330b23U　百亿世界中　　说法师子吼
T12n0364_p0330b24U　一切闻音者　　解悟复圆明
T12n0364_p0330b25U　又如过去佛　　所生慈愍行
T12n0364_p0330b26U　度脱诸有情　　已无量无边
T12n0364_p0330b27U　我行亦如斯　　咸使登觉岸
T12n0364_p0330b28U　此愿若克果　　大千应震动
T12n0364_p0330b29U　虚空诸天神　　必雨珍妙华
T12n0364_p0330c01U　　初修善行分第八
T12n0364_p0330c02U佛言。尔时法藏比丘。于彼佛所。诸天魔梵
T12n0364_p0330c03U龙神八部大众之中。发斯弘誓。应时大地震
T12n0364_p0330c04U动。天雨妙华以散其上。空中赞言。决定成
T12n0364_p0330c05U佛。于是法藏住真实慧。勇猛精进。修习无
T12n0364_p0330c06U量功德。以庄严其国。是故入三摩地。历大
T12n0364_p0330c07U阿僧o劫。修菩萨行。不生欲想嗔想痴想。
T12n0364_p0330c08U不生欲觉嗔觉痴觉。不着色声香味诸法。忍
T12n0364_p0330c09U力成就不计众苦。但乐忆念过去诸佛所修
T12n0364_p0330c10U善根。行寂静行。远离虚妄坚守诚正。常以
T12n0364_p0330c11U和颜爱语饶益众生。于佛法僧信重恭敬依
T12n0364_p0330c12U真谛门植众德本。善护口业不讥他过。善护
T12n0364_p0330c13U身业不失律仪。善护意业清净无染。恒以布
T12n0364_p0330c14U施持戒忍辱精进禅定智慧。利乐众生。令诸
T12n0364_p0330c15U众生功德成就。远离粗言。免自害害彼。免
T12n0364_p0330c16U彼此俱害。修习善语自利利人。致人我兼利。
T12n0364_p0330c17U复教化众生修行六度。于一切法而得自在。
T12n0364_p0330c18U了空无相无愿无为无生无灭。轨范具足善
T12n0364_p0330c19U根圆满。堕其生处在意所欲。有无量宝藏自
T12n0364_p0330c20U然发现。以此施惠众生令生欢喜。以行教化。
T12n0364_p0330c21U致无量无数众生发无上菩提之心。如是善
T12n0364_p0330c22U行无量无边说不能尽
T12n0364_p0330c23U　　亲近诸佛分第九
T12n0364_p0330c24U佛言。法藏比丘行菩萨行时。于诸佛所尊重
T12n0364_p0330c25U恭敬。承事供养未尝间断。为四大天王诣佛
T12n0364_p0330c26U所。恭敬礼拜承事供养。为忉利天王诣佛所。
T12n0364_p0330c27U恭敬礼拜承事供养。为夜摩天王。兜率天王。
T12n0364_p0330c28U化乐天王。他化自在天王。乃至大梵天王等
T12n0364_p0330c29U诣佛所。恭敬礼拜承事供养。其次处阎浮提。
T12n0364_p0331a01U为转轮王受灌顶位。及大臣官族等诣佛所。
T12n0364_p0331a02U恭敬礼拜承事供养。为刹帝利婆罗门等诣
T12n0364_p0331a03U佛所。恭敬礼拜承事供养。如是无量无数百
T12n0364_p0331a04U千万亿劫。亲近诸佛植众德本。以成就所
T12n0364_p0331a05U愿
T12n0364_p0331a06U　　愿成作佛分第十
T12n0364_p0331a07U佛言。法藏比丘行菩萨行时。容体端严。三十
T12n0364_p0331a08U二相八十种好悉皆具足。口中常出钐粗
T12n0364_p0331a09U香。身诸毛孔出优钵罗华香。其香普熏无量
T12n0364_p0331a10U无边不可思议那由他由旬。众生闻此香者。
T12n0364_p0331a11U皆发无上菩提之心。又手中恒出一切衣服。
T12n0364_p0331a12U一切饮食。一切幢醣Ω恰Ｒ磺幸衾帧＜耙磺
T12n0364_p0331a13U最上所须之物。利乐一切众生令归佛道。如
T12n0364_p0331a14U是积功累德。无量无数百千万亿劫。功德圆
T12n0364_p0331a15U满威神炽盛。方得成就所愿而入佛位
T12n0364_p0331a16U　　蠕亦度分第十一
T12n0364_p0331a17U阿难白言。法藏比丘为已成佛而取灭度。为
T12n0364_p0331a18U未成佛为今现在。佛言。彼佛如来。来无所来。
T12n0364_p0331a19U去无所去。无生无灭。非过去现在未来。但
T12n0364_p0331a20U以酬其志愿度一切众生。现在西方。去此百
T12n0364_p0331a21U万世界。其世界名曰极乐。其佛号阿弥陀。
T12n0364_p0331a22U成佛以来于今十劫。又在十方世界。教化无
T12n0364_p0331a23U央数诸天人民。以至飞蠕动之类。莫不得
T12n0364_p0331a24U过度解脱者
T12n0364_p0331a25U　　光明独胜分第十二
T12n0364_p0331a26U佛言。阿弥陀佛光明最为远着。诸佛光明皆
T12n0364_p0331a27U所不及。十方无央数佛。其顶中光明有照一
T12n0364_p0331a28U里者。有照二里者。有照三里者。如是展转渐
T12n0364_p0331a29U远。有至于照千二百万里。复有佛顶中光明
T12n0364_p0331b01U照一世界者。有照二世界者。有照三世界者。
T12n0364_p0331b02U如是展转渐远。有至于照二百万世界者。惟
T12n0364_p0331b03U阿弥陀佛顶中光明。照千万世界无有穷极。
T12n0364_p0331b04U诸佛光明所以有远近者何以故。初为菩萨
T12n0364_p0331b05U时。愿力功德各有大小。至期作佛皆随所得。
T12n0364_p0331b06U是故光明亦从而异。若威神自在随意所作。
T12n0364_p0331b07U不必豫计则无不同。阿弥陀佛愿力无边功
T12n0364_p0331b08U德超绝故。比诸佛光明特为殊胜
T12n0364_p0331b09U　　十三佛号分第十三
T12n0364_p0331b10U佛言。阿弥陀佛光明。明丽快甚绝殊无极。
T12n0364_p0331b11U胜于日月之明千万亿倍。而为诸佛光明之
T12n0364_p0331b12U王。故号无量寿佛。亦号无量光佛。无边光
T12n0364_p0331b13U佛。无碍光佛。无对光佛。炎王光佛。清净光
T12n0364_p0331b14U佛。欢喜光佛。智慧光佛。不断光佛。难思光
T12n0364_p0331b15U佛。难称光佛。超日月光佛。其光明所照无
T12n0364_p0331b16U央数天下。幽冥之处皆常大明。诸天人民禽
T12n0364_p0331b17U兽飞蠕动之类。见此光明莫不喜悦而生
T12n0364_p0331b18U慈心。其淫u嗔怒愚痴者。见此光明莫不迁
T12n0364_p0331b19U善。地狱饿鬼畜生。考掠痛苦之处。见此光
T12n0364_p0331b20U明无复苦恼。命终之后皆得解脱。不独我今
T12n0364_p0331b21U称赞阿弥陀佛光明。十方无央数佛菩萨缘
T12n0364_p0331b22U觉声闻之众。悉皆称赞亦复如是。若有众生。
T12n0364_p0331b23U闻此光明威神功德。日夜归命称赞不已。随
T12n0364_p0331b24U其志愿必生其刹。复为诸菩萨声闻所共称
T12n0364_p0331b25U赞。当亦如是。我说阿弥陀佛光明威神巍巍
T12n0364_p0331b26U殊妙。昼夜一劫尚未能尽。今为汝等略言之
T12n0364_p0331b27U耳
T12n0364_p0331b28U　　阿^世王分第十四
T12n0364_p0331b29U尔时阿^世王太子与五百长者子。各持一
T12n0364_p0331c01U金华盖。前以献佛却坐一面。闻说阿弥陀佛
T12n0364_p0331c02U功德光明皆大欢喜。其心愿言。我等后作佛
T12n0364_p0331c03U时。皆如阿弥陀佛。佛即知之。告诸比丘言。
T12n0364_p0331c04U阿^世王太子与五百长者子。后无央数劫
T12n0364_p0331c05U皆当作佛。如阿弥陀佛。此等行菩萨道已。
T12n0364_p0331c06U无央数劫。皆各供养四百亿佛。今复供养于
T12n0364_p0331c07U我。往昔迦叶佛时。皆常为我弟子。今又至
T12n0364_p0331c08U此是复会遇也。时诸比丘闻是语已。莫不喜
T12n0364_p0331c09U悦恭敬赞叹
T12n0364_p0331c10U　　地平气和分第十五
T12n0364_p0331c11U佛言。阿弥陀佛刹中皆自然七宝。所谓黄金
T12n0364_p0331c12U白银水晶琉璃珊瑚琥珀砗磲其体性温柔。
T12n0364_p0331c13U以是七宝相间为地。或纯以一宝为地。光色
T12n0364_p0331c14U照耀奇妙清净。超越十方一切世界。其国恢
T12n0364_p0331c15U廓旷荡不可穷尽。地皆平正无须弥山及金
T12n0364_p0331c16U刚围一切诸山。亦无大海小海。及坑坎井谷。
T12n0364_p0331c17U亦无幽暗之所。无地狱饿鬼众生禽虫。以至
T12n0364_p0331c18U飞蠕动之类。无阿须伦及诸龙鬼神。亦无
T12n0364_p0331c19U雨露惟有自然流泉。亦无寒暑气象。常春清
T12n0364_p0331c20U快明丽不可具言。有万种自然之物。如百味
T12n0364_p0331c21U饮食。意有所欲悉现在前。意若不用自然化
T12n0364_p0331c22U去。随其所念无不得之。此娑婆世界。有他化
T12n0364_p0331c23U自在天。其中天人一切所须自然化现。以比
T12n0364_p0331c24U于此佛刹中自然之物。犹万亿倍不可以及
T12n0364_p0331c25U　　讲堂宅宇分第十六
T12n0364_p0331c26U佛言。阿弥陀佛讲堂精舍。皆自然七宝相间
T12n0364_p0331c27U而成。复有七宝以为楼观栏J。复以七宝为
T12n0364_p0331c28U之缨络悬饰其侧。复以白珠明月珠摩尼珠。
T12n0364_p0331c29U为之交络遍覆其上。殊特妙好清净光辉不
T12n0364_p0332a01U可胜言。其余菩萨声闻所居宫宇。亦复如是。
T12n0364_p0332a02U彼诸天及世人。衣服饮食华香缨络。伞盖幢
T12n0364_p0332a03U跷⒚钜衾帧Ｋ嬉舛现。所居宫宇楼阁。称其
T12n0364_p0332a04U形色高下大小。或以一宝二宝乃至无量众
T12n0364_p0332a05U宝。悉化现而成。然宫宇有随意高大浮于空
T12n0364_p0332a06U中若云气者。有不能随意高大。止在地上如
T12n0364_p0332a07U世间者。其故非他。能随意者。乃前世求道时
T12n0364_p0332a08U慈心精进。益作诸善德厚所致。不能随意者。
T12n0364_p0332a09U乃前世求道时不慈心精进。作善微鲜德薄
T12n0364_p0332a10U所致。若衣服饮食则皆平等。惟宫宇不同。
T12n0364_p0332a11U所以别进有勤堕。德有大小示众见之。此讲
T12n0364_p0332a12U堂宫宇。初无作者。亦无所从来。以此佛愿
T12n0364_p0332a13U大德重。自然化生
T12n0364_p0332a14U　　宝池大小分第十七
T12n0364_p0332a15U佛言。阿弥陀佛刹中讲堂宫宇。胜于此世界
T12n0364_p0332a16U中第六天上天帝所居。百千万倍终不可及。
T12n0364_p0332a17U其内外复有自然流泉及诸池沼。与自然七
T12n0364_p0332a18U宝俱生。有纯一宝池者。其底沙亦以一宝。
T12n0364_p0332a19U若黄金池者底白银沙。水晶池者底琉璃沙。
T12n0364_p0332a20U珊瑚池者底琥珀沙。有二宝为一池者。其底
T12n0364_p0332a21U沙亦以二宝。若黄金白银池者。底沙则以水
T12n0364_p0332a22U晶琉璃。若水晶琉璃池者。底沙则以珊瑚琥
T12n0364_p0332a23U珀。若珊瑚琥珀池者。底沙则以砗磲玛瑙。
T12n0364_p0332a24U若三宝四宝以至七宝。共为一池则底沙亦
T12n0364_p0332a25U如是。此诸宝池有方四十里者。有方五十里
T12n0364_p0332a26U者。有方六十里者。如是展转渐大。以至于
T12n0364_p0332a27U方二万四百八十里若大海。然是诸池者。皆
T12n0364_p0332a28U菩萨声闻诸上善人生长之所。有时浴于其
T12n0364_p0332a29U间。若彼佛池其方倍此。皆七宝相间而成白
T12n0364_p0332b01U珠明月珠摩尼珠为之底沙。是诸池者。皆八
T12n0364_p0332b02U功德水湛然盈满。清净香洁味如甘露。其间
T12n0364_p0332b03U复有百种异华。枝皆千叶。光色既异。香气
T12n0364_p0332b04U亦异芬芳馥郁不可胜言
T12n0364_p0332b05U　　莲华化生分第十八
T12n0364_p0332b06U佛言。十方无央数世界诸天人民。以至飞
T12n0364_p0332b07U蠕动之类。往生阿弥陀佛刹者。皆于七宝池
T12n0364_p0332b08U莲华中化生。自然长大亦无乳养之者。皆食
T12n0364_p0332b09U自然之食。其容貌形色端正净好。固非世人
T12n0364_p0332b10U可比。亦非天人可比。皆受自然清虚之身无
T12n0364_p0332b11U极之寿
T12n0364_p0332b12U　　[句-口+止]者比类分第十九
T12n0364_p0332b13U佛言。譬如[句-口+止]者在帝王之侧。相容仪宁可
T12n0364_p0332b14U类否。阿难答言。[句-口+止]者在帝王之侧。羸陋丑
T12n0364_p0332b15U恶无以为喻。百千万倍不可以及。所以然者。
T12n0364_p0332b16U皆坐前世不植德本。积财不施富有益悭。但
T12n0364_p0332b17U欲唐得贪求无厌。不信修善得福益作诸恶。
T12n0364_p0332b18U如是寿终堕于恶趣。受诸长苦。得出为人下
T12n0364_p0332b19U贱丑弊示众见之。所以帝王人中尊贵。皆由
T12n0364_p0332b20U宿世积德所致。慈惠温良博施兼济。损已利
T12n0364_p0332b21U物无所违争。是以寿终应生天上享其福乐。
T12n0364_p0332b22U余庆犹存遂生王家。自然尊贵仪容端正。众
T12n0364_p0332b23U所敬事。美衣珍膳随心服御。自非宿福何以
T12n0364_p0332b24U能然。佛言。汝言是矣。若言形相威光。帝王
T12n0364_p0332b25U虽人中尊贵。比转轮圣王。犹如鄙陋若彼[句-口+止]
T12n0364_p0332b26U者在帝王之侧。转轮圣王天下第一。比忉利
T12n0364_p0332b27U天王。又百千万倍不可以及。忉利天王比第
T12n0364_p0332b28U六天王。又百千万倍不可以及。第六天王。
T12n0364_p0332b29U比阿弥陀佛刹中诸菩萨声闻诸上善人。又
T12n0364_p0332c01U百千万倍不可以及
T12n0364_p0332c02U　　澡雪形体分第二十
T12n0364_p0332c03U佛言。阿弥陀佛刹中。诸菩萨声闻诸上善人。
T12n0364_p0332c04U若入七宝池中澡雪形体。意欲令水没足水
T12n0364_p0332c05U即没足。欲令至膝水即至膝。欲令至腰至腋。
T12n0364_p0332c06U以至于颈。水亦如是。欲淋灌其身悉如其意。
T12n0364_p0332c07U欲令其水如初。即亦如初。调和冷暖无不顺
T12n0364_p0332c08U适。开神悦体涤荡情虑。清明澄洁莹若无形。
T12n0364_p0332c09U既出浴已。各坐于一莲华之上。自然微风徐
T12n0364_p0332c10U动吹诸宝树。或作音乐。或作法音。吹诸宝
T12n0364_p0332c11U华皆成异香。散诸菩萨声闻大众之上。华堕
T12n0364_p0332c12U地者积厚四寸。极目明丽芳香无比。及至小
T12n0364_p0332c13U萎自然乱风吹去。诸菩萨声闻大众。有欲闻
T12n0364_p0332c14U法音者。有欲闻音乐者。有欲闻华香者。有
T12n0364_p0332c15U皆不欲闻者。其欲闻者辄独闻之。不欲闻者
T12n0364_p0332c16U寂无所闻。各适其意无所违忤。其为快乐常
T12n0364_p0332c17U得自然
T12n0364_p0332c18U　　澡毕进业分第二十一
T12n0364_p0332c19U佛言。饶皆浴已各往修进。有在地讲经者。有
T12n0364_p0332c20U在地诵经者。有在地自说经者。有在地口授
T12n0364_p0332c21U经者。有在地听经者。有在地念经者。有在地
T12n0364_p0332c22U思道者。有在地坐禅一心者。有在地经行者。
T12n0364_p0332c23U仍有在虚空中讲经者。在虚空中诵经者。在
T12n0364_p0332c24U虚空中自说经者。在虚空中口授经者。在虚
T12n0364_p0332c25U空中听经者。在虚空中念经者。在虚空中思道
T12n0364_p0332c26U者。在虚空中坐禅一心者。在虚空中经行者。
T12n0364_p0332c27U其间有未得须陀洹者。因是得须陀洹。未得
T12n0364_p0332c28U斯陀含者。因是得斯陀含。未得阿那含者。得
T12n0364_p0332c29U阿那含。未得阿罗汉者。得阿罗汉。有未得不
T12n0364_p0333a01U退转地菩萨者。乃得不退转地菩萨。各随其
T12n0364_p0333a02U质而有所得。莫不欣然适意而悦
T12n0364_p0333a03U佛说大阿弥陀经卷上


湖羲`璃:0364_002.txt
 
【经文资讯】大正新修大藏经 第十二册 No. 364《佛说大阿弥陀经》CBETA 电子佛典 V1.0 普及版
# Taisho Tripitaka Vol. 12, No. 364 佛说大阿弥陀经, CBETA Chinese Electronic Tripitaka V1.0, Normalized Version
=========================================================================
T12n0364_p0333a04U
T12n0364_p0333a05U
T12n0364_p0333a06U佛说大阿弥陀经卷下
T12n0364_p0333a07U
T12n0364_p0333a08U　　　　国学进士龙舒王日休校辑
T12n0364_p0333a09U　　池流法音分第二十二
T12n0364_p0333a10U佛言。诸宝池中其水转相灌注。不迟不疾波
T12n0364_p0333a11U扬无量。自然妙声或作说佛声。或作说法声。
T12n0364_p0333a12U或作说僧声。或说寂静声。说空无我声。说
T12n0364_p0333a13U大慈悲声。说波罗蜜声。说十力无畏不共法
T12n0364_p0333a14U声。说诸通慧声。说无所作声。说不起灭声。
T12n0364_p0333a15U说无上忍声。乃至说甘露灌顶一切妙法。如
T12n0364_p0333a16U是等声。称其所欲莫不闻者。喜悦无量发清
T12n0364_p0333a17U净心无诸分别。正直平等成熟善根。永不退
T12n0364_p0333a18U于无上菩提。于彼世界。不复闻于地狱饿鬼
T12n0364_p0333a19U畜生夜叉。杀生偷盗斗诤恶口两舌。如是等
T12n0364_p0333a20U一切恶声。闻且绝无况有其实。但有自然清
T12n0364_p0333a21U净之音。自然快乐之事。是故其刹名曰极
T12n0364_p0333a22U乐
T12n0364_p0333a23U　　池岸花树分第二十三
T12n0364_p0333a24U佛言。诸宝池岸上。有无数钐聪闶鳌＜祥
T12n0364_p0333a25U果树。花果恒芳香气流布。又有天优钵罗华。
T12n0364_p0333a26U钵昙摩华。拘牟头华。分陀利华。杂色光茂
T12n0364_p0333a27U弥覆水上。复有七种宝树。其纯一宝树者。
T12n0364_p0333a28U根茎枝叶花果。皆以一宝。二宝为一树者。
T12n0364_p0333a29U根茎枝叶花果。间以二宝。三宝为一树者。
T12n0364_p0333b01U根茎枝叶花果。间以三宝。四宝为一树者。
T12n0364_p0333b02U根茎枝叶。各以一宝。其华与果同于根茎。
T12n0364_p0333b03U五宝为一树者。根茎枝叶花。各以一宝。果
T12n0364_p0333b04U则同于其根。六宝为一树者。根茎枝叶花
T12n0364_p0333b05U果。各以一宝。七宝为一树者。亦复如是。惟
T12n0364_p0333b06U加其节益用一宝。如是诸树种种各自异行。
T12n0364_p0333b07U行行相植。茎茎相望。枝枝相准。叶叶相向。
T12n0364_p0333b08U花花相顺。果果相当。如是行列数百千里。
T12n0364_p0333b09U间以宝池又复如是。乃至周遍世界荣色光
T12n0364_p0333b10U耀不可胜视。清风时发自成微妙音声。无可
T12n0364_p0333b11U比者
T12n0364_p0333b12U　　树音妙乐分第二十四
T12n0364_p0333b13U佛言。如世间帝王有万种音乐。不如转轮圣
T12n0364_p0333b14U王诸音乐中一音之美。百千万倍。如转轮圣
T12n0364_p0333b15U王万种音乐。不如忉利天王诸音乐中一音
T12n0364_p0333b16U之美。百千万倍。如忉利天王万种音乐。不如
T12n0364_p0333b17U第六天王诸音乐中一音之美。百千万倍。如
T12n0364_p0333b18U第六天王万种音声。不如阿弥陀佛刹中诸
T12n0364_p0333b19U七宝树一音之美。百千万倍。复有自然种种
T12n0364_p0333b20U妙乐。而其音声无非妙法。清畅嘹任⒚詈
T12n0364_p0333b21U雅。十方世界音声之中最为第一
T12n0364_p0333b22U　　自然饮食分第二十五
T12n0364_p0333b23U佛言。阿弥陀佛刹中诸往生者。其饮食时有
T12n0364_p0333b24U欲银钵者。有欲金钵者。有欲水晶琉璃钵者。
T12n0364_p0333b25U有欲珊瑚琥珀砗磲码瑙钵者。或欲明月珠
T12n0364_p0333b26U摩尼珠白玉紫金等钵。皆随其意化现在前。
T12n0364_p0333b27U百味饮食充满其中。酸碱辛淡各如所欲。多
T12n0364_p0333b28U亦不余。少亦不缺。亦不以美故过量而食。
T12n0364_p0333b29U惟以资益气力。食已自然消散而无遗滓。或
T12n0364_p0333c01U但见色闻香意以为食。自然化去。再欲食时
T12n0364_p0333c02U复现如前。极彼刹中清净安稳微妙快乐。次
T12n0364_p0333c03U于无为泥洹之道
T12n0364_p0333c04U　　景象殊胜分第二十六
T12n0364_p0333c05U佛言。阿弥陀佛刹中。皆诸菩萨声闻诸上善
T12n0364_p0333c06U人。无有妇女。皆寿命无央数劫。皆洞视彻
T12n0364_p0333c07U听遥相瞻见。遥相闻语声。皆求善道者无复
T12n0364_p0333c08U异人。其面目皆端正净好无复丑陋。其体性
T12n0364_p0333c09U皆智慧勇健无复庸愚。其所欲言皆豫相知。
T12n0364_p0333c10U意心所存念无非道德。形于谈说无非正事。
T12n0364_p0333c11U皆相爱敬无或憎嫉。皆相顺序或无差池。动
T12n0364_p0333c12U合礼义穆若弟兄。言语诚实转相教令。钦若
T12n0364_p0333c13U承受不相违戾。意皆洁清无所贪染。淫决嗔
T12n0364_p0333c14U怒愚痴之态。尽绝无余。邪心妄念消释无有。
T12n0364_p0333c15U神气和静。体力轻清乐从经道。启迪慧性通
T12n0364_p0333c16U其宿命。虽历万劫。己所从来靡不知之。复
T12n0364_p0333c17U知十方世界去来现在之事。复知无央数天
T12n0364_p0333c18U上地下人民。以至飞蠕动之类。心意所念
T12n0364_p0333c19U口所欲言。复知此等众生。当于何劫何岁。
T12n0364_p0333c20U尽度脱为人。得生极乐世界。或作菩萨。或
T12n0364_p0333c21U作声闻。皆豫知之。其有神智洞达威力自在
T12n0364_p0333c22U者。能于掌中擎一切世界
T12n0364_p0333c23U　　道场宝树分第二十七
T12n0364_p0333c24U佛言。阿弥陀佛刹中。其道场树高一千六百
T12n0364_p0333c25U由旬。四布枝树八百由旬。根入宝地五百由
T12n0364_p0333c26U旬。及一切众宝自然合成。花果敷荣。作无
T12n0364_p0333c27U量百千殊丽之色。于其树上。复以月光摩尼
T12n0364_p0333c28U宝。帝网摩尼宝。持海轮宝。如是等众宝庄
T12n0364_p0333c29U严周匝其间。复垂爱宝璎珞。大缘宝璎珞。
T12n0364_p0334a01U青真珠璎珞。如是等众璎珞缀饰。复有真妙
T12n0364_p0334a02U宝网罗覆其上。成百千万色种种异变。无量
T12n0364_p0334a03U光艳照耀无极。或时微风徐动演出无量妙
T12n0364_p0334a04U法音声。其声流布遍诸佛刹。众生闻者得深
T12n0364_p0334a05U法忍。住不退转地无其耳病。以至成就无上
T12n0364_p0334a06U菩提。若有众生。见此树者乃至成佛。于其
T12n0364_p0334a07U中间不生眼病。若有众生。闻树香者乃至成
T12n0364_p0334a08U佛。于其中间不生鼻病。若有众生。食树果
T12n0364_p0334a09U者乃至成佛。于其中间舌亦无病。若有众生。
T12n0364_p0334a10U树光照者乃至成佛。于其中间身亦无病。若
T12n0364_p0334a11U有众生。观想树者乃至成佛。于其中间心得
T12n0364_p0334a12U清凉。远离贪等烦恼之病。皆得甚深法忍。
T12n0364_p0334a13U住不退转地。彼刹诸天人世人。见此树者得
T12n0364_p0334a14U三法忍。一者音响忍。二者柔顺忍。三者无
T12n0364_p0334a15U生法忍。如是树木花果。与诸众生而作佛事。
T12n0364_p0334a16U皆以此佛本愿力故。坚固愿故。精进力故。
T12n0364_p0334a17U威神力故
T12n0364_p0334a18U　　宝网音香分第二十八
T12n0364_p0334a19U佛言。阿弥陀佛刹中。复有无量宝网弥覆其
T12n0364_p0334a20U上。皆以金银真珠百千杂宝。奇妙珍异庄严
T12n0364_p0334a21U校饰。周匝四面垂以宝网。光色晃曜尽极严
T12n0364_p0334a22U丽。又有自然德风徐动。不寒不暑温和柔软。
T12n0364_p0334a23U不迟不疾吹诸宝网及诸宝树。演发无量微
T12n0364_p0334a24U妙法音。流布万种清雅德香。其有闻者尘劳
T12n0364_p0334a25U垢习自然不生。风触其身皆得快乐。譬如比
T12n0364_p0334a26U丘得灭尽定三昧。或时风吹散花遍满其刹。
T12n0364_p0334a27U随色次第而不杂乱。柔软光泽馨香芬烈。足
T12n0364_p0334a28U履其上陷下四寸。随举足已还复如故。花用
T12n0364_p0334a29U已讫自然化没
T12n0364_p0334b01U　　莲花现佛分第二十九
T12n0364_p0334b02U佛言。阿弥陀佛刹中。众宝莲华周遍世界。一
T12n0364_p0334b03U一宝花百千万叶。其华光明无量杂色。青色
T12n0364_p0334b04U青光。白色白光。玄黄朱紫之色。其光亦然。
T12n0364_p0334b05U炜烨焕烂明耀日月。一一华中。出三十六百
T12n0364_p0334b06U千亿光。一一光中。出三十六百千亿佛。其身
T12n0364_p0334b07U皆紫金色相好殊特。一一诸佛。又放百千光
T12n0364_p0334b08U明。普为十方众生说微妙法。如是诸佛各各
T12n0364_p0334b09U安立无量众生于佛正道
T12n0364_p0334b10U　　大会说法分第三十
T12n0364_p0334b11U佛言。阿弥陀佛。为诸菩萨声闻及诸天世人。
T12n0364_p0334b12U广宣大教敷演妙法之时。皆以次序大会于
T12n0364_p0334b13U七宝讲堂。佛初为诸菩萨声闻及诸天世人
T12n0364_p0334b14U说法。莫不欣然悦适心得解悟。各随其资而
T12n0364_p0334b15U有所得。即时四方自然微风。吹诸宝树作五
T12n0364_p0334b16U百音声。复吹诸宝花停结空中。枝叶下向以
T12n0364_p0334b17U成供养。既而坠地则自然乱风吹去。于是第
T12n0364_p0334b18U一四天王天诸天人。持百千花香百千音乐。
T12n0364_p0334b19U自空而降以供养佛及菩萨声闻之众。听闻
T12n0364_p0334b20U说法。散诸香花。奏诸音乐。于是第二忉利天。
T12n0364_p0334b21U上至欲界诸天。以至第七梵天。及三十六天。
T12n0364_p0334b22U如是等天诸天人。各持百千香华。百千音乐
T12n0364_p0334b23U转相倍胜。自空而降。皆以前后次序更相开
T12n0364_p0334b24U避。供养佛及菩萨声闻之众。听佛说法散诸
T12n0364_p0334b25U香花。奏诸音乐。诸天人中有未得须陀洹道
T12n0364_p0334b26U者。有未得斯陀含道者。有未得阿那含道者。
T12n0364_p0334b27U有未得阿罗汉道者。有未得不退转地菩萨
T12n0364_p0334b28U者。闻佛说法即心开意解。随所未得而自得
T12n0364_p0334b29U之。当此之时。熙然欢喜不可胜言
T12n0364_p0334c01U　　十方听法分第三十一
T12n0364_p0334c02U佛言。其次东方恒河沙数诸佛。各遣无量无
T12n0364_p0334c03U数菩萨。及无量无数声闻之众。持诸香华
T12n0364_p0334c04U幢幡宝盖。种种供具前以献佛。各礼足已。
T12n0364_p0334c05U称赞宝刹功德庄严。听说妙法皆大喜悦。作
T12n0364_p0334c06U礼而去。其次南方世界。恒河沙数诸佛。各
T12n0364_p0334c07U遣无量无数声闻。及无量无数声闻之众。持
T12n0364_p0334c08U诸香华幢幡宝盖。种种供具前以献佛。各礼
T12n0364_p0334c09U足已。称赞宝刹功德庄严。听说妙法皆大喜
T12n0364_p0334c10U悦。作礼而去。其次西方北方。曰隅上下亦
T12n0364_p0334c11U复如是。尔时世尊。复说偈言
T12n0364_p0334c12U　东方诸世界　　数若恒河沙
T12n0364_p0334c13U　一一世界中　　声闻与菩萨
T12n0364_p0334c14U　无量复无数　　各发最胜心
T12n0364_p0334c15U　持诸妙供养　　往献阿弥陀
T12n0364_p0334c16U　南西北四隅　　上下亦如是
T12n0364_p0334c17U　悉皆供献已　　旋绕怀爱敬
T12n0364_p0334c18U　赞叹大福田　　最上复希有
T12n0364_p0334c19U　皆由宿愿弘　　精进无穷极
T12n0364_p0334c20U　究达神通慧　　游入胜法门
T12n0364_p0334c21U　具足功德宝　　妙智无等伦
T12n0364_p0334c22U　慧日朗世间　　消除生死云
T12n0364_p0334c23U　庄严极乐刹　　威神叵思议
T12n0364_p0334c24U　旷荡已无边　　佛刹绝无比
T12n0364_p0334c25U　称赞既如是　　钦慕不能已
T12n0364_p0334c26U　复以天妙花　　散空成宝盖
T12n0364_p0334c27U　纵广百由旬　　色相愈新丽
T12n0364_p0334c28U　假兹伸供养　　自喜还自庆
T12n0364_p0334c29U　愿我积众善　　致我刹亦然
T12n0364_p0335a01U　先了诸法性　　梦幻本来空
T12n0364_p0335a02U　次度诸众生　　远大无穷极
T12n0364_p0335a03U　如是宝刹者　　何忧不可成
T12n0364_p0335a04U　尔时佛慈悲　　开导一切心
T12n0364_p0335a05U　神通化大光　　从佛面门出
T12n0364_p0335a06U　四散数无穷　　普照亿佛刹
T12n0364_p0335a07U　人天咸睹已　　还归佛髻中
T12n0364_p0335a08U　时会诸有情　　敬叹未曾有
T12n0364_p0335a09U　愿与沉沦者　　尽证菩提道
T12n0364_p0335a10U　　观音发问分第三十二
T12n0364_p0335a11U尔时佛说此偈已。会中有观自在菩萨。即从
T12n0364_p0335a12U座起。合掌向佛而作是言。世尊。以何因缘。
T12n0364_p0335a13U阿弥陀佛于其面门。放无量光照诸佛刹。惟
T12n0364_p0335a14U愿世尊方便解说。令诸众生及他方菩萨。闻
T12n0364_p0335a15U是语已心生解悟。于佛菩提志乐趣求。永无
T12n0364_p0335a16U退转。佛言。汝当谛听吾为汝说。彼佛如来
T12n0364_p0335a17U于过去无量无边阿僧o劫前。为菩萨时。发
T12n0364_p0335a18U大誓言。我于未来世成佛时若有十方世界。
T12n0364_p0335a19U无央数诸天人民。以至飞蠕动之类。闻我
T12n0364_p0335a20U名号。或顶礼忆念或称赞归依。或香花供养。
T12n0364_p0335a21U如是众生速生我刹。见此光明即得解脱。若
T12n0364_p0335a22U诸菩萨见此光明。即得授记证不退位。手持
T12n0364_p0335a23U香华及诸供具。往十方无边佛刹。供养诸佛
T12n0364_p0335a24U而作佛事。增益功德。经须臾顷复还本刹。
T12n0364_p0335a25U是故光明而入佛顶
T12n0364_p0335a26U　　菩萨出供分第三十三
T12n0364_p0335a27U佛言。阿弥陀佛刹中。诸菩萨承佛威神。一
T12n0364_p0335a28U食之顷遍至十方无量世界。供养诸佛。随心
T12n0364_p0335a29U所欲。花香妓乐。衣盖幢幡。无数供养之具。自
T12n0364_p0335b01U然化现在前。珍妙殊特非世所有。辄以奉佛
T12n0364_p0335b02U及诸菩萨声闻之众。或欲献花者。即于空中
T12n0364_p0335b03U化成花盖。小者周圆四十里。或五十里。或
T12n0364_p0335b04U六十里。如是展转渐大。有至于六百万里。
T12n0364_p0335b05U名随其小大停于空中。以成圆象势皆下向
T12n0364_p0335b06U以成供养。光色照耀香气普薰。不可胜言。
T12n0364_p0335b07U既已用已。随其前后以次化没。诸菩萨复于
T12n0364_p0335b08U空中共奏天乐。以微妙音歌叹佛德。听受经
T12n0364_p0335b09U法喜悦无量。既供养已忽然轻举。还至本刹
T12n0364_p0335b10U犹为未食之前
T12n0364_p0335b11U　　菩萨功德分第三十四
T12n0364_p0335b12U佛言。阿弥陀佛刹中诸菩萨众。容貌柔和相
T12n0364_p0335b13U好具足。禅定智慧通达无碍。神通威德无不
T12n0364_p0335b14U满足。深入法门得无生忍。诸菩萨道究竟明
T12n0364_p0335b15U了。调伏诸根身心柔软。安住寂静尽般涅。
T12n0364_p0335b16U深入正慧无复余习。依佛所行七觉圣道。修
T12n0364_p0335b17U行五眼照真达俗。辩才总持自在无碍。善解
T12n0364_p0335b18U世间无边方便。所言诚谛深入义味。敷演正
T12n0364_p0335b19U法广度有情。除彼一切烦恼之患。等观三界
T12n0364_p0335b20U空无所有。知一切法悉皆寂灭。无相无为无
T12n0364_p0335b21U因无果。无取无舍无缚无脱。去诸分别远离
T12n0364_p0335b22U颠倒。坚固不动如须弥山。智慧明了如日月
T12n0364_p0335b23U朗。广大如海出功德宝。炽盛如火烧烦恼薪。
T12n0364_p0335b24U忍辱如地一切平等。清净如水洗诸尘垢。如
T12n0364_p0335b25U虚空无边不障一切故。如莲华出水离一切
T12n0364_p0335b26U染故。如雷音震响出法音故。如云降法
T12n0364_p0335b27U雨故。如风动树长菩提芽故。如牛王声异众
T12n0364_p0335b28U牛故。如龙象威难可测故。如良马行乘无失
T12n0364_p0335b29U故。如师子座离怖畏故。如尼拘陀树覆荫大
T12n0364_p0335c01U众故。如优昙钵华难值遇故。如金刚杵破邪
T12n0364_p0335c02U山故。如梵王身生梵众故。如金翅鸟胜毒龙
T12n0364_p0335c03U故。如空中禽无住迹故。如雪山照功德净故。
T12n0364_p0335c04U如慈氏观法界等故。专乐求法心无厌足。常
T12n0364_p0335c05U欲广说志无疲倦。击法鼓建法幢。曜慧日除
T12n0364_p0335c06U痴暗。修六和敬常为师导。为世灯明最胜福
T12n0364_p0335c07U田。拔诸欲刺以安群生。功德殊胜莫不尊重。
T12n0364_p0335c08U恭敬供养无量诸佛。常为诸佛所共赞叹。究
T12n0364_p0335c09U竟菩萨诸波罗蜜。修空无相无愿三昧。及不
T12n0364_p0335c10U生不灭诸三昧门。远离声闻缘觉之地。阿难。
T12n0364_p0335c11U彼诸菩萨。成就如是无量功德。我但为汝举
T12n0364_p0335c12U要言之。若广说者虽历一劫不能穷尽
T12n0364_p0335c13U　　泥洹去者分第三十五
T12n0364_p0335c14U尔时座中有阿逸多菩萨。即从座起。合掌问
T12n0364_p0335c15U佛。阿弥陀佛刹中诸声闻。有般泥洹者否。
T12n0364_p0335c16U佛言。此四天下星汝见之否。答云。皆已见
T12n0364_p0335c17U之。佛言。如大目犍连飞行四天下。一日一
T12n0364_p0335c18U夜可尽知其星数。彼刹声闻之众。尚百千亿
T12n0364_p0335c19U倍。于四天下星。不可尽知其数。其一声闻般
T12n0364_p0335c20U泥洹者。犹如大海减去一v不觉其少。其般
T12n0364_p0335c21U泥洹者数虽众多。犹如大海减去一溪之水
T12n0364_p0335c22U亦不觉其少。虽般泥洹者及无央数。其现在
T12n0364_p0335c23U者与新得声闻者。其数亦无量无极。犹如大
T12n0364_p0335c24U海减一恒河之水而不觉其少。使天下诸水
T12n0364_p0335c25U皆入于海。亦不能觉海水增多。所以者何。
T12n0364_p0335c26U以海为天下诸水之王。容纳无穷。彼佛刹中
T12n0364_p0335c27U亦复如是。使十方无央数佛刹诸天人民。以
T12n0364_p0335c28U至飞蠕动之类。皆往生其中。亦不能觉彼
T12n0364_p0335c29U刹人数增多。所以者何。以彼刹独冠于十方
T12n0364_p0336a01U无央数佛刹。而至广至大旷若无边。所以者
T12n0364_p0336a02U何。本其为菩萨时。志愿广大精进不懈。积德
T12n0364_p0336a03U无穷故能如是
T12n0364_p0336a04U　　光明大小分第三十六
T12n0364_p0336a05U佛言。阿弥陀佛。与其刹中诸菩萨声闻。顶
T12n0364_p0336a06U中光明各有大小。诸声闻顶中光明各照七
T12n0364_p0336a07U丈。诸菩萨顶中光明各照千亿万里。有二菩
T12n0364_p0336a08U萨尊为第一。其一名观世音。一名大势至。
T12n0364_p0336a09U常在佛侧坐侍政论。佛与二菩萨对议十方
T12n0364_p0336a10U世界未来现在之事。佛欲使二菩萨往他方
T12n0364_p0336a11U佛所。神足而往驶疾如佛。分身生此世界助
T12n0364_p0336a12U佛扬化。于彼刹中不失现在。其智慧威神最
T12n0364_p0336a13U为第一。顶中光明各照千佛世界。世间人民
T12n0364_p0336a14U善男子善女人。若有急难恐怖或值官事。一
T12n0364_p0336a15U心归命观世音菩萨。无不得解脱者。其佛顶
T12n0364_p0336a16U中光明极大极明。彼世界中日月星辰。以佛
T12n0364_p0336a17U光胜故亦无光耀。皆住空中亦不运转。故无
T12n0364_p0336a18U一日二日一月二月。亦无岁数亦无劫数。以
T12n0364_p0336a19U此间计之。彼佛光明。后无数劫无数劫。重
T12n0364_p0336a20U复无数劫无数劫。不可复计劫。终无冥晦之
T12n0364_p0336a21U时。其世界无坏亦复如是
T12n0364_p0336a22U　　恩德无穷分第三十七
T12n0364_p0336a23U佛言。阿弥陀佛。于世间教化。意欲度脱十
T12n0364_p0336a24U方无央数佛刹中诸天人民。以至飞蠕动
T12n0364_p0336a25U之类。皆往生其刹悉令得泥洹之道。其间欲
T12n0364_p0336a26U作佛者。即令修菩萨行以至成佛。既成佛已
T12n0364_p0336a27U转相教化。度脱十方无央数世界中诸天人
T12n0364_p0336a28U民。以至飞蠕动之类。往生其刹者不可胜
T12n0364_p0336a29U数。作菩萨以至成佛者。亦不可胜数。是此
T12n0364_p0336b01U佛恩德。及于十方世界。无穷无极不可思
T12n0364_p0336b02U议
T12n0364_p0336b03U　　佛寿人数分第三十八
T12n0364_p0336b04U佛言。汝欲知阿弥陀佛寿命无极否。阿逸多
T12n0364_p0336b05U对言。诚欲闻知。佛言明听。悉十方无央数世
T12n0364_p0336b06U界诸天人民。以至飞蠕动之类。皆得为人。
T12n0364_p0336b07U又皆作缘觉声闻。共坐禅一心。合其智慧为
T12n0364_p0336b08U一智慧。以计数彼佛寿命。几千亿万劫。无
T12n0364_p0336b09U有能知者。其诸菩萨声闻。及彼刹诸天世人
T12n0364_p0336b10U寿命。亦复如是。复令十方各千世界中诸天
T12n0364_p0336b11U人民。以至飞蠕动之类。皆得为人。又皆
T12n0364_p0336b12U作缘觉声闻。共坐禅一心。合其智慧为一智
T12n0364_p0336b13U慧。以计数彼刹中诸菩萨声闻几千亿万人。
T12n0364_p0336b14U莫有能尽知者。彼佛寿命浩浩渺渺无穷无
T12n0364_p0336b15U极。谁能信知惟佛知耳
T12n0364_p0336b16U　　递次作佛分第三十九
T12n0364_p0336b17U阿逸多复白佛言。阿弥陀佛功德寿命。威神
T12n0364_p0336b18U光明乃如是耶。佛言。彼佛至般泥洹时。观世
T12n0364_p0336b19U音菩萨乃当作佛掌握化权。教化度脱。十方
T12n0364_p0336b20U世界诸天人民。以至飞蠕动之类。皆令得
T12n0364_p0336b21U泥洹之道。欲作佛者则至作佛。既作佛已转
T12n0364_p0336b22U相教化转相度脱。如一大师阿弥陀佛。无有
T12n0364_p0336b23U穷极。其恩德所及一无有异。复住无央数劫
T12n0364_p0336b24U无央数劫不可复计劫。一一皆法阿弥陀佛
T12n0364_p0336b25U乃般泥洹。其次大势至菩萨作佛掌握化权。
T12n0364_p0336b26U教化度脱一如阿弥陀佛。经历劫数永无般
T12n0364_p0336b27U泥洹时
T12n0364_p0336b28U　　佛智无极分第四十
T12n0364_p0336b29U阿难复从座起。长跪合掌而白佛言。他方
T12n0364_p0336c01U世界皆有须弥山。阿弥陀佛刹中独无此山
T12n0364_p0336c02U何耶。佛言。汝有疑于佛耶。十方世界无穷
T12n0364_p0336c03U无极。不可思议。佛智亦如是。其中诸大海
T12n0364_p0336c04U水。欲以一人斗量而尽。汝智亦如是。往昔
T12n0364_p0336c05U过去世亿万亿劫。有亿万亿佛。各各自有名
T12n0364_p0336c06U号。无有同我名号释迦文者。复经亿万亿劫
T12n0364_p0336c07U间。有同我名号。如是积劫不已。其同我名
T12n0364_p0336c08U号者。乃如恒河水边流沙。一沙一佛。此属
T12n0364_p0336c09U过去。我尽见之。今现在面南正坐。见南方
T12n0364_p0336c10U亿万亿世界。其中有佛。各各自有名号。无
T12n0364_p0336c11U有同我名号释迦文者。又复过亿万亿世界
T12n0364_p0336c12U间。有同我名号。如是过世界不已。其有同
T12n0364_p0336c13U我名号者。乃如恒河水边流沙。一沙一佛
T12n0364_p0336c14U东西北方四隅上下。亦复如是。此属现在我
T12n0364_p0336c15U尽见之。将来亿万亿劫中。有亿万亿佛。各
T12n0364_p0336c16U各自有名号。无有同我名号释迦文者。复经
T12n0364_p0336c17U亿万亿劫间。有同我名号。如是积劫不已其
T12n0364_p0336c18U同我名号者。如恒河水边流沙。一沙一佛。此
T12n0364_p0336c19U属未来我尽见之。是知佛之智慧。能通十方
T12n0364_p0336c20U世界。去来现在无穷无极。不可思议。岂可以
T12n0364_p0336c21U斗量之智而妄窥测
T12n0364_p0336c22U　　独无须弥分第四十一
T12n0364_p0336c23U阿难闻佛所言。则大恐怖毛发耸然。复白佛
T12n0364_p0336c24U言。非敢有疑于佛。所以问者。以他方世界
T12n0364_p0336c25U四天王天及忉利天。皆依须弥山而住。彼独
T12n0364_p0336c26U无此山。恐佛般泥洹后。有来问者无以告之。
T12n0364_p0336c27U故以问佛。佛言。他方世界第三炎摩天。上
T12n0364_p0336c28U至第七梵天。皆何所依而住。对言。自然在
T12n0364_p0336c29U于空中。佛言。彼刹中无须弥山。其四天王
T12n0364_p0337a01U与忉利二天。亦复如是。天人行业果报不可
T12n0364_p0337a02U思议。其诸众生住行业之地。亦不可思议。
T12n0364_p0337a03U况彼佛威神浩大。凡有作为无施。不可无须
T12n0364_p0337a04U弥山。无复何疑
T12n0364_p0337a05U　　十方称赞分第四十二
T12n0364_p0337a06U佛告阿难。东方有恒河沙世界。诸佛出广长
T12n0364_p0337a07U舌相。放无量光。说诚实言。称赞阿弥陀佛功
T12n0364_p0337a08U德不可思议。南方亦有恒河沙数世界。诸佛
T12n0364_p0337a09U出广长舌相。放无量光。说诚实言。称赞阿
T12n0364_p0337a10U弥陀佛功德不可思议。西方北方四隅上下。
T12n0364_p0337a11U亦复如是。所以者何。欲令诸天帝王人民。
T12n0364_p0337a12U尽闻阿弥陀佛名号。忆念受持归依供养求
T12n0364_p0337a13U生其刹。是人命终必得往生。若有众生闻其
T12n0364_p0337a14U名号。信心喜悦。乃至一念至诚回向。愿生
T12n0364_p0337a15U其刹。必得往生。惟除五逆诽谤正法
T12n0364_p0337a16U　　三辈往生分第四十三
T12n0364_p0337a17U佛言。十方世界诸天人民。有志心欲生阿弥
T12n0364_p0337a18U陀佛刹者。别为三辈。其上辈者。舍家弃欲
T12n0364_p0337a19U而作沙门。心无贪慕持守经戒。行六波罗蜜
T12n0364_p0337a20U修菩萨业。一向专念阿弥陀佛。修诸功德。
T12n0364_p0337a21U是人则于梦中见佛及诸菩萨声闻。其命欲
T12n0364_p0337a22U终时。佛与圣众悉来迎致。即于七宝水池莲
T12n0364_p0337a23U华中化生。为不退转地菩萨。智慧威力神通
T12n0364_p0337a24U自在。所居七宝宫宇。在于空中去佛所为近。
T12n0364_p0337a25U是为上辈生者。其中等者。虽不能往作沙门
T12n0364_p0337a26U大修功德。常信受佛语。深发无上菩提之心。
T12n0364_p0337a27U一向专念此佛。随方修善。奉持斋戒。起立
T12n0364_p0337a28U塔像。饭食沙门。悬缯然灯。散华烧香。以此
T12n0364_p0337a29U回向愿生其刹。命欲终时。佛亦现其身光明
T12n0364_p0337b01U相好。与诸大众在其人前。即随往生。亦住不
T12n0364_p0337b02U退转地。功德智慧。次于上等生者。其下辈
T12n0364_p0337b03U生者。不能作诸功德。不发无上菩提之心。
T12n0364_p0337b04U一向专念。每日十声念佛。愿生其刹。命欲
T12n0364_p0337b05U终时。亦梦见此佛。遂得往生。所居七宝宫
T12n0364_p0337b06U宇。惟在于地。去佛所为远。功德智慧。又次
T12n0364_p0337b07U于中辈生者
T12n0364_p0337b08U　　必修十善分第四十四
T12n0364_p0337b09U佛言。行菩萨道生阿弥陀佛刹者。即得不退
T12n0364_p0337b10U转地菩萨。具三十二相紫磨金色八十种好。
T12n0364_p0337b11U渐次以入佛位。欲于何方世界作佛。皆如所
T12n0364_p0337b12U愿。若不能大精进禅定。尽持经戒必修十善。
T12n0364_p0337b13U一不杀生。二不偷盗。三不邪淫。四不调欺。
T12n0364_p0337b14U五不饮酒。六不两舌。七不恶口。八不妄言。
T12n0364_p0337b15U九不嫉妒。十不贪欲。不靳吝。不嗔恨。不邪
T12n0364_p0337b16U见。笃于孝顺谨于诚信。信受佛语。深信作善
T12n0364_p0337b17U得福。奉持如是善法。昼夜思惟阿弥陀佛。
T12n0364_p0337b18U及彼刹种种功德庄严。志心归依顶礼供养。
T12n0364_p0337b19U是人命终心不颠倒。即得往生。闻无量无数
T12n0364_p0337b20U诸佛。称赞此佛功德。永不退转无上菩提
T12n0364_p0337b21U　　复有三等分第四十五
T12n0364_p0337b22U佛言。其次斋戒清净。一心常念阿弥陀佛。欲
T12n0364_p0337b23U生其刹。十昼夜不断绝者。命终必得往生。
T12n0364_p0337b24U纵不得昼夜。当绝虑去忧。勿与家事。勿近
T12n0364_p0337b25U妇人。端身正心。断除爱欲。斋戒清净。志心
T12n0364_p0337b26U忆念彼佛。持诵名号欲生其刹。止一昼夜不
T12n0364_p0337b27U绝断者。命终亦得往生。若有善男子善女人。
T12n0364_p0337b28U发菩提心。持诸禁戒坚守不犯。饶益众生。
T12n0364_p0337b29U所作善缘悉以施与。令得安乐。当忆此佛及
T12n0364_p0337c01U彼刹境界。是人命绝往生。即如佛色相种种
T12n0364_p0337c02U庄严。贤圣围绕。速闻无上妙法
T12n0364_p0337c03U　　一生补佛分第四十六
T12n0364_p0337c04U佛言。诸往生者。皆具足三十二相。究竟深
T12n0364_p0337c05U入妙法要义。诸根明利。其初钝根者成就二
T12n0364_p0337c06U忍。利根者得不可计无生法忍。皆当一生遂
T12n0364_p0337c07U补佛处。所以者何。彼佛刹中。皆住于正定
T12n0364_p0337c08U之聚。无诸邪聚及不定之聚。复无三种过失。
T12n0364_p0337c09U一者心无虚妄。二者住不退转。三者善无
T12n0364_p0337c10U唐捐。所以生于彼者。有进无退直至成佛。
T12n0364_p0337c11U惟有宿愿速度众生。则以弘誓功德而自庄
T12n0364_p0337c12U严。入他方生死界中。作师子吼说法度脱。
T12n0364_p0337c13U尔时阿弥陀佛。以威神力。令彼教化一切众
T12n0364_p0337c14U生。皆发信心乃至成佛。于其中间不受恶趣。
T12n0364_p0337c15U神通自在常识宿命。虽生五浊恶世。形迹与
T12n0364_p0337c16U同。其清净快乐。无异本刹
T12n0364_p0337c17U　　大会宝池分第四十七
T12n0364_p0337c18U佛言。十方无央数世界诸天人民。比丘僧比
T12n0364_p0337c19U丘尼。优婆塞优婆夷。往生阿弥陀佛刹者。
T12n0364_p0337c20U群众大会于七宝池中。人人各坐一大莲华
T12n0364_p0337c21U之上。自陈前世所持经戒。所作善法。所从
T12n0364_p0337c22U来生本末。其所好法。及所得浅深。与智慧
T12n0364_p0337c23U多寡。从上次下转相言之。其人若不豫作诸
T12n0364_p0337c24U善。不明经理。于此应对。自然促迫其心惭
T12n0364_p0337c25U悔。悔亦无及。但慷慨发愤。慕及等夷
T12n0364_p0337c26U　　世人极苦分第四十八
T12n0364_p0337c27U佛言。世人于剧恶极苦之中。勤身营务以自
T12n0364_p0337c28U给济。无贵贱贫富。无少长男女。皆忧财物
T12n0364_p0337c29U累念积虑。为心走使无时安息。若有田忧田。
T12n0364_p0338a01U有宅忧宅。有牛马六畜奴婢。衣食什物。悉
T12n0364_p0338a02U共忧之。尊贵豪富既有斯患。婴结于心不能
T12n0364_p0338a03U自适。若贫穷下劣常苦困乏。无田亦忧欲有
T12n0364_p0338a04U其田。无宅亦忧欲有其宅。无牛马六畜奴婢。
T12n0364_p0338a05U衣食什物无不爱之。欲其皆有。适有一物复
T12n0364_p0338a06U缺一物。适有是事复缺是事。勤苦若此休息
T12n0364_p0338a07U无时。不达于道德。迷没于嗔怒。贪恨于货色。
T12n0364_p0338a08U坐斯不得道。当入苦恶趣展转其中。虽数千
T12n0364_p0338a09U亿劫无有出期。痛不可言极可哀愍。今语汝
T12n0364_p0338a10U等世间之事。择其善者勤而行之。爱欲荣华
T12n0364_p0338a11U不可常保。皆当别离无可乐者。乘佛在世当
T12n0364_p0338a12U勤精进。愿生极乐世界
T12n0364_p0338a13U　　五道昭明分第四十九
T12n0364_p0338a14U佛言。苦心与语令得解脱。若不信悟无益。
T12n0364_p0338a15U其人大命将至悔亦何及。天地之间五道昭
T12n0364_p0338a16U明。恢廓浩渺窈窈冥冥。业报相生转相承受。
T12n0364_p0338a17U美恶惨毒皆自当之。孰使如是理之自然。善
T12n0364_p0338a18U人行善。从乐入乐。从明入明。恶人行恶。从
T12n0364_p0338a19U苦入苦。从暗入暗。世人昧此恶道不绝。故
T12n0364_p0338a20U有自然地狱饿鬼。禽兽飞蠕动之类。展转
T12n0364_p0338a21U其中世世累劫。无由出离。是为大患。痛不
T12n0364_p0338a22U可言。惟修净土直得超去
T12n0364_p0338a23U　　寿数随意分第五十
T12n0364_p0338a24U弥勒复白佛言。今闻佛所说莫不喜悦。诸天
T12n0364_p0338a25U人民以至飞蠕动之类。皆蒙慈恩授解脱
T12n0364_p0338a26U法。佛语教诫甚善甚深。佛言。汝从无数劫
T12n0364_p0338a27U来修菩萨行。欲度诸天人民。以至飞蠕动
T12n0364_p0338a28U之类。从汝得道者无央数。至得泥洹之道者。
T12n0364_p0338a29U亦无央数。汝及十方世界诸天帝王人民。若
T12n0364_p0338b01U比丘僧比丘尼。优婆塞优婆夷等。从无数劫
T12n0364_p0338b02U来流转五道。忧畏勤苦不可具言。至于今世
T12n0364_p0338b03U生死不绝。与佛相值听受经法。又复得闻阿
T12n0364_p0338b04U弥陀佛快哉甚善。吾助汝喜。汝今可厌生老
T12n0364_p0338b05U病死痛苦。恶露不净无可乐者。宜自决断端
T12n0364_p0338b06U身正行。益作诸善修已洁体。洗除心垢。言行
T12n0364_p0338b07U忠信。表里相应。人能自度转相拯济。精明求
T12n0364_p0338b08U愿积累善本。虽一切勤苦亦须臾之间。后生
T12n0364_p0338b09U阿弥陀佛刹。快乐无极。长与道德合明。永拔
T12n0364_p0338b10U生死根本。无复贪恚愚痴苦恼之患。欲寿一
T12n0364_p0338b11U劫百劫。千劫万亿劫。无央数劫。不可复计劫。
T12n0364_p0338b12U皆随意所欲无不得之。欲衣得衣。欲食得食。
T12n0364_p0338b13U皆如其意。次于泥洹之道。汝等各宜精进无
T12n0364_p0338b14U得狐疑。无得中悔自为过咎。以至生于彼刹
T12n0364_p0338b15U边地。虽在七宝城中。经五百岁。受其困谪
T12n0364_p0338b16U　　八端检束分第五十一
T12n0364_p0338b17U佛言。汝等当自端身。当自端心。耳目鼻口手
T12n0364_p0338b18U足。皆当自端束检中外。无随嗜欲益作诸善。
T12n0364_p0338b19U当布恩施德不犯道禁。忍辱精进一心智慧。
T12n0364_p0338b20U展转复相教化。使彼为德立善。慈心正意斋
T12n0364_p0338b21U戒清净。如是一昼夜。胜于阿弥陀佛刹中为
T12n0364_p0338b22U善百岁。所以者何。以彼刹中无修营为物皆
T12n0364_p0338b23U自有。人悉为善无毛发之恶。于此修善十昼
T12n0364_p0338b24U夜。胜于他方佛刹为善千岁。所以者何。他
T12n0364_p0338b25U方佛刹悉皆为善。无造恶之所。故其福德亦
T12n0364_p0338b26U皆自然。其次有世界。为善者多。为恶者少。
T12n0364_p0338b27U亦有自然之物。不待修营。若此世界中。为
T12n0364_p0338b28U恶极多。为善极少。不自修治物无自有。或
T12n0364_p0338b29U转相欺诒劳心苦形。如是匆务未尝宁息。吾
T12n0364_p0338c01U哀世人教诲切至。令超彼岸。永脱苦趣
T12n0364_p0338c02U　　众见佛相分第五十二
T12n0364_p0338c03U佛告阿难。汝起整衣合掌恭敬。面西为阿弥
T12n0364_p0338c04U陀佛作礼。阿难如教作礼。白佛言。愿见阿弥
T12n0364_p0338c05U陀佛。及极乐世界。与诸菩萨声闻大众。说
T12n0364_p0338c06U是语已。阿弥陀佛。即放大光明。普照一切
T12n0364_p0338c07U世界。其中所有悉皆不现惟见佛光。犹如劫
T12n0364_p0338c08U水弥满世界。尔时阿难。见阿弥陀佛。容体
T12n0364_p0338c09U巍巍如黄金山。高出一切诸世界上。相好光
T12n0364_p0338c10U明无不照耀。会中四众悉皆睹见。佛言。我
T12n0364_p0338c11U说阿弥陀佛及诸菩萨声闻。及彼刹中自然
T12n0364_p0338c12U七宝。及一切所有。与此相见有无异否。对
T12n0364_p0338c13U言。今此所见。与佛所言一无有异。尔时诸
T12n0364_p0338c14U天人民。以至飞蠕动之类。皆睹见阿弥陀
T12n0364_p0338c15U佛光明。莫不慈心喜悦诸地狱畜生饿鬼。有
T12n0364_p0338c16U拷治痛苦者。即皆解脱。诸盲者悉皆能视。
T12n0364_p0338c17U聋者即皆能听。喑者即皆能言。偻者即皆能
T12n0364_p0338c18U伸。跛蹇者即皆能趋。凡病者即皆痊愈。诸
T12n0364_p0338c19U狂愚者即皆黠慧。淫u者皆修梵行。嗔恨者
T12n0364_p0338c20U皆慈和为善。有被毒者毒皆不行。钟鼓琴瑟。
T12n0364_p0338c21U箜篌乐器诸伎不鼓自成五音之声。妇女珠
T12n0364_p0338c22U璎。亦皆自然震响。百鸟畜兽皆自然欢鸣。
T12n0364_p0338c23U当此之时莫不喜悦。咸得过度
T12n0364_p0338c24U　　疑城胎生分第五十三
T12n0364_p0338c25U佛告弥勒。汝见彼刹有胎生否。对云见。胎
T12n0364_p0338c26U生者所处宫殿。或百由旬。或五百由旬。各
T12n0364_p0338c27U于其中受诸快乐。如忉利天人。何因缘故彼
T12n0364_p0338c28U刹而有胎生。佛言。若有众生。修诸功德愿
T12n0364_p0338c29U生彼刹。后有悔心亦复疑惑。不信有彼佛刹。
T12n0364_p0339a01U不信有往生者。亦不信布施作善后世得福。
T12n0364_p0339a02U其人虽尔续有念心。暂信暂不信。志意犹豫
T12n0364_p0339a03U无所专据。临命终时。佛乃化现其身。令彼
T12n0364_p0339a04U目见。口虽不能言。其心即喜乃悔。不免作
T12n0364_p0339a05U诸善。以悔过故其过差少。亦生彼刹。惟不
T12n0364_p0339a06U能前至佛所。方入边地见七宝城。即入其中。
T12n0364_p0339a07U于莲华中生。受身自然长大。饮食亦皆自然。
T12n0364_p0339a08U其快乐如忉利天人。惟于城中经五百岁。不
T12n0364_p0339a09U得见佛不闻经法。不见菩萨声闻圣众。无由
T12n0364_p0339a10U供养于佛。修习菩萨功德。以此为苦示其小
T12n0364_p0339a11U谪。是故彼刹名为胎生。当知生疑惑者失大
T12n0364_p0339a12U利益。若有众生信受经法。奉持斋戒作诸功
T12n0364_p0339a13U德。至心回向。命终即于七宝池中莲华中生。
T12n0364_p0339a14U跏趺而坐。须臾之间。身相光明智慧威神
T12n0364_p0339a15U如诸菩萨。安得名为胎生。他方诸大菩萨。
T12n0364_p0339a16U发心欲见阿弥陀佛。及诸菩萨声闻。恭敬供
T12n0364_p0339a17U养。命终径于极乐世界七宝莲华中化生。自
T12n0364_p0339a18U然即时见佛。安得名为胎生
T12n0364_p0339a19U　　菩萨往生分第五十四
T12n0364_p0339a20U弥勒复白佛言。世尊。于此世界。有几何不
T12n0364_p0339a21U退转地菩萨。往生阿弥陀佛刹。佛言。此世
T12n0364_p0339a22U界有七百二十亿。不退转地菩萨。往生彼刹。
T12n0364_p0339a23U一一菩萨已曾供养无央数佛。以此如弥勒
T12n0364_p0339a24U者。皆当作佛。及诸小菩萨。及修习少功德
T12n0364_p0339a25U者。不可胜计。皆当往生。不但我刹诸菩萨
T12n0364_p0339a26U等往生于彼。他方佛刹亦复如是。其第一佛
T12n0364_p0339a27U名光远照。有八十亿菩萨。皆当往生。第二
T12n0364_p0339a28U佛名宝藏。有九十亿菩萨。皆当往生。第三
T12n0364_p0339a29U佛名无量音。有二百二十亿菩萨皆当往生。
T12n0364_p0339b01U第四佛名无极光明。有二百五十亿菩萨。皆
T12n0364_p0339b02U当往生。第五佛名龙胜。有六百亿菩萨。皆
T12n0364_p0339b03U当往生。第六佛名勇光。有万四千菩萨。皆
T12n0364_p0339b04U当往生。第七佛名具足交络。有十四亿菩萨。
T12n0364_p0339b05U皆当往生。第八佛名离垢光。有八十亿菩萨。
T12n0364_p0339b06U皆当往生。第九佛名德首。有八百一十亿菩
T12n0364_p0339b07U萨。皆当往生。第十佛名妙德山。有万亿菩
T12n0364_p0339b08U萨。皆当往生。第十一佛名慧辩。有十亿菩
T12n0364_p0339b09U萨。皆当往生。第十二佛名无上华。有无数
T12n0364_p0339b10U不可称计菩萨。其地皆不退转。智慧勇猛。
T12n0364_p0339b11U已曾供养无量诸佛。于七日中。即能摄取百
T12n0364_p0339b12U千亿劫。大士所修坚固之法。斯等菩萨皆当
T12n0364_p0339b13U往生。第十三佛名乐大妙音。有七百九十亿
T12n0364_p0339b14U大菩萨。诸小菩萨及比丘等。不可称计。皆
T12n0364_p0339b15U当往生。不特此十四刹中。诸菩萨众皆当往
T12n0364_p0339b16U生。十方无量佛刹中。其往生者甚多。无数
T12n0364_p0339b17U不可复计。我但说十方无央数佛名号。昼夜
T12n0364_p0339b18U一劫尚未能尽。况其菩萨当往生者。今为汝
T12n0364_p0339b19U等。乃略言之
T12n0364_p0339b20U　　闻法因缘分第五十五
T12n0364_p0339b21U佛言。世间人民前世为善。乃得闻阿弥陀佛
T12n0364_p0339b22U名号功德。若慈心喜悦志意清净。毛发耸然
T12n0364_p0339b23U泪即出者。皆前世尝行佛道。或他方佛所。
T12n0364_p0339b24U尝为菩萨固非凡人。若不信心。亦不信佛语
T12n0364_p0339b25U者。乃恶道中来。余殃未尽。愚痴不解。未当
T12n0364_p0339b26U解脱。多有菩萨。欲闻此经而不得闻。若得
T12n0364_p0339b27U闻者。于无上道永不退转。故当信受读诵如
T12n0364_p0339b28U说修行。吾今为汝等说此经典。令见阿弥陀
T12n0364_p0339b29U佛及其国土。与一切所有所当为者。必勉为
T12n0364_p0339c01U之。当来之世经道灭尽。我以慈悲哀愍。特
T12n0364_p0339c02U留此经百岁。众生值遇无不得度。若有众生。
T12n0364_p0339c03U于此经典书写供养。受持读诵为人演说。乃
T12n0364_p0339c04U至昼夜思惟佛刹。及佛身功德。临寿终时。
T12n0364_p0339c05U佛与圣众现其人前。经须臾间。即生彼刹
T12n0364_p0339c06U　　正法难闻分第五十六
T12n0364_p0339c07U佛言。佛世难值。正法难闻。如来所言必应
T12n0364_p0339c08U从顺。于此经典作大守护。为诸众生长夜利
T12n0364_p0339c09U益。超生净刹永离五趣。尔时世尊。复说偈
T12n0364_p0339c10U言
T12n0364_p0339c11U　若不往昔修福慧　　于此正法不能闻
T12n0364_p0339c12U　已曾钦奉诸如来　　故有因缘闻此义
T12n0364_p0339c13U　闻已受持及书写　　读诵赞演并供养
T12n0364_p0339c14U　如是一心求往生　　决定径归极乐刹
T12n0364_p0339c15U　上品上生复何疑　　皆赖平时修积力
T12n0364_p0339c16U　彼佛刹乐无边际　　惟佛与佛乃能知
T12n0364_p0339c17U　声闻缘觉满世间　　尽其神智莫能测
T12n0364_p0339c18U　假使长寿诸众生　　命住无数俱胝劫
T12n0364_p0339c19U　称赞如来功德身　　究竟浅智不能尽
T12n0364_p0339c20U　大圣法王宣妙法　　济度一切脱沉沦
T12n0364_p0339c21U　若有受持扬说者　　真是菩提殊胜友
T12n0364_p0339c22U佛说是经已时。弥勒菩萨。长老阿难。诸菩萨
T12n0364_p0339c23U声闻。及十方来诸大众。靡不喜悦。信受奉
T12n0364_p0339c24U行
T12n0364_p0339c25U佛说大阿弥陀经卷下
T12n0364_p0339c26U　右龙舒居士王虚中日休。校正四译经文。
T12n0364_p0339c27U　析为五十六分。无量寿尊因地果海。纶次
T12n0364_p0339c28U　焕然。安乐世界真景佳致。皎如指掌。披
T12n0364_p0339c29U　卷详阅。端坐静思。则七宝庄严。混成宇
T12n0364_p0340a01U　宙。圣贤海会。声教仪刑。密移于此土矣。
T12n0364_p0340a02U　大哉寿尊之愿力。奇哉净域之境象。美哉
T12n0364_p0340a03U　虚中之盛心也。第十四分增入。阿^世王
T12n0364_p0340a04U　太子。与五百长者子一段缘起。则知如来
T12n0364_p0340a05U　法门广大。不拒来者。凡具是志。归斯受
T12n0364_p0340a06U　之。不意法藏之后。复见此人。尘劫之外。
T12n0364_p0340a07U　净刹相望。彼既丈夫我亦尔。不应自轻而
T12n0364_p0340a08U　退屈。后学之士睹斯记[廿/别]。宁无闻风而兴
T12n0364_p0340a09U　起者乎。至第三十九分则现在会中。二法
T12n0364_p0340a10U　王子。旷劫精勤。位邻等妙。次补佛处。掌
T12n0364_p0340a11U　握化权。一曰普光功德山王。二曰善住功
T12n0364_p0340a12U　德宝王。后无央劫相继出兴。到此则安乐
T12n0364_p0340a13U　旧号。转而为众宝善集庄严矣。此则备见
T12n0364_p0340a14U　于他经。约其依报住处。盖在彼界第四兜
T12n0364_p0340a15U　率天宫。而此书之所未及言者。其第三十
T12n0364_p0340a16U　二分。二法王子。于彼佛土。智慧威神。德
T12n0364_p0340a17U　业辉光。最为第一。入则坐侍正论。出则
T12n0364_p0340a18U　扬化他方。于彼刹中不失现在。故圆通大
T12n0364_p0340a19U　士。元住海山。璎珞童子。曾绍祖位。法起
T12n0364_p0340a20U　于此。愿轮与彼行海。虽未之逮。而实有
T12n0364_p0340a21U　志焉。方法藏菩萨之发是愿也。先佛世尊。
T12n0364_p0340a22U　勉而谓曰。譬如大海。一人斗量。历劫不
T12n0364_p0340a23U　止。尚可见底。况人志心求道。精进不止。
T12n0364_p0340a24U　何求不得。何愿不遂。至哉斯言。与今释
T12n0364_p0340a25U　尊所以劝驾。阿^王子。五百同盟之意。
T12n0364_p0340a26U　则一而已矣。然第六分中。尚有一字阙文。
T12n0364_p0340a27U　所当校正而增修者。案释尊所述。无量寿
T12n0364_p0340a28U　如来。本起因地。正以然灯出兴之时。为
T12n0364_p0340a29U　彼佛发心起行。劫数久近之准。盖溯然灯
T12n0364_p0340b01U　而上。经涉五十三重过量劫数。乃至古佛
T12n0364_p0340b02U　世自在王。则然灯以往。当更增次前二字
T12n0364_p0340b03U　以别之。然后知其世数悬远。位序着明。若
T12n0364_p0340b04U　但言次有某佛。则是沿然灯而下。所历劫
T12n0364_p0340b05U　数四十九重。方至世自在王。则佛出之后
T12n0364_p0340b06U　先。发心之久近。舛误多矣。故愚以谓。当于
T12n0364_p0340b07U　光远佛以上。各加一前字。共加五十二前
T12n0364_p0340b08U　字。则五十三觉皇兴世之序。无量寿如来
T12n0364_p0340b09U　因地之的。时分条理。井然不紊。事相颠末。
T12n0364_p0340b10U　了无舛差。传之久远。以诏无穷。真可以
T12n0364_p0340b11U　会人天于圣域。闭恶道于永劫矣。余得此
T12n0364_p0340b12U　书。喜不能寐。手不停披。但读至此犹有
T12n0364_p0340b13U　遗恨。是用斋心炷熏。对越玄元圣母。及
T12n0364_p0340b14U　紫府先生。白华老人。而题其后焉。虚中
T12n0364_p0340b15U　居士。神迁净域。必已位登上地。天眼智
T12n0364_p0340b16U　证。必已洞烛。此间九原。可作同声相应。
T12n0364_p0340b17U　必有契于斯文。淳佑己酉建日除夕。海山
T12n0364_p0340b18U　旧住空常氏法起谨跋


