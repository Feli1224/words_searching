

    
          后汉书卷十六　邓寇列传　第六
        *邓禹子训孙骘寇恂曾孙荣*
        邓禹字仲华，南阳新野人也。年十三，能诵诗，受业长安。时光武亦游学京师，禹年虽幼，而见光武知非常人，遂相亲附。数年归家。
    及汉兵起，更始立，豪桀多荐举禹，禹不肯从。及闻光武安集河北，即杖策北渡，追及于邺。光武见之甚欢，谓曰：“我得专封拜，生远来，宁欲仕乎？”禹曰：“不愿也。”光武曰：“即如是，何欲为？”禹曰：“但愿明公威德加于四海，禹得其尺寸，垂功名于竹帛耳。”光武笑，因留宿闲语。[一]禹进说曰：“更始虽都关西，今山东未安，赤眉、青犊之属，动以万数，三辅假号，往往k聚。
    更始既未有所挫，而不自听断，诸将皆庸人屈起，[二]志在财币，争用威力，朝夕自快而已，非有忠良明智，深虑远图，欲尊主安民者也。四方分崩离析，[三]　　形丝杉。明公虽建藩辅之功，犹恐无所成立。于今之计，莫如延揽英雄，务悦民心，立高祖之业，救万民之命。以公而虑天下，不足定也。”光武大悦，因令左右号禹曰邓将军。常宿止于中，与定计议。

　　注[一]闲，私也。
    注[二]屈音求勿反。
    注[三]论语曰：“邦分崩离析。”
    及王郎起兵，光武自蓟至信都，使禹发奔命，得数千人，令自将之，别攻拔乐阳。[一]从至广阿，[二]光武舍城楼上，披舆地图，指示禹曰：“天下郡国如是，今始乃得其一。子前言以吾虑天下不足定，何也？”禹曰：“方今海内ヂ遥人思明君，犹赤子之慕慈母。古之兴者，在德薄厚，不以大小。”[三]光武悦。
    时任使诸将，多访于禹，禹每有所举者，皆当其才，光武以为知人。使别将骑，与盖延等击铜马于清阳。延等先至，战不利，还保城，为贼所围。禹遂进与战，破之，生获其大将。从光武追贼至*(满)**[蒲]*阳，连大克获，北州略定。

　　注[一]乐阳，县名，属常山郡。
    注[二]东观记曰：“上率禹等击王郎横野将军刘奉，大破之。上过禹营，禹进炙鱼，上餐啖，劳勉吏士，威严甚厉。皆窃言‘刘公真天人也’。”
    注[三]史记苏秦说赵王曰：“尧无三夫之分，舜无咫尺之地，禹无百人之聚，汤p武之士不过三千，立为天子，诚得其道也。”
    及赤眉西入关，更始使定国上公王匡p襄邑王成丹p抗威将军刘均及诸将，分据河东p弘农以拒之。赤眉大集，王匡等莫能当。光武筹赤眉必破长安，欲乘g并关中，而方自事山东，未知所寄，以禹沉深有大度，故授以西讨之略。乃拜为前将军持节，中分麾下精兵二万人，遣西入关，令自选偏裨以下可与俱者。于是以韩歆为军师，李文p李春p程虑为祭酒，[一]冯治积弩将军，樊崇为骁骑将军，宗歆为车骑将军，邓寻为建威将军，耿欣为赤眉将军，左于为军师将军，引而西。

　　注[一]"虑”字或为“宪”字。
    建武元年正月，禹自箕关将入河东，[一]河东都尉守关不开，禹攻十日，破之，获辎重千余乘。进围安邑，数月未能下。更始大将军樊参将数万人，度大阳欲攻禹，[二]禹遣诸将逆击于解南，大破之，斩参首。[三]于是王匡p成丹p刘均等合军十余万，复共击禹，禹军不利，樊崇战死。会日暮，战罢，军师韩歆及诸将见兵艘汛荩皆劝禹夜去，禹不听。明日癸亥，匡等以六甲穷日不出，禹因得更理兵勒。明旦，匡悉军出攻禹，禹令军中无得妄动；既至营下，因传发诸将鼓而并进，大破之。匡等皆弃军亡走，禹率轻骑急追，获刘均及河东太守杨宝p持节中郎将弭强，皆斩之，收得节六，印绶五百，兵器不可胜数，遂定河东。承制拜李文为河东太守，悉更置属县令长以镇抚之。是月，光武即位于z，使使者持节拜禹为大司徒。策曰：“制诏前将军禹：深执忠孝，与朕谋谟帷幄，决胜千里。[四]孔子曰：‘自吾有回，门人日亲。’[五]斩将破军，平定山西，功尤着。百姓不亲，五品不训，汝作司徒，敬敷五教，五教在宽。[六]今遣奉车都尉授印绶，封为A侯，食邑万户。敬之哉！”[七]禹时年二十四。

　　注[一]箕关在今王屋县东。
    注[二]大阳，县，属河东郡。前书音义曰：“大河之阳。”春秋：“秦伯伐晋，自茅津济。”杜预云：“河东大阳县也。”
    注[三]解，县，属河东郡，故城在今蒲州桑泉县东南也。
    注[四]高祖曰：“运策帷幄之中，决胜千里之外，吾不如子房。”
    注[五]史记曰，颜回年二十九，发白，早死，孔子哭之恸，曰“自吾有回，门人益亲”也。
    注[六]五品，五常也：父义，母慈，兄友，弟恭，子孝。言五常之教务在宽也。
    注[七]A，县，*(今)*属南阳郡，故城在*[今]*襄州谷城县东北。
    遂渡汾阴河，入夏阳。更始中郎将左辅都尉公乘歙，[一]引其十万，与左冯翊兵共拒禹于衙，[二]禹复破走之，而赤眉遂入长安。是时三辅连覆败，赤眉所过残贼，百姓不知所归。闻禹乘胜独克而师行有纪，[三]皆望风相携负以迎军，降者日以千数，号百万。禹所止辄停车住节，[四]以劳来之，父老童f，垂发戴白，[五]满其车下，莫不感悦，于是名震关西。帝嘉之，数赐书锩馈

　　注[一]左辅即左冯翊也。三辅皆有都尉。
    注[二]衙，县名，属左冯翊，解见安纪。
    注[三]纪，纲纪也。言有条贯而不残暴。
    注[四]住或作柱。
    注[五]垂发，童幼也。戴白，父老也。
    诸将豪杰皆劝禹径攻长安。禹曰：“不然。今吾虽多，能战者少，前无可仰之积，[一]后无转馈之资。赤眉新拔长安，财富充实，锋锐未可当也。夫盗贼k居，无终日之计，财谷虽多，变故万端，宁能坚守者也？上郡p北地p安定三郡，土广人稀，饶谷多畜，吾且休兵北道，就彻养士，以观其弊，乃可图也。”
    于是引军北至找亍[二]禹所到，击破赤眉别将诸营保，郡邑皆开门归附。西河太守宗育遣子奉檄降，禹遣诣京师。[三]

　　注[一]仰犹恃也，音鱼向反。
    注[二]找兀县，属右扶风，故城在今豳州三水县东北。找糗鳌
    注[三]京师谓洛阳也。公羊传曰：“天子所居曰京师。”
    帝以关中未定，而禹久不进兵，下□曰：“司徒，尧也；亡贼，桀也。长安吏人，遑遑无所依归。宜以时进讨，镇慰西京，系百姓之心。”禹犹执前意，乃分遣将军别攻上郡诸县，更征兵引谷，归至大要。[一]遣冯蜘p宗歆守找亍６人争权相攻，炙焐膘В因反击禹，禹遣使以闻*(帝)*。帝问使人：“炙亲爱为谁”，对曰：“护军黄防。”帝度蜘p防不能久和，执必相忤，因报禹曰：“缚冯终撸必黄防也。”乃遣尚书宗广持节降之。后月余，防果执郑将其归罪。更始诸将王匡p胡殷*(成丹)*等皆诣广降，与共东归。至安邑，道欲亡，广悉斩之。种谅逖簦赦不诛。

　　注[一]大要，县名，属北地郡。
    二年春，遣使者更封禹为梁侯，食四县。时赤眉西走扶风，禹乃南至长安，军昆明池，大飨士卒。率诸将斋戒，择吉日，修礼谒祠高庙，收十一帝神主，遣使奉诣洛阳，因循行园陵，为置吏士奉守焉。
    禹引兵与延岑战于蓝田，不克，复就谷云阳。汉中王刘嘉诣禹降。嘉相李宝倨慢无礼，禹斩之。宝弟收宝部曲击禹，杀将军耿欣。自冯址春螅禹威稍损，又乏食，归附者离散。而赤眉复还入长安，禹与战，败走，至高陵，军士饥饿*(者)*，皆食枣菜。帝乃征禹还，□曰：“赤眉无谷，自当来东，吾折捶笞之，非诸将忧也。无得复妄进兵。”禹X于受任而功不遂，数以饥卒徼战，辄不利。
    三年春，与车骑将军邓弘击赤眉，遂为所败，皆死散。事在冯异传。独与二十四骑还诣宜阳，谢上大司徒p梁侯印绶。有诏归侯印绶。数月，拜右将军。
    延岑自败于东阳，遂与秦丰合。四年春，复寇顺阳闲。遣禹护复汉将军邓晔p辅汉将军于匡，击破岑于邓；追至武当，复破之。岑奔汉中，余党悉降。
    十三年，天下平定，诸功臣皆增户邑，定封禹为高密侯，食高密p昌安p夷安p淳于四县。[一]帝以禹功高，封弟宽为明亲侯。其后左右将军官罢，[二]以特进奉朝请。禹内文明，笃行淳备，事母至孝。天下既定，常欲远名恕Ｓ凶邮三人，各使守一。修整闺门，教养子孙，皆可以为后世法。资用国邑，不修产利。帝益重之。中元元年，复行司徒事。从东巡狩，封岱宗。

　　注[一]高密，国名，今密州县也。昌安p夷安并属高密国。昌安故城在今密州安丘县外城也。夷安故城在今密州高密县外城也。淳于，县名，属北海郡，故城在今密州安丘县东北也。
    注[二]续汉志曰“前后左右将军皆主征伐，事讫皆罢”也。
    显宗即位，以禹先帝元功，拜为太傅，进见东向，甚见尊宠。[一]居岁余，寝疾。帝数自临问，以子男二人为郎。永平元年，年五十七薨，谥曰元侯。

　　注[一]臣当北面，尊如宾，故令东向。
    帝分禹封为三国：长子震为高密侯，袭为昌安侯，珍为夷安侯。
    禹少子鸿，好筹策。永平中，以为小侯。引入与议边事，帝以为能，拜将兵长史，率五营士屯e门。肃宗时，为度辽将军。永元中，与大将军窦宪俱出击匈奴，有功，征行车骑将军。
    出塞追畔胡逢侯，坐逗留，下狱死。
    高密侯震卒，子干嗣。干尚显宗女沁水公主。永元十四年，阴皇后巫蛊事发，干从兄奉以后舅被诛，干从坐，国除。元兴元年，和帝复封干本国，拜侍中。
    干卒，子成嗣。成卒，子锼谩锷邪驳勖梦枰醭す主，桓帝时为少府。镒洌长子某嗣。少子昌袭母爵为舞阴侯，拜黄门侍郎。
    昌安侯袭嗣子藩，亦尚显宗女平匠す主，[一]和帝时为侍中。

　　注[一]平剑县名，属河内郡，故城在今怀州武德县西。
    夷安侯珍子康，少有操行。兄良袭封，无后，永初六年，绍封康为夷安侯。时诸绍封者皆食故国半租，康以皇太后戚属，独三分食二，以侍祠侯[一]为越骑校尉。康以太后久临朝政，宗门盛满，数上书长乐宫谏争，宜崇公室，自损私权，言甚切至。太后不从。康心怀畏惧，永宁元年，遂谢病不朝。太后使内侍者问之。时宫人出入，多能有所毁誉，其中耆宿皆称中大人。所使者乃康家先婢，亦自通中大人。康闻，诟之[二]曰：“汝我家出，亦敢尔邪！”婢怨恚，还说康诈疾而言不逊。太后大怒，遂免康官，遣归国，绝属籍。及从兄骘诛，[三]　　安帝征康为侍中。顺帝立，为太仆，有方正称，名重朝廷。以病免，加位特进。
    阳嘉三年卒，谥曰义侯。

　　注[一]汉官仪曰：“诸侯功德优盛，朝廷所敬者，位特进，在三公下；其次朝侯，在九卿下；其次侍祠侯；其次下土小国侯，以肺腑亲公主子孙，奉坟墓于京师，亦随时朝见，是为隈诸侯也。”康，太后从兄，以亲侍祀得绍封也。
    注[二]诟，骂也，音许遘反。
    注[三]骘音质。
    论曰：夫变通之世，君臣相择，[一]斯最作事谋始之几也。[二]邓公嬴粮徒步，触纷乱而赴光武，[三]可谓识所从会矣。于是中分麾下之军，以临山西之隙，至使关河响动，怀赴如归。功虽不遂，而道亦弘矣！及其威损找兀兵散宜阳，褫龙章于终朝，就侯服以卒岁，[四]荣悴交而下无二色，进退用而上无猜情，使君臣之美，后世莫窥其闲，不亦君子之致为乎！

　　注[一]家语孔子曰：“君择臣而任之，臣亦择君而事之。”
    注[二]几者，事之微也。易讼卦曰“君子以作事谋始”也。
    注[三]方言曰：“嬴，檐。”
    注[四]褫音直纸反，又敕纸反。龙章，衮龙之服也。谓禹为赤眉所败，上司徒印绶也。易讼卦曰：“或锡之Q带，终朝三褫之。”
    训字平叔，禹第六子也。少有大志，不好文学，禹常非之。显宗即位，初以为郎中。训乐施下士，士大夫多归之。[一]

　　注[一]东观记曰：“训谦恕下士，无贵贱见之如旧，朋友子往来门内，视之如子，有过加鞭扑之教。太医皮巡从猎上林还，暮宿殿门下，寒疝病发。时训直事，闻巡声，起往问之，巡曰：‘冀得火以熨背。’训身至太官门为求火，不得，乃以口嘘其背，复呼同庐郎共更嘘，至朝遂愈也。”
    永平中，理沱p石臼河，从都虑至羊肠仓，[一]欲令通漕。[二]太原吏人苦役，连年无成，转运所经三百八十九隘，[三]前后没溺死者不可胜g。建初三年，拜训谒者，使监领其事。训考量隐括，[四]知大功难立，具以上言。肃宗从之，遂罢其役，更用驴辇，岁省费亿万计，全活徒士数千人。

　　注[一]郦元水经注云，汾阳故城，积粟所在，谓之羊肠仓，在晋阳西北，石□萦委，若羊肠焉，故以为名。今岚州界羊肠阪是也。石臼河解见*(明)**[章]*纪。
    注[二]水运曰漕。
    注[三]隘音乙卖反。
    注[四]隐审量括之也。孙卿子曰：“拘木必待隐括蒸揉然后直”也。拘音H，谓曲者也。
    会上谷太守任兴欲诛赤沙乌桓，*[乌桓]*怨恨谋反，诏训将黎阳营兵屯狐奴，以防其变。[一]训抚接边民，为幽部所归。六年，迁护乌桓校尉，黎阳故人多携将老幼，乐随训徙边。[二]鲜卑闻其威恩，皆不敢南近塞下。[三]八年，舞阴公主子梁扈有罪，训坐私与扈通书，征免归闾里。[四]

　　注[一]汉官仪曰：“中兴以幽p冀p并州兵克定天下，故于黎阳立营，以谒者监之。”狐奴，县，属渔阳郡也。
    注[二]东观记曰：“训故吏最贫羸者举国，念训常所服药北州少乏，又知训好青泥封书，从黎阳步推鹿车于洛阳市药，还过赵国易阳，并载青泥一*(幞)**[]*，至上谷遗训。其得人心如是。”
    注[三]东观记曰：“吏士常大病疟，转易至数十人，训身为煮汤药，咸得平愈。
    其无妻者，为适配偶。”
    注[四]东观记曰：“燕人思慕，为之作歌也。”
    元和三年，卢水胡反畔，以训为谒者，乘传到武威，拜张掖太守。
    章和二年，护羌校尉张纡诱诛烧当种羌迷吾等，由是诸羌大怒，谋欲报怨，朝廷忧之。公卿举训代纡为校尉。诸羌激忿，遂相与解仇结婚，交质盟诅，[一]　　四万余人，期冰合度河攻训。先是小月氏胡分居塞内，胜兵者二三千骑，皆勇健富强，每与羌战，常以少制多。虽首施两端，[二]汉亦时收其用。时迷吾子迷唐，别与武威种羌合兵万骑，来至塞下，未敢攻训，先欲胁月氏胡。训拥卫稽故，令不得战。[三]议者咸以羌胡相攻，县官之利，以夷伐夷，不宜禁护。
    训曰：“不然。今张纡失信，羌大动，经常屯兵，不下二万，转运之费，空竭府帑，[四]凉州吏人，命县丝发。原诸胡所以难得意者，皆恩信不厚耳。今因其迫急，以德怀之，庶能有用。”遂令开城及所居园门，悉驱k胡妻子内之，严兵守卫。羌掠无所得，[五]又不敢逼诸胡，因即解去。由是湟中诸胡[六]皆言“汉家常欲□我曹，今邓使君待我以恩信，开门内我妻子，乃得父母”。咸欢喜叩头曰：“唯使君所命。”训遂抚养其中少年勇者数百人，以为义从。

　　注[一]郑玄注周礼云：“大事曰盟，小事曰诅。”
    注[二]首施犹首鼠也。
    注[三]稽故谓稽留事故也。东观记“稽故”字作“诸故”也。
    注[四]说文曰：“帑，金帛所藏。”音它莽反。
    注[五]掠，劫夺也。
    注[六]湟中，月氏胡所居，今鄯州湟水县也。
    羌胡俗耻病死，每病临困，辄以刃自刺。训闻有困疾者，辄拘持缚束，不与兵刃，使医药疗之，愈者非一，小大莫不感悦。于是赏赂诸羌种，使相招诱。迷唐伯父号吾乃将其母及种人八百户，自塞外来降。训因发湟中秦、胡、羌兵四千人，出塞掩击迷唐于写谷，[一]斩首虏六百余人，得马牛羊万余头。迷唐乃去大、小榆，[二]居颇岩谷，悉破散。其春，复欲归故地就田业，训乃发湟中六千人，令长史任尚将之，缝革为船，置于u上以度河，[三]掩击迷唐庐落大豪，多所斩获。复追逐奔北，会尚等夜为羌所攻，于是义从羌胡并力破之，斩首前后一千八百余级，获生口二千人，马牛羊三万余头，一种殆尽。[四]迷唐遂收其余部，远徙庐落，西行千余里，诸附落小种皆背畔之。烧当豪帅东号稽颡归死，[五]余皆款塞纳质。于是绥接归附，威信大行。遂罢屯兵，各令归郡。唯置弛刑徒二千余人，分以屯田，为贫人耕种，修理城郭坞壁而已。

　　注[一]东观记*(曰)*"写”作“e”。
    注[二]两谷名也，见西羌传。
    注[三]u，木筏也，音步佳反。
    注[四]一种谓迷唐也。
    注[五]东号，羌名。
    永元二年，大将军窦宪将兵镇武威，宪以训晓羌胡方略，上求俱行。训初厚于马氏，不为诸窦所亲，及宪诛，故不离其祸。[一]

　　注[一]离，遭也。
    训虽宽中容，而于闺门甚严，兄弟莫不敬惮，诸子进见，未尝赐席接以温色。
    四年冬，病卒官，时年五十三。吏人羌胡爱惜，旦夕临者日数千人。戎俗父母死，耻悲泣，皆骑马歌呼。至闻训卒，莫不吼号，或以刀自割，又刺杀其犬马牛羊，日“邓使君已死，我曹亦俱死耳”。前乌桓吏士皆奔走道路，[一]至空城郭。吏执不听，以状白校尉徐B。B叹息曰：“此义也。”[二]乃释之。遂家家为训立祠，每有疾病，辄此请祷求福。

　　注[一]训前任乌桓校尉时吏士也。
    注[二]B音于建反。
    元兴元年，和帝以训皇后之父，使谒者持节至训墓，赐策追封，谥曰平寿敬侯。
    [一]中宫自临，百官大会。

　　注[一]平寿，县，属北海郡，故城在今青州北海县。
    训五子：骘，京，悝，弘，阊。[一]

　　注[一]悝音口回反。
    骘字昭伯，[一]少辟大将军窦宪府。及女弟为贵人，骘兄弟皆除郎中。及贵人立，是为和熹皇后。骘三迁虎贲中郎将，京、悝、弘、阊皆黄门侍郎。京卒于官。延平元年，拜骘车骑将军、仪同三司。*[仪同三司]*始自骘也。悝虎贲中郎将，弘、阊皆侍中。

　　注[一]东观记“骘”作“陟”。
    殇帝崩，太后与骘等定策立安帝，悝迁城门校尉，弘虎贲中郎将。自和帝崩后，骘兄弟常居禁中。骘谦逊不欲久在内，连求还第，岁余，太后乃许之。
    永初元年，封骘上蔡侯，悝叶侯，弘西平侯，[一]阊西华侯，[二]食邑各万户。
    骘以定策功，增邑三千户。骘等辞让不获，遂逃避使者，闲关诣阙，[三]上疏自陈曰：“臣兄弟污瑁无分可采，[四]过以外戚，遭值明时，[五]托日月之末光，被云雨之渥泽，[六]并统列位，光昭当世。不能宣赞风美，补助清化，诚X诚惧，无以处心。陛下躬天然之姿，体仁圣之德，遭国不造，仍离大忧，[七]　　开日月之明，运独断之虑，援立皇统，奉承大宗。圣策定于神心，休烈垂于不朽，本非臣等所能万一，而猥推嘉美，并享大封，[八]伏闻诏书，惊惶X怖。
    追观前世倾覆之诫，[九]退自惟念，不寒而栗。[一０]臣等虽无逮及远见之虑，犹有庶几戒惧之情。常母子兄弟，内相□厉，冀以端畏慎，一心奉戴，上全天恩，下完性命。刻骨定分，有死无二。终不敢横受爵土，以增罪累。惶窘征营，昧死陈乞。”太后不听。骘频上疏，至于五六，乃许之。

　　注[一]西平，县，属汝南郡，故城在今豫州郾城县南。
    注[二]西华，县，属汝南郡也。
    注[三]闲关犹崎岖也。
    注[四]言无分寸可收采也。
    注[五]过，误也。
    注[六]易曰：“夫圣人者，与天地合其德，日月齐其明。”又云“云行雨施，天下平”也。
    注[七]造，成也。仍，频也。大忧，和帝、殇帝崩。
    注[八]猥，曲也。
    注[九]前代外戚上官安、霍禹之属，皆被诛戮也。
    注[一０]惟，思也。不寒而栗，言恐惧也。前书曰“义纵为定襄太守，郡中不寒而栗”也。
    其夏，凉部畔羌摇荡西州，朝廷忧之。于是诏骘将左右羽林、北军五校士及诸部兵击之，车驾幸平乐观饯送。骘西屯汉阳，使征西校尉任尚、从事中郎司马钧与羌战，大败。时以转输疲弊，百姓苦役。冬，征骘班师。[一]朝廷以太后故，遣五官中郎将迎拜骘为大将军。军到河南，使大鸿胪亲迎，中常侍赍牛酒郊劳，王、主以下候望于道。既至，大会k臣，赐束帛乘马，[二]宠灵显赫，光震都鄙。

　　注[一]班，还也。
    注[二]驷马曰乘。
    时遭元二之灾，[一]人士荒饥，死者相望，盗贼k起，四夷侵畔。骘等崇节俭，罢力役，推进天下贤士何熙、q讽、[二]羊浸、李合、陶敦等列于朝廷，辟杨震、朱宠、陈禅置之幕府，故天下复安。

　　注[一]臣贤案：元二即元元也，古书字当再读者，即于上字之下为小“二”字，言此字当两度言之。后人不晓，遂读为元二，或同之阳九，或附之百六，良由不悟，致斯乖舛。今岐州石鼓铭，凡重言者皆为“二”字，明验也。
    注[二]q，姓也，音丁外反，又音丁活反。
    四年，母新野君寝病，骘兄弟并上书求还侍养。太后以阊最少，孝行尤着，特听之，赐安车驷马。及新野君薨，骘等复乞身行服，章连上，太后许之。骘等既还里第，并居次。阊至孝骨立，有闻当时。及服阕，诏喻骘还辅朝政，更授前封。骘等叩头固让，乃止，于是并奉朝请，位次在三公下，特进、侯上。[一]　　其有大议，乃诣朝堂，与公卿参谋。

　　注[一]在特进及列侯之上。
    元初二年，弘卒。太后服齐衰，帝丝麻，并宿幸其第。弘少治欧阳尚书，授帝禁中，[一]诸儒多归附之。初疾病，遗言悉以常服，不得用锦衣玉匣。有司奏赠弘骠骑将军，位特进，封西平侯。太后追思弘意，不加赠位衣服，但赐钱千万，布万匹，骘等复辞不受。诏大鸿胪持节，即弘殡封子广德为西平侯。将葬，有司复奏发五营轻车骑士，礼仪如霍光故事，[二]太后皆不听，但白盖双骑，门生挽送。[三]后以帝师之重，分西平之都乡封广德弟甫德为都乡侯。四年，又封京子黄门侍郎珍为阳安侯，邑三千五百户。

　　注[一]欧阳生字和伯，千乘人，事伏生，武帝时人。
    注[二]霍光薨，宣帝遣太中大夫、侍御史持节护丧事，中二千石修莫府，上赐玉衣、梓宫、便房、黄肠题凑、dc车、黄屋左纛，轻车材官五校士以送葬也。
    注[三]白盖车也。
    五年，悝、阊相继并卒，皆遗言薄葬，不受爵赠，太后并从之。乃封悝子广宗为叶侯，阊子忠为西华侯。
    自祖父禹教训子孙，皆遵法度，深戒窦氏，[一]检□宗族，阖门静居。[二]骘子侍中凤，尝与尚书郎张龛书，属郎中马融宜在台阁。又中郎将任尚尝遗凤马，后尚坐断盗军彻，槛车征诣廷尉，[三]凤惧事泄，先自首于骘。骘畏太后，遂髡妻及凤以谢，天下称之。

　　注[一]章帝窦皇后，窦勋女，祖穆及叔父俱尚主。穆交通轻薄，属托郡县，干乱政化，后并坐怨望谋不轨被诛，故邓氏深引为诫也。
    注[二]阖，闭也。
    注[三]槛车谓以板四周为槛，无所见。
    建光元年，太后崩，未及大敛，帝复申前命，封骘为上蔡侯，位特进。帝少号聪敏，及长多不德，而乳母王圣见太后久不归政，虑有废置，常与中黄门李闰候伺左右。及太后崩，宫人先有受罚者，怀怨恚，因诬告悝、弘、阊先从尚书邓访取废帝故事，谋立平原王得。[一]帝闻，追怒，令有司奏悝等大逆无道，遂废西平侯广德、叶侯广宗、西华侯忠、阳安侯珍、都乡侯甫德皆为庶人。骘以不与谋，但免特进，遣就国。宗族皆免官归故郡，没入骘等赀财田宅，徙邓访及家属于远郡。郡县逼迫，广宗及忠皆自杀。又徙封骘为罗侯，[二]骘与子凤并不食而死。骘从弟河南尹豹、度辽将军舞阳侯遵、将作大匠畅皆自杀，唯广德兄弟以母阎后戚属得留京师。

　　注[一]和帝长子平原王胜无嗣，邓太后立乐安王垄子得为平原王。
    注[二]罗，县，属长沙*(国)**[郡]*。
    大司农朱宠痛骘无罪遇祸，乃肉袒舆榇，[一]上疏追讼骘曰：“伏惟和熹皇后圣善之德，为汉文母。[二]兄弟忠孝，同心忧国，宗庙有主，王室是赖。[三]功成身退，让国逊位，历世外戚，无与为比。当享积善履谦之佑，[四]而横为宫人单辞所陷。利口倾险，反乱国家，罪无申证，[五]狱不讯鞠，[六]遂令骘等罹此酷滥。一门七人，并不以命，[七]尸骸流离，怨魂不反，逆天感人，率土丧气。宜收还次，宠树遗孤，奉承血祀，以谢亡灵。”[八]宠知其言切，自致廷尉，诏免官归田里。庶多为骘称枉，帝意颇悟，乃谴让州郡，[九]还葬洛阳北芒旧茔，公卿皆会丧，莫不悲伤之。诏遣使者祠以中牢，诸从昆弟皆归京师。及顺帝即位，追感太后恩训，□骘无辜，乃诏宗正复故大将军邓骘宗亲内外，朝见皆如故事。除骘兄弟子及门从十二人悉为郎中，擢朱垄为太尉，录尚书事。

　　注[一]榇，亲身棺也。
    注[二]诗凯风曰：“母氏圣善。”文母，文王之母大任也。言太后有圣智之善，比于文母也。
    注[三]殇帝崩，太后与骘定立安帝，故曰是赖。
    注[四]易曰：“积善之家，必有余庆。”又曰：“鬼神害盈而福谦。”
    注[五]申，明白也。
    注[六]讯，问也。鞠，穷也。
    注[七]七人谓骘从弟豹、遵、畅，骘子凤，凤从弟广宗、忠也。
    注[八]血祀谓祭庙杀牲取血以告神也。
    注[九]以逼迫广宗等故也。
    宠字仲威，京兆人，初辟骘府，稍迁颍川太守，治理有声。及拜太尉，封安乡侯，甚加优礼。
    广德早卒。甫德更召征为开封令。学传父业。丧母，遂不仕。
    阊妻耿氏有节操，痛邓氏诛废，子忠早卒，乃养河南尹豹子嗣为阊后。耿氏教之书学，遂以通博称。永寿中，与伏无忌、延笃著书东观，官至屯骑校尉。
    禹曾孙香*(子)**[之]*女为桓帝后，帝又绍封度辽将军遵子万世为南乡侯，拜河南尹。及后废，万世下狱死，其余宗亲皆复归故郡。
    邓氏自中兴后，累世宠贵，凡侯者二十九人，公二人，大将军以下十三人，中二千石十四人，列校二十二人，州牧、郡守四十八人，其余侍中、将、大夫、郎、谒者不可胜数，东京莫与为比。
    论曰：汉世外戚，自东、西京十有余族，[一]非徒豪横盈极，自取灾故，必于贻衅后主，以至颠败者，其数有可言焉。[二]何则？恩非己结，而权已先之；[三]　　情疏礼重，而枉性图之；[四]来垄方授，地既害之；[五]隙开诵唬谗亦胜之。
    [六]悲哉！骘、悝兄弟，委远时柄，忠劳王室，而终莫之免，斯乐生所以泣而辞燕也！[七]

　　注[一]高帝吕后、昭帝上官后、宣帝霍后、成帝赵后、平帝王后、章帝窦后、和帝邓后、安帝阎后、桓帝窦后、顺帝梁后、灵帝何后等家，或以贵盛骄奢，或以摄位权重，皆以盈极被诛也。
    注[二]后主谓嗣君也。言外戚握权者，当先帝时或容免祸，必贻罪衅于嗣君，以至倾覆。数犹理也，其致败之理可得言焉。
    注[三]言外戚之家，承隆宠于先帝，不结恩于后主，故权势先在其身也。
    注[四]图，谋也。其人既居权要，礼数不可不重，故后主枉其本性与之图谋政事，非心所好也。
    注[五]后来宠者，方欲授之要职，而先代权臣见居其地，必须除旧方得授新，是地既害之也。
    注[六]君臣有隙，上下离心，则权宠之人形势渐谢，于是谗人构会，寻亦胜也。
    注[七]乐毅忠于燕昭王，其子惠王立而疑乐毅，乐毅惧而奔赵。赵王谓乐毅曰：
    "燕力竭于齐，其主信谗，国人不附，其可图乎？”毅伏而垂涕曰：“臣事昭王，犹事大王也。臣若获戾于它国，没身不忍谋赵徒隶，况其后嗣乎！”事见古史考。
    寇恂字子翼，上谷昌平人也，世为着姓。恂初为郡功曹，太守耿况甚重之。
    王莽败，更始立，使使者徇郡国，曰“先降者复爵位”。恂从耿况迎使者于界上，况上印绶，使者纳之，一宿无还意。恂勒兵入见使者，就请之。使者不与，曰：
    "天王使者，功曹欲胁之邪？”恂曰：“非敢胁使君，[一]窃伤计之不详也。今天下初定，国信未宣，使君建节衔命，以临四方，郡国莫不延颈倾耳，望风归命。今始至上谷而先堕大信，[二]沮向化之心，生离畔之隙，将复何以号令它郡乎？且耿府君在上谷，久为吏人所亲，今易之，得贤则造次未安，不贤则q更生乱。为使君计，莫若复之以安百姓。”使者不应，恂叱左右以使者命召况。
    况至，恂进取印绶带况。使者不得已，乃承制诏之，况受而归。

　　注[一]君者，尊之称也。
    注[二]堕，毁也。
    及王郎起，遣将徇上谷，急况发兵。恂与门下掾闵业共说况曰：“邯郸拔起，难可信向。[一]昔王莽时，所难独有刘伯升耳。今闻大司马刘公，伯升母弟，尊贤下士，士多归之，可攀附也。”况曰：“邯郸方盛，力不能独拒，如何？”恂对曰：“今上谷完实，控弦万骑，举大郡之资，可以详择去就。恂请东约渔阳，齐心合，邯郸不足图也。”况然之，乃遣恂到渔阳，结谋彭宠。恂还，至昌平，袭击邯郸使者，杀之，夺其军，遂与况子m等俱南及光武于广阿。拜恂为偏将军，号承义侯，从破k贼。数与邓禹谋议，禹奇之，因奉牛酒共交欢。

　　注[一]拔，卒也。
    光武南定河内，而更始大司马朱鲔等盛兵据洛阳。又并州未安，光武难其守，[一]　　问于邓禹曰：“诸将谁可使守河内者？”禹曰：“昔高祖任萧何于关中，无复西顾之忧，所以得专精山东，终成大业。今河内带河为固，户口殷实，北通上党，南迫洛阳。寇恂文武备足，有牧人御之才，非此子莫可使也。”乃拜恂河内太守，行大将军事。光武谓恂曰：“河内完富，吾将因是而起。昔高祖留萧何镇关中，吾今委公以河内，坚守转运，给足军粮，率厉士马，防遏它兵，勿令北度而已。”光武于是复北征燕、代。恂移书属县，讲兵肄射，[二]伐淇园之竹，为矢百余万，[三]养马二千匹，收租四百万斛，转以给军。

　　注[一]非其人不可，故难之。
    注[二]肄，习也。
    注[三]前书音义曰“淇园，卫之苑，多竹筱”也。
    朱鲔闻光武北而河内孤，使讨难将军苏茂、副将贾强将兵三万余人，度巩河攻温。[一]檄书至，恂即勒军驰出，并移告属县，发兵会于温下。军吏皆谏曰：“今洛阳兵度河，前后不绝，宜待军毕集，乃可出也。”恂曰：“温，郡之藩蔽，失温则郡不可守。”遂驰赴之。旦日合战，而偏将军冯异遣救及诸县兵适至，士马四集，幡旗蔽野。恂乃令士卒乘城鼓噪，大呼言曰：“刘公兵到！”苏茂军闻之，陈动，恂因奔击，大破之，追至洛阳，遂斩贾强。茂兵自投河死者数千，生获万余人。恂与冯异过河而还。自是洛阳震恐，城门昼闭。时光武传闻朱鲔破河内，有顷恂檄至，大喜曰：“吾知寇子翼可任也！”诸将军贺，因上尊号，于是即位。

　　注[一]巩、温并今洛州县也。临黄河，故曰巩河也。
    时军食急乏，恂以辇车骊驾转输，前后不绝，[一]尚书升斗以禀百官。帝数策书劳问恂，同门生茂陵董崇说恂曰：“上新即位，四方未定，而君侯以此时据大郡，内得人心，外破苏茂，威震邻敌，功名发闻，此谗人侧目怨祸之时也。昔萧何守关中，悟鲍生之言而高祖悦。[二]今君所将，皆宗族昆弟也，无乃当以前人为镜戒。”恂然其言，称疾不视事。帝将攻洛阳，先至河内，恂求从军。
    帝曰：“河内未可离也。”数固请，不听，乃遣兄子寇张、姊子谷崇将突骑愿为军锋。帝善之，皆以为偏将军。

　　注[一]前书音义曰：“骊驾，并驾也。辇车，人挽行也。”
    注[二]汉王与项羽相距京、索，萧何留守关中，上数使使劳苦何。鲍生谓何曰：
    "今君王暴衣露盖，数劳苦君者，有疑君心。为君计者，遣君子孙昆弟能胜兵者悉诣军。”何从其计，高祖大悦。
    建武二年，恂坐系考上书者免。是时颍川人严终、赵敦聚万余，与密人贾期连兵为寇。恂免数月，复拜颍川太守，与破奸将军侯进俱击之。数月，斩期首，郡中悉平定。封恂雍奴侯，邑万户。
    执金吾贾复在汝南，部将杀人于颍川，[一]恂捕得系狱。时尚草创，军营犯法，率多兼容，恂乃戮之于市。复以为耻，叹。还过颍川，谓左右曰：“吾与寇恂并列将帅，而今为其所陷，大丈夫岂有怀侵怨而不决之者乎？今见恂，必手□之！”
    恂知其谋，不欲与相见。谷崇曰：“崇，将也，得带□侍侧。卒有变，足以相当。”
    恂曰：“不然。昔蔺相如不畏秦王而屈于廉颇者，为国也。[二]区区之赵，尚有此义，吾安可以忘之乎？”乃□属县盛供具，储酒醪，[三]执金吾军入界，一人皆兼二人之馔。[四]恂乃出迎于道，称疾而还。贾复勒兵欲追之，而吏士皆醉，遂过去。恂遣谷崇以状闻，帝乃征恂。恂至引见，时复先在坐，欲起相避。
    帝曰：“天下未定，两虎安得私□？今日朕分之。”[五]于是并坐极欢，遂共车同出，结友而去。

　　注[一]部将谓军部之下小将也。
    注[二]史记曰，秦王与赵王饮于渑池，秦王请赵王鼓瑟，秦御史书曰“某年某月赵王为秦王鼓瑟”。蔺相如前请秦王击缶，秦王怒，不许。相如曰：“五步之内，相如请得以颈血溅大王矣！”秦王不怿，为击缶。相如顾赵御史书曰“某年某月秦王为赵王击缶”。秦k臣曰：“请以赵十五城为秦王寿。”相如曰：“请以秦咸阳为赵王寿。”竟酒不能相加。既罢归国，赵拜相如为上卿，位在廉颇之上。颇曰：“我有攻城野战之功，相如徒以口舌为劳，而位居我上，我见必厚辱之。”相如出，望见廉颇，辄引车避之。舍人谏。相如曰：“夫以秦王，相如能廷叱之，何畏廉将军哉！吾念强秦不敢加兵于赵者，盖以吾两人也。今两虎□，必不俱全，吾所以先公家之急而后私雠也。”
    注[三]说文曰：“醪，兼汁滓酒。”
    注[四]馔，具*[食]*也。
    注[五]分犹解也。
    恂归颍川。[一]三年，遣使者即拜为汝南太守，[二]又使骠骑将军杜茂将兵助恂讨盗贼。盗贼清静，郡中无事。恂素好学，乃修乡校，教生徒，聘能为左氏春秋者，亲受学焉。七年，代朱浮为执金吾。明年，从车驾击隗嚣，而颍川盗贼k起，帝乃引军还，谓恂曰：“颍川迫近京师，当以时定。惟念独卿能平之耳，从九卿复出，以忧国可*(知)*也。”恂对曰：“颍川剽轻，闻陛下远u阻险，有事陇、蜀，故狂狡乘闲相诖误耳。[三]如闻乘舆南向，贼必惶怖归死，臣愿执锐前驱。”即日车驾南征，恂从至颍川，盗贼悉降，而竟不拜郡。
    百姓遮道曰：“愿从陛下复借寇君一年。”*(四)*乃留恂长社，镇抚吏人，受纳余降。

　　注[一]东观记曰：“郡中政理，盗贼不入。”
    注[二]即，就也。
    注[三]狡，猾也。说文曰：“诖亦误也。”音挂。
    注[四]恂前为颍川太守，故曰复借也。
    初，隗嚣将安定高峻，拥兵万人，据高平第一，[一]帝使待诏马援招降峻，由是河西道开。中郎将来歙承制拜峻通路将军，封关内侯，后属大司马吴汉，共围嚣于冀。及汉军退，峻亡归故营，复助嚣拒陇s。及嚣死，峻据高平，畏诛坚守。建威大将军耿m率太中大夫窦士、武威太守梁统等围之，一岁不拔。十年，帝入关，将自征之，恂时从驾，谏曰：“长安道里居中，应接近便，[二]安定、陇西必怀震惧，此从容一处可以制四方也。今士马疲倦，方履险阻，非万乘之固，前年颍川，可为至戒。”帝不从。进军及F，[三]峻犹不下，帝议遣使降之，乃谓恂曰：“卿前止吾此举，今为吾行也。若峻不即降，引耿m等五营击之。”恂奉玺书至第一，峻遣军师皇甫文出谒，辞礼不屈。恂怒，将诛文。
    诸将谏曰：“高峻精兵万人，率多强弩，西遮陇道，连年不下。今欲降之而反戮其使，无乃不可乎？”恂不应，遂斩之。遣其副归告峻曰：“军师无礼，已戮之矣。欲降，急降；不欲，固守。”峻惶恐，即日开城门降。诸将皆贺，因曰：“敢问杀其使而降其城，何也？”恂曰：“皇甫文，峻之腹心，其所取计者也。今来，辞意不屈，必无降心。全之则文得其计，杀之则峻亡其胆，是以降耳。”诸将皆曰：“非所及也。”遂传峻还洛阳。

　　注[一]高平，县，属安定郡。续汉志曰高平有第一城也。
    注[二]从洛阳至高平，长安为中。
    注[三]F，县，属扶风，故城在今陇州F源县南也。
    恂经明行修，名重朝廷，所得秩奉，厚施朋友、故人及从吏士。常曰：“吾因士大夫以致此，其可独享之乎！”时人归其长者，以为有宰相器。
    十二年卒，谥曰威侯。子损嗣。恂同产弟及兄子、姊子以军功封列侯者凡八人，终其身，不传于后。
    初所与谋闵业者，恂数为帝言其忠，赐爵关内侯，官至辽西太守。
    十三年，复封损庶兄寿为┖睢[一]后徙封损扶柳侯。[二]损卒，子厘嗣，徙封商乡侯。厘卒，子袭嗣。

　　注[一]，县，属沛郡。┮艄式环础
    注[二]扶柳，县，属信都郡，故城在今冀州信都县西也。
    恂女孙为大将军邓骘夫人，由是寇氏得志于永初闲。[一]

　　注[一]安帝永初元年，邓太后临朝，故得志也。
    恂曾孙荣。
    论曰：传称“喜怒以类者鲜矣”。[一]夫喜而不比，怒而思难者，其唯君子乎！
    子曰：“伯夷、叔齐，不念旧恶，怨是用希。”于寇公而见之矣。[二]

　　注[一]左传曰，晋范武子会将老，召其子文子曰：“吾闻之，喜怒以类者鲜矣，而易者实多也。”
    注[二]论语孔子之言。
    荣少知名，桓帝时为侍中。性矜e自贵，于人少所与，[一]以此见害于权宠。
    而从兄子尚帝妹益阳长公主，帝又聘其从孙女于后宫，左右益恶之。延熹中，遂陷以罪辟，与宗族免归故郡，吏承望风旨，持之浸急，荣恐不免，奔阙自讼。
    未至，刺史张敬追劾荣以擅去边，有诏捕之。荣逃窜数年，会赦令，不得除，积穷困，乃自亡命中上书曰：[二]

　　注[一]与，党与也。
    注[二]自，从也。
    臣闻天地之于万物也好生，帝王之于万人也慈爱。陛下统天理物，为万国覆，作人父母，先慈爱，后威武，先宽容，后刑辟，自生齿以上，咸蒙德泽。[一]　　而臣兄弟独以无辜为专权之臣所见批W，[二]青蝇之人所共构会。[三]以臣婚姻王室，谓臣将抚其背，夺其位，退其身，受其恕Ｓ谑撬熳鞣烧乱员挥诔迹欲使坠万仞之坑，践必死之地，令陛下忽慈母之仁，发投杼之怒。[四]尚书背绳墨，案空劾，[五]不复质确其过，于严棘之下，[六]便奏正臣罪。司隶校尉冯羡佞邪承旨，废于王命，驱逐臣等，不得旋踵。臣奔走还郡，没齿无怨。
    臣诚恐卒为豺狼横见噬食，故冒死欲诣阙，披肝胆，布腹心。

　　注[一]大戴礼曰“男子八月生齿，女子七月生齿”也。
    注[二]说文曰：“W，侧击也。”批音片兮反。W音之氏反。
    注[三]青蝇，诗小雅曰：“营营青蝇，止于樊，恺悌君子，无信谗言。”青蝇能污白使黑，污黑使白，喻佞人变乱善恶。
    注[四]史记曰，昔曾参之处费，鲁人*(又)*有与曾参同姓名，杀人。人告其母曰“曾参杀人”，其母织自若也。又一人告之曰“曾参杀人”，其母尚织自若也。
    又一人告之*[曰“曾参杀人”]*，其母乃投杼下机，u墙而走。夫以曾参之贤，其母犹生疑于三告。
    注[五]绳墨谓法律也。
    注[六]质，正也。确，实也。说文云，确音胡角反，此苦角反。严棘谓狱也，易坎上六曰“系用徽墨，于丛棘”也。
    刺史张敬好为谄谀，张设机网，复令陛下兴赖电之怒。司隶校尉应奉、河南尹何豹、洛阳令袁腾并驱争先，若赴仇敌，罚及死没，髡剔坟墓，但未掘圹出尸，剖棺露h耳。[一]昔文王葬枯骨，[二]公刘敦行苇，世称其仁。[三]今残酷容媚之吏，无折中处平之心，不顾无辜之害，而兴虚诬之诽，欲使严朝必加滥罚。
    是以不敢触突天威，而自窜山林，以俟陛下发神圣之听，启独之明，拒谗慝之谤，绝邪巧之言，救可济之人，援没溺之命。不意滞怒不为春夏息，[四]淹恚不为顺时怠，遂驰使邮驿，布告远近，严文克剥，痛于霜雪，张罗海内，设D万里，逐臣者穷人螅追臣者极车轨，虽楚购伍员，[五]汉求季布，无以过也。[六]

　　注[一]h谓骨之尚有肉者也。月令曰：“掩骼埋h。”音才赐反，又在*(侈)**[移]*反。
    注[二]解见顺纪也。
    注[三]大雅行苇之诗曰：“敦彼行苇，牛羊勿践履。”言公刘之时，仁及草木，敦然道傍之苇，牧牛羊者无使践履折伤之，况于人乎？故荣以自喻焉。
    注[四]春夏长养万物，故不宜怒矣。
    注[五]史记曰，楚人伍奢为平王太子建太傅，费无忌谮杀奢。奢子员字子胥，奔吴，楚购之，得伍员者赐粟五万石，爵执圭。
    注[六]季布为项羽将，数窘汉王。项羽灭，高祖购求布千金，敢舍匿，罪三族。
    臣遇罚以来，三赦再赎，无验之罪，足以蠲除。[一]而陛下疾臣愈深，有司咎臣甫力，[二]止则见埽灭，行则为亡虏，苟生则为穷人，极死则为冤鬼，天广而无以自覆，地厚而无以自载，蹈陆土而有沉沦之忧，远岩墙而有镇压之患。
    精诚足以感于陛下，而哲王未肯悟。如臣犯元恶大憝，[三]足以陈于原野，备刀锯，[四]陛下当班布臣之所坐，以解论之疑。臣思入国门，坐于c石之上，使三槐九棘平臣之罪。[五]而阊阖九重，[六]陷x步设，[七]举趾触罘D，[八]　　动行\罗网，无绿至万乘之前，永无见信之期矣。

　　注[一]无验谓无罪状可案验也。
    注[二]甫，始也。力，甚也。
    注[三]憝，恶也。主言元恶之人，大为人之所恶也。
    注[四]锯，刖刑也。国语曰，刑有五，大者陈诸原野矣。
    注[五]周礼秋官云：“左九棘，孤卿大夫位焉；右九棘，公侯伯子男位焉；面三槐，三公位焉。左嘉石，平罢人；右c石，达穷人。”
    注[六]阊阖，天门也。
    注[七]x，坑x也。
    注[八]说文曰：“罘，兔网也。”D亦兔网也，音浮嗟。
    国君不可雠匹夫，雠之则一国尽惧。[一]臣奔走以来，三离寒暑，[二]阴阳易位，当暖反寒，春常凄风，[三]夏降霜雹，[四]又连年大风，折拔树木。风为号令，[五]春夏布德，[六]议狱缓死之时。[七]愿陛下思帝尧五教在宽之德，企成汤避远谗夫之诫，[八]以宁风旱，以弭灾兵。臣闻勇者不逃死，智者不重困，[九]固不为明朝惜垂尽之命，愿赴湘、沅之波，从屈原之悲，[一０]沈江湖之流，吊子胥之哀。[一一]臣功臣苗绪，生长王国，惧独含恨以葬江鱼之腹，无以自别于世，[一二]不胜狐死首丘之情，营魂识路之怀。[一三]犯冒王怒，触突帝禁，伏于两观，陈诉毒痛，[一四]然后登金镬，入沸汤，糜烂于炽爨之下，九死而未悔。[一五]

　　注[一]左传曰，晋侯之竖头须曰“国君而雠匹夫，惧者甚”也。
    注[二]离，历。
    注[三]凄风，寒风也。左传曰：“春无凄风。”
    注[四]月令：“仲夏行冬令，则雹冻伤谷。”
    注[五]前书翼奉曰：“凡风者，天之号令，所以谴告人也。”
    注[六]月令，春，天子布德行惠，发仓廪，振穷乏；夏，行封，庆赐，无不欣悦也。
    注[七]易中孚象曰“君子以议狱缓死”也。
    注[八]刘向说苑曰：“汤大旱七年，使持鼎祀山川，祝曰：‘政不节邪？包苴行邪？谗夫昌邪？宫室营邪？女谒盛邪？
    使人疾邪？何不雨之极也！’”注[九]重犹惜也。
    注[一０]史记曰，屈原事楚怀王，王受谗，流屈原于江南。屈原忧愁悲思，遂投湘、沅而死。
    注[一一]史记曰，伍子胥为吴行人，被宰□所谮，吴王赐属镂之□以死。王取其尸，盛以鸱夷，浮之于江中矣。
    注[一二]屈原曰“宁赴湘流，葬江鱼之腹”也。
    注[一三]礼檀弓曰：“古人有言，狐死正首丘，仁也。”楚词曰：“愿径逝而未得，魂识路之茕茕。”老子曰“载营魄”，犹营魂也。
    注[一四]两观，阙也。孔子摄司寇，诛少正卯于两观之下。
    注[一五]楚词曰“虽九死犹未悔”也。
    悲夫，久生亦复何聊！盖忠臣杀身以解君怒，孝子殒命以宁亲怨，故大舜不避涂廪浚井之难，[一]申生不辞姬氏谗邪之谤。[二]臣敢忘斯议，不自毙以解明朝之忿哉！乞以身塞重责。愿陛下□兄弟死命，[三]使臣一门颇有遗类，以崇陛下宽饶之惠。先死陈情，临章涕泣，泣血*(连)**[涟]*如。[四]

　　注[一]廪，仓也。浚，深也。史记曰，舜父瞽叟常欲杀舜，使舜涂廪，从下焚廪，舜乃以两笠自I而下。后又使穿井，舜为匿空旁出。舜既入深，父乃与象共下土实之，舜从旁空出去。
    注[二]申生，晋献公太子。献公用骊姬之谗而杀申生，事见左氏传也。
    注[三]□，乞也，音盖。
    注[四]易曰：“乘马班如，泣*(涕连)**[血涟]*如。”言居不获安，行无所适，穷困□，无所委仰者。
    帝省章愈怒，遂诛荣。寇氏由是衰废。
    赞曰：元侯渊谟，乃作司徒。明启帝略，肇定秦都。勋成智隐，静其如愚。[一]　　子翼守温，萧公是埒，[二]系兵转食，以集鸿烈。诛文屈贾。有刚有折。[三]

　　注[一]论语孔子曰“吾与回言终日，不违如愚”也。
    注[二]埒，等也。
    注[三]诛皇甫文，屈于贾复。
        校勘记

　　六００页一０行从光武追贼至*(满)**[蒲]*阳据集解引沉钦韩说改。按：蒲阳，山名。
    六０一页四行邓寻为建威将军按：袁纪作“建武将军”。
    六０二页一０行A县*(今)*属南阳郡故城在*[今]*襄州谷城县东北据校补改。
    六０三页六行财富充实通鉴“富”作“谷”。按：下云“财谷虽多”，作“谷”是。
    六０三页一五行禹遣使以闻*(帝)*据刊误删。
    六０四页二行乃遣尚书宗广按：集解引惠栋说，谓袁宏纪作“宋广”。
    六０四页三行更始诸将王匡胡殷*(成丹)*等皆诣广降按：沉家本后汉书琐言谓按圣公传，更始复疑王匡、陈牧、成丹与张n等同谋，乃并召入，牧、丹先至，即斩之。是尔时已无成丹，“成丹”二字衍。今据删。
    六０四页七行收十一帝神主按：集解引汪文台说，谓御览五百三十一引谢承书，云“因收十二帝神主”。
    六０四页一一行军士饥饿*(者)*皆食枣菜据刊误删。
    六０六页六行昌安侯袭嗣子藩按：后纪“藩”作“蕃”。
    六０七页二行是为隈诸侯也按：刊误谓“隈”当依独断作“偎”。集解引周寿昌说，谓百官志注引胡广汉制度作“猥”。隈、偎、猥通用古今字，作“猥”以较合。广雅“猥，也”。
    六０八页五行从都虑至羊肠仓按：集解引惠栋说，谓水经注“虑”作“卢”。
    六０八页一０行石臼河解见*(明)**[章]*纪据校补引张□说改。
    六０八页一四行会上谷太守任兴欲诛赤沙乌桓*[乌桓]*怨恨谋反按：集解引沉钦韩说，谓乌桓传言乌桓死者神灵归赤山，祭彤传作“赤山乌桓”，此“赤沙”疑“赤山”之误。王先谦谓如沉说，“乌桓”下似当重“乌桓”二字。沉家本亦谓当重“乌桓”二字。今据补。
    六０九页四行并载青泥一*(幞)**[]*据集解引惠栋说改。按：聚珍版东观记作“□”，亦误。
    六０九页五行转易至数十人按：东观记作“数千人”。
    六０九页八行章和二年护羌校尉张纡诱诛烧当种羌迷吾等按：“二年”疑“元年”之误。沉家本谓按西羌传，事在章和元年，章帝纪亦在元年书护羌校尉刘盱，刘盱盖即张纡之斗。
    六一０页一一行迷唐伯父号吾按西羌传，迷唐为迷吾之子，号吾为迷吾之弟，则号吾乃迷唐之叔父也。
    六一一页五行东观记*(曰)*按：“曰”字衍，今删。
    六一二页二行辄此请祷求福按：王先谦谓“此”字疑衍，或“此”上夺“于”字。今按：御览二七八引无“此”字。
    六一二页八行训五子骘京悝弘阊按：袁纪“阊”作“]”。
    六一二页一一行拜骘车骑将军仪同三司*[仪同三司]*始自骘也王先谦谓东观记复出“仪同三司”四字为是。今据补。
    六一四页八行冬征骘班师按：“冬”上当脱“二年”二字。集解引惠栋说，谓洪适云帝纪班师在二年十一月，传有脱字。又引沉钦韩说，谓黄伯思东观余论云近岁关右人发地得古瓮，中有东汉时竹□永初二年讨羌符，与范书纪二年班师合，明“冬”上脱文。
    六一四页一三行人士荒饥按：集解引惠栋说，谓“士”当作“民”。
    六一四页一六行元二即元元也按：集解引杭世骏说及惠栋补注，皆谓“元二”谓建初元年二年，注非。
    六一五页八行帝丝麻按：马□伦读两汉书记谓“丝”字疑当作“缌”。
    六一五页一三行又封京子黄门侍郎珍为阳安侯按：集解引沉钦韩说，谓京子于夷安侯珍为从祖，不应同名。袁宏纪云封京子宝为阳安侯。
    六一六页一四行尚书邓访按：集解引惠栋说，谓袁宏纪“访”作“防”。
    六一六页一四行谋立平原王得殿本考证万承苍云“得”当作“翼”，安帝纪及章八王传可据。得又无子，以翼为嗣，安帝缘此贬翼为都乡侯，注失考正。今按：
    据章八王传，得薨在元初六年，而邓弘先卒于元初二年，悝、阊卒于元初五年，今诬告弘等，必弘未卒前事，时为平原王者得也。安帝贬翼，追怨其父而迁怒其子耳，安得以此为据，万说未允。
    六一六页一五行遂废西平侯广德叶侯广宗原作“西平侯广宗叶侯广德”，误，径据汲本、殿本改正。按：影印绍兴本此卷仍有阙佚，取它本补配，故多斗脱，举此一例，余皆不作校记。
    六一七页六行属长沙*(国)**[郡]*据校补引张□说改。
    六一八页一五行禹曾孙香*(子)**[之]*女为桓帝后据校补引张□说改。
    六二０页二行事见古史考汲本无此五字，殿本作“事见史记”。按：校补谓闽本亦有此五字，殿本依监本转刊，作“事见史记”，两说互岐，殆皆非原注所有。
    六二二页九行诸将军贺集解引何焯说，谓“军”疑当作“毕”。今按：史记淮阴侯列传“诸将效首虏毕贺”，汉书作“皆贺”，诸将毕贺者，诸将皆贺也，何说是。
    六二二页一三行此谗人侧目怨祸之时也按：集解王先谦谓东观记“时”作“府”，当是。
    六二四页一０行馔具*[食]*也据说文补。
    六二四页一五行从九卿复出以忧国可*(知)*也校补谓“知”字衍。通鉴引传文无“知”字，袁纪作“从九卿复为二千石以忧国可也”，亦无“知”字。今据删。
    六二五页八行后属大司马吴汉共围嚣于冀按：沉家本谓是时围隗嚣于西城，非冀也。“冀”字误。
    六二六页九行时人归其长者按：“归”疑“称”字之斗。
    六二六页一０行子损嗣按：集解引惠栋说，谓水经注“损”作“楫”。
    六二八页四行所见批W按：汲本、殿本“W”作“抵”。注同。
    六二八页七行废于王命集解引沉钦韩说，谓“于”当为“干”。王先谦谓沉说是，盖“干”讹为“于”，因改为“于”也。
    六二八页一二行鲁人*(又)*有与曾参同姓名据殿本删。
    六二八页一三行又一人告之*[曰曾参杀人]*其母乃投杼下机据汲本、殿本补。
    六二九页九行又在*(侈)**[移]*反据汲本改。
    六三０页二行极死则为冤鬼按：集解引惠栋说，谓袁纪“极死”作“殛死”。
    六三二页一一行臣敢忘斯议刊误谓“议”当作“义”。按：议义通，非必误字。
    六三二页一三行泣血*(连)**[涟]*如据汲本、殿本改。
    六三三页二行泣*(涕连)**[血涟]*如据易屯卦改。

 

下一章　

    

 

        
          后汉书卷十七　冯岑贾列传　第七

　　砸熳止孙，颍川父城人也。[一]好读书，通左氏春秋、孙子兵法。[二]

　　注[一]父城，县名，故城在今许州叶县东北。汝州郏城县亦有父城。
    注[二]孙子名武，善用兵，吴王阖庐之将也，作兵法十三篇。见史记。
    汉兵起，异以郡掾监五县，与父城长苗萌共城守，为王莽拒汉。光武略地颍川，攻父城不下，屯兵巾车乡。[一]异闲出行属县，[二]为汉兵所执。时异从兄孝及同郡丁D、吕晏，[三]并从光武，因共荐异，得召见。异曰：“异一夫之用，不足为强弱。有老母在城中，愿归据五城，以功报德。”光武曰“善”。异归，谓苗萌曰：“今诸将皆壮士屈起，多暴横，独有刘将军所到不虏掠。观其言语举止，非庸人也，可以归身。”苗萌曰：“死生同命，敬从子计。”光武南还宛，更始诸将攻父城者前后十余辈，异坚守不下；及光武为司隶校尉，道经父城，异等即开门奉牛酒迎。光武署异为主簿，苗萌为从事。异因荐邑子铫期、[四]　　叔寿、段建、左隆等，[五]光武皆以为掾史，从至洛阳。

　　注[一]巾车，乡名也，在父城界。
    注[二]闲出犹微行。行音下孟反。
    注[三]东观记曰：“D字幼春，定陵人也。伉健有武略。”D音丑心反。
    注[四]音姚。
    注[五]东观记及续汉书，“段”并作“殷”字。
    更始数欲遣光武徇河北，诸将皆以为不可。是时左丞相曹竟子诩为尚书，[一]　　父子用事，异劝光武厚结纳之。及度河北，诩有力焉。

　　注[一]竟字子期，山阳人也，后死于赤眉之难。见前书。诩音虚羽反。
    自伯升之败，光武不敢显其悲戚，每独居，辄不御酒肉，枕席有涕泣处。异独叩头宽譬哀情。光武止之曰：“卿勿妄言。”异复因闲进说曰：“天下同苦王氏，思汉久矣。今更始诸将从横暴虐，[一]所至虏掠，百姓失望，无所依戴。今公专命方面，施行恩德。夫有桀纣之乱，乃见汤武之功；人久饥渴，易为充饱。[二]　　宜急分遣官属，徇行郡县，理冤结，布惠泽。”光武纳之。至邯郸，遣异与铫期乘传抚循属县，录囚徒，存□寡，亡命自诣者除其罪，阴条二千石长吏同心及不附者上之。

　　注[一]从音子用反。横音胡孟反。
    注[二]犹言凋残之后，易流德泽。
    及王郎起，光武自蓟东南驰，晨夜草舍，[一]至饶阳无蒌亭。[二]时天寒烈，皆饥疲，异上豆粥。明旦，光武谓诸将曰：“昨得公孙豆粥，饥寒俱解。”及至南宫，[三]遇大风雨，光武引车入道傍空舍，异抱薪，邓禹苫穑[四]光武对p燎衣。[五]异复进麦饭菟肩，因复度沱河至信都，[六]使异别收河闲兵。
    还，拜偏将军。从破王郎，封应侯。[七]

　　注[一]舍，止息也。
    注[二]无蒌，亭名，在今饶阳县东北。蒌音力于反。
    注[三]南宫，县名，属信都国，今冀州县也。
    注[四]梢舳悦反。
    注[五]燎，炙也。
    注[六]光武纪云，度沱河，至下博城西，见白衣老父，曰“信都去此八十里耳”，是自北而南。此传先言至南宫，后言度沱河，南宫在沱河南百有余里，又似自南而北。纪传两文全相乖背。笃涞乩恚纪是传非。诸家之书并然，亦未详其故。
    注[七]应，国名，周武王子所封也。杜预注春秋曰：“应国在襄城成父县西南。”
    异为人谦退不伐，行与诸将相逢，辄引车避道。[一]进止皆有表识，[二]军中号为整齐。
    每所止舍，诸将并坐论功，异常独屏树下，军中号曰“大树将军”。及破邯郸，乃更部分诸将，各有配隶。[三]军士皆言愿属大树将军，光武以此多之。[四]　　别击破铁胫于北平，[五]又降匈奴于林S顿王，[六]因从平河北。

　　注[一]东观记p续汉书云“异□吏士，非交战受敌，常行诸营之后，相逢引车避之，由是无争道变□者”也。
    注[二]言其进退有常处也。
    注[三]隶，属也。袁山松书曰：“先时诸将同营，吏卒多犯法。”
    注[四]多，重也。
    注[五]北平，县名，属中山国，故城在今易州永乐县也。
    注[六]匈奴王号。山阳公载记*(曰)*"顿”字作“碓”。前书音义S音蹋，顿音碓。
    时更始遣舞阴王李轶p廪丘王田立p大司马朱鲔p白虎公陈侨[一]将兵号三十万，与河南太守武勃共守洛阳。光武将北徇燕p赵，以魏郡p河内独不逢兵，而城邑完，仓廪实，乃拜寇恂为河内太守，异为孟津将军，[二]统二郡军河上，与恂合耍以拒朱鲔等。

　　注[一]东观记“侨”字作“矫”。
    注[二]孟，地名，古今以为津。
    异乃遗李轶书曰：“愚闻明镜所以照形，往事所以知今。[一]昔微子去殷而入周，项伯畔楚而归汉，[二]周勃迎代王而黜少帝，霍光尊孝宣而废昌邑。[三]彼皆畏天知命，存亡之符，见废兴之事，故能成功于一时，垂业于万世也。笱令长安尚可扶助，延期岁月，疏不闲亲，远不u近，季文岂能居一隅哉？[四]今长安坏乱，赤眉临郊，王侯构难，大臣乖离，纲纪已绝，[五]四方分崩，异姓并起，是故萧王跋涉霜雪，经营河北。方今英俊云集，百姓风靡，虽岐慕周，不足以喻。[六]季文诚能觉悟成败，亟定大计，论功古人，[七]转祸为福，在此时矣。如猛将长驱，严兵围城，虽有悔恨，亦无及已。”初，轶与光武首结谋约，加相亲爱，及更始立，反共陷伯升。虽知长安已危，欲降又不自安。乃报异书曰：“轶本与萧王首谋造汉，结死生之约，同荣枯之计。今轶守洛阳，将军镇孟津，俱据机轴，[八]　　千载一会，思成断金。[九]唯深达萧王，愿进愚策，以佐国安人。”轶自通书之后，不复与异争锋，故异因此得北攻天井关，拔上党两城，[一０]又南下河南成揭讯十三县，及诸屯聚，皆平之，降者十余万。武勃将万余人攻诸畔者，异引军度河，与勃战于士乡下，[一一]大破斩勃，获首五千余级，轶又闭门不救。异见其信效，具以奏闻。光武故宣露轶书，[一二]令朱鲔知之。鲔怒，遂使人刺杀轶。由是城中乖离，多有降者。鲔乃遣讨难将军苏茂将数万人攻温，鲔自将数万人攻平阴以缀异。[一三]异遣校尉护军*(将军)*将兵，与寇恂合击茂，破之。异因度河击鲔，鲔走；异追至洛阳，环城一慷归。

　　注[一]孔子家语曰，孔子观周明堂四门之墉，有尧p舜p桀p纣之象，谓从者曰：“明镜所以察形，古事所以知今。”
    注[二]史记曰，微子名启，纣之庶兄。周武王伐纣，微子乃持祭器，肉袒面缚，造于军门。武王乃释其缚，复其位。项伯名缠，项籍之季父，素善张良，高祖因良与伯结婚。项籍谋害汉王，伯以身翊蔽之。籍诛，乃归汉。
    注[三]少帝，孝惠后宫之子，名弘。惠帝崩，周勃以弘非惠帝之子，乃黜之，迎立代王。昭帝崩，无嗣，霍光乃迎立武帝孙昌邑王贺。贺无道，光废之而立宣帝。
    注[四]长安谓更始。季文，李轶字。言轶与更始疏远，独居一隅，理难支久，欲其早图去就。
    注[五]时更始大臣张np申屠建p隗嚣等以赤眉入关，谋劫更始归南阳，是大臣乖离也。
    注[六]史记曰，古公父修后稷之业，积德行义，国人皆戴之。戎翟攻之，不忍战其人，乃与其私属去，止于岐下。人举国扶老携弱，尽复归古公于岐山之下。
    注[七]亟，急也。古人即谓微子p项伯等。
    注[八]机，弩牙也；轴，车轴也：皆在物之要，故取谕焉。
    注[九]易曰：“二人同心，其*(义)**[利]*断金。”
    注[一０]天井关在太行山*(下)**[上]*，解见章纪。
    注[一一]续汉书曰，士乡，亭名，属河南郡。
    注[一二]东观记曰：“上报异曰：‘轶多诈不信，人不能得其要领，今移其书。’”注[一三]平阴，县名，属河南郡。缀谓连缀也。
    移檄上状，诸将皆入贺，并劝光武即帝位。光武乃召异诣z，问四方动静。异曰：“三王反畔，更始败亡，[一]天下无主，宗庙之忧，在于大王。宜从议，上为社稷，下为百姓。”光武曰：“我昨夜梦乘赤龙上天，觉悟，心中动悸。”异因下席再拜贺曰：“此天命发于精神。[二]心中动悸，大王重慎之性也。”异遂与诸将定议上尊号。

　　注[一]三王谓张n为淮阳王，廖湛为穰王，胡殷为随王。更始欲杀n等，遂勒兵掠东西市，入战于宫中，更始大败。
    注[二]周易干卦九五曰：“飞龙在天，大人造也。”庄子曰：“其梦也神交。”
    故言天命发于精神。
    建武二年春，定封异阳夏侯。[一]引击阳翟贼严终p赵根，破之。诏异归家上，使太中大夫赍牛酒，[二]令二百里内太守p都尉已下及宗族会焉。

　　注[一]夏音贾。
    注[二]续汉志曰：“太中大夫秩千石，掌顾问论议，属光禄。”
    时赤眉p延岑暴乱三辅，郡县大姓各拥兵，大司徒邓禹不能定，乃遣异代禹讨之。车驾送至河南，赐以乘舆七尺具□。[一]□异曰：“三辅遭王莽p更始之乱，重以赤眉p延岑之酷，元元涂炭，无所依诉。今之征伐，非必略地屠城，要在平定安集之耳。诸将非不健□，然好虏掠。卿本能御吏士，念自修□，无为郡县所苦。”异顿首受命，引而西，所至皆布威信。弘农k盗称将军者十余辈，皆率降异。[二]

　　注[一]具谓以宝玉装饰之。东观记作“玉具□”。
    注[二]东观记曰：“黾池霍郎p陕王长p湖浊惠p华阴阳沈等称将军者皆降。”
    异与赤眉遇于华阴，相拒六十余日，战数十合，降其将刘始p王宣等[一]五千余人。三年春，遣使者即拜异为征西大将军。会邓禹率车骑将军邓弘等引归，与异相遇，禹p弘要异共攻赤眉。异曰：“异与贼相拒且数十日，虽屡获雄将，余尚多，可稍以恩信倾诱，难卒用兵破也。上今使诸将屯黾池要其东，而异击其西，一举取之，此万成计也。”禹p弘不从。弘遂大战移日，赤眉阳败，弃辎重走。车皆载土，以豆覆其上，兵士饥，争取之。赤眉引还击弘，弘军溃乱。异与禹合兵救之，赤眉小却。异以士卒饥倦，可且休，禹不听，复战，大为所败，死伤者三千余人。禹得脱归宜阳。异弃马步走上回溪阪，[二]与麾下数人归营。复坚壁，收其散卒，招集诸营保数万人，与贼约期会战。使壮士变服与赤眉同，伏于道侧。旦日，赤眉使万人攻异前部，异裁出兵以救之。[三]　　贼见巳酰遂悉攻异，异乃纵兵大战。日昃，贼气衰，伏兵卒起，衣服相乱，赤眉不复识别，遂惊溃。追击，大破于崤底，降男女八万人。余尚十余万，东走宜阳降。玺书劳异曰：“赤眉破平，士吏劳苦，始虽垂翅回溪，终能奋翼黾池，[四]可谓失之东隅，收之桑榆。[五]方论功赏，以E大勋。”

　　注[一]东观记“宣”作“重”。
    注[二]回溪，今俗所谓回坑，在今洛州永宁县东北。其溪长四里，阔二丈，深二丈五尺也。
    注[三]裁小出兵，所以示弱也。
    注[四]以鸟为喻。
    注[五]淮南子曰：“至于衡阳，是谓隅中。”又前书谷子云曰：“太白出西方六十日，法当参天；今已过期，尚在桑榆闲。”桑榆谓晚也。
    时赤眉虽降，寇犹盛：延岑据蓝田，王歆据下，[一]芳丹据新丰，[二]蒋震据霸陵，[三]张邯据长安，公孙守据长陵，杨周据谷口，[四]吕鲔据陈仓，角闳据F，骆*(盖)*延据T，任良据，汝章据槐里，各称将军，拥兵多者万余，少者数千人，转相攻击。异且战且行，屯军上林苑中。延岑既破赤眉，自称武安王，拜置牧守，欲据关中，引张邯p任良共攻异。异击破之，斩首千余级，诸营保守附岑者皆来降归异。岑走攻析，[五]异遣复汉将军邓晔p辅汉将军于匡要击岑，大破之，降其将苏臣等八千余人。岑遂自武关走南阳。时百姓饥饿，人相食，黄金一斤易豆五升。道路断隔，委输不至，军士悉以果实为粮。诏拜南阳赵匡为右扶风，将兵助异，并送缣谷，军中皆称万岁。异兵食渐盛，乃稍诛击豪杰不从令者，锷徒蹈接泄劳者，悉遣其渠帅诣京师，散其归本业。威行关中。唯吕鲔p张邯p蒋震遣使降蜀，其余悉平。

　　注[一]秦武公伐戎致之也。陇西有上，故此有下也。
    注[二]续汉书“芳”作“茅”。
    注[三]霸陵，文帝陵，因以为县名，故秦*(芒)**[芷]*阳县。
    注[四]谷口，县名，属左冯翊，故城在今醴泉县东北。
    注[五]析，县名，楚之白羽邑也，即今邓州内乡县。
    明年，公孙述遣将程焉，将数万人就吕鲔出屯陈仓。异与赵匡迎击，大破之，焉退走汉川。异追战于箕谷，复破之，还击破吕鲔，营保降者甚。其后蜀复数遣将闲出，异辄摧挫之。[一]怀来百姓，申理枉结，出入三岁，上林成都。[二]

　　注[一]贾逵注国语曰：“折其锋曰挫。”
    注[二]成都，言归附之多也。史记曰：“一年成邑，三年成都。”
    异自以久在外，不自安，上书思慕阙廷，愿亲帷幄，帝不许。后人有章言异专制关中，斩长安令，威权至重，百姓归心，号为“咸阳王”。帝使以章示异。[一]　　异惶惧，上书谢曰：“臣本诸生，遭遇受命之会，充备行伍，过蒙恩私，位大将，爵通侯，[二]受任方面，以立微功，[三]皆自国家谋虑，愚臣无所能及。臣伏自思惟：以诏□战攻，每辄如意；时以私心断决，未尝不有悔。国家独见之明，久而益远，乃知‘性与天道，不可得而闻也’。[四]当兵革始起，扰攘之时，豪杰竞逐，[五]迷惑千数。臣以遭遇，托身圣明，在倾危溷ブ中，尚不敢过差，而况天下平定，上尊下卑，而臣爵位所蒙，巍巍不测乎？诚冀以谨□，遂自终始。见所示臣章，战栗怖惧。伏念明主知臣愚性，固敢因缘自陈。”
    诏报曰：“将军之于国家，义为君臣，恩犹父子。何嫌何疑，而有惧意？”

　　注[一]东观记曰：“使者宋嵩西上，因以章示异。”
    注[二]通侯即彻侯，避武帝讳改焉。
    注[三]谓西方一面专以委之。
    注[四]论语子贡曰：“夫子之文章，可得而闻也。夫子之言性与天道，不可得而闻。”
    注[五]逐，争也。
    六年春，异朝京师。引见，帝谓公卿曰：“是我起兵时主簿也。为吾披荆棘，定关中。”[一]既罢，使中黄门赐以珍宝p衣服p钱帛。诏曰：“仓卒无蒌亭豆粥，沱河麦饭，厚意久不报。”异稽首谢曰：“臣闻管仲谓桓公曰：‘愿君无忘射钩，臣无忘槛车。’齐国赖之。[二]臣今亦愿国家无忘河北之难，小臣不敢忘巾车之恩。”[三]后数引燕见，定议图蜀，留十余日，令异妻子随异还西。

　　注[一]荆棘，榛梗之谓，以喻纷乱。
    注[二]史记曰，管仲将兵遮莒道，射桓公中钩。后鲁桎梏管仲而送于齐，齐以为相。说苑曰：“管仲桎梏槛车中，非无也，自裁也。”新序曰，齐桓公与管仲饮，酒酣，管仲上寿曰：“愿君无忘出奔于莒也，臣亦无忘束缚于鲁也。”此云射钩、槛车，义亦通。
    注[三]谓光武获异于巾车而赦之。
    夏，遣诸将上陇，为隗嚣所败，乃诏异军找亍Ｎ醇爸粒隗嚣乘胜使其将王元、行巡将二万余人下陇，因分遣巡取找亍Ｒ旒闯郾，欲先据之。诸将皆曰：“虏兵盛而新乘胜，不可与争。宜止军便地，徐思方略。”异曰：“虏兵临境，忸*(□)**[]*小利，[一]遂欲深入。若得找兀三辅动摇，是吾忧也。夫‘攻者不足，守者有余’。[二]今先据城，以逸待劳，非所以争也。”潜往闭城，偃旗鼓。行巡不知，驰赴之。异乘其不意，卒击鼓建旗而出。巡军惊乱奔走，追数十里，大破之。祭遵亦破王元于□。于是北地诸豪长耿定等，悉畔隗嚣降。
    异上书言状，不敢自伐。[三]诸将或欲分其功，帝患之。乃下玺书曰：“制诏大司马，虎牙、建威、汉*(中)**[忠]*、捕虏、武威将军：虏兵猥下，三辅惊恐。
    [四]找匚Ｍ觯在于旦夕。北地营保，按兵观望。今偏城获全，虏兵挫折，使耿定之属，复念君臣之义。征西功若丘山，犹自以为不足。孟之反奔而殿，亦何异哉？[五]今遣太中大夫赐征西吏士死伤者医药、棺敛，大司马已下亲吊死问疾，以崇谦让。”于是使异进军义渠，并领北地太守事。[六]

　　注[一]忸缬坦呦耙玻谓惯习前事而复为之。尔雅曰：“忸，复也。”郭景纯曰：
    "谓惯绺次之也。”忸音尼丑反。缫羰拧
    注[二]孙子兵法之文。
    注[三]孔安国注尚书曰：“自矜曰伐。”
    注[四]大司马，吴汉也。虎牙，盖延也。建威，耿m也。汉忠，王常也。捕虏，马武也。武威，刘尚也。广雅曰：“猥，众也。”
    注[五]孟之反，鲁大夫。鲁与齐战，鲁师败，之反殿，是其功也。将入鲁门，乃策其马曰：“吾非敢后，马不进。”是谦而不自伐也。
    注[六]义渠，县名，属北地郡。
    青山胡率万余人降异。[一]异又击卢芳将贾览、匈奴K日逐王，破之。[二]　　上郡、安定皆降，异复领安定太守事。九年春，祭遵卒，诏异守征虏将军，并将其营。及隗嚣死，其将王元、周宗等复立嚣子纯，犹总兵据冀，公孙述遣将赵匡等救之，帝复令异行天水太守事。攻匡等且一年，皆斩之。[三]诸将共攻冀，不能拔，欲且还休兵，异固持不动，常为军锋。

　　注[一]青山在北地参*(峦)**[□]*界，青山中水所出也。续汉书曰：“安定属国人，本属国降胡也。居参*(峦)**[□]*青山中，其豪帅号肥头小卿。”
    注[二]音于六反。
    注[三]东观记曰：“时赐冯异玺书曰：‘闻吏士精锐，水火不避，购赏之赐，必不令将军负丹青，失断金。’”明年夏，与诸将攻落门，未拔，[一]病发，薨于军，谥曰节侯。

　　注[一]落门，聚名，在冀县，有落门山。
    长子彰嗣。明年，帝思异功，复封彰弟欣为析乡侯。十三年，更封彰东缗侯，食三县。[一]永平中，徙封平乡侯。[二]彰卒，子普嗣，有罪，国除。[三]

　　注[一]东观记曰，东缗，县名，属山阳郡。左传曰“齐侯伐宋，围缗”，即此地也。在今兖州金乡县。
    注[二]东观记曰：“永平五年，封平乡侯，食郁林潭中。”
    注[三]东观记曰：“坐□杀游徼，会赦，国除。”
    永初六年，安帝下诏曰：“夫仁不遗亲，义不忘劳，兴灭继绝，善善及子孙，古之典也。[一]昔我光武受命中兴，恢弘圣绪，横被四表，昭假上下，[二]光耀万世，祉祚流衍，垂于罔极。予末小子，夙夜永思，追惟勋烈，披图案籍，建武元功二十八将，佐命虎臣，谶记有征。盖萧、曹绍封，传继于今；[三]况此未远，而或至乏祀，朕甚愍之。其条二十八将无嗣绝世，若犯罪夺国，其子孙应当统后者，分别署状上。将及景风，章□旧德，显兹遗功焉。”[四]于是绍封普子晨为平乡侯。明年，二十八将绝国者，皆绍封焉。

　　注[一]论语曰：“兴灭国，继绝世。”公羊传曰：“善善及子孙，恶恶止其身。”
    注[二]昭，明也。假，至也。上下，天地。假音格。
    注[三]和帝永元三年，诏绍封萧、曹之后，以彰厥功也。
    注[四]春秋考异邮曰：“夏至四十五日景风至。”宋均注曰“景风至则封有功”也。
    岑彭字君然，南阳棘阳人也。[一]王莽时，守本县长。汉兵起，攻拔棘阳，彭将家属奔前队大夫甄阜。阜怒彭不能固守，拘彭母妻，令效功自补。彭将宾客战□甚力。及甄阜死，彭被创，亡归宛，与前队贰严说共城守。[二]汉兵攻之数月，城中粮尽，人相食，彭乃与说举城降。

　　注[一]棘音纪力反。
    注[二]前队大夫贰，甄阜之副也。姓严，名说。东观记云：“与贰师严尤共城守。”
    计严尤为大司马，又非贰师，与此不同。
    诸将欲诛之，大司徒伯升曰：“彭，郡之大吏，执心坚守，是其节也。今举大事，当表义士，不如封之，以劝其后。”更始乃封彭为归德侯，[一]令属伯升。及伯升遇害，彭复为大司马朱鲔校尉，从鲔击王莽杨州牧李圣，杀之，定淮阳城。
    鲔荐彭为淮阳都尉。更始遣立威王张n与将军徭伟镇淮阳。[二]伟反，击走n。
    彭引兵攻伟，破之。迁颍川太守。

　　注[一]归德，县名，属北地郡。
    注[二]风俗通曰：“东越王徭，句践之后，其后以徭为姓。”东观记*(曰)*"徭”作“淫”。
    会舂陵刘茂起兵，略下颍川，彭不得之官，乃与麾下数百人从河内太守邑人韩歆。会光武徇河内，歆议欲城守，彭止不听。既而光武至怀，歆迫急迎降。光武知其谋，大怒，收歆置鼓下，将斩之。[一]召见彭，彭因进说曰：“今赤眉入关，更始危殆，权臣放纵，矫称诏制，道路阻塞，四方蜂起，k雄竞逐，百姓无所归命。窃闻大王平河北，开王业，此诚皇天佑汉，士人之福也。彭幸蒙司徒公所见全济，未有报德，旋被祸难，永恨于心。今复遭遇，愿出身自效。”
    光武深接纳之。彭因言韩歆南阳大人，[二]可以为用。乃贳歆，[三]以为邓禹军师。

　　注[一]中*[军]*将*(军)*最尊，自执旗鼓。若置营，则立旗以为军门，并设鼓，戮人必于其下。
    注[二]大人谓大家豪右。
    注[三]贳，宽也。
    更始大将军吕植将兵屯淇园，彭说降之，于是拜彭为刺奸大将军，使督察营，[一]授以常所持节，从平河北。光武即位，拜彭廷尉，归德侯如故，行大将军事。[二]与大司马吴汉，大司空王梁，建义大将军朱佑，右将军万修，执金吾贾复，骁骑将军刘植，扬化将军坚镡，积射将军侯进，偏将军冯异、祭遵、王霸等，围洛阳数月。朱鲔等坚守不肯下。帝以彭尝为鲔校尉，令往说之。鲔在城上，彭在城下，相劳苦欢语如平生。彭因曰：“彭往者得执鞭侍从，蒙荐举拔擢，常思有以报恩。今赤眉已得长安，更始为三王所反，[三]皇帝受命，平定燕、赵，尽有幽、冀之地，百姓归心，贤俊云集，亲率大兵，来攻洛阳。天下之事，逝其去矣。公虽婴城固守，将何待乎？”[四]鲔曰：“大司徒被害时，鲔与其谋，[五]又谏更始无遣萧王北伐，诚自知罪深。”彭还，具言于帝。帝曰：“夫建大事者，不忌小怨。鲔今若降，官爵可保，况诛罚乎？河水在此，吾不食言。”[六]彭复往告鲔，鲔从城上下索曰：“必信，可乘此上。”彭趣索欲上。[七]鲔见其诚，即许降。后五日，鲔将轻骑诣彭。顾敕诸部将曰：“坚守待我。我若不还，诸君径将大兵上S辕，归郾王。”[八]乃面缚，与彭俱诣河阳。[九]帝即解其缚，召见之，复令彭夜送鲔归城。明旦，悉其出降，拜鲔为平狄将军，封扶沟侯。鲔，淮阳人，后为少府，[一０]传封累代。

　　注[一]续汉书曰：“时更始尚书令谢躬将六将军屯邺，兵横暴，为百姓所苦。上先遣吴汉往收之，故拜彭为刺奸将军。”
    注[二]续汉书曰：“彭镇河内。冯异先攻洛阳，朱鲔大出军，欲击彭。时天雾，鲔以为彭已去，令其兵皆获黍，彭乃进击，大破之。”
    注[三]解见上文。
    注[四]婴，绕也。谓以城自婴绕而守之。
    注[五]与音预。
    注[六]指河以为信，言其明白也。
    注[七]趣，向也。
    注[八]更始传尹尊为郾王。
    注[九]东观记曰：“诣行在所河津亭。”
    注[一０]前书曰：“少府，秦官，秩二千石。”续汉书曰：“少府，掌中服御诸物，衣服宝货珍膳之属。”
    建武二年，使彭击荆州，下摺⒁兜仁余城。[一]是时南方尤乱。南郡人秦丰据黎丘，自称楚黎王，略*(十)*有*[十]*二县；[二]董欣起堵乡；许邯起杏；[三]　　又更始诸将各拥兵据南阳诸城。帝遣吴汉伐之，汉军所过多侵暴。时破虏将军邓奉谒归新野，怒吴汉掠其乡里，遂*(返)**[反]*，击破汉军，获其辎重，屯据U阳，与诸贼合从。秋，彭破杏，降许邯，迁征南大将军。复遣朱佑、贾复及建威大将军耿m，汉*(中)**[忠]*将军王常，武威将军郭守，越骑将军刘宏，偏将军刘嘉、耿植等，与彭并力讨邓奉。先击堵乡，而奉将万余人救董欣。欣、奉皆南阳精兵，彭等攻之，连月不克。三年夏，帝自将南征，至叶，董欣别将将数千人遮道，车骑不可得前。彭奔击，大破之。帝至堵阳，邓奉夜逃归U阳，[四]董欣降。彭复与耿m、贾复及积弩将军傅俊、骑都尉臧宫等从追邓奉于小长安。[五]帝率诸将亲战，大破之。奉迫急，乃降。
    帝怜奉旧功臣，且衅起吴汉，欲全宥之。彭与耿m谏曰：“邓奉背恩反逆，暴师经年，致贾复伤痍，朱佑见获。陛下既至，不知悔善，而亲在行陈，兵败乃降。
    若不诛奉，无以惩恶。”于是斩之。奉者，西华侯邓晨之兄子也。

　　注[一]撸县名，属南阳郡，故城在今汝州鲁山县东南。叶，今许州叶县也。
    续汉书曰：“彭南击荆州，至*(城)**[成]*安、昆阳、摺⒁丁⑽柩簟⒍卵簟⑵绞稀⒓阳、胡阳，处处皆破其屯聚。”
    注[二]东观记曰：“丰，县人，少学长安，受律令，归为县吏。更始元年起兵，攻得、宜城、*(若)**[e]*、编、临沮、中庐、襄阳、邓、新野、穰、湖阳、蔡阳，兵合万人。”音求纪反。
    注[三]南阳复阳县有杏聚。
    注[四]续汉书曰：“奉令候伏道旁，见车骑一日不绝，归语奉，奉遂夜遁。”
    注[五]小长安解见光武纪。
    车驾引还，令彭率傅俊、臧宫、刘宏等三万余人南□秦丰，拔黄邮，[一]丰与其大将蔡宏拒彭等于邓，数月不得进。帝怪以让彭。彭惧，于是夜勒兵马，申令军中，使明旦西击山都。[二]乃缓所获虏，令得逃亡，归以告丰，丰即悉其军西邀彭。彭乃潜兵度沔水，击其将张杨于阿头山，大破之。[三]从川谷闲伐木开道，直袭黎丘，击破诸屯兵。丰闻大惊，驰归救之。彭与诸将依东山为营，丰与蔡宏夜攻彭，彭豫为之备，出兵逆击之，丰败走，追斩蔡宏。更封彭为舞阴侯。

　　注[一]黄邮，聚名也，在南阳新*(都)**[野]*县。
    注[二]山都，县名，属南阳郡，旧南阳之赤乡，秦以为县，故城在今襄州义清县东北。
    注[三]沔水源出武都东狼谷中，即汉水之上源也。阿头山在襄阳。
    秦丰相赵京举宜城降，拜为成汉将军，与彭共围丰于黎丘。时田戎拥夷陵，[一]　　闻秦丰被围，惧大兵方至，欲降。而妻兄辛臣谏戎曰：“今四方豪杰各据郡国，洛阳地如掌耳，[二]不如按甲以观其变。”戎曰：“以秦王之强，犹为征南所围，岂况吾邪？降计决矣。”四年春，戎乃留辛臣守夷陵，自将兵沿江沔止黎丘，刻期日当降，而辛臣于后盗戎珍宝，从闲道先降于彭，而以书招戎。戎疑必卖己，遂不敢降，[三]而反与秦丰合。彭出兵攻戎，数月，大破之，其大将伍公诣彭降，戎亡归夷陵。帝幸黎丘劳军，封彭吏士有功者百余人。彭攻秦丰三岁，斩首九万余级，丰余兵裁千人，又城中食且尽。帝以丰转弱，令朱佑代彭守之，使彭与傅俊南击田戎，大破之，遂拔夷陵，追至秭归。[四]戎与数十骑亡入蜀，尽获其妻子士数万人。

　　注[一]东观记曰：“田戎，西平人，与同郡人陈义客夷陵，为k盗。更始元年，义、戎将兵陷夷陵，陈义自称黎丘大将军，戎自称埽地大将军。”襄阳耆旧记曰：“戎号周成王，义称临江王。”
    注[二]续汉书曰：“辛臣为戎作地图，图彭宠、张步、董宪、公孙述等所得郡国，云洛阳所得如掌耳。”
    注[三]东观记曰：“戎至期日，灼龟卜降，兆中拆，遂止不降。”
    注[四]秭归，县名，今归州，解见和纪。
    彭以将伐蜀汉，而夹川谷少，水险难漕运，留威虏将军冯骏军江州，[一]都尉田鸿军夷陵，领军李玄军夷道，自引兵还屯津乡，当荆州要会，[二]喻告诸蛮夷，降者奏封其君长。初，彭与交址牧邓让厚善，与让书陈国家威德，[三]又遣偏将军屈充移檄江南，班行诏命，于是让与江夏太守侯登、武陵太守王堂、长沙相韩福、桂阳太守张隆、零陵太守田翕、苍梧太守杜穆、交址太守锡光等，相率遣使贡献，悉封为列侯。或遣子将兵助彭征伐。[四]于是江南之珍始流通焉。

　　注[一]江州，县名，今渝州巴县也。东观记曰：“长沙中尉冯骏将兵诣彭，玺书拜骏为威虏将军。”
    注[二]津乡，县名，所谓江津也。东观记曰：“津乡当荆、杨之咽喉。”
    注[三]东观记曰：“让夫人，光烈皇后姊也。”
    注[四]续汉书曰：“张隆遣子晔将兵诣彭助征伐，上以晔为率义侯。”不总遣子，故言或。
    六年冬，征彭诣京师，数召燕见，厚加赏赐。复南还津乡，有诏过家上，大长秋以朔望问太夫人起居。[一]

　　注[一]大长秋，皇后属官。汉法，列侯之母，方称太夫人也。
    八年，彭引兵从车驾破天水，与吴汉围隗嚣于西城。时公孙述将李育将兵救嚣，守上，帝留盖延、耿m围之，而车驾东归。□彭书曰：“两城若下，便可将兵南击蜀虏。人苦不知足，既平陇，复望蜀。每一发兵，头须为白。”彭遂壅谷水灌西城，城未没丈余，[一]嚣将行巡、周宗将蜀救兵到，嚣得出还冀。汉军食尽，烧辎重，引兵下陇，延、m亦相随而退。嚣出兵尾击诸营，彭殿为后拒，[二]故诸将能全师东归。彭还津乡。

　　注[一]东观记曰：“时以缣囊盛土为堤，灌西城，谷水从地中数丈涌出，故城不拔。”续汉书云“以缣盛土为堤”。
    注[二]尾谓寻其后而击之。凡军在前曰启，在后曰殿。东观记曰“彭东入弘农界，百姓持酒肉迎军，曰‘蒙将军为后拒，全子弟得生还也’”也。
    九年，公孙述遣其将任满、田戎、程泛，将数万人乘枋u下江关，[一]击破冯骏及田鸿、李玄等。遂拔夷道、夷陵，据荆门、虎牙。[二]横江水起浮桥、□楼，立攒柱绝水道，结营山上，以拒汉兵。彭数攻之，不利，于是装直进楼船、冒突露桡数千艘。[三]

　　注[一]枋u，以木竹为之，浮于水上。尔雅曰：“舫，也。”郭景纯曰：“水中□筏也。”华阳国志曰，巴、楚相攻，故置江关，旧在赤甲城，后移在江南岸，对白帝城，故基在今夔州*(鱼)**[人]*复县南。“枋”即“舫”字，古通用耳。u音步佳反。音匹俱反。
    注[二]解在光武纪。
    注[三]并船名。楼船，船上施楼。桡，小V也。*(尔雅)**[方言]*曰：“V谓之桡。”露桡谓露V在外，人在船中。冒突，取其触冒而唐突也。桡音饶。
    十一年春，彭与吴汉及诛虏将军刘隆、辅威将军臧宫、骁骑将军刘歆，发南阳、武陵、南郡兵，又发桂阳、零陵、长沙委输棹卒，凡六万余人，[一]骑五千匹，皆会荆门。吴汉以三郡棹卒多费粮谷，欲罢之。彭以蜀兵盛，不可遣，上书言状。帝报彭曰：“大司马习用步骑，不晓水战，荆门之事，一由征南公为重而已。”
    彭乃令军中募攻浮桥，先登者上赏。于是偏将军鲁奇应募而前。时天风狂急，*(彭)*奇船逆流而上，直几∏牛而攒柱钩不得去，[二]奇等乘耸馑勒剑因飞炬焚之，风怒火盛，桥楼崩烧。彭复悉军顺风并进，所向无前。蜀兵大乱，溺死者数千人。斩任满，生获程泛，而田戎亡保江州。彭上刘隆为南郡太守，自率臧宫、刘歆长驱入江关，令军中无得虏掠。所过，百姓皆奉牛酒迎劳。彭见诸耆老，为言大汉哀愍巴蜀久见虏役，故兴师远伐，以讨有罪，为人除害。
    让不受其牛酒。百姓皆大喜悦，争开门降。诏彭守益州牧，所下郡，辄行太守事。[三]

　　注[一]棹卒，持棹行船也。东观记作“濯”。前书邓通以濯船为黄头郎。濯音直教反。
    注[二]续汉书曰：“时天东风，其攒柱有反把，钩奇船不得去。”
    注[三]东观记曰：“彭若出界，即以太守号付后将军，选官属守州中长*(史)**[吏]*。”
    彭到江州，以田戎食多，难卒拔，留冯骏守之，自引兵乘利直指垫江，攻破平曲，[一]收其米数十万石。公孙述使其将延岑、吕鲔、王元及其弟恢悉兵拒广汉及资中，[二]又遣将侯丹率二万余人拒黄石。彭乃多张疑兵，使护军杨翕与臧宫拒延岑等，自分兵浮江下还江州，都江而上，[三]袭击侯丹，大破之。
    因晨夜倍道兼行二千余里，径拔武阳。[四]使精骑驰广都，[五]去成都数十里，巳舴缬辏所至皆奔散。初，述闻汉兵在平曲，故遣大兵逆之。及彭至武阳，绕出延岑军后，蜀地震骇。述大惊，以杖击地曰：“是何神也！”

　　注[一]垫江，县名，属巴郡，今忠州县也。垫音徒协反。平曲，地阙。
    注[二]资中，县名，属犍为郡，其地在今资州资阳县。
    注[三]都江，成都江也。
    注[四]武阳，解见光武纪。
    注[五]广都，县名，属蜀郡，故城在今益州成都县东南。
    彭所营地名彭亡，闻而恶之，欲徙，会日暮，蜀刺客诈为亡奴降，夜刺杀彭。
    彭首破荆门，长驱武阳，持军整齐，秋豪无犯。[一]邛谷王任贵闻彭威信，数千里遣使迎降。[二]会彭已薨，帝尽以任贵所献赐彭妻子，谥曰壮侯。蜀人怜之，为立庙武阳，岁时祠焉。

　　注[一]豪，毛也。秋毛喻细也。高祖曰：“吾入关，秋豪无所取。”
    注[二]前书音义曰：“任贵，越`夷，杀太守枚根，自立为邛谷王。”
    子遵嗣，徙封细阳侯。[一]十三年，帝思彭功，复封遵弟淮为谷阳侯。[二]遵永平中为屯骑校尉。遵卒，子伉嗣。[三]伉卒，子□嗣，[四]元初三年，坐事失国。建光元年，安帝复封□细阳侯，顺帝时为光禄勋。

　　注[一]细阳，县名，属汝南郡，故城在今颍川汝阴县西。
    注[二]谷阳，县名，属沛郡。
    注[三]伉音口葬反。
    注[四]东观记*(曰)*"□”作“起”。元初中，坐事免。
    □卒，子熙嗣，尚安帝妹涅阳长公主。少为侍中、虎贲中郎将，朝廷多称其能。
    迁魏郡太守，[一]招聘隐逸，与参政事，无为而化。视事二年，舆人歌之曰：“我有枳棘，岑君伐之。[二]我有蟊贼，岑君遏之。[三]狗吠不惊，足下生牦。[四]　　含哺鼓腹，焉知凶灾？[五]我喜我生，独丁斯时。[六]美矣岑君，于戏休兹！”
    [七]

　　注[一]魏郡，秦时置，故城在今相州安阳县东北。
    注[二]枳棘多榛梗，以喻寇盗充斥也。
    注[三]蟊贼，食禾稼虫名，以喻奸吏侵渔也。
    注[四]牦，长毛也。犬无追吠，故足下生牦。
    注[五]哺，食也。鼓，击也。
    注[六]丁犹当也。
    注[七]于戏，叹美之词。见尔雅。于音乌。戏音许宜反。
    熙卒，子福嗣，为黄门侍郎。
    贾复字君文，南阳冠军人也。少好学，习尚书。事舞阴李生，李生奇之，谓门人曰：“贾君之容貌志气如此，而勤于学，将相之器也。”王莽末，为县掾，迎盐河东，会遇盗贼，等比十余人皆放散其盐，复独完以还县，县中称其信。
    时下江、新市兵起，复亦聚数百人于羽山，自号将军。更始立，乃将其归汉中王刘嘉，以为校尉。复见更始政乱，诸将放纵，乃说嘉曰：“臣闻图尧舜之事而不能至者，汤武是也；[一]图汤武之事而不能至者，桓文是也；[二]图桓文*[之]*事而不能至者，六国是也；[三]定六国之规，欲安守之而不能至者，亡六国是也。今汉室中兴，大王以亲戚为藩辅，天下未定而安守所保，所保得无不可保乎？”嘉曰：“卿言大，非吾任也。大司马刘公在河北，必能相施，第持我书往。”[四]复遂辞嘉，受书北度河，及光武于柏人，因邓禹得召见。
    光武奇之，禹亦称有将帅节，于是署复破虏将军督盗贼。复马羸，[五]光武解左骖以赐之。[六]官属以复后来而好陵折等辈，调补z尉，光武曰：“贾督有折记Ю镏威，方任以职，勿得擅除。”[七]

　　注[一]尧禅舜，舜禅禹，汤乃放桀，武王诛纣，故言不能至者。
    注[二]齐桓公小白，晋文公重耳，春秋之时，周衰，二君霸有海内。
    注[三]六国谓韩、赵、魏、燕、齐、楚，分列中夏，各自跨据，又不逮桓文。
    注[四]施，用也。第，但也。
    注[五]羸，力佳反。
    注[六]骖者，服外之马也。东观记、续汉书“左”并作“右”。
    注[七]东观记曰“时上置两府官属，复与段孝共坐。孝谓复曰：‘卿将军督，我大司马督，不得共坐。’复曰：‘俱刘公吏，有何尊卑？’官属以复不逊，上调官属补长吏，共白欲以复为z尉，上署报不许”也。
    光武至信都，以复为偏将军。及拔邯郸，迁都护将军。从击青犊于射犬，大战至日中，贼陈坚不却。光武传召复曰：“吏士皆饥，可且朝饭。”复曰；“先破之，然后食耳。”于是被羽先登，[一]所向皆靡，贼乃败走。诸将咸服其勇。
    又北与五校战于真定，大破之。复伤创甚。光武大惊曰：“我所以不令贾复别将者，为其轻敌也。果然，失吾名将。闻其妇有孕，生女邪，我子娶之，生男邪，我女嫁之，不令其忧妻子也。”复病寻愈，追及光武于蓟，相见甚欢，大飨士卒，令复居前，击邺贼，破之。

　　注[一]被犹负也，析羽为旌旗，将军所执。先登，先赴敌也。
    光武即位，拜为执金吾，封冠军侯。先度河攻朱鲔于洛阳，与白虎公陈侨战，连破降之。建武二年，益封穰、朝阳二县。更始郾王尹尊及诸大将在南方未降者尚多，帝召诸将议兵事，未有言，沉吟久之，乃以檄叩地曰：“郾最强，宛为次，谁当击之？”复率然对曰：“臣请击郾。”帝笑曰：“执金吾击郾，吾复何忧！大司马当击宛。”遂遣复与骑都尉阴识、骁骑将军刘植南度五社津击郾，连破之。月余，尹尊降，尽定其地。引东击更始淮阳太守暴汜，汜降，属县悉定。其秋，南击召陵、新息，平定之。[一]明年春，迁左将军，别击赤眉于新城、渑池闲，连破之。[二]与帝会宜阳，降赤眉。

　　注[一]新息，县名，属汝南郡，故城在今豫州新息县西南也。
    注[二]新城，今伊阙县。
    复从征伐，未尝丧败，数与诸将溃围解急，身被十二创。帝以复敢深入，希令远征，而壮其勇节，常自从之，故复少方面之勋。[一]诸将每论功自伐，复未尝有言。帝辄曰：“贾君之功，我自知之。”

　　注[一]东观记曰：“吴汉击蜀未破，上书请复自助，上不遣。”
    十三年，定封胶东侯，食郁秩、壮武、下密、即墨、梃*(胡)*、观阳，凡六县。
    [一]复知帝欲偃干戈，修文德，不欲功臣拥京师，乃与高密侯邓禹并剽甲兵，敦儒学。[二]帝深然之，遂罢左右将军。复以列侯就第，加位特进。[三]复为人刚毅方直，多大节。既还私第，阖门养威重。朱佑等荐复宜为宰相，帝方以吏事责三公，故功臣并不用。是时列侯唯高密、固始、胶东三侯与公卿参议国家大事，恩遇甚厚。[四]三十一年卒，谥曰刚侯。

　　注[一]六县皆属胶东国。壮武故城在今莱州即墨县西，下密在今青州北海县东北。即墨在今莱州胶水县东南，梃*(胡)*故城在今莱州昌阳县西北，观阳在昌阳县东。梃一音廷。
    注[二]广雅曰：“剽，削也。”谓削除甲兵。东观记曰：“复阖门养威重，授易经，起大义。”
    注[三]东观记曰：“上以天下既定，思念欲完功臣爵土，不令以吏职为过，故皆以列侯就第也。”
    注[四]高密侯邓禹，固始侯李通。
    子忠嗣。忠卒，子敏嗣。建初元年，坐诬告母杀人，国除。肃宗更封复小子邯为胶东侯，邯弟宗为即墨侯，各一县。邯卒，子育嗣。育卒，子长嗣。
    宗字武孺，少有操行，多智略。初拜郎中，稍迁，建初中为朔方太守。旧内郡徙人在边者，率多贫弱，为居人所仆役，不得为吏。宗擢用其任职者，与边吏参选，转相监司，以`发其奸，或以功次补长吏，故各愿尽死。匈奴畏之，不敢入塞。[一]征为长水校尉。宗兼通儒术，每燕见，常使与少府丁鸿等论议于前。章和二年卒，朝廷愍惜焉。

　　注[一]东观记曰：“匈奴常犯塞，得生口，问：‘太守为谁？’曰：‘贾武孺。’曰：‘宁贾将军子邪？’曰：‘是。’皆放遣还，是后更不入塞。”
    子参嗣。参卒，子建嗣。元初元年，尚和帝女临颍长公主。主兼食颍阴、许，合三县，数万户。时邓太后临朝，光宠最盛，以建为侍中，顺帝时为光禄勋。
    论曰：中兴将帅立功名者矣，唯岑彭、冯异建方面之号，自函谷以西，方城以南，[一]两将之功，实为大焉。若冯、贾之不伐，岑公之义信，[二]乃足以感三军而怀敌人，故能克成远业，终全其庆也。昔高祖忌柏人之名，违之以全福；征南恶彭亡之地，留之以生灾。[三]岂几虑自有明惑，将期数使之然乎？

　　注[一]方城，山名，一名黄城山，在今唐州方城县东北也。
    注[二]信谓朱鲔知其诚而降。义谓荆人奉牛酒，让不受。
    注[三]柏人，县名也。高祖尝欲宿于柏人。曰：“柏人者，迫于人也。”不宿而去。后竟有贯高之事。
    赞曰：阳夏师克，实在和德。胶东盐吏。征南宛贼。奇锋震敌，远图谋国。
        校勘记

　　六三九页四行汝州郏城县亦有父城按：集解引沉钦韩说，谓汝州郏城县之父城，乃前志沛郡之城公，非父城也。注误。
    六三九页一二行段建按：原本“段”皆斗“□”，径改正，后不悉出。
    六四０页九行竟字子期山阳人也后死于赤眉之难见前书按：沉家本谓按前书无曹竟事，圣公传亦无左丞相，“前书”二字必有误。
    六四０页一三行徇行郡县按：汲本、殿本“徇”作“循”。
    六四一页三行至饶阳无蒌亭按：聚珍版东观记“无”作“芜”。
    六四一页一五行杜预注春秋曰应国在襄城成父县西南按：校补谓案今杜注作“在襄阳城父县西南”，见左僖二十四年传下。考晋志，襄城无成父县，襄阳亦无城父县，当作“襄城父城县西南”。
    六四二页二行又降匈奴于林S顿王按：集解引钱大昕说，谓说文无“S”字，当是“蹋”字之斗，三国魏志作“蹋顿”。
    六四二页九行山阳公载记*(曰)*据集解引惠栋说删。
    六四三页一０行大破斩勃按：李慈铭谓“大破”下脱一“之”字。
    六四三页一三行异遣校尉护军*(将军)*将兵据刊误删。
    六四四页一一行其*(义)**[利]*断金据汲本、殿本改。
    六四四页一二行天井关在太行山*(下)**[上]*校补谓当依章帝纪注作“山上”，今据改。
    六四五页四行谓张n为淮阳王按：“n”原斗“]”，径改正。
    六四五页七行引击阳翟贼刊误谓“引”下少一“军”字。按：张森楷校勘记谓下文“引而西”，贾复传“引东击更始淮阳太守”，并无“军”字，刘说泥。
    六四六页二行华阴阳沉“阳”原作“杨”，径据汲本、殿本改。按：聚珍版东观记亦作“阳”。
    六四六页一三行余尚十余万东走宜阳降玺书劳异曰集解引王补说，谓“降”下宜有“帝”字。按：下云“时赤眉虽降”，是“降”字当属上为句，王说非。
    又按：通鉴删“余尚十余万东走宜阳”十字，下接“帝降玺书曰”云云，是亦误以“降”字属下读，并补一“帝”字矣。说详黄山校补。
    六四七页七行骆*(盖)*延据T按：集解引惠栋说，谓通鉴无“盖”字。张森楷校勘记谓盖延是汉臣，未尝据T，据T者骆延也。今据删。又按：“T”原作“□”，径依汲本改正。
    六四七页八行任良据按：“”原斗“鄂”，径改正。
    六四七页八行汝章据槐里按：“里”原斗“回”，径改正。
    六四八页三行故秦*(芒)**[芷]*阳县据王先谦说改。
    六四八页六行公孙述遣将程焉将数万人就吕鲔按：集解引惠栋说，谓依公孙述传及华阳国志，“焉”当作“乌”。
    六四八页一一行上书思慕阙廷按：李慈铭谓“上书”下当脱一“言”字。
    六五０页六行忸*(□)**[]*小利据集解本改。按：注作“纭保从大，不误。
    六五０页一０行汉*(中)**[忠]*刊误谓案王常传，“中”当作“忠”。今据改。
    注“中”亦径改为“忠”。
    六五一页一三行青山在北地参*(峦)**[□]*界据刊误改，下同。
    六五一页一三行其豪帅号肥头小卿按：汲本、殿本“小”作“少”。
    六五二页三行长子彰嗣按：集解引沉钦韩说，谓水经注“彰”作“璋”。
    六五二页三行复封彰弟欣为析乡侯按：“析”原斗“祈”，径据汲本、殿本改正。
    六五三页八行与贰师严尤共城守按：汲本、殿本脱“与”字。
    六五三页八行又非贰师按：“贰”原斗“二”，径改正。
    六五三页一二行更始遣立威王张n按：沉家本谓按圣公传n封淮阳王，而此曰“立威”者，殆先封立威王，更封淮阳欤？
    六五四页二行东观记*(曰)*"曰”字当衍，今删。
    六五四页一０行中*[军]*将*(军)*最尊据刊误改。
    六五四页一三行于是拜彭为刺奸大将军集解引沉钦韩说，谓案文当为“大将军刺奸”，时光武为大将军，彭为其刺奸耳。今按：沉说是。亦如光武以破虏将军行大司马事，而署贾复为破虏将军督盗贼掾也。
    六五六页八行建武二年使彭击荆州按：校补引钱大昭说，谓光武纪遣彭击荆州k贼在建武元年十月。
    六五六页九行略*(十)*有*[十]*二县校补谓“十有”二字当乙转。今据改。
    六五六页一０行遂*(返)**[反]*击破汉军据校补改。
    六五六页一二行汉*(中)**[忠]*将军王常刊误谓“中”当作“忠”。今据改。
    六五七页五行至*(城)**[成]*安据校补改。
    六五七页七行*(若)**[e]*据郡国志改，各本皆未正。
    六五八页三行在南阳新*(都)**[野]*县据集解引惠栋说改。
    六五八页九行沿江沔止黎丘按：校补引钱大昭说，谓“止”当作“上”。
    六五九页二行所得郡国按：汲本“得”作“分”。
    六五九页五行留威虏将军冯骏军江州按：集解引沉钦韩说，谓疑骏此时未能越巴峡军江州，“江州”或“江关”之误，即捍关也。王先谦谓下文方言田戎亡保江州，此“江州”是误文。
    六五九页七行偏将军屈充按：集解引惠栋说，谓袁宏纪“屈充”作“房充”。
    六五九页八行武陵太守王堂按：“堂”原斗“常”，径据汲本、殿本改正。
    六五九页八行苍梧太守杜穆按：集解引惠栋说，谓袁宏纪“杜穆”作“杜稷”。
    六五九页一二行津乡县名按：集解引惠栋说，谓续志南郡江陵县有津乡。津乡，乡名，非县名也。
    六六０页一一行横江水起浮桥□楼按：校补引钱大昭说，谓“□楼”通鉴作“关楼”。胡注，犹今城上敌楼也。
    六六０页一四行在今夔州*(鱼)*[人]复县南按：“鱼”当作“人”，详公孙述传校勘记。
    六六一页一行*(尔雅)**[方言]*曰V谓之桡集解引沉钦韩说，谓注“尔雅”误，文见方言。今据改。
    六六一页七行时天风狂急集解引钱大昕说，谓“天”当为“大”字之斗。今按：
    通鉴作“时东风狂急”。
    六六一页七行*(彭)*奇船逆流而上集解引陈景云说，谓时奇应募，以偏师独进，彭见敌势已摧，乃悉军并进耳。彭不与奇同行，此文不合有“彭”字。今据删。
    按：通鉴“彭”作“鲁”。又惠栋云，蜀鉴无“彭”字。
    六六一页一五行选官属守州中长*(史)**[吏]*据刊误改。
    六六三页九行东观记*(曰)*□作起“曰”字当衍，今删。
    六六三页一０行迁魏郡太守按：集解引沉钦韩说，谓艺文类聚引东观记，北堂书钞引华峤书，俱作“东郡”。
    六六三页一三行于戏休兹按：王先谦谓类聚十九、御览四百六十五引“休”作“在”。
    六六四页一一行图桓文*[之]*事而不能至者据汲、殿本补。
    六六四页一四行必能相施按：汲本“必”作“不”。
    六六五页一行于是署复破虏将军督盗贼按：集解引沉钦韩说，谓光武以破虏将军行大司马事，故署复为督盗贼，亦如太守府有门下督盗贼。通鉴直云“以复为破虏将军”，误矣。又按：李慈铭谓此为光武破虏将军之督盗贼掾也，“贼”字下疑脱一“掾”字。
    六六五页二行调补z尉按：集解引王补说，谓“调”上疑夺“请”字。
    六六五页六行分列中夏按：汲本、殿本“列”作“裂”。
    六六七页一行食郁秩壮武下密即墨梃*(胡)*观阳凡六县据集解引惠栋说删，注同。
    六六七页五行三十一年卒按：集解引惠栋说，谓袁宏纪云“三十年”。

 
    
下一章　

    

 
    
    
          后汉书卷十八　吴盖陈臧列传　第八

　　吴汉字子颜，南阳宛人也。家贫，给事县为亭长。王莽末，以宾客犯法，乃亡命至渔阳。[一]资用乏，以贩马自业，往来燕、蓟闲，所至皆交结豪杰。更始立，使使者韩鸿徇河北。[二]或谓鸿曰：“吴子颜，奇士也，可与计事。”鸿召见汉，甚悦之，遂承制拜为安乐令。[三]

　　注[一]命，名也。谓脱其名籍而逃亡。
    注[二]续汉书曰：“*(贿县)**[南阳]*人韩鸿为谒者，使持节降河北，拜除二千石。”
    注[三]安乐，县名，属渔阳郡，故城在今幽州潞县西北。
    会王郎起，北州扰惑。汉素闻光武长者，独欲归心。乃说太守彭宠曰：“渔阳、上谷突骑，天下所闻也。君何不合二郡精锐，附刘公击邯郸，此一时之功也。”
    [一]宠以为然，而官属皆欲附王郎，宠不能夺。汉乃辞出，止外亭，念所以谲，未知所出。[二]望见道中有一人似儒生者，汉使人召之，为具食，[三]问以所闻。生因言刘公所过，为郡县所归；
    邯郸举尊号者，实非刘氏。汉大喜，即诈为光武书，移檄渔阳，使生赍以诣宠，令具以所闻说之，汉复随后入。宠甚然之。于是遣汉将兵与上谷诸将并军而南，所至击斩王郎将帅。[四]及光武于广阿，拜汉为偏将军。既拔邯郸，[五]赐号建策侯。

　　注[一]一时，言不可再遇也。
    注[二]谲，诈也。未知欲出何计以诈之。
    注[三]续汉书曰：“时道路多饥人，来求食者似*(诸)**[儒]*生，汉召*[之]*，故先为具食。”
    注[四]续汉书曰：“攻蓟，诛王郎大将赵闳等。”
    注[五]续汉书曰：“时上使汉等将突骑，扬兵戏马，立骑驰环邯郸城，乃围之。”
    汉为人质厚少文，造次不能以辞自达。邓禹及诸将多知之，数相荐举，及得召见，遂见亲信，常居门下。
    光武将发幽州兵，夜召邓禹，问可使行者。禹曰：“闲数与吴汉言，其人勇鸷有智谋，[一]诸将鲜能及者。”即拜汉大将军，持节北发十郡突骑。更始幽州牧苗曾闻之，阴勒兵，□诸郡不肯应调。[二]汉乃将二十骑先驰至无终。[三]曾以汉无备，出迎于路，汉即直骑，收曾斩之，而夺其军。北州震骇，城邑莫不望风弭从。[四]遂悉发其兵，引而南，与光武会清阳。
    诸将望见汉还，士马甚盛，皆曰：“是宁肯分兵与人邪？”及汉至莫府，上兵簿，[五]诸将人人多请之。光武曰：“属者恐不与人，[六]今所请又何多也？”诸将皆X。

　　注[一]广雅曰：“鸷，执也。”凡鸟之勇锐，兽之猛悍者，皆名鸷也。
    注[二]调，发也。
    注[三]无终，本山戎国也。无终山名，因为国号。汉为县名，属右北平，故城在今幽州渔阳县也。
    注[四]弭犹服也。
    注[五]莫，大也。兵簿，军士之名帐。
    注[六]属犹近也。
    初，更始遣尚书令谢躬率六将军攻王郎，不能下。会光武至，共定邯郸，而躬裨将虏掠不相承禀，光武深忌之。虽俱在邯郸，遂分城而处，然每有以慰安之。
    躬勤于职事，光武常称曰“谢尚书真吏也”，故不自疑。躬既而率其兵数万，还屯于邺。时光武南击青犊，谓躬曰：“我追贼于射犬，必破之。尤来在山阳者，吮氐本走。若以君威力，击此散虏，必成禽也。”躬曰：“善。”及青犊破，而尤来果北走隆虑山，躬乃留大将军刘庆、魏郡太守陈康守邺，自率诸将军击之。穷寇死战，其锋不可当，躬遂大败，死者数千人。光武因躬在外，乃使汉与岑彭袭其城。汉先令辩士说陈康曰：“盖闻上智不处危以侥幸，[一]中智能因危以为功，下愚安于危以自亡。危亡之至，在人所由，不可不察。今京师败乱，四方云扰，公所闻也。萧王兵强士附，河北归命，公所见也。谢躬内背萧王，外失心，公所知也。公今据孤危之城，待灭亡之祸，义无所立，节无所成。不若开门内军，转祸为福，免下愚之败，收中智之功，此计之至者也。”康然之。
    于是康收刘庆及躬妻子，开门内汉等。及躬从隆虑归邺，不知康已反之，乃与数百骑轻入城。汉伏兵收之，手击杀躬，其悉降。[二]躬字子张，南阳人。
    初，其妻知光武不平之，常戒躬曰：“君与刘公积不相能，而信其虚谈，不为之备，终受制矣。”躬不纳，故及于难。

　　注[一]侥犹求也。
    注[二]续汉书曰：“时岑彭已在城中，将躬诣传舍，驰白汉。汉至，躬在彭前伏，汉曰：‘何故与鬼语！’遂杀之。”
    光武北击k贼，[一]汉常将突骑五千为军锋，数先登陷陈。及河北平，汉与诸将奉图书，上尊号。光武即位，拜为大司马，更封舞阳侯。

　　注[一]续汉书曰：“从击铜马、重连、高胡，皆破之。”
    建武二年春，汉率大司空王梁，建义大将军朱佑，大将军杜茂，执金吾贾复，扬化将军坚镡，偏将军王霸，骑都尉刘隆、马武、阴识，共击檀乡贼于邺东漳水上，大破之，[一]降者十余万人。帝使使者玺书定封汉为广平侯，食广平、斥漳、曲周、广年，凡四县。[二]复率诸将击邺西山贼黎伯卿等，及河内修武，悉破诸屯聚。车驾亲幸抚劳。复遣汉进兵南阳，击宛、涅阳、郦、穰、新野诸城，皆下之。引兵南，与秦丰战黄邮水上，破之。[三]又与偏将军冯异击昌城五楼贼张文等，又攻铜马、五幡于新安，皆破之。

　　注[一]水经曰，漳水源出上党长子县西发鸠山，东北至昌亭，与沱河合。
    注[二]四县皆属广平郡。广平故城在今持萦滥晗匚鞅保广年在今永年县东北，斥漳在今持乘县，曲周故城在今持萸周县西南。广年，避隋炀帝讳，改为永年县。
    注[三]南阳新野县有黄邮水、黄邮聚也。
    明年春，率建威大将军耿m、虎牙大将军盖延，击青犊于轵西，大破降之。又率骠骑大将军杜茂、强弩将军陈俊等，围苏茂于广乐。刘永将周建别招聚收集得十余万人，救广乐。汉将轻骑迎与之战，不利，马伤膝，还营，建等遂连兵入城。诸将谓汉曰：“大敌在前而公伤卧，心惧矣。”汉乃勃然裹创而起，椎牛飨士，令军中曰：“贼虽多，皆劫掠k盗，‘胜不相让，败不相救’，[一]　　非有仗节死义者也。今日封侯之秋，诸君勉之！”于是军士激怒，人倍其气。
    旦日，建、茂出兵围汉。汉选四部精兵黄头吴河等，[二]及乌桓突骑三千余人，齐鼓而进。[三]建军大溃，反还奔城。汉长驱追击，争门并入，大破之，茂、建突走。汉留杜茂、陈俊等守广乐，自将兵助盖延围刘永于睢阳。永既死，二城皆降。

　　注[一]此上两句在左传，郑*(大夫)*公子突之词也。
    注[二]前书邓通为黄头郎。音义曰：“土胜水，故刺船郎着黄帽，号黄头也。”
    注[三]续汉书曰：“汉躬被甲拔戟，令诸部将曰：‘闻赖鼓声，皆大呼俱*(大)*进，后至者斩。’遂鼓而进之。”
    明年，又率陈俊及前将军王梁，击破五校贼于临平，追至东郡箕山，大破之。
    北击清河长直及平原五里贼，皆平之。[一]时鬲县五姓共逐守长，据城而反。[二]　　诸将争欲攻之，汉不听，曰：“使鬲反者，皆守长罪也。敢轻冒进兵者斩。”乃移檄告郡，使收守长，而使人谢城中。五姓大喜，即相率归降。诸将乃服，曰：
    "不战而下城，非所及也。”

　　注[一]东观记及续汉书“长直”并作“长垣”。案：长垣，县名，在河南，不得言北击，而范书作长直，当是贼号，或因地以为名。
    注[二]鬲，县，属平原郡，故城在今德州西北。五姓，盖当土强宗豪右也。鬲音革。
    冬，汉率建威大将军耿mp汉*(中)**[忠]*将军王常等，击富平p获索二贼于平原。明年春，贼率五万余人夜攻汉营，军中惊乱，汉坚卧不动，有顷乃定。
    即夜发精兵出营突击，大破其。因追讨余党，遂至无盐，[一]进击勃海，皆平之。又从征董宪，围朐城。明年春，拔朐，[二]斩宪。事*(以)*[已]见刘永传。东方悉定，振旅还京师。

　　注[一]无盐，县名，属东平国，故城在今郓州东。
    注[二]朐，县名，解见光武纪。
    会隗嚣畔，夏，复遣汉西屯长安。八年，从车驾上陇，遂围隗嚣于西城。帝□汉曰：“诸郡甲卒但坐费粮食，若有逃亡，则沮败心，宜悉罢之。”汉等贪并力攻嚣，遂不能遣，粮食日少，吏士疲役，逃亡者多，及公孙述救至，汉遂退败。
    十一年春，率征南大将军岑彭等伐公孙述。及彭破荆门，长驱入江关，汉留夷陵，装露桡船，[一]将南阳兵及□刑募士三万人江而上。会岑彭为刺客所杀，汉并将其军。十二年春，与公孙述将魏党p公孙永战于鱼涪津，大破之，[二]　　遂围武阳。述遣子史兴将五千人救之。汉迎击兴，尽殄其，因入犍为界。
    诸县皆城守。汉乃进军攻广都，拔之。遣轻骑烧成都市桥，[三]武阳以东诸小城皆降。

　　注[一]桡，短V也，音人遥反。
    注[二]续汉书曰：“犍为郡南安县有渔涪津，在县北，临大江。”南中志曰：“渔涪津广数百步。”
    注[三]桥名也，解见公孙述传。
    帝戒汉曰：“成都十余万，不可轻也。但坚据广都，待其来攻，勿与争锋。若不敢来，公转营迫之，须其力疲，乃可击也。”汉乘利，遂自将步骑二万余人进逼成都，去城十余里，阻江北为营，作浮桥，使副将武威将军刘尚[一]将万余人屯于江南，相去二十余里。帝闻大惊，让汉曰：“比□公千条万端，何意临事勃乱！既轻敌深入，又与尚别营，事有缓急，不复相及。贼若出兵缀公，以大攻尚，尚破，公即败矣。幸无它者，急引兵还广都。”诏书未到，述果使其将谢丰p袁吉将十许万，分为二十余营，并出攻汉。使别将*[将]*万余人劫刘尚，令不得相救。汉与大战一日，兵败，走入壁，丰因围之。汉乃召诸将厉之曰：“吾共诸君u越险阻，转战千里，所在斩获，遂深入敌地，至其城下。而今与刘尚二处受围，思炔唤樱其祸难量。欲潜师就尚于江南，并兵御之。若能同心一力，人自为战，大功可立；如其不然，败必无余。成败之机，在此一举。”诸将皆曰“诺”。于是飨士秣马，闭营三日不出，乃多树幡旗，使烟火不绝，夜衔枚引兵与刘尚合军。丰等不觉，明日，乃分兵拒江北，自将攻江南。汉悉兵迎战，自旦至晡，遂大破之，斩谢丰p袁吉，获甲首五千余级。于是引还广都，留刘尚拒述，具以状上，而深自谴责。帝报曰：
    "公还广都，甚得其宜，述必不敢略尚而击公也。[二]若先攻尚，公从广都五十里悉步骑赴之，适当值其危困，破之必矣。”自是汉与述战于广都p成都之闲，八战八克，遂军于其郭中。述自将数万人出城大战，汉使护军高午p唐邯将数万锐卒击之。述兵败走，高午奔陈刺述，杀之。事已见述传。旦日城降，斩述首传送洛阳。明年正月，汉振旅浮江而下。至宛，诏令过家上，赐谷二万斛。

　　注[一]东观记p续汉书“尚”字并作“禹”。
    注[二]略犹过也。
    十五年，复率扬武将军马成p捕虏将军马武北击匈奴，徙e门p代郡p上谷吏人六万余口，置居庸p常*[山]*关以东。
    十八年，蜀郡守将史歆反于成都，自称大司马，攻太守张穆，穆u城走广都，歆遂移檄郡县，而宕渠杨伟p朐□徐容等，[一]起兵各数千人以应之。帝以歆昔为岑彭护军，晓习兵事，故遣汉率刘尚及太中大夫臧宫将万余人讨之。汉入武都，乃发广汉p巴p蜀三郡兵围成都，百余日城破，诛歆等。汉乃乘桴沿江下巴郡，杨伟p徐容等惶恐解散，汉诛其渠帅二百余人，徙其党与数百家于南郡p长沙而还。

　　注[一]宕渠p朐□，二县名，皆属巴郡。朐音劬，□音忍。宕渠山名，因以名县，故城在今渠州流江县东北，俗名车骑城是也。十三州志朐音春，□音闰。
    其地下湿，多朐□虫，因以名县。故城在今夔州云安县西万户故城是也。
    汉性强力，每从征伐，帝未安，恒侧足而立。诸将见战陈不利，或多惶惧，失其常度。汉意气自若，方整厉器械，激扬士吏。帝时遣人观大司马何为，还言方修战攻之具，乃叹曰：“吴公差强人意，隐若一敌国矣！”[一]每当出师，朝受诏，夕即引道，初无办严之日。[二]故能常任职，以功名终。及在朝廷，斤斤谨质，形于体貌。[三]汉尝出征，妻子在后买田业。汉还，让之曰：“军师在外，吏士不足，何多买田宅乎！”遂尽以分与昆弟外家。[四]

　　注[一]隐，威重之貌。言其威重若敌国。前书周亚夫谓剧孟曰：“大将得之，若一敌国矣。”
    注[二]严即装也，避明帝讳，故改之。
    注[三]尔雅曰：“明明p斤斤，察也。”李巡曰：“斤斤，精详之察也。”孙炎曰：“重慎之察也。”斤音靳。
    注[四]东观记曰“汉但修里宅，不起第。夫人先死，薄葬小坟，不作祠堂”也。
    二十年，汉病笃。车驾亲临，问所欲言。对曰：“臣愚无所知识，唯愿陛下慎无赦而已。”及薨，有诏悼愍，赐谥曰忠侯。[一]发北军五校p轻车p介士送葬，如大将军霍光故事。[二]

　　注[一]东观记曰：“有司秦议以武为谥，诏特赐谥曰忠侯。”
    注[二]汉置南北军五校，解见顺帝纪。轻车，兵车也。介士，甲士也。霍光传云以北军五校尉p轻车p介士载光尸以dc车，黄屋左纛，军陈至茂陵。不以南军者，重之也。
    子哀侯成嗣，为奴所杀。二十八年，分汉封为三国：成子旦为阳侯，[一]以奉汉嗣；旦弟盱[二]为筑阳侯；成弟国为新蔡侯。[三]旦卒，无子，国除。建初八年，徙封盱为平春侯，[四]以奉汉后。盱卒，子胜嗣。初，汉兄尉为将军，从征战死，封尉子彤为安阳侯。[五]帝以汉功大，复封弟翕为锴缀睢Ｎ馐虾钫叻参骞。

　　注[一]阳，县名，属汝南郡，在水之阳，因以为名，其地今豫州吴房县也。
    音劬。
    注[二]盱音火俱反。
    注[三]筑阳，县名，属南阳郡，古谷国也，在筑水之阳，故城在今襄州谷城县西。新蔡，县名，属汝南郡，蔡平侯自蔡徙此，故加“新”字，今豫州县也。
    筑音逐。
    注[四]平春，县名，属江夏郡。
    注[五]安阳，县名，属汝南郡，古江国也，故城在今豫州新息县西南。
    初，渔阳都尉严宣，与汉俱会光武于广阿，光武以为偏将军，封建信侯。[一]

　　注[一]建信，县名，属千乘国。
    论曰：吴汉自建武世，常居上公之位，终始倚爱之亲，[一]谅由质简而强力也。
    子曰“刚毅木讷近仁”，[二]斯岂汉之方乎！[三]昔陈平智有余以见疑，周勃资朴忠而见信。[四]夫仁义不足以相怀，则智者以有余为疑，而朴者以不足取信矣。[四]

　　注[一]"差强人意”，是倚之也；遂见亲信，是爱之也。
    注[二]论语文。刚毅谓强而能断。木，朴貌。讷，忍于言也。四者皆仁之质，若加文，则成仁矣，故言近仁。
    注[三]方，比也。
    注[四]高祖谓吕后曰：“陈平智有余，然难独任。”是见疑也。又曰：“周勃重厚少文，安刘氏者必勃。”是见信也。
    注[五]怀，依也。言若仁义之心足相依信，则情无疑阻。若彼此之诚未协，仁义不足相依，则智者翻以有余见疑，朴者以愚直取信。
    盖延字巨卿，渔阳要阳人也。[一]身长八尺，弯弓三百斤。边俗尚勇力，而延以气闻。历郡列掾p州从事，所在职办。[二]彭宠为太守，召延署营尉，行护军。

　　注[一]要阳，县名，光武时省。
    注[二]古者三公下至郡县皆有掾属。续汉志曰：“建武十八年，立刺史十二人，人主一州，皆有从事史p假佐，每郡皆置诸曹掾。”郡中列掾非一，延并为之，故言历也。渔阳属幽州。东观记云延为幽州从事。
    及王郎起，延与吴汉同谋归光武。[一]延至广阿，拜偏将军，号建功侯，从平河北。光武即位，以延为虎牙将军。

　　注[一]续汉书曰：“并与狐奴令王梁同劝宠。”
    建武二年，更封安平侯。遣南击敖仓，转攻酸枣p封丘，皆拔。[一]其夏，督驸马都尉马武p骑都尉刘隆p护军都尉马成p偏将军王霸等南伐刘永，先攻拔襄邑，[二]进取麻乡，[三]遂围永于睢阳。数月，尽收野麦，夜梯其城入。永惊惧，引兵走出东门，[四]延追击，大破之。永弃军走谯，延进攻，拔薛，斩其鲁郡太守，[五]而彭城p扶阳p杼秋p萧皆降。[六]又破永沛郡太守，斩之。
    [七]永将苏茂p佼强p周建等三万余人[八]救永，共攻延，延与战于沛西，大破之。永军乱，遁没溺死者太半。永弃城走湖陵，苏茂奔广乐。延遂定沛p楚p临淮，修高祖庙，置啬夫p祝宰p乐人。[九]

　　注[一]酸枣p封丘，二县名，属陈留郡。酸枣故城在今滑州县也。封丘故城在今汴州县也。
    注[二]续汉书曰：“时刘永别将许德据襄邑，延攻而拔之。”
    注[三]麻乡，县名，故城在今宋州砀山县东北。
    注[四]东观记云“走出鱼门”，然则东门名鱼门也。
    注[五]薛，县名，属鲁国，故城在今徐州滕县东南。东观记曰“鲁郡太守梁丘寿”也。
    注[六]扶阳，县名，属沛郡。杼秋，县名，属梁国，故城在今徐州萧县西北。
    杼音食汝反。
    注[七]东观记曰：“沛郡太守陈修。”
    注[八]佼强，姓名也，周大夫原伯佼之后也。
    注[九]楚即今彭城县也。临淮，郡名，今泗州下邳县。高祖庙在今徐州沛县东故泗水亭中，即高祖为亭长之所也。啬夫，主知庙事。东观记曰：“时盖延因斋戒祠高祖庙。”
    三年，睢阳复反城迎刘永，[一]延复率诸将围之百日，收其野谷。永乏食，突走，延追击，尽得辎重。永为其将所杀，永弟防举城降。

　　注[一]反音翻。
    四年春，延又击苏茂p周建于蕲，[一]进与董宪战留下，皆破之。[二]因率平*(敌)**[狄]*将军庞萌攻西防，拔之。[三]复追败周建p苏茂于彭城，茂p建亡奔董宪，*[董宪]*将贲休举兰陵城降。[四]宪闻之，自郯围休，时延及庞萌在楚，请往救之，帝□曰：“可直往捣郯，则兰陵必自解。”[五]延等以贲休城危，遂先赴之。宪逆战而阳败，延等*(遂)*逐退，因拔围入城。明日，宪大出兵合围，延等惧，遽出突走，因往攻郯。帝让之曰：
    "闲欲先赴郯者，以其不意故耳。今既奔走，贼计已立，围岂可解乎！”延等至郯，果不能克，而董宪遂拔兰陵，杀贲休。延等往来要击宪别将于彭城p郯p邳之闲，战或日数合，颇有克获。帝以延轻敌深入，数以书诫之。[六]及庞萌反，攻杀楚郡太守，引军袭败延，延走，北度泗水，破舟V，坏津梁，仅而得免。[七]帝自将而东，征延与大司马吴汉p汉忠将军王常p前将军王梁p捕虏将军马武p讨虏将军王霸等会任城，讨庞萌于桃乡，又并从征董宪于昌虑，皆破平之。六年春，遣屯长安。

　　注[一]蕲，县名，属沛郡，有大泽乡。蕲音机。
    注[二]留，县名，属楚国，故城在今徐州沛县东南。
    注[三]西防，县名，春秋时宋之西防城，故城在今宋州单父县北。
    注[四]前书有贲赫，音肥。今有此姓，*(贲)*音奔。
    注[五]捣，击也。东观记作“击”字。
    注[六]东观记载延上疏辞曰：“臣幸得受干戈，诛逆虏，奉职未称，久留天诛，常恐污辱名号，不及等伦。天下平定已后，曾无尺寸可数，不得预竹帛之编。
    明诏深闵，儆戒备具，每事奉循诏命，必不敢为国之忧也。”
    注[七]东观记p续汉书皆云萌攻延，延与战，破之。诏书劳延曰：“庞萌一夜反畔，相去不远，营壁不坚，殆令人齿欲相击，而将军有不可动之节，吾甚美之。”
    此传言“仅而得免”，与彼不同。
    九年，隗嚣死，延西击街泉p略阳p清水诸屯聚，皆定。[一]

　　注[一]街泉p略阳p清水三县，皆属天水郡。
    十一年，与中郎将来歙攻河池，未克，以病引还，拜为左冯翊，将军如故。[一]　　十三年，增封定食万户。十五年，薨于位。

　　注[一]续汉书曰：“视事四年，人敬其威信。”
    子扶嗣。扶卒，子侧嗣。永平十三年，坐与舅王平谋反，伏诛，国除。永初七年，邓太后绍封延曾孙恢为芦亭侯。[一]恢卒，子遂嗣。

　　注[一]东观记作“庐亭”。
    陈俊字子昭，南阳西鄂人也。[一]少为郡吏。更始立，以宗室刘嘉为太常将军，俊为长史。光武徇河北，嘉遣书荐俊，光武以为安集掾。[二]

　　注[一]江夏郡有鄂，故此加“西”也，故城在今邓州向城县南也。
    注[二]东观记曰：“俊初调补曲阳长，上曰：‘欲与君为左右，小县何足贪乎？’俊即拜，解印绶，上以为安集掾。”
    从击铜马于清阳，进至*(满)**[蒲]*阳，拜强弩将军。[一]与五校战于安次，俊下马，手接短兵，所向必破，追奔二十余里，斩其渠帅而还。光武望而叹曰：“战将尽如是，岂有忧哉！”五校引退入渔阳，所过虏掠。俊言于光武曰：“宜令轻骑出贼前，使百姓各自坚壁，以绝其食，可不战而殄也。”光武然之，遣俊将轻骑驰出贼前。视人保壁坚完者，□令固守；放散在野者，因掠取之。贼至无所得，遂散败。及军还，光武谓俊曰：“困此虏者，将军策也。”及即位，封俊为列侯。

　　注[一]华峤书曰：“拜为强弩偏将军，赐绛衣九百领，以衣中坚同心士。”
    建武二年春，攻匡贼，下四县，[一]更封新处侯。[二]引击顿丘，降三城。[三]　　其秋，大司马吴汉承制拜俊为强弩大将军，别击金门、白马贼于河内，皆破之。
    [四]四年，转徇汝阳及项，又拔南武阳。[五]是时太山豪杰多拥与张步连兵，吴汉言于帝曰：“非陈俊莫能定此郡。”于是拜俊太山太守，行大将军事。张步闻之，遣其将击俊，战于嬴下，[六]俊大破之，追至济南，收得印绶九十余，[七]　　稍攻下诸县，遂定太山。五年，与建威大将军耿m共破张步。事在m传。

　　注[一]匡贼即匡城县贼也。东观记作“匡城贼”。匡城，古匡邑也，故城在今滑州匡城县南。
    注[二]新处，县名，属中山国。
    注[三]顿丘，县名，属东郡，故城在今魏州顿丘县北阴安城是也。
    注[四]金门、白马并山名，在今洛州福昌县西南，有金门白马水。盖贼起于二山，因以*[为]*名。
    注[五]南武阳，县名，属太山郡，故城在今沂州费县西。
    注[六]*(续汉书曰)*嬴，县名，属太山郡。嬴音盈。
    注[七]步时拟私封爵人之印绶。
    时琅邪未平，乃徙俊为琅邪太守，领将军如故。齐地素闻俊名，入界，盗贼皆解散。俊将兵击董宪于赣榆，[一]进破朐贼孙阳，平之。八年，张步畔，还琅邪，俊追讨，斩之。帝美其功，诏俊得专征青、徐。[二]俊抚贫弱，表有义，检制军吏，不得与郡县相干，百姓歌之。数上书自请，愿奋击陇、蜀。诏报曰：
    "东州新平，大将军之功也。负海猾夏，盗贼之处，国家以为重忧，且勉镇抚之。”

　　注[一]赣榆，县名，属东海郡。赣音贡。
    注[二]华峤书曰：“赐俊玺书曰：‘将军元勋大着，威震青、徐，两州有警，得专征之。’”十三年，增邑，定封祝阿侯。[一]明年，征奉朝请。二十三年卒。

　　注[一]祝阿，县名，属平原郡。
    子浮嗣，徙封蕲春侯。[一]浮卒，子专诸嗣。专诸卒，子笃嗣。

　　注[一]蕲春，今蕲州县也。东观记曰：“诏书以祝阿益济南国，故徙浮封蕲春侯。”
    蕲音祈。
    臧宫字君翁，颍川郏人也。[一]少为县亭长、游徼，[二]后率宾客入下江兵中为校尉，因从光武征战，诸将多称其勇。光武察宫勤力少言，甚亲纳之。及至河北，以为偏将军，从破k贼，数陷陈却敌。

　　注[一]郏，县名，今汝州郏城县也。
    注[二]续汉书曰“每十里一亭，亭有长，以禁盗贼。每乡有游徼，掌循禁奸盗”也。
    光武即位，以为侍中、骑都尉。建武二年，封成安侯。[一]明年，将突骑与征虏将军祭遵击更始将左防、韦颜[二]于*(沮)**[涅]*阳、郦，悉降之。五年，将兵徇江夏，击代乡、钟武、竹里，皆下之。[三]帝使太中大夫[四]持节拜宫为辅威将军。七年，更封期思侯。[五]击梁郡、济阴，皆平之。

　　注[一]成安，县名，属颍川郡。
    注[二]华峤书“韦”字作“韩”。
    注[三]钟武，县名，属江夏郡，故城在今申州钟山县西南。
    注[四]华峤书曰“使张明”也。
    注[五]期思，县名，属汝南郡，故城在今光州固始县西北。
    十一年，将兵至中卢，屯骆越。[一]是时公孙述将田戎、任满与征南大将军岑彭相拒于荆门，彭等战数不利，越人谋畔从蜀。宫兵少，力不能制。会属县送委输车数百乘至，宫夜使锯断城门限。令车声回转出入至旦。越人候伺者闻车声不绝，而门限断，相告以汉兵大至。其渠帅乃奉牛酒以劳军营。宫陈兵大会，击牛酾酒，飨赐慰纳之，[三]越人由是遂安。

　　注[一]中卢，县名，属南郡，故城在今襄州阳县南。盖骆越人徙于此，因以为名。
    注[二]酾音所宜反。说文曰：“下酒也。”诗注曰“以筐曰酾”也。
    宫与岑彭等破荆门，别至垂鹊山，信道出秭归，至江州。岑彭下巴郡，使宫将降卒五万，从涪水上平曲。公孙述将延岑盛兵于*(沅)**[沈]*水，[一]时宫多食少，转输不至，而降者皆欲散畔，郡邑复更保聚，观望成败。宫欲引还，恐为所反。[二]会帝遣谒者将兵诣岑彭，有马七百匹，宫矫制取以自益，晨夜进兵，多张旗帜，登山鼓噪，右步左骑，挟船而引，呼声动山谷。岑不意汉军卒至，登山望之，大震恐。宫因从击，大破之。斩首溺死者万余人，水为之浊流。延岑奔成都，其悉降，尽获其兵马珍宝。[三]自是乘胜追北，降者以十万数。[四]

　　注[一]*(沅)**[沈]*水出广汉，解见光武纪。
    注[二]反音翻。
    注[三]华峤书曰：“上玺书劳宫，赐吏士绛缣六千匹。”
    注[四]人好阳而恶阴，北方幽阴之地，故军败者皆谓之北。史记乐书曰：“北者，败也。”而近代音北为背，失其指矣。
    军至平阳乡，蜀将王元举降。进拔挠竹，破涪城，斩公孙述弟恢，复攻拔繁、郫。[一]前后收得节五，印绶千八百。是时大司马吴汉亦乘胜进营逼成都。宫连屠大城，兵马旌旗甚盛，乃乘兵入小雒郭门，历成都城下，[二]至吴汉营，饮酒高会。汉见之甚欢，谓宫曰：“将军向者经虏城下，震扬威灵，风行电照。
    然穷寇难量，还营愿从它道矣。”宫不从，复路而归，贼亦不敢近之。进军咸门，[三]与吴汉并灭公孙述。

　　注[一]繁，县名，属蜀郡。繁，江名，因以为县名，故城在今益州新繁县北。
    郫，县名，属蜀郡，故城在今益州郫县北。郫音皮。
    注[二]张载注蜀都赋云：“汉武帝元鼎三年，立成都郭十八门。”小雒郭门盖其数焉。
    注[三]成都北面东头门。
    帝以蜀地新定，拜宫为广汉太守。十三年，增邑，更封A侯。十五年，征还京师，以列侯奉朝请，定封朗陵侯。[一]十八年，拜太中大夫。

　　注[一]朗陵，县名，属汝南郡，故城在今豫州朗山县西南。
    十九年，妖巫维汜弟子单臣、傅镇等，复妖言相聚，入原武城，[一]劫吏人，自称将军。于是遣宫将北军及黎阳营数千人围之。贼谷食多，数攻不下，士卒死伤。帝召公卿诸侯王问方略，皆曰“宜重其购赏”。时显宗为东海王，独对曰：“妖巫相劫，宋蘧昧，其中必有悔欲亡者。但外围急，不得走耳。宜小挺缓，[二]令得逃亡，逃亡则一亭长足以禽矣。”帝然之，即□宫彻围缓贼，贼分散，遂斩臣、镇等。宫还，迁城门校尉，复转左中郎将。击武溪贼，至江陵，降之。[三]

　　注[一]"维”或作“缑”。
    注[二]挺，解也。
    注[三]武溪，水名，在今辰州卢溪县。
    宫以谨信质朴，故常见任用。后匈奴饥疫，自相分争，帝以问宫，宫曰：“愿得五千骑以立功。”帝笑曰：“常胜之家，难与虑敌，吾方自思之。”二十七人，宫乃与杨虚侯马武上书曰：“匈奴贪利，无有礼信，穷则稽首，安则侵盗，缘边被其毒痛，中国忧其抵突。[一]虏今人畜疫死，旱蝗赤地，[二]疫困之力，不当中国一郡。万里死命，县在陛下。福不再来，时或易失，[三]岂宜固守文德而堕武事乎？今命将临塞，厚县购赏，喻告高句骊、乌桓、鲜卑攻其左，发河西四郡、[四]天水、陇西羌胡击其右。如此，北虏之灭，不过数年。臣恐陛下仁恩不忍，谋臣狐疑，令万世刻石之功不立于圣世。”诏报曰：“黄石公记曰，‘柔能制刚，弱能制强’。[五]柔者德也，刚者贼也，弱者仁之助也，强者怨之归也。故曰有德之君，以所乐乐人；
    无德之君，以所乐乐身。乐人者其乐长，乐身者不久而亡。舍近谋远者，劳而无功；舍远谋近者，逸而有终。逸政多忠臣，劳政多乱人。故曰务广地者荒，务广德者强。有其有者安，贪人有者残。残灭之政，虽成必败。今国无善政，灾变不息，[六]百姓惊惶，人不自保，而复欲远事边外乎？孔子曰：‘吾恐季孙之忧，不在颛臾。’[七]且北狄尚强，而屯田警备传闻之事，恒多失实。[八]　　诚能举天下之半以灭大寇，岂非至愿；苟非其时，不如息人。”自是诸将莫敢言兵事者。

　　注[一]抵，触也。
    注[二]赤地，言在地之物皆尽。说苑曰：“晋平公时，赤地千里。”
    注[三]左传曰：“大福不再。”蒯通曰：“时者难遇而易失也。”
    注[四]谓张掖、酒泉、武威、金城也。
    注[五]即张良于下邳圯所见老父出一编书者。
    注[六]左传曰：“国无善政，则自取于日月之灾。”
    注[七]颛臾，鲁附庸之国。鲁卿季氏贪其土地，欲伐而兼之。时孔子弟子冉有仕于季氏，孔子责之。冉有曰：“今夫颛臾固而近季氏之邑，今不取，恐为子孙之忧。”孔子曰：“吾恐季孙之忧，不在颛臾，而在萧墙之内也。”
    注[八]公羊传曰：“见者异辞，闻者异辞，传闻者异辞。”
    宫永平元年卒，谥曰愍侯。子信嗣。信卒，子震嗣。震卒，子松嗣。元初四年，与母别居，国除。永宁元年，邓太后绍封松弟由为朗陵侯。
    论曰：中兴之业，诚艰难也。然敌无秦、项之强，人资附汉之思，虽怀玺纡绂，跨陵州县，[一]殊名诡号，千队为k，尚未足以为比功上烈也。至于山西既定，威临天下，[二]戎羯丧其精胆，k帅贾其余壮，[三]斯诚雄心尚武之几，先志D兵之日。[四]臧宫、马武之徒，抚呜□而W掌，志驰于伊吾之北矣。[五]光武审黄石，存包桑，[六]闭玉门以谢西域之质，卑词币以礼匈奴之使，[七]其意防盖已弘深。岂其颠沛平城之围，忍伤黥王之陈乎？[八]

　　注[一]玺，解见光武纪。白虎通曰：“天子朱绂，诸侯赤绂，上广一尺，下广二尺，法天一地二也，长三尺，法天地人也。”董巴舆服志曰：“古者上下皆有绂，所以殊贵贱也。自五霸递兴，以绂非兵服，于是去绂也。”
    注[二]谓诛隗嚣、公孙述。
    注[三]羯本匈奴别部，分散居于上党、武乡、羯室，因号羯胡。此总谓戎夷耳，不指于羯也。左传曰：“欲勇者，贾余余勇。”
    注[四]几，会也。D，习也。先志者，乘胜之志也。
    注[五]屈原曰：“抚长□兮玉珥。”曹植结交篇曰：“利□鸣手中。”说文曰：“抵，侧击也。”
    注[六]周易否卦九五曰：“其亡其亡，系于包桑。”言圣人居天位，不可以安，常自危惧，乃是系于包桑也。包，本也，系于桑本，言其固也。
    注[七]西域传曰，建武二十一年，西域十八国俱遣子弟入侍，天子以中国初定，皆还其侍子。匈奴传曰，建武二十八年，匈奴遣使诣阙贡马及裘，乞和亲。帝报曰：“单于国内虚耗，贡物裁以通礼，何必马裘？今赠缯五百匹，斩马□一。”
    是卑辞币礼也。
    注[八]平城，县名，今云州定襄县。高祖七年，击韩王信，至平城，被匈奴围，七日乃解。十二年，高祖亲击淮南王黥布，在陈为流矢所中。颠沛，狼狈也，颠音丁千反。
    赞曰：吴公鸷强，实为龙骧。[一]电埽k孽，风行巴、梁。虎牙猛力，功立睢阳。宫、俊休休，是亦鹰扬。[二]

　　注[一]战国策曰：“廉颇为人，勇鸷而爱士。白起视瞻不转者，执志强也。”骧，举也。若龙之举，言其威盛。邹阳曰：“神龙骧首奋翼，则浮云出流。”
    注[二]诗曰：“良士休休。”又曰：“惟师尚父，时惟鹰扬。”
        校勘记

　　六七五页八行*(雒县)**[南阳]*人韩鸿据集解引洪颐\说改。按：汲本、殿本“雒县”作“雒阳”。
    六七六页七行来求食者似*(诸)**[儒]*生据汲本、殿本改。
    六七六页七行汉召*[之]*据刊误补。
    六七六页九行立骑驰环邯郸城按：汲本、殿本“立”作“士”。
    六七六页一０行及得召见按：汲本、殿本“及”作“乃”。
    六七八页九行驰白汉按：汲本、殿本“驰”作“出”。
    六七九页五行斥漳在今持乘县按：集解王先谦谓“乘”当作“池水”。校补谓乘，隋县名，属冀州武安郡，唐并入曲周，疑章怀作注时，此县尚未并省也。
    六七九页六行广年避隋炀帝讳改为永年县按；“广年”原斗“广平”，径据汲本、殿本改正。
    六七九页一二行非有仗节死义者也按：“仗”原斗“伏”，径改正。
    六八０页一行郑*(大夫)*公子突据集解引周寿昌说删，与左传合。
    六八０页三行皆大呼俱*(大)*进据刊误删。按：集解引惠栋说，谓东观记所载与此同，无“大”字，刊误是。
    六八０页一一行汉*(中)**[忠]*将军王常刊误谓“中”当作“忠”，今据改。
    六八０页一一行击富平获索二贼于平原按：校补引钱大昭说，谓本纪列五年二月，盖据破降二贼时言之。
    六八０页一四行斩宪事*(以)**[已]*见刘永传据殿本改。按：以已通。
    六八一页一行诸郡甲卒但坐费粮食按：汲本、殿本“但”作“俱”。
    六八一页一四行帝闻大惊让汉曰按：御览三０九引，“惊”下有“使”字。
    六八二页二行使别将*[将]*万余人劫刘尚王先谦谓“将”字下少一“将”字，则句不圆通。通鉴“别将”下重“将”字。今据补。
    六八二页七行乃分兵拒江北按：“江”原斗“水”，径改正。
    六八二页九行公还广都按：“还”原斗“远”，径改正。
    六八二页一一行汉使护军高午唐邯按：校补引钱大昭说，谓“护军高午”续天文志作“护军将军”。
    六八三页二行常*[山]*关以东据刊误补。
    六八五页五行终始倚爱之亲按：李慈铭谓终始倚爱之亲不成语，当以“之”字断句，“亲”字盖涉注文“遂见亲信”句而衍。
    六八五页六行周勃资朴忠而见信按：汲本、殿本“资”作“质”。
    六八七页三行麻乡县名按：集解引惠栋说，谓两汉无“麻乡县”，或是乡名。又引沉钦韩说，谓今徐州府砀山县西北有麻城集。
    六八七页四行然则东门名鱼门也按：集解引惠栋说，谓续志梁国睢阳有鱼门。
    六八七页五行梁丘寿按：“丘”原斗“国”，径改正。
    六八七页六行属沛郡按：“沛”原斗“大”，径改正。
    六八七页八行周大夫原伯佼之后也按：沉家本谓此注疑本风俗通姓氏篇，今左传作“原伯绞”。
    六八七页一四行平*(敌)**[狄]*将军庞萌据集解本改。按：校补谓“狄”各本皆作“敌”，据萌传正。
    六八七页一五行茂建亡奔董宪*[董宪]*将贲休举兰陵城降李慈铭谓“董宪”下当叠“董宪”二字。今据补。
    六八八页一行延等*(遂)*逐退刊误谓案文多一“遂”字，缘下有“逐”字误之。
    今据删。
    六八八页一一行今有此姓*(贲)*音奔据刊误删。
    六八九页八行东观记作庐亭按：汲本、殿本“庐”作“卢”，聚珍版东观记亦作“卢”。
    六八九页一三行进至*(满)**[蒲]*阳集解引惠栋说，谓光武纪作“蒲阳”，案前志中山曲逆县有蒲阳山。今据改。参阅邓禹传校勘记。
    六九０页二行使百始各自坚壁按：汲本、殿本“坚”下有“守”字。
    六九０页六行赐绛衣九百领按：王先谦谓今本东观记作“三百领”。
    六九一页一行盖贼起于二山因以*[为]*名据汲本、殿本补。按：汲本“山”作“水”。
    六九一页三行*(续汉书曰)*嬴县名“续汉书曰”四字当衍，汲本无，今据删。
    六九二页七行*(沮)**[□]*阳集解引沉钦韩说，谓“沮阳”当为“□阳”，与郦皆属南阳郡。今据改。
    六九二页七行五年将兵徇江夏按：汲本、殿本“五年”斗“三年”。
    六九二页七行钟武汲本、殿本“钟”作“钟”，注同。按：钟钟古通作。
    六九三页八行公孙述将延岑盛兵于*(沅)**[沈]*水集解引钱大昕说，谓光武纪建武十一年，臧宫与公孙述将延岑战于沈水，注引水经注“沈水出广汉县，下入涪水”，本或作“沅水”及“沆水”者，并非。则此“沅”字乃“沉”字之斗。
    今据改。注同。
    六九四页四行乃乘兵入小雒郭门按：王先谦谓“乘兵”无义，详文意当是“陈兵”，音近而讹也。
    六九五页九行杨虚侯马武按：“杨”原斗“扬”，径改正。
    六九五页一一行疫困之力按：校补引钱大昭说，谓“之”当作“乏”。
    六九六页一六行元初四年与母别居国除按：李慈铭谓“与母别居”上当脱一“坐”字。
    六九七页四行抚鸣□而W掌按：“W”原斗“抵”，各本同，径改正。
    六九七页一三行说文曰W侧击也“W”原斗“抵”，径改正。按：W□手氏声，与抵字音义皆殊。

 

下一章　

    

 
    
    
          后汉书卷十九　耿m列传　第九
        *弟国国子秉秉弟夔国弟子恭*
        耿m字伯昭，扶风茂陵人也。其先武帝时，以吏二千石自钜鹿徙焉。[一]父况，字侠游，以明经为郎，与王莽从弟彻惭Ю献佑诎睬鹣壬，[二]后为朔调连率。
    [三]m少好学，习父业。[四]常见郡尉试骑士，建旗鼓，肄驰射，由是好将帅之事，[五]

　　注[一]武帝时，徙吏二千石高赀富人及豪杰并兼之家于诸陵也。
    注[二]嵇康圣贤高士传曰“安丘望之字仲都，京兆长陵人。少持老子经，恬净不求进宦，号曰安丘丈人。成帝闻，欲见之，望之辞不肯见，为巫医于人闲”也。
    注[三]王莽改上谷郡曰朔调，守曰连率。
    注[四]袁山松书曰：“m少学诗、礼，明锐有权谋。”
    注[五]汉官仪曰：“岁终郡试之时，讲武勒兵，因以校猎，简其材力也。”
    及王莽败，更始立，诸将略地者，前后多擅威权，辄改易守、令。况自以莽之所置，怀不自安。时m年二十一，乃辞况奉奏诣更始，因赍贡献，以求自固之宜。及至宋子，会王郎诈称成帝子子舆，起兵邯郸，m从吏孙仓、]包于道共谋曰：“刘子舆成帝正统，舍此不归，远行安之？”m按□曰：“子舆弊贼，卒为降虏耳。我至长安，与国家陈渔阳、上谷兵马之用，还出太原、代郡，反复数十日，归发突骑以辚乌合之，[一]如摧枯折腐耳。观公等不识去就，族灭不久也。”仓、包不从，遂亡降王郎。

　　注[一]辚，轹也，音力刃反。
    m道闻光武在卢奴，乃驰北上谒，光武留署门下吏。m因说护军朱佑，求归发兵，以定邯郸。光武笑曰：“小儿曹乃有大意哉！”因子召见加恩慰。[一]m因从光武北至蓟。闻邯郸兵方到，光武将欲南归，召官属计议。m曰：“今兵从南来，不可南行。渔阳太守彭垄，公之邑人；[二]上谷太守，即m父也。发此两郡，控弦万骑，邯郸不足虑也。”光武官属腹心皆不肯，曰：“死尚南首，柰何北行入囊中？”[三]光武指m曰：“是我北道主人也。”会蓟中乱，[四]光武遂南驰，官属各分散。m走昌平就况，[五]因说况使寇恂东约彭宠，各发突骑二千匹，步兵千人。m与景丹、寇恂及渔阳兵合军而南，所过击斩王郎大将、九卿、校尉以下四百余级，得印绶百二十五，节二，斩首三万级，定涿郡、中山、钜鹿、清河、河闲凡二十二县，遂及光武于广阿。是时光武方攻王郎，传言二郡兵为邯郸来，皆恐。既而悉诣营上谒。光武见m等，说，曰：“当与渔阳、上谷士大夫共此大功。”乃皆以为偏将军，使还领其兵。加况大将军、兴义侯，得自置偏。m等遂从拔邯郸。

　　注[一]续汉书曰“m还檄与况，陈上功德，自嫌年少，恐不见信，宜自来。况得檄立发，至昌平见上”也。
    注[二]宠，南阳宛人也。
    注[三]渔阳、上谷北接塞垣，至彼路穷，如入囊也。
    注[四]续汉书曰“m归，主人食未已，蓟中扰乱，上驾出南城门，颇遮绝辎重，城中相掠。m既与上相失，以马与城门亭长，乃得出”也。
    注[五]昌平，县名，属上谷郡，今幽州县，故城在县东也。
    时更始征代郡太守赵永，而况劝永不应召，令诣于光武。光武遣永复郡。永北还，而代令张晔据城反畔，乃招迎匈奴、乌桓以为援助。光武以m弟舒为复胡将军，使击晔，破之。永乃得复郡。时五校贼二十余万北寇上谷，况与舒连击破之，贼皆退走。
    更始见光武威声日盛，君臣疑虑，乃遣使立光武为萧王，令罢兵与诸将有功者还长安；遣苗曾为幽州牧，韦顺为上谷太守，蔡充为渔阳太守，并北之部。时光武居邯郸宫，昼卧温明殿。[一]m入造a下请闲，因说曰：“今更始失政，君臣淫乱，诸将擅命于畿内，贵戚纵横于都内。[二]天子之命，不出城门，所在牧守，辄自迁易，百姓不知所从，士人莫敢自安。
    虏掠财物，劫掠妇女，怀金玉者，至不生归。元元叩心，更思莽朝。又铜马p赤眉之属数十辈，辈数十百万，圣公不能办也。[三]其败不久。公首事南阳，破百万之军；今定河北，*(北)*据天府之地。[四]以义征伐，发号响应，天下可传檄而定。天下至重，不可令它姓得之。闻使者从西方来，欲罢兵，不可从也。今吏士死亡者多，m愿归幽州，益发精兵，以集*(其)*大计。”光武大说，[五]乃拜m为大将军，与吴汉北发幽州十郡兵。m到上谷，收韦顺p蔡充斩之；
    汉亦诛苗曾。于是悉发幽州兵，引而南，从光武击破铜马p高湖p赤眉p青犊，又追尤来p大枪p五幡于元氏，m常将精骑为军锋，辄破走之。光武乘胜战*(慎)**[顺]*水上，虏危急，殊死战。时军士疲弊，遂大败奔还，壁范阳，数日乃振，[六]贼亦退去，从追至容城p小广阳p安次，连战破之。[七]光武还蓟，复遣m与吴汉p景丹p盖延p朱佑p邳彤p耿纯p刘植p岑彭p祭遵p坚镡p王霸p陈俊p马武十三将军，追贼至潞东，及平谷，[八]再战，斩首万三千余级，遂穷追于右北平无终p土垠之闲，[九]至*(浚)**[俊]*靡而还。[一０]　　贼散入辽西、辽东，或为乌桓、貊人所钞击，略尽。

　　注[一]汉赵王如意之殿也，故基在今持莺郸县内。
    注[二]更始传曰：“李轶、朱鲔擅命山东，王匡、张n横暴三辅。”
    注[三]办犹成也，音蒲苋反。
    注[四]前书曰：“关中所谓金城天府。”m以河北富饶，故以喻焉。
    注[五]续汉书曰：“光武初见m言，起坐曰：‘卿失言，我斩卿！’m曰：‘大王哀厚m如父子，故披赤心为大王陈事。’上曰：‘我戏卿耳。’”注[六]壁谓筑垒壁也。
    注[七]容城，县名，属涿郡，故城在今易州*(道)**[乃]*县也。广阳国有广阳县，故曰小广阳，及安次，县名，并在今幽州也。
    注[八]平谷，解见光武纪。
    注[九]无终、土垠并县名，属右北平郡。无终故城在今渔阳县。土垠故城在今平州西南。垠音银。
    注[一０]*(浚)**[俊]*靡，县名，属右北平，故城在今渔阳县北。靡音麻。
    光武即位，拜m为建威大将军。与骠骑大将军景丹、强弩将军陈俊攻厌新贼于敖仓，皆破降之。建武二年，更封好侯。食好、美阳二县。三年，延岑自武关出攻南阳，下数城。穰人杜弘率其以从岑。m与岑等战于穰，大破之，斩首三千余级，生获其将士五千余人，得印绶三百。杜弘降，岑与数骑遁走东阳。
    m从幸舂陵，因见自请北收上谷兵未发者，定彭垄于渔阳，取张丰于涿郡，还收富平、获索，东攻张步，以平齐地。帝壮其意，乃许之。四年，诏m进攻渔阳，m以父据上谷，本与彭宠同功，又兄弟无在京师者，自疑，不敢独进，上书求诣洛阳。诏报曰：“将军出身举宗为国，所向陷敌，功尤着，何嫌何疑，而欲求征？且与王常共屯涿郡，勉思方略。”况闻m求征，亦不自安，遣舒弟国入侍。帝善之，进封况为麋侯。[一]乃命m与建义大将军朱佑、汉忠将军王常等击望都、故安西山贼十余营，皆破之。[二]时征虏将军祭遵屯良乡，[三]骁骑将车刘喜屯阳乡，[四]以拒彭宠。宠遣弟纯将匈奴二千余骑，宠自引兵数万，分为两道以击遵、喜。胡骑经军都，[五]舒袭破其，斩匈奴两王，宠乃退走。况复与舒攻宠，取军都。五年，宠死，天子嘉况功，使光禄大夫持节迎况，[六]赐甲第，奉朝请。封*[舒为]*牟平侯。遣m与吴汉击富平、获索贼于平原，大破之，降者四万余人。

　　注[一]麋，县名，属右扶风，故城在今陇州□阳县东南。音u。
    注[二]望都，县名，属中山国。尧母庆都山在南，故以名焉。故城在今定州唐县东北。故安，县名，故城在今易州易县东南。
    注[三]良乡，县名，属涿郡。
    注[四]阳乡，县名，属涿郡，故城在今幽州故安县西北。
    注[五]军都，县，属广阳郡，有军都山，在西北，今幽州昌平县。
    注[六]袁山松书曰：“使光禄大夫樊宏诏况曰：‘惟况功大，不宜监察从事。边郡寒苦，不足久居。其诣行在所。’”因诏m进讨张步。m悉收集降卒，结部曲，置将吏，率骑都尉刘歆、太山太守陈俊引兵而东，从朝阳桥济河以度。[一]张步闻之，乃使其大将军费邑军历下，[二]又分兵屯祝阿，[三]　　别于太山钟城列营数十以侍m。m度河先击祝阿，自旦攻城，*[日]*未中而拔之，故开围一角，令其得奔归钟城。钟城人闻祝阿已溃，大恐惧，遂空壁亡去。费邑分遣弟敢守巨里。[四]m进兵先胁巨里，使多伐树木，扬言以填塞坑r。数日，有降者言邑闻m欲攻巨里，谋来救之。m乃严令军中趣修攻具，宣□诸部，后三日当悉力攻巨里城。阴缓生口，令得亡归。归者以m期告邑，邑至日果自将精兵三万余人来救之。m喜，谓诸将曰：“吾所以修攻具者，欲诱致邑耳。今来，适其所求也。”即分三千人守巨里，自行精兵上冈阪，[五]乘高合战，大破之，临陈斩邑。既而收首级以示巨里城中，城中凶惧，[六]费敢悉亡归张步。m复收其积聚，纵兵击诸未下者，平四十余营，遂定济南。

　　注[一]朝阳，县名，属济南郡，在朝水之阳。今朝城在济水北，有漯河，在今齐州临济县东。
    注[二]历下城在今齐州历城县也。
    注[三]祝阿，今齐州县也，故城在今山茌县东北。
    注[四]巨里，聚名也，一名巨合城，在今齐州全节县东南也。
    注[五]尔雅曰：“山脊曰冈，坡者曰阪。”
    注[六]凶，恐惧声，音呼勇反。
    时张步都剧，使其弟蓝将精兵二万守西安，[一]诸郡太守合万余人守临淄，相去四十里。盒进军画中，[二]居二城之闲。m视西安城小而坚，且蓝兵又精，临淄名虽大而实易攻，乃□诸校会，[三]后五日攻西安。蓝闻之，晨夜儆守。至期夜半，m□诸将皆蓐食，[四]会明至临淄城。护军荀梁等争之，以为宜速攻西安。
    m曰：“不然。西安闻吾欲攻之，日夜为备；临淄出不意而至，必惊扰，吾攻之一日必拔。拔临淄即西安孤，张蓝与步隔绝，必复亡去，所谓击一而得二者也。
    若先攻西安，不卒下，顿兵坚城，死伤必多。纵能拔之，蓝引军还奔临淄，并兵合耍观人虚实，吾深入敌地，后无转输，旬*(月)**[日]*之闲，不战而困。
    诸君之言，未见其宜。”遂攻临淄，半日拔之，入据其城。张蓝闻*[之大]*惧，遂将其亡归剧。

　　注[一]西安，县名，属齐郡，故城今青州临淄县西北。
    注[二]画中，邑名也。画音胡麦反。故城在今西安城东南。有彼，因名焉。
    注[三]会犹集也。
    注[四]前书音义曰：“未起而a蓐中食也。”
    m乃令军中无得妄掠剧下，须张步至乃取之，以激怒步。步闻大笑曰：“以尤来、大彤十余万，吾皆即其营而破之。今大耿兵少于彼，[一]又皆疲劳，何足惧乎！”乃与三弟蓝、弘、寿及故大彤渠帅重异等兵[二]号二十万，至临淄大城东，将攻m。[三]m先出淄水上，与重异遇，突骑欲纵，m恐挫其锋，令步不敢进，故示弱以盛其气，乃引归小城，陈兵于内。[四]步气盛，直攻m营，与刘歆等合战，m升王宫坏台望之，[五]视歆等锋交，乃自引精兵以横突步陈于东城下，大破之。飞矢中m股，以佩刀截之，左右无知者。
    至暮罢。m明旦复勒兵出。是时帝在鲁，闻m为步所攻，自往救之，未至。陈俊谓m曰：“剧虏兵盛，可且闭营休士，以须上来。”m曰：“乘舆且到，臣子当击牛酾酒以待百官，反欲以贼虏遗君父邪？”乃出兵大战，自旦及昏，复大破之，杀伤无数，城中沟r皆满。m知步困将退，豫置左右翼为伏以待之。[六]　　人定时，步果引去，伏兵起纵击，追至钜昧水上，[七]八九十里僵尸相属，收得辎重二千余两。步还剧，兄弟各分兵散去。

　　注[一]m，况之长子，故呼为大耿。
    注[二]重，姓；异，名。
    注[三]袁山松书曰“m上书曰：‘臣据临淄，深堑高垒，张步从剧县来攻，疲劳饥渴。欲进，诱而攻之；欲去，随而击之。臣依营而战，精锐百倍，以逸待劳，以实击虚，旬日之闲，步首可获。’上是其计”也。
    注[四]伏琛齐地记曰：“小城内有汉景王祠。”
    注[五]临淄本齐国所都，即齐王宫，中有坏台也。东观记作“环台”。
    注[六]两旁伏兵，如鸟之翼。
    注[七]钜昧，水名，一名巨洋水，在今青州寿光县西。
    后数日，车驾至临淄自劳军，k臣大会。帝谓m曰：“昔韩信破历下以开基，[一]　　今将军攻祝阿以发螅此皆齐之西界，功足相方。而韩信袭击已降，[二]将军独拔偷校其功乃难于信也。又田横亨郦生，及田横降，高帝诏]尉不听为仇。[三]　　张步前亦杀伏隆，若步来归命，吾当诏大司徒释其怨，[四]又事尤相类也。将军前在南阳建此大策，[五]常以为落落难合，[六]有志者事竟成也！”m因复追步，步奔平寿，[七]乃肉袒负斧@于军门。[八]m传步诣行在所，而勒兵入据其城。树十二郡旗鼓，[九]令步兵各以郡人诣旗下，尚十余万，辎重七千余两，皆罢遣归乡里。m复引兵至城阳，降五校余党，[一０]齐地悉平。振旅还京师。

　　注[一]前书曰，齐屯兵于历下以备汉，信击破之。
    注[二]前书曰，郦食其说齐王田广，广降之，乃与食其纵酒，罢守备。韩信闻齐已降，欲止，蒯通说信令击之。食其音异基也。
    注[三]前书曰，齐既破，横走居海岛，高帝召之。横曰：“臣亨陛下之使郦食其，今闻其弟商为]尉，臣恐惧，不敢奉诏。”高帝诏郦商曰：“横即至，敢动者族之。”
    注[四]大司徒伏湛，即隆之父。
    注[五]谓m从帝幸舂陵时，请收上谷兵定彭宠，取张丰，平张步等。
    注[六]落落犹疏阔也。
    注[七]平寿，县名，属北海郡，故城在今青州北海县。
    注[八]@，也。示必死。音竹林反。
    注[九]东观记曰：“m凡平城阳、琅邪、高密、胶东、东莱、北海、齐、千乘、济南、平原、泰山、临淄等[郡]。”
    注[一０]祝阿余党也。
    六年，西拒隗嚣，屯兵于漆。[一]八年，从上陇。明年，与中郎将来歙分部徇安定、北地诸营保，皆下之。

　　注[一]漆，县名，属右扶风，故城在今*(幽)**[豳]*州新平县也，漆水在西。
    m凡所平郡四十六，屠城三百，未*(常)**[尝]*挫折。
    十二年，况疾病，乘舆数自临幸。复以国弟广、举并为中郎将。m兄弟六人皆垂青紫，省侍医药，当代以为荣。及况卒，谥烈侯，少子霸袭况爵。
    十三年，增m户邑，上大将军印绶，[一]罢，以列侯奉朝请。每有四方异议，辄召入问筹策。年五十六，永平元年卒，谥曰愍侯。

　　注[一]上音时掌反。
    子忠嗣。忠以骑都尉击匈奴于天山，有功。忠卒，子冯嗣。冯卒，子良嗣，一名无禁。延光中，尚安帝妹濮阳长公主，位至侍中。良卒，子协嗣。
    麋侯霸卒，子文金嗣。文金卒，子喜嗣。喜卒，子显嗣，为羽林左监。显卒，子援嗣。
    尚桓帝妹长社公主，为河*(阳)**[东]*太守。后曹操诛耿氏，唯援孙弘存焉。[一]

　　注[一]决录注云“援字伯绪，官至河东太守”也。
    牟平侯舒卒，子袭嗣。尚显宗女隆虑公主。袭卒，子宝嗣。
    宝女弟为清河孝王妃。及安帝立，尊孝王，母为孝德皇后，以妃为甘园大贵人。
    帝以宝元舅之重，使监羽林左*(车)*骑，位至大将军。而附事内宠，与中常侍樊丰、帝乳母王圣等谮废皇太子为济阴王，及排陷太尉杨震，议者怨之。宝弟子承袭公主爵为林虑侯，[一]位至侍中。安帝崩，阎太后以宝等阿附嬖幸，共为不道，策免宝及承，皆贬爵为亭侯，遣就国。宝于道自杀，国除。[二]大贵人数为耿氏请，阳嘉三年，顺帝遂*(诏)**[绍]*封宝子箕牟平侯，为侍中。以恒为阳亭侯，承为羽林中郎将。其后贵人薨，大将军梁冀从承求贵人珍玩，不能得，冀怒，风有司奏夺其封。承惶恐，遂亡匿于穰。数年，冀推蟮弥，乃并族其家十余人。

　　注[一]林虑即上隆虑也，至此避殇帝讳改焉。
    注[二]决录注曰：“宝字君达。”
    论曰：淮阴廷论项王，审料成耍则知高祖之庙胜矣。[一][耿]m决策河北，定计南阳，亦见光武之业成矣。然m自克拔全齐，而无*[复]*尺寸功。夫岂不怀？[二]将时之度数，不足以兼容乎？三世为将，道家所忌，[三]而耿氏累叶以功名自终。将其用兵欲以杀止杀乎？何其独能隆也！

　　注[一]淮阴侯韩信也。史记韩信说高祖曰：“项王特匹夫之勇，妇人之仁也。名虽霸，实失天下心。今大王入关，秋豪无所取，秦人无不欲得大王王秦者。今大王举而东，三秦可传檄而定。”于是汉王举兵定三秦。庙胜谓谋兵于庙而胜敌。
    注[二]怀，思也。言岂不思重立大功乎。
    注[三]史记曰，秦使王翦之孙王离击赵。或曰：“王离秦之名将，举之必矣。”
    客曰：“不然。夫将三代必败，以其杀伐多也，其后受其不祥。”
    国字叔虑，[一]建武四年初入侍，光武拜为黄门侍郎，应对左右，帝以为能，迁射声校尉。七年，射声官罢，拜驸马都尉。父况卒，国于次当嗣，上疏以先侯爱少子霸，固自陈让，有诏许焉。后历顿丘、阳翟、上蔡令，所在吏人称之。
    征为五官中郎将。

　　注[一]东观记“虑”作“宪”。
    是时乌桓、鲜卑屡寇外境，国素有筹策，数言边事，帝器之。及匈奴K日逐王比自立为呼韩邪单于，款塞称藩，愿I御北虏。事下公卿。议者皆以为天下初定，中国空虚，夷狄情伪难知，不可许。国独曰：“臣以为宜如孝宣故事受之，[一]令东I鲜卑，北拒匈奴，率厉四夷，完复边郡，使塞下无晏开之警，[二]万世*(有)*安宁之策也。”
    帝从其议，遂立比为南单于。由是乌桓、鲜卑保塞自守，北虏远遁，中国少事。
    二十七年，代冯勤为大司*(马)**[农]*。又上言宜置度辽将军，左右校尉，屯五原以防逃亡。永平元年卒官。显宗追思国言，后遂置度辽将军，左右校尉，如其议焉。

　　注[一]宣帝甘露二年，呼韩邪单于款塞请朝。帝发所过郡二千骑迎之，宠以殊礼，位在诸侯王上，赞谒称臣而不名。
    注[二]晏，晚也。有警急则开门晚也。
    国二子：秉，夔。
    秉字伯初，有伟体，□带八围。博通书记，能说司马兵法，尤好将帅之略。以父任为郎，数上言兵事。常以中国虚费，边陲不宁，其患专在匈奴。以战去战，盛王之道。显宗既有志北伐，阴然其言。永平中，召诣省闼，问前后所上便宜方略，拜谒者仆射，遂见亲幸。每公卿会议，常引秉上殿，访以边事，多简帝心。
    十五年，拜驸马都尉。十六年，以骑都尉秦彭为副，与奉车都尉窦固等俱伐北匈奴。虏皆奔走，不战而还。
    十七年夏，诏秉与固合兵万四千骑，复出白山击车师。车师有后王、前王，前王即后王之子，其廷相去五百余里。固以后王道远，山谷深，士卒寒苦，欲攻前王。秉议先赴后王，以为并力根本，则前王自服。固计未决。秉奋身而起曰：
    "请行前。”乃上马，引兵北入，军不得已，遂进。并纵兵抄掠，斩首数千级，收马牛十余万头。后王安得震怖，从数百骑出迎秉。而固司马苏安欲全功归固，即驰谓安得曰：“汉贵将独有奉车都尉，天子姊，[一]爵为通侯，当先降之。”安得乃还，更令其诸将迎秉。秉大怒，被甲上马，麾其精骑径造固壁。
    言曰：“车师王降，讫今不至，请往枭其首。”固大惊曰：“且止，将败事！”
    秉厉声曰：“受降如受敌。”遂驰赴之。安得惶恐，走出门，脱帽抱马足降。[二]　　秉将以诣固。其前王亦归命，遂定车师而还。

　　注[一]固尚光武女涅阳公主，明帝姊也。
    注[二]东观记曰“脱帽趋抱马缟”也。
    明年秋，肃宗即位，拜秉征西将军。遣案行凉州边境，劳赐保塞羌胡，进屯酒泉，救戊己校尉。
    建初元年，拜度辽将军。视事七年，匈奴怀其恩信。征为执金吾，甚见亲重。
    帝每巡郡国及幸宫观，秉常领禁兵宿]左右。除三子为郎。章和二年，复拜征西将军，副车骑将军窦宪击北匈奴，大破之。事并事宪传。封秉美阳侯。食邑三千户。
    秉性勇壮而简易于事，军行常自被甲在前，休止不结营部，然远斥候，明要誓，有警，军陈立成，士卒皆乐为死。永元二年，代桓虞为光禄勋。明年夏卒，时年五十余。赐以朱棺、玉衣，将作大匠穿，假鼓吹，五营骑士三百余人送葬。
    谥曰桓侯。匈奴闻秉卒，举国号哭，或至菝媪餮。[一]

　　注[一]菁础”字，古通用也，，割也，音力私反。
    长子冲嗣。及窦宪败，以秉窦氏党，国除。冲官至汉阳太守。
    曾孙纪，少有美名，辟公府，曹操甚敬异之，稍迁少府。纪以操将篡汉，建安二十三年，与大医令吉□、[一]丞相司直韦*(况)*晃*(晔)*谋起兵诛操，不克，夷三族。于时衣冠盛门坐纪罹祸灭者矣。

　　注[一]"□”或作“平”。
    夔字定公。少有气决。永元初，为车骑将军窦宪假司马，北击匈奴，转*(车)*骑都尉。三年，宪复出河西，以夔为大将军左校尉。将精骑八百，出居延塞，直奔北单于廷，于金微山斩阏氏、名王已下五千余级，单于与数骑脱亡，尽获其匈奴珍宝财畜，去塞五千余里而还，自汉出师所未尝至也。乃封夔粟邑侯。[一]会北单于弟左鹿蠡王于除K自立为单于，八部二万余人，来居蒲类海上，遣使款塞。以夔为中郎将，持节]护之。及窦宪败，夔亦免官夺爵土。

　　注[一]粟邑，县名，属左冯翊，故城在今同州白水县西北。
    后复为长水校尉，拜五原太守，迁辽东太守。元兴元年，貊人寇郡界，夔追击，斩其渠帅。永初三年，南单于檀反畔，使夔率鲜卑及诸郡兵屯e门，与车骑将军何熙共击之。熙推夔为先锋，而遣其司马耿溥、刘祉将二千人与夔俱进。到属国故城，单于遣K日逐王三千余人遮汉兵。夔自击其左，令鲜卑攻其右，虏遂败走，追斩千余级，杀其名王六人，获穹庐车重千余两，马畜生口甚。
    鲜卑马多羸病，遂畔出塞。夔不能独进，以不穷追，左转云中太守，后迁行度辽将军事。
    夔勇而有气，数侵陵*[使]*匈奴中郎将郑戬。[一]元初元年，坐征下狱，以减死论，笞二百。建光中，复拜度辽将军。时鲜卑攻杀云中太守成严，围乌桓校尉徐常于马城。[二]夔与幽州刺史庞参救之，追虏出塞而还。后坐法免，卒于家。

　　注[一]音翦。
    注[二]马城，县名，属代郡，故城在今云州定襄县。秦始皇初筑城，辄崩坏，其后有马周章驰走，因随马笃鸪牵故以名焉。
    恭字伯宗，国弟广之子也。少孤。慷慨多大略，有将帅才。永平十七年冬，骑都尉刘张出击车师，请恭为司马，与奉车都尉窦固及从弟驸马都尉秉破降之。
    始置西域都护、戊己校尉，乃以恭为戊己校尉，屯后王部金蒲城，[一]谒者关宠为戊己校尉，屯前王柳中城，[二]屯各置数百人。恭至部，移檄乌孙，示汉威德，大昆弥已下皆欢喜，遣使献名马，及奉宣帝时所赐公主博具，[三]愿遣子入侍。恭乃发使赍金帛，迎其侍子。

　　注[一]金蒲城，车师后王庭也，今庭州蒲昌县城是也。
    注[二]柳中，今西州县。
    注[三]武帝元封中，遣江都王建女细君为公主，嫁与乌孙昆莫，赐乘舆服御，官属侍御数百人，赠送甚盛，盖后宣帝赐以博具也。
    明年三月，北单于遣左鹿蠡王二万骑击车师。恭遣司马将兵三百人救之，道逢匈奴骑多，皆为所殁。匈奴遂破杀后王安得，而攻金蒲城。恭乘城搏战，以毒药傅矢。传语匈奴曰：“汉家箭神，其中疮者必有异。”因发强弩射之。虏中矢者，视创皆沸，遂大惊。会天暴风雨，随雨击之，杀伤甚。匈奴震怖，相谓曰：“汉兵神，真可畏也！”遂解去。恭以疏勒城傍有涧水可固，五月，乃引兵据之。七月，匈奴复来攻恭，恭募先登数千人直驰之，胡骑散走，匈奴遂于城下拥绝涧水。恭于城中穿井十五丈不得水，吏士渴乏，笮马粪汁而饮之。[一]恭仰叹曰：“闻昔贰师将军拔佩刀刺山，飞泉涌出；[二]　　今汉德神明，岂有穷哉。”乃整衣服向井再拜，为吏士祷。有顷，水泉奔出，皆称万岁。乃令吏士扬水以示虏。[三]虏出不意，以为神明，遂引去。

　　注[一]笮谓压笮也。
    注[二]贰师，大宛中城名，昔武帝时使李广利伐大宛，期至贰师城，因以为号也。
    注[三]东观记曰：“恭亲自挽笼，于是令士且勿饮，先和泥涂城，并扬示之。”
    时焉耆、龟兹攻殁都护陈睦，北虏亦围关宠于柳中。会显宗崩，救兵不至，车师复畔，与匈奴共攻恭。恭厉士击走之。后王夫人先世汉人，常私以虏情告恭，又给以粮饷。数月，食尽穷困，乃煮铠弩，食其筋革。恭与士推诚同死生，故皆无二心，而稍稍死亡，余数十人。单于知恭已困，欲必降之。复遣使招恭曰：“若降者，当封为白屋王，妻以女子。”恭乃诱其使上城，手击杀之，炙诸城上。虏官属望见，号哭而去。单于大怒，更益兵围恭，不能下。
    初，关宠上书求救，时肃宗新即位，乃诏公卿会议。司空第五伦以为不宜救。
    司徒鲍昱议曰：“今使人于危难之地，急而弃之，外则纵蛮夷之暴，内则伤死难之臣。诚令权时后无边事可也，匈奴如复犯塞为寇，陛下将何以使将？又二部兵人裁各数十，[一]匈奴围之，历旬不下，是其寡弱尽力之也。可令敦煌、酒泉太守各将精骑二千，多其幡帜，倍道兼行，以赴其急。匈奴疲极之兵，必不敢当，四十日闲，足还入塞。”帝然之。乃遣征西将军耿秉屯酒泉，行太守事；遣秦彭与谒者王蒙、皇甫援发张掖、酒泉、敦煌三郡及鄯善兵，合七千余人，建初元年正月，会柳中击车师，攻交河城，[二]斩首三千八百级，获生口三千余人，驼驴马牛羊三万七千头。北虏惊走，车师复降。[三]

　　注[一]二部谓关宠及恭也。
    注[二]前书曰：“车师前王居交河城，河水分流绕城下，故号交河，去长安八千一百五十里。”故城在今西州交河县也。
    注[三]东观记曰，车师太子比持訾降。
    会关宠已殁，蒙等闻之，便欲引兵还。先是恭遣军吏范羌至敦煌迎兵士寒服，羌因随王蒙军俱出塞。羌固请迎恭，诸将不敢前，乃分兵二千人与羌，从山北迎恭，遇大雪丈余，军仅能至。城中夜闻兵马声，以为虏来，大惊。羌乃遥呼曰：“我范羌也。汉遣军迎校尉耳。”城中皆称万岁。开门，共相持涕泣。明日，遂相随俱归。虏兵追之，且战且行。吏士素饥困，发疏勒时尚有二十六人，随路死没，三月至玉门，[一]唯余十三人。衣屦穿决，形容枯槁。中郎将郑为恭已下洗沐易衣冠。上疏曰：“耿恭以单兵固守孤城，当匈奴之迹对数万之，连月u年，心力困尽。凿山为井，煮弩为粮，出于万死无一生之望。前后杀伤丑虏数千百计，卒全忠勇，不为大汉耻。恭之节义，古今未有。
    宜蒙显爵，以厉将帅。”及恭至雒阳，鲍昱奏恭节过苏武，宜蒙爵赏。于是拜为骑都尉，以恭司马石修为雒阳市丞，张封为雍营司马，军吏范羌为共丞，[二]　　余九人皆补羽林。恭母先卒，及还，追行丧制，有诏使五官中郎将[三]赍牛酒释服。[四]

　　注[一]玉门，关名，属敦煌郡，在今沙州。臣贤案：酒泉郡又有玉门县，据东观记曰“至敦煌”，明即玉门关也。
    注[二]共，今]州共城县。
    注[三]据东观记，马严。
    注[四]夺情不令追服。
    明年，迁长水校尉。其秋，金城、陇西羌反。恭上疏言方略，诏召入问状。乃遣恭将五校士三千人，副车骑将军马防讨西羌。恭屯⒑保数与羌接战。明年秋，烧当羌降，防还京师，恭留击诸未服者，首虏千余人，获牛羊四万余头，勒姐、[一]烧何羌等十三种数万人，皆诣恭降。初，恭出陇西，上言“故安丰侯窦融昔在西州，甚得羌胡腹心。今大鸿胪固，即其子孙。前击白山，功冠三军。宜奉大使，镇抚凉部。令车骑将军防屯军汉阳，以为威重”。
    由是大忤于防。[二]及防还，监营谒者李谭承旨奏恭不忧军事，被诏怨望。坐征下狱，免官归本郡，卒于家。

　　注[一]姐音紫，又子也反。
    注[二]忿恭荐窦固夺其权。
    子溥，为京兆虎牙都尉。[一]元初二年，击畔羌于丁奚城，军败，遂殁。诏拜溥子宏、哗并为郎。

　　注[一]溥音普。汉官仪曰：“京兆虎牙都尉、扶风*(郡)**[都尉]*比二千石。以凉州近羌，数犯三辅，将兵护园陵。”
    晔字季遇。顺帝初，为乌桓校尉。[一]时鲜卑寇缘边，杀代郡太守。晔率乌桓及诸郡卒出塞讨击，大破之。鲜卑震怖，数万人诣辽东降。自后频出辄克获，威振北方。迁度辽将军。

　　注[一]"遇”或为“过”。
    耿氏自中兴已后迄建安之末，大将军二人，将军九人，卿十三人，尚公主三人，列侯十九人，中郎将、护羌校尉及刺史、二千石数十百人，遂与汉兴衰云。
    论曰：余初读苏武传，感其茹毛穷海，不为大汉羞。[一]后览耿恭疏勒之事，喟然不觉涕之无从。嗟哉，义重于生，以至是乎！[二]昔曹子抗质于柯盟，[三]　　相如申威于河表，[四]　　盖以决一旦之负，异乎百死之地也。以为二汉当疏高爵，宥十世。[五]而苏君恩不及嗣，恭亦终填牢户。追诵龙蛇之章，以为叹息。[六]

　　注[一]苏武，武帝时使匈奴，匈奴乃幽囚武于大窖中，绝不饮食。天雨雪，武卧啮雪，与□毛并咽之，数日不死，匈奴以为神。乃徙武北海上无人处，二十年乃还也。
    注[二]孟子曰：“生者我所欲，义者亦我所欲，二者不可俱，舍生而取义也。”
    注[三]曹子，鲁大夫曹刿也。一曰曹i。史记曰，齐桓公与鲁庄公会于柯而盟，曹i执匕首劫齐桓公曰：“齐强鲁弱，而大国侵鲁亦已甚矣。今城坏□境，君其图之。”桓公乃尽还鲁之侵地，而与之盟。
    注[四]相如，解见寇恂传也。
    注[五]左传曰，晋范宣子之杀叔向之弟羊舌虎而囚叔向。于是祁奚闻之，见宣子曰“谋而鲜过，惠训不倦者，叔向有焉。犹将十世宥之，以劝能者”也。
    注[六]史记曰，晋文公返国，赏从亡者。介之推不言禄，禄亦不及。县书宫门曰“龙欲上天，五蛇为辅。龙已升天，四蛇各入其宇。一蛇独怨，终不见处”也。
    赞曰：好经武，能画能兵。往收燕卒，来集汉营。请闲赵殿，酾酒齐城。况、舒率从，亦既有成。国图久策，分此凶狄。[一]秉洽胡情，夔单虏蟆ｃ汇徊宗，枯泉飞液。

　　注[一]谓耿国议立日逐王为南单于，由是鲜卑保塞自守，北虏远遁也。
        校勘记

　　七０三页三行字伯昭按：集解引惠栋说，谓水经注作“昭伯”。
    七０三页七行恬净不求进宦按：“宦”原伪“官”，径据汲本、殿本改正。
    七０四页二行m从吏孙仓]包于道共谋曰按：集解引惠栋说，谓袁宏纪“]包”作“]苞”。又按：“道”原斗“富”，径改正。
    七０四页七行门下吏按：刊误谓“吏”当作“史”。
    七０五页九行令诣于光武按：殿本考证谓“于”字似衍文。
    七０六页二行*(北)*据天府之地据刊误删。
    七０六页四行以集*(其)*大计据刊误删。
    七０六页七行战*(慎)**[顺]*水上集解引惠栋说，谓“慎”光武纪作“顺”。今据改。
    七０六页一０行十三将军光武纪作“十二将军”。按：此十三将军列举姓名，当以传为是。
    七０六页一一行至*(浚)**[俊]*靡而还据集解引钱大昕说改，注同。按：前志、续志并作“俊靡”。
    七０七页五行今易州*(道)**[□]*县前志、续志并作“□县”，“□”亦作“遒”，此形近而斗，今改。
    七０八页五行封*[舒为]*牟平侯集解引王鸣盛说，谓“牟平”上脱“舒为”二字，通鉴因其误。又钱大昕谓此封况子舒为牟平侯，况之封麋侯如故也，史有脱文耳。今据补。
    七０八页一五行从朝阳桥济河以度按：当时济水行经朝阳，此谓耿m从朝阳架桥渡济河也。说详集解。
    七０九页一行*[日]*未中而拔之集解引惠栋说，谓通鉴云“日未中”。今据补。
    七一０页六行旬*(月)**[日]*之闲王先谦谓东观记作“旬日之闲”，是也。今据改。
    七一０页七行张蓝闻*[之大]*惧据汲本、殿本补。
    七一０页一三行何足惧乎按：汲本作“足可摧乎”，殿本作“何足摧乎”。
    七一０页一四行故大彤渠帅重异按：沈家本谓按光武纪注引东观记作“樊重”。
    七一二页五行尚十余万按：“尚”原斗“向”，径改正。
    七一三页二行临淄等*[郡]*王先谦谓注“等”下脱“郡”字，东观记有。今据补。按：沉钦韩谓临淄非郡，是时甾川未并入北海，应为“u川”。
    七一三页六行故城在今*(幽)**[豳]*州新平县也据殿本改。
    七一三页七行未*(常)**[尝]*挫折据汲本、殿本改。
    七一四页一行为河*(阳)**[东]*太守据校补引钱大昭说改。按：张森楷校勘记亦谓两汉无“河阳郡”，不得有太守，当从注作“河东”。
    七一四页四行尊孝王母为孝德皇后按：集解引钱大昕说，谓安帝纪建光元年，追尊皇考清河孝王曰孝德皇，皇妣左氏曰孝德皇后，此传以孝德皇后为孝王之母，误矣。校补谓应读“尊孝王”为句，“母为孝德皇后”别为句。李慈铭谓案传文，当是“尊孝王为孝德皇”，传写者误衍“母”字及“后”字耳。
    七一四页五行使监羽林左*(车)*骑刊误谓“车”字衍。今据删。
    七一四页八行*(诏)**[绍]*封宝子据刊误改。
    七一四页一三行[耿]m决策河北刊误谓“m”上明少一“耿”字。今据补。按：
    校补引钱大昭说，谓闽本“m”上有“耿”字。
    七一四页一四行而无*[复]*尺寸功据汲本、殿本补。
    七一六页二行万世*(有)*安宁之策也刊误谓按文多“有”字，缘上言“无”，遂妄生此对文，非也。今据删。
    七一六页三行代冯勤为大司*(马)**[农]*集解引惠栋说，谓袁宏纪国官至大司农。又引何焯说，谓帝纪冯勤以十七年自大司农为司徒。王先谦谓东观记亦作“大司农”。今据改。
    七一七页三行秉奋身而起曰请行前按：李慈铭谓此当读“请行”为句，“前”为句，言秉既曰“请行”，遂走而前上马也。或曰“前”亦秉之词，言促其往前行也。
    七一七页四行收马牛十余万头按：御览二八四引，“牛”下有“羊”字。
    七一七页一一行脱帽趋抱马缟按：“抱”原斗“鸣”，径改正。
    七一八页一行封秉美阳侯按：集解引洪亮吉说，谓秉定封在和帝永元二年，与窦宪冠军侯同封。此蒙上“章和二年”之文，未另着年月。
    七一八页九行丞相司直韦*(况)*晃*(晔)*集解引沉钦韩说，谓献帝纪及魏志止云“韦晃”，“况”“晔”二字衍。今据删。
    七一八页一二行转*(车)*骑都尉刊误谓按官无车骑都尉，明衍“车”字。殿本考证万承苍则谓是时窦宪为车骑将军，故夔之官转为车骑都尉，“车”字非衍。
    按：沈家本谓将军官属无都尉，恐当以刘说为是。又按：袁宏纪亦止云“骑都尉”。今删“车”字。
    七一八页一三行以夔为大将军左校尉按：校补引钱大昭说，谓南匈奴传作“右校尉”。
    七一八页一四行尽获其匈奴珍宝财畜按：殿本考证谓推寻文义，“其”字当是衍文。
    七一九页一一行数侵陵*[使]*匈奴中郎将郑戬李慈铭谓“匈奴”上脱一“使”字。今据补。
    七二０页四行屯后王部金蒲城按：洪亮吉谓“金蒲”当作“金满”，新唐书地理志等皆斗作“金蒲”，近古城内掘得旧碑，正作“金满”。又按：李慈铭谓“后王”下衍一“部”字。
    七二０页一三行汉家箭神按：集解引惠栋说，谓东观记“箭神”作“神箭”。
    七二一页九行都护陈睦按：集解引惠栋说，谓袁宏纪“陈睦”作“陈穆”。
    七二四页七行扶风*(郡)**[都尉]*比二千石据刊误改。
    七二五页一行恭亦终填牢户按：沉家本谓恭卒于家，似不得曰“填牢户”。
 
    
下一章　

    

 
    
    
          后汉书卷二十　铫期王霸祭遵列传　第十
        *祭遵从弟肜*
        铫期字次况，颍川郏人也。长八尺二寸，容貌绝异，矜严有威。父猛，为桂阳太守，卒，期服丧三年，乡里称之。光武略地颍川，闻期志义，召署贼曹掾，[一]　　从徇蓟。时王郎檄书到蓟，蓟中起兵应郎。光武趋驾出，百姓聚观，呼满道，遮路不得行，期骑马奋戟，_目大呼左右曰“□”，[二]皆披靡。[三]及至城门，门已闭，攻之得出。行至信都，以期为裨将，与傅宽、吕晏俱属邓禹。徇傍县，又发房子兵。禹以期为能，独拜偏将军，授兵二千人，宽、晏各数百人。
    还言其状，光武甚善之。使期别徇真定宋子，攻拔乐阳、摇⒎世邸[四]

　　注[一]汉官仪曰：“东西曹掾比四百石，余掾比三百石。贼曹，主盗贼之事。”
    注[二]周礼：“隶仆掌□宫中之事。”郑曰：“止行清道也，若今警跸。”说文“□”与“跸”同。
    注[三]披，普彼反。
    注[四]乐阳，县名，属常山郡。*[]*，今恒州页窍匾玻故城在县西。肥累，故肥子国也，汉以为县，故城在今页窍匚髂希并属真定国，累音力追反。
    从击王郎将儿宏、刘奉于钜鹿下，[一]期先登陷陈，手杀五十余人，被创中额，摄*()**[帻]*复战，[二]遂大破之。王郎灭，拜期虎牙大将军。乃因闲说光武曰：“河北之地，界接边塞，人习兵战，号为精勇。今更始失政，大统危殆，海内无所归往。明公据河山之固，拥精锐之，以顺万人思汉之心，则天下谁敢不从？”光武笑曰：“卿欲遂前□邪？”[三]时铜马数十万入清阳、博平，[四]期与诸将迎击之，连战不利，期乃更背水而战，所杀伤甚多。会光武救至，遂大破之，追至馆陶，皆降之。从击青犊、赤眉于射犬，贼袭期辎重，期还击之，手杀伤数十人，身被三创，而战方力，[五]遂破走之。

　　注[一]儿音五奚反。
    注[二]摄犹正也。
    注[三]唯天子得称警□。
    注[四]博平，县名，属东郡，在今博州县也。
    注[五]力，苦战也。
    光武即位，封安成侯，[一]食邑五千户。时檀乡、五楼贼入繁阳、内黄，[二]　　又魏郡大姓数反复，而更始将卓京[三]谋欲相率反邺城。帝以期为魏郡太守，行大将军事。期发郡兵击卓京，破之，斩首六百余级。京亡入山，追斩其将校数十人，获京妻子。进击繁阳、内黄，复斩数百级，郡界清平。督盗贼李熊，邺中之豪，而熊弟陆谋欲反城迎檀乡。[四]或以告期，期不应，告者三四，期乃召问熊。熊叩头首服，愿与老母俱就死。期曰：“为吏傥不若为贼乐者，可归与老母往就陆也。”[五]　　使吏送出城。熊行求得陆，将诣邺城西门。陆不胜愧感，自杀以谢期。期嗟叹，以礼葬之，而还熊故职。于是郡中服其威信。

　　注[一]安成，县名，属汝南郡，故城在今豫州汝阳县东南也。
    注[二]繁阳，县名，故城在今相州内黄县东北；内黄故城在西北。
    注[三]"京”或作“原”。
    注[四]反音翻。
    注[五]必以在城中为吏不如为贼之乐，即任将母往就弟。
    建武五年，行幸魏郡，以期为太中大夫。从还洛阳，又拜]尉。
    期重于信义，自为将，有所降下，未尝虏掠。及在朝廷，忧国爱主，其有不得于心，必犯颜谏诤。帝尝轻与期门近出，[一]期顿首车前曰：“臣闻古今之戒，变生不意，诚不愿陛下微行数出。”帝为之回舆而还。十年卒，[二]帝亲临`敛，赠以]尉、安成侯印绶，谥曰忠侯。

　　注[一]前书，武帝将出，必与北地良家子期于殿门，故曰“期门”。
    注[二]东观记曰：“期疾病，使使者存问，加赐医药甚厚。其母问期当封何子？
    期言‘受国家恩深，常X负，如死，不知当何以报国，何宜封子也’！上甚怜之。”
    子丹嗣。复封丹弟统为建平侯。[一]后徙封丹葛陵侯。[二]丹卒，子舒嗣。舒卒，子羽嗣。羽卒，子蔡嗣。

　　注[一]建平，县名，属沛郡，故城在今亳州A县西北，一名马头城。
    注[二]葛陵，县名，故城在汝南，故阳县也。
    王霸字符伯，颍川颍阳人也。世好文法，[一]父为郡决曹掾，[二]霸亦少为狱吏。常慷慨不乐吏职，其父奇之。遣西学长安。汉兵起，光武过颍阳，霸率宾客上谒，曰：“将军兴义兵，窃不自知量，贪慕威德，愿充行伍。”光武曰：“梦想贤士，共成功业，岂有二哉！”遂从击破王寻、王邑于昆阳，还休乡里。

　　注[一]东观记曰：“祖父为诏狱丞。”
    注[二]汉旧仪：“决曹，主罪法事。”
    及光武为司隶校尉，道过颍阳，霸请其父，愿从。父曰：“吾老矣，不任军旅，汝往，勉之！”霸从至洛阳。及光武为大司马，以霸为功曹令史，从度河北。
    宾客从霸者数十人，稍稍引去。光武谓霸曰：“颍川从我者皆逝，而子独留。努力！疾风知劲草。”
    及王郎起，光武在蓟，郎移檄购光武。光武令霸至市中募人，将以击郎。市人皆大笑，举手邪揄之，[一]霸惭Ф还。[二]光武即南驰至下曲阳。传闻王郎兵在后，从者皆恐。及至沱河，候吏还白河水流澌，[三]无船，不可济。官属大惧。光武令霸往视之。霸恐惊，欲且前，阻水，还即诡曰：“冰坚可度。”
    官属皆喜。光武笑曰：“候吏果妄语也。”遂前。比至河，河冰亦合，乃令霸护度，[四]未毕数骑而冰解。光武谓霸曰：“安吾得济免者，卿之力也。”霸谢曰：“此明公至德，神灵之佑，虽武王白鱼之应，无以加此。”[五]武光谓官属曰：“王霸权以济事，殆天瑞也。”以为军正，爵关内侯。既至信都，发兵攻拔邯郸。霸追斩王郎，得其玺绶。封王乡侯。

　　注[一]说文曰：“S□，手相笑也。”S音弋支反。□音u，或音由。此云“邪揄”，语轻重不同。
    注[二]б嗯X也，音遽。
    注[三]澌音斯。
    注[四]监护度也。
    注[五]今文尚书曰：“武王度盟津，白鱼跃入王舟。”
    从平河北，常与臧宫、傅俊共营，霸独善抚士卒，死者脱衣以敛之，伤者躬亲以养之。
    光武即位，以霸晓兵爱士，可独任，拜为偏将军，并将臧宫、傅俊兵，而以宫、俊为骑都尉。建武二年，更封富波侯。[一]

　　注[一]富波，县名，属汝南郡，在今豫州。
    四年秋，帝幸谯，使霸与捕虏将军马武东讨周建于垂惠。苏茂将五校兵四千余人救建，而先遣精骑遮击马武军粮，武往救之。建从城中出兵夹击武，武恃霸之援，战不甚力，为茂、建所败。武军奔过霸营，大呼求救。霸曰：“贼兵盛，出必两败，努力而已。”乃闭营坚壁。军吏皆争之。霸曰：“茂兵精锐，其又多，吾吏士心恐，而捕虏与吾相恃，两军不一，此败道也。今闭营固守，示不相援，贼必乘胜轻进；捕虏无救，其战自倍。如此，茂疲劳，吾承其弊，乃可克也。”茂、建果悉出攻武。合战良久，霸军中壮士路润等数十人断发请战。
    霸知士心锐，乃开营后，出精骑袭其背。茂、建前后受敌，惊乱败走，霸、武各归营。贼复聚挑战，霸坚卧不出，方飨士作倡乐。茂雨射营中，中霸前酒樽，霸安坐不动。军吏皆曰：“茂前日已破；今易击也。”霸曰：“不然。苏茂客兵远来，粮食不足，故数挑战，以一切之胜。[一]今闭营休士，所谓不战而屈人之兵，善之善者也。”茂、建既不得战，乃引还营。其夜，建兄子诵反，闭城拒之，茂、建遁去，诵以城降。

　　注[一]，要也。一切犹权时也。
    五年春，帝使太中大夫持节拜霸为讨虏将军。六年，屯田新安。八年，屯*[田]*函谷关。击荥阳、中牟盗贼，皆平之。
    九年，霸与吴汉及横野大将军王常、建义大将军朱佑、破奸将军侯进等五万余人，击卢芳将贾览、闵堪于高柳。匈奴遣骑助芳，汉车遇雨，战不利。吴汉还洛阳，令朱佑屯常山，王常屯涿郡，侯进屯渔阳。玺书拜霸上谷太守，领屯兵如故，捕击胡虏，无拘郡界。[一]明年，霸复与吴汉等四将军六万人出高柳击贾览，诏霸与渔阳太守陈欣将兵为诸军锋。匈奴左南将军将数千骑救览，霸等连战于平城下，破之，追出塞，斩首数百级。霸及诸将还入e门，与骠骑大将军杜茂会攻卢芳将尹由于崞、繁，不克。[二]

　　注[一]拘犹限也。
    注[二]崞及繁皆县名，属e门郡，并今代州县也，有崞山焉。崞音郭。
    十三年，增邑户，更封向侯。[一]是时，卢芳与匈奴、乌桓连兵，寇盗尤数，缘边愁苦。诏霸将□刑徒六千余人，与杜茂治飞狐道，[二]堆石布土，筑起亭障，自代至平城三百余里。凡与匈奴、乌桓大小数十百战，颇识边事，数上书言宜与匈奴结和亲，又陈委输可从温水漕，[三]以省陆转输之劳，事皆施行。
    后南单于、乌桓降服，北边无事。霸在上谷二十余岁。三十年，定封淮陵侯。[四]　　永平二年，以病免，后数月卒。

　　注[一]向，县名，属沛郡。左传曰：“莒人入向。”案：今密州莒县南又有向城。
    注[二]飞狐道在今蔚州飞狐县，北通妫州怀戎县，即古之飞狐口也。
    注[三]水经注曰，温余水出上谷居庸关东，又东过军都县南，又东过蓟县北。
    益通以运漕也。
    注[四]淮陵，县，属临淮郡。
    子符嗣，徙封a侯。[一]符卒，子度嗣。度尚显宗女浚仪长公主，为黄门郎。
    度卒，子歆嗣。

　　注[一]a，县，属江夏郡。a音大。
    祭遵字弟孙，[一]颍川颍阳人也。少好经书。家富给，而遵恭俭，恶衣服。丧母，负土起坟。尝为部吏所侵，结客杀之。初，县中以其柔也，既而皆惮焉。

　　注[一]祭音侧界反。
    及光武破王寻等，还过颍阳，遵以县吏数进见，光武爱其容仪，署为门下史。
    从征河北，为军市令。舍中儿犯法，遵格杀之。光武怒，命收遵。时主簿陈副谏曰：“明公常欲军整齐，今遵奉法不避，是教令所行也。”光武乃贳之，[一]　　以为刺奸将军。谓诸将曰：“当备祭遵！吾舍中儿犯法尚杀之，必不私诸卿也。”寻拜为偏将军，从平河北，以功封列侯。

　　注[一]贳犹赦也。
    建武二年春，拜征虏将军，定封颍阳侯。与骠骑大将军景丹、建义大将军朱佑、汉忠将军王常、骑都尉王梁、臧宫等入箕关，[一]南击弘农、厌新、柏华蛮中贼。[二]弩中遵口，洞出流血，见遵伤，稍引退，遵呼叱止之，士卒战皆自倍，遂大破之。时新城蛮中山贼张满，[三]屯结险隘为人害，诏遵攻之。遵绝其粮道，满数挑战，遵坚壁不出。而厌新、柏华余贼复与满合，遂攻得霍阳聚，[四]遵乃分兵击破降之。明年春，张满饥困，城拔，生获之。初，满祭祀天地，自云当王，既执，叹曰：“谶文误我！”乃斩之，夷其妻子。遵引兵南击邓奉弟终于杜衍，破之。[五]

　　注[一]箕关，解在邓禹传。
    注[二]东观记曰柏华聚也。
    注[三]新城，县名，属河南郡，今伊阙县也。
    注[四]有霍阳山，故名焉，俗谓之张侯城，在今汝州西南。
    注[五]杜衍，县名，属南阳郡，故城在今邓州南阳县西南。
    时涿郡太守张丰执使者举兵反，自称无上大将军，与彭宠连兵。四年，遵与朱佑及建威大将军耿mp骁骑将军刘喜俱击之。遵兵先至，急攻丰，丰功曹孟□执丰降。
    [一]初，丰好方术，有道士言丰当为天子，以五彩囊裹石系丰肘，云石中有玉玺。丰信之，遂反。既执当斩，犹曰：“肘石有玉玺。”遵为椎破之，丰乃知被诈，仰天叹曰：“当死无所恨！”诸将皆引还，遵受诏留屯良乡拒彭宠。因遣护军傅玄袭击宠将李豪于潞，大破之，斩首千余级。相拒岁余，数挫其锋，党与多降者。及宠死，遵进定其地。

　　注[一]说文曰：“□，臂上也。”□音公弘反。
    六年春，诏遵与建威大将军耿mp虎牙大将军盖延p汉忠将军王常p捕虏将军马武p骁骑将军刘歆p武威将军刘尚等从天水伐公孙述。[一]师次长安，时车驾亦至，而隗嚣不欲汉兵上陇，辞说解故。[二]帝召诸将议。皆曰：“可且延嚣日月之期，益封其将帅，以消散之。”遵曰：“嚣挟奸久矣。今若按甲引时，则使其诈谋益深，而蜀警增备，固不如遂进。”帝从之，乃遣遵为前行。隗嚣使其将王元拒陇坻，遵进击，破之，追至新关。及诸将到，与嚣战，并败，引退下陇。乃诏遵军F，耿m军漆，征西大将军冯异军找兀大司马吴汉等还屯长安。自是后遵数挫隗嚣。事已见冯异传。

　　注[一]续汉书曰：“上幸广阳城门，设祖道，阅过诸将，以遵新破渔阳，令最在前。”
    注[二]解故谓解脱事故，以为辞说。
    八年秋，复从车驾上陇。及嚣破，帝东归过F，幸遵营，劳飨士卒，作黄门武乐，良夜乃罢。[一]时遵有疾，诏赐重茵，覆以御盖。复令进屯陇下。及公孙述遣兵救嚣，吴汉p耿m等悉奔还，遵独留不却。[二]九年春，卒于军。

　　注[一]黄门，署名。前书曰：“是时名倡皆集黄门。”武乐，执干戚以舞也。良犹深也，本或作“久”。
    注[二]东观记曰：“时遵屯F。诏书曰：‘将军连年距难，兵即却，复独按部，功劳烂然。兵退无宿戒，彻食不豫具，今乃调度，恐力不堪。国家知将军不易，亦不遗力。今送缣千匹，以赐吏士。’”遵为人廉约小心，克己奉公，赏赐辄尽与士卒，家无私财，身衣韦，布被，夫人裳不加缘，[一]帝以是重焉。及卒，愍悼之尤甚。遵丧至河南县，诏遣百官先会丧所，车驾素服临之，望哭哀恸。还幸城门，过其车骑，涕泣不能已。[二]　　丧礼成，复亲祠以太牢，如宣帝临霍光故事。[三]诏大长秋、谒者、河南尹护丧事，大司农给费。博士范升上疏，追称遵曰：“臣闻先王崇政，尊美屏恶。[四]　　昔高祖大圣，深见远虑，班爵割地，与下分功，着录勋臣，颂其德美。生则宠以殊礼，奏事不名，入门不趋。[五]死则畴其爵邑，世无绝嗣，[六]丹书铁券，传于无穷。[七]斯诚大汉厚下安人长久之德，所以累世十余，历载数百，[八]　　废而复兴，绝而复续者也。陛下以至德受命，先明汉道，镄蚋ㄗ簦封赏功臣，同符祖宗。征虏将军颍阳侯遵，不幸早薨。陛下仁恩，为之感伤，远迎河南，恻怛之恸，形于圣躬，丧事用度，仰给县官，重赐妻子，不可胜数。送死有以加生，厚亡有以过存，矫俗厉化，卓如日月。[九]　　古者臣疾君视，臣卒君吊，[一０]德之厚者也。陵已来久矣。及至陛下，复兴斯礼，k下感动，莫不自励。臣窃见遵修行积善，竭忠于国，北平渔阳，西拒陇、蜀，先登坻上，[三]深取略阳。兵既退，独守寄选[一二]制御士心，不越法度。所在吏人，不知有军。[一三]清名闻于海内，廉白着于当世。所得赏赐，辄尽与吏士，身无奇衣，家无私财。同产兄午以遵无子，娶妾送之，遵乃使人逆而不受，自以身任于国，不敢图生虑继嗣之计。临死遗诫牛车载丧，薄葬洛阳。问以家事，终无所言。任重道远，死而后已。[一四]遵为将军，取士皆用儒术，对酒设乐，必雅歌投壶。[一五]又建为孔子立后，奏置五经大夫。
    虽在军旅，不忘俎豆，可*(为)**[谓]*好礼悦乐，守死善道者也。礼，生有爵，死有谥，爵以殊尊卑，谥以明善恶。臣愚以为宜因遵薨，论叙功，详案谥法，以礼成之。[一六]显章国家笃古之制，为后嗣法。”帝乃下升章以示公卿。至葬，车驾复临，赠以将军、侯印绶，朱轮容车，介士军陈送葬，[一七]谥曰成侯。既葬，车驾复临其坟，存见夫人室家。其后会朝，帝每叹曰：“安得忧国奉公之臣如祭征虏者乎！”遵之见思若此。[一八]

　　注[一]"缘”或作“彩”。
    注[二]东观记曰：“上还幸城门，阅过丧车，瞻望涕泣。”
    注[三]霍光薨，宣帝及上官太后亲临光丧，使太中大夫任宣、侍御史五人持节护丧事。东观记曰：“时下宣帝临霍将军仪，令公卿读视，以为故事。”
    注[四]孔子曰：“尊五美，屏四恶。”
    注[五]前书曰：“萧何奏事不名，入门不趋。”
    注[六]畴，等也。言功臣死后，子孙袭封，世世与先人等。
    注[七]前书，高祖与功臣剖符作誓，丹书铁契，金匮石室，藏之宗庙。
    注[八]汉兴至此二百余年，言“数百”者，谓以百数之。
    注[九]卓，高也。
    注[一０]前书贾山上书曰：“古之贤君于其臣也，尊其爵禄而亲之，疾则临视之无数，死则往吊哭之，临其小敛大敛，可谓尽礼也，故臣下竭力尽死以报其上。”
    注[一一]即陇坻上。
    注[一二]迹兵家病Ｎ轿夂骸⒐m等悉奔还，唯遵独留不却。
    注[一三]言不侵扰。
    注[一四]论语孔子曰：“仁以为己任，不亦重乎。死而后已，不亦远乎。”
    注[一五]雅歌谓雅诗也。礼记投壶经曰：“拙毙奁叽纾腹修五寸，口径二寸半，容斗五升。壶中实小豆焉，为其矢之跃而出也。矢以柘若棘，长二尺八寸，无去其皮，取其坚而重。投之胜者饮不胜者，以为优劣也。”
    注[一六]谥法，周书之篇，周公制焉。
    注[一七]容车，容饰之车，象生时也。介士，甲士也。东观记曰：“遣校尉发骑士四百人，被玄甲、兜鍪，兵车军陈送葬。”
    注[一八]东观记曰“上数嗟叹，]尉铫期见上感恸，对曰‘陛下至仁，哀念祭遵不已，k臣各怀惭惧’”也。
    无子，国除。兄午，官至酒泉太守。从弟肜。
    肜字次孙，早孤，以至孝见称。遇天下乱，野无烟火，而独在侧。每贼过，见其尚幼而有志节，皆奇而哀之。
    光武初以遵故，拜肜为黄门侍郎，常在左右。及遵卒无子，帝追伤之，以肜为偃师长，令近遵坟墓，四时奉祠之。肜有权略，视事五岁，县无盗贼，课为第一，迁襄贲令。[一]时天下郡国尚未悉平，襄贲盗贼白日公行。肜至，诛破奸猾，殄其支党，数年，襄贲政清。玺书勉励，增秩一等，赐缣百匹。

　　注[一]襄贲，县名，属东海郡，故城在今沂州临沂县南。贲音肥。
    当是时，匈奴、鲜卑及赤山乌桓连和强盛，数入塞杀略吏人。朝廷以为忧，益增缘边兵，郡有数千人，又遣诸将分屯障塞。帝以肜为能，建武十七年，拜辽东太守。至则励兵马，广斥候。肜有勇力，能贯三百斤弓。虏每犯塞，常为士卒*[前]*锋，数破走之。二十一年秋，鲜卑万余骑寇辽东，肜率数千人迎击之，自被甲陷陈，虏大奔，投水死者过半，遂穷追出塞，虏急，皆弃兵身散走，斩首三千余级，获马数千匹。自是后鲜卑震怖，畏肜不敢复窥塞。肜以三虏连和，卒为边害，[一]二十五年，乃使招呼鲜卑，示以财利。其大都护偏何[二]遣使奉献，愿得归化，肜慰纳赏赐，稍复亲附。
    其异种满离、高句骊之属，遂骆驿款塞，上貂裘好马，帝辄倍其赏赐。其后偏何邑落诸豪并归义，愿自。肜曰：“审欲立功，当归击匈奴，斩送头首乃信耳。”
    偏何等皆仰天指心曰：“必自！”即击匈奴左伊*()**[秩]*訾部，斩首二千余级，持头诣郡。其后岁岁相攻，辄送首级受赏赐。自是匈奴衰弱，边无寇警，鲜卑、乌桓并入朝贡。

　　注[一]卒，终也。三虏谓匈奴、鲜卑及赤山乌桓。
    注[二]鲜卑名也。
    肜为人质厚重毅，体貌绝。抚夷狄以恩信，皆畏而爱之，故得其死力。初，赤山乌桓数犯上谷，为边害，诏书设购赏，*(功)**[切]*责州郡，不能禁。肜乃率励偏何，遣往讨之。永平元年，偏何击破赤山，斩其魁帅，持首诣肜，塞外震。[一]肜之威声，畅于北方，西自武威，东尽玄菟及乐浪，胡夷皆来内附，野无风尘。乃悉罢缘边屯兵。

　　注[一]音之涉反。
    十二年，征为太仆。肜在辽东几三十年，衣无兼副。显宗既嘉其功，又美肜清约，拜日，赐钱百万，马三匹，衣被刀□下至居室什物，大小无不悉备。帝每见肜，常叹息以为可属以重任。后从东巡狩，过鲁，坐孔子讲堂，顾指子路室谓左右曰：“此太仆之室。太仆，吾之御侮也。”[一]

　　注[一]尚书大传曰：“孔子曰：‘吾有四友焉。自吾得回也，门人加亲，是非胥附邪？自吾得赐也，远方之士日至，是非奔走邪？自吾得师也，前有光，后有辉，是非先后邪？自吾得由也，恶言不至门，是非御侮邪？’”十六年，使肜以太仆将万余骑与南单于左贤王信伐北匈奴，期至涿邪山。信初有嫌于肜，行出高阙塞九百余里，得小山，乃妄言以为涿邪山。肜到不见虏而还，坐逗留畏懦下狱免。肜性沉毅内重，自恨见诈无功，出狱数日，欧血死。
    临终谓其子曰：“吾蒙国厚恩，奉使不称，微绩不立，身死诚惭恨。义不可以无功受赏，死后，若悉簿上所得赐物，[一]身自诣兵屯，效死前行，以副吾心。”
    既卒，其子逢上疏具陈遗言。帝雅重肜，方更任用，闻之大惊，召问逢疾状，嗟叹者良久焉。乌桓、鲜卑追思肜无已，每朝贺京师，常过拜谒，仰天号泣乃去。辽东吏人为立祠，四时奉祭焉。

　　注[一]若，汝也。皆为文簿而上之。
    肜既葬，子参遂诣奉车都尉窦固，从军击车师有功，稍迁辽东太守。永元中，鲜卑入郡界，参坐沮败，下狱死。肜子孙多为边吏者，皆有名称。
    论曰：祭肜武节刚方，动用安重，虽条侯p穰苴之伦，不能过也。[一]且临守偏海，政移犷俗，[二]徼人请符以立信，胡貊数级于郊下，[三]至乃卧鼓边亭，灭烽幽障者将三十年。古所谓“必世而后仁”，岂不然哉！[四]而一眚之故，以致感愤，[五]惜哉，畏法之敝也！[六]

　　注[一]条侯，周亚夫也。为将军，军于细柳，文帝幸其营，亚夫持兵揖曰：“介僦士不拜，请以军礼见。”文帝曰：“此真将军也！”穰苴，齐人田穰苴也。
    齐景公使为将军，使庄贾往，穰苴与约曰：“旦日日中会于军门。”穰苴先至，贾后至，于是遂斩庄贾以徇三军，士皆振栗。
    注[二]犷音古猛反，又音久永反。
    注[三]徼人谓徼外人偏何等也。符，验也。为偏何请还自，以验内属之信。
    数级谓偏何斩匈奴，送首级受赏赐。
    注[四]三十年为一世，言承化久也。论语孔子曰：“如有王者，必世而后仁。”
    注[五]眚，过也。左传曰：“不以一眚掩大德。”眚音所景反。
    注[六]畏法犹严法也。
    赞曰：期启燕门，霸冰河。祭遵好礼，临戎雅歌。肜抗辽左，边廷怀和。
        校勘记

　　七三一页四行从徇蓟按：集解引惠栋说，谓东观记“从平河北”。
    七三一页一一行披普彼反按：“普”原斗“芳”，径改正。
    七三一页一二行[]今恒州页窍匾簿菁解引钱大昕说补。按：“摇钡弊鳌f”，字□禾，然各本正文注文皆作“摇保今仍之。
    七三二页二行摄*()**[帻]*复战刊误谓耸锹砩群梗期被创中额，则是“帻”字。王先谦谓东观记正作“帻”。今据改。按：“恕痹斗“愤”，径改正。
    七三四页二行复封丹弟统为建平侯按：集解引惠栋说，谓水经注作“平舆”，属汝南也。
    七三五页九行封王乡侯按：殿本考证谓地理、郡国志无“王乡”地名，“王”字疑误。
    七三五页一０行说文曰S□手相笑也按：集解引孙星衍说，谓说文作“S愈”，并无“□”字。云“人相笑相S愈”，不云“手相笑”。注误。
    七三五页一五行死者脱衣以敛之伤者躬亲以养之刊误谓按文脱衣可言“以敛之”，躬亲不宜复有“以”字。按：“以敛之”与“以养之”相对成文，刘说泥。
    七三六页八行茂疲劳按：御览二八四引。“茂”下有“建”字。
    七三七页一行屯*[田]*函谷关据汲本、殿本补。
    七三八页三行温余水出上谷居庸关东按：“温余水”当作“□余水”，说详杨守敬水经注疏。
    七三九页四行臧宫等入箕关按：集解引惠栋说，谓东观记“箕关”作“天中关”。
    七三九页四行南击弘农厌新柏华蛮中贼按：集解引沉钦韩说，谓纪要柏谷在陕州灵宝县西南朱阳镇，有柏谷亭。“柏华”盖“柏谷”之误。
    七三九页五行时新城蛮中山贼张满按：集解引惠栋说，谓续志新城有聚，今名蛮中。说文作“□中”。
    七三九页八行邓奉弟终按：集解引惠栋说，谓“终”一作“”，古通。
    七四一页一四行先明汉道按：刊误谓“先”当作“光”。
    七四二页八行不忘俎豆按：王先谦谓东观记作“不忘王室”。
    七四二页八行可*(为)**[谓]*好礼悦乐据汲本、殿本改。
    七四二页一一行谥曰成侯按：集解引沉钦韩说，谓袁纪作“威侯”。
    七四四页三行从弟肜按：汲本、殿本“肜”作“彤”，通鉴或作“彤”，或作“肜”。
    七四四页一三行常为士卒*[前]*锋御览三０二引作“常为士卒前锋”，东观记作“常为士卒先锋”，今据御览补“前”字。
    七四五页五行即击匈奴左伊*()**[秩]*訾部据集解本改，与前书匈奴传合。
    七四五页一一行*(功)**[切]*责州郡据刊误改。
    七四六页六行期至涿邪山按：集解引惠栋说，谓袁宏纪作“涿邪王山”。

 

下一章　

    

 
    
    
          后汉书卷二十一　任李万邳刘耿列传　第十一
        *任光子隗*
        任光字伯卿，南阳宛人也。少忠厚，为乡里所爱。初为乡啬夫，郡县吏。[一]　　汉兵至宛，军人见光冠服鲜明，令解衣，将杀而夺之。会光禄勋刘赐适至，视光容貌长者，乃救全之。光因率党与从赐，为安集掾，拜偏将军，与世祖破王寻、王邑。

　　注[一]续汉书志曰：“三老、游徼，郡所署也，秩百石，掌一乡人。其乡小者，县署啬夫一人，主知人善恶，为役先后，知人贫富，为赋多少。”
    更始至洛阳，以光为信都太守。及王郎起，郡国皆降之，光独不肯，遂与都尉李忠、令万修、[一]功曹阮况、五官掾郭唐等[二]同心固守。廷掾持王郎檄[三]　　诣府白光，光斩之于，以徇百姓，发精兵四千人城守。更始二年春，世祖自蓟还，狼狈不知所向，传闻信都独为汉拒邯郸，□驰赴之。光等孤城独守，恐不能全，[四]闻世祖至，大喜，吏民皆称万岁，实时开门，与李忠、万修率官属迎谒。世祖入传舍，谓光曰：“伯卿。今肆π槿酰欲俱入城头子路、力子都兵中，何如邪？”光曰：“不可。”世祖曰：“卿兵少，何如？”
    光曰：“可募发奔命，出攻傍县，若不降者，恣听掠之。人贪财物，则兵可招而致也。”世祖从之。拜光为左大将军，封武成侯，留南阳宗广领信都太守事，使光将兵从。光乃多作檄文曰：“大司马刘公将城头子路、力子都兵百万众从东方来，击诸反虏。”遣骑驰至钜鹿界中。吏民得檄，传相告语。世祖遂与光等投暮入堂阳界，[五]使骑各持炬火，弥满泽中，光炎烛天地，举城莫不震惊惶怖，其夜即降。旬日之闲，兵众大盛，因攻城邑，遂屠邯郸，乃遣光归郡。

　　注[一]信都令也。
    注[二]续汉志曰：“五官掾，掌署诸曹事。”
    注[三]东观记扶柳县廷掾。
    注[四]独守无援，故恐之。
    注[五]投，至也。堂阳，今冀州县也。
    城头子路者，东平人，姓爰，名曾，字子路，与肥城刘诩起兵卢城头，[一]故号其兵为“城头子路”。曾自称“都从事”，诩称“校三老”，寇掠河、济闲，众至二十余万。更始立，曾遣使降，拜曾东莱郡太守，[二]诩济南太守，皆行大将军事。是岁，曾为其将所杀，推诩为主，更始封诩助国侯，令罢兵归本郡。

　　注[一]卢，县名，属太山郡，今济州县。
    注[二]今莱州。
    力子都者，东海人也。起兵乡里，钞击徐、兖界，有六七万。更始立，遣使降，拜子都徐州牧。为其部曲所杀，余党复相聚，与诸贼会于□乡，[一]因号为□乡。□乡渠帅董次仲始起茌平，[二]遂渡河入魏郡清河，与五校合，众十余万。建武元年，世祖入洛阳，遣大司马吴汉等击□乡，明年春，大破降之。

　　注[一]今兖州瑕丘县东北有□乡。
    注[二]茌平，县名，属东郡，故城在今博州聊城县东。茌音仕疑反。
    是岁，更封光阿陵侯，[一]食邑万户。五年，征诣京师，奉朝请。其冬卒。子隗嗣。

　　注[一]阿陵，县名，属涿郡也。
    后阮况为南阳太守，郭唐至河南尹，皆有能名。
    隗字仲和，少好黄老，清静寡欲，所得奉秩，常以赈恤宗族，收养孤寡。显宗闻之，擢奉朝请，迁羽林左监、[一]虎贲中郎将，又迁长水校尉。肃宗即位，雅相敬爱，数称其行，以为将作大匠。[二]将作大匠自建武以来常谒者兼之，至隗乃置真焉。建初五年，迁太仆，八年，代窦固为光禄勋，所历皆有称。章和元年，拜司空。

　　注[一]续汉志曰：“羽林有左、右监一人，各六百石，主左、右羽林骑。”
    注[二]前书曰，将作少府，秦官也，景帝更名将作大匠，秩二千石。
    隗义行内修，不求名誉，而以沉正见重于世。和帝即位，大将军窦宪秉权，专作威福，内外朝臣莫不震慑。时宪击匈奴，国用劳费，隗奏议征宪还，前后十上。独与司徒袁安同心毕力，持重处正，鲠言直议，无所回隐，[一]语在袁安传。

　　注[一]持重谓守正也。*[鲠言谓]*执议不移。回，邪也。隐，避也。
    永元四年薨，子屯嗣。帝追思隗忠，擢屯为步兵校尉，徙封西阳侯。[一]

　　注[一]西阳，县名，属山阳郡也。
    屯卒，子胜嗣。[一]胜卒，子世嗣，徙封北乡侯。[二]

　　注[一]东观汉记*(曰)*"胜”字作“腾”。
    注[二]北乡，县名，属齐郡。
    李忠字仲都，东莱黄人也。[一]父为高密都尉。[二]忠元始中以父任为郎，署中数十人，而忠独以好礼修整称。王莽时为新博属长，[三]郡中咸敬信之。

　　注[一]黄，今莱州县也，故城在县东南。
    注[二]臣贤案：东观记、续汉书并云“中尉”。又郡国志高密，侯*[国]*。百官志皇子封，每国傅、相各一人，中尉一人，比二千石，职如郡都尉，主盗贼。
    高密非郡，为“都”字者误。
    注[三]王莽改信都国曰新博，都尉曰属长也。
    更始立，使使者行郡国，即拜忠都尉官。忠遂与任光同奉世祖，以为右大将军，封武固侯。时世祖自解所佩绶以带忠，[一]因从攻下属县。至苦陉，[二]世祖会诸将，问所得财物，唯忠独无所掠。世祖曰：“我欲特赐李忠，诸卿得无望乎？”
    即以所乘大骊马及绣被衣物赐之。[三]

　　注[一]东观记曰：“上初至不脱衣带，衣服垢薄，使忠解瘸ゑ啵忠更作新袍*(解)**[鲜]*支小单衣而上之。”
    注[二]苦陉，县名，属中山国，章帝改曰汉昌，自此已后，随代改之，今定州唐昌县是也。
    注[三]马色黑而青曰骊。
    进围钜鹿，未下，王郎遣将攻信都，信都大姓马宠等开城内之，收太守宗广及忠母妻，而令亲属招呼忠。时宠弟从忠为校尉，忠实时召见，责数以背恩反城，因格杀之。诸将皆惊曰：“家属在人手中，杀其弟，何猛也！”忠曰：“若纵贼不诛，则二心也。”世祖闻而美之，谓忠曰：“今吾兵已成矣，将军可归救老母妻子，宜自募吏民能得家属者，赐钱千万，来从我取。”忠曰：“蒙明公大恩，思得命，诚不敢内顾宗亲。”世祖乃使任光将兵救信都，光兵于道散降王郎，无功而还。会更始遣将攻破信都，忠家属得全。
    世祖因使忠还，行太守事，收郡中大姓附邯郸者，诛杀数百人。及任光归郡，忠乃还复为都尉。建武二年，更封中水侯，[一]食邑三千户。其年，征拜五官中郎将，从平庞萌、董宪等。

　　注[一]中水，县，属涿郡。前书音义曰：“此县在两河之闲，故曰中水。”故城在今瀛州乐寿县西北。
    六年，迁丹阳太守。是时海内新定，南方海滨江淮，多拥兵据土。忠到郡，招怀降附，其不服者悉诛之，旬月皆平。忠以丹阳越俗不好学，嫁娶礼仪，衰于中国，乃为起学校，习礼容，春秋乡饮，[一]选用明经，郡中向慕之。垦田增多，三岁闲流民占著者五万余口。[二]十四年，三公奏课为天下第一，迁豫章太守。病去官，[三]征诣京师。十九年，卒。

　　注[一]校亦学也。礼记曰：“乡饮酒之义，主人拜迎宾于庠门之外，三揖而后至阶，三让而后升，所以致尊让也。六十者坐，五十者立侍，以听政役，所以明尊长也。合诸乡射，教之乡饮酒之礼，而孝悌之行立。”郑玄注曰：“春秋以礼会民于州序也。”
    注[二]着音直略反。
    注[三]东观记曰：“病湿痹，免。”
    子威嗣，威卒，子纯嗣，永平九年，坐母杀纯叔父，国除。[一]永初七年，邓太后复封纯琴亭侯。纯卒，子广嗣。

　　注[一]东观记曰：“永平二年，坐纯母礼杀威弟季。”
    万修字君游，扶风茂陵人也。更始时，为信都令，与太守任光、都尉李忠共城守，迎世祖，拜为偏将军，封造义侯。及破邯郸，拜右将军，从平河北。建武二年，更封槐里侯。与扬化将军坚镡俱击南阳，未克而病，卒于军。
    子普嗣，徙封泫氏侯。[一]普卒，子亲嗣，徙封扶柳侯。[二]亲卒，无子，国除。永初七年，邓太后绍封修曾孙丰为曲平亭侯。丰卒，子炽嗣。永建元年，炽卒，无子，国除。延熹二年，桓帝绍封修玄孙恭为门德亭侯。

　　注[一]泫氏，县名，属上党郡。西有泫谷水，故以为名。今泽州高平县也。泫音*(工玄)**[胡涓]*反。
    注[二]扶柳，县名，故城在今冀州信都县西。
    邳彤字伟君，信都人也。父吉，为辽西太守。彤初为王莽和成卒正。[一]世祖徇河北，至下曲阳，彤举城降，复以为太守，留止数日。世祖北至蓟，会王郎兵起，使其将徇地，所到县莫不奉迎，唯和成、信都坚守不下。彤闻世祖从蓟还，失军，欲至信都，乃先使五官掾张万、督邮尹绥，选精骑二千余匹，掾路迎世祖军。
    彤寻与世祖会信都。世祖虽得二郡之助，而兵未合，议者多言可因信都兵自送，西还长安。彤廷对曰：“议者之言皆非也。吏民歌吟思汉久矣，故更始举尊号而天下响应，三辅清宫除道以迎之。一夫荷戟大呼，则千里之将无不捐城遁逃，虏伏请降。自上古以来，亦未有感物动民其如此者也。又卜者王郎，假名因耍驱集乌合之，遂震燕、赵之地；况明公奋二郡之兵，扬响应之威，以攻则何城不克，以战则何军不服！今释此而归，岂徒空失河北，必更惊动三辅，堕损威重，非计之得者也。若明公无复征伐之意，则虽信都之兵犹难会也。何者？明公既西，即邯郸城民不肯捐父母，背城主，而千里送公，其离散亡逃可必也。”世祖善其言而止。即日拜彤为后大将军，和成太守如故，使将兵居前。
    比至堂阳，堂阳已反属王郎，彤使张万、尹绥先晓譬吏民，世祖夜至，即开门出迎。引兵击破白奢贼于中山。自此常从战攻。

　　注[一]东观记曰：“王莽分钜鹿为和成郡，居下曲阳，以彤为卒正也。”
    信都复反为王郎，郎所置信都王捕系彤父弟及妻子，使为手书呼彤曰：“降者封爵，不降族灭。”彤涕泣报曰：“事君者不得顾家。彤亲属所以至今得安于信都者，刘公之恩也。
    公方争国事，彤不得复念私也。”会更始所遣将攻拔信都，郎兵败走，彤家属得免。
    及拔邯郸，封武义侯。建武元年，更封灵寿侯，[一]行大司空事。帝入洛阳，拜彤太常，月余日转少府，是年免。复为左曹侍中，[二]常从征伐。六年，就国。

　　注[一]灵寿，县名，故城在今恒州灵寿县西北。
    注[二]前书曰，侍中有左、右曹。入侍天子，故曰侍中。
    彤卒，子汤嗣，九年，徙封乐陵侯。[一]十九年，汤卒，子某嗣；[二]无子，国除。元初元年，邓太后绍封彤孙音为平亭侯。音卒，子柴嗣。

　　注[一]乐陵，县名，属平原郡，故城在今沧州乐陵县东也。
    注[二]史阙名也。
    初，张万、尹绥与彤俱迎世祖，皆拜偏将军，亦从征伐。万封重平侯，绥封平台侯。[一]

　　注[一]重平，县名，属勃海郡，故城在今安德县西北。臣贤案：平台，县，属常山郡，诸本多云“平台”者，误也。
    论曰：凡言成事者，以功着易显；谋几初者，以理隐难昭。[一]斯固原情比螅所宜推察者也。若乃议者欲因二郡之，建入关之策，委成业，临不测，而世主未悟，谋夫景同，邳彤之廷对，其为几乎！语曰“一言可以兴邦”，[二]斯近之矣。

　　注[一]几者，事之先见者也。

　　注[一]论语*(曰)*鲁定公谓孔子之言。
    刘植字伯先，钜鹿昌城人也。王郎起，植与弟喜、从兄歆[一]率宗族宾客，聚兵数千人据昌城。闻世祖从蓟还，乃开门迎世祖，以植为骁骑将军，喜、歆偏将军，皆为列侯。时真定王刘扬起兵以附王郎，十余万，世祖遣植说扬，扬乃降。世祖因留真定，纳郭后，后即扬之甥也，故以此结之。乃与扬及诸将置酒郭氏漆里舍，[二]扬击筑为欢，因得进兵拔邯郸，从平河北。

　　注[一]东观记*(曰)*"喜”作“嘉”，字共仲；歆字细君也。
    注[二]漆*(园)**[里]*即郭氏所居之里名也。
    建武二年，更封植为昌城侯。讨密县贼，战殁。子向嗣。帝使喜代将植营，复为骁骑将军，封观津侯。[一]喜卒，复以歆为骁骑将军，封浮阳侯。[二]喜、歆从征伐，皆传国于后。向徙封东武阳侯，[三]卒，子述嗣，永平十五年，坐与楚王英谋反，国除。

　　注[一]观津，县名，故城在今德州县西北。
    注[二]浮阳，县名，属勃海郡，在浮水之阳，今沧州清池县也。
    注[三]东武阳，县，属东郡，在武水之阳，故城在今魏州*(华阳)**[莘县]*南。
    耿纯字伯山，钜鹿宋子人也。父艾，为王莽济平尹。[一]纯学于长安，因除为纳言士。[二]

　　注[一]莽改定陶国曰济平也。
    注[二]王莽法古置纳言之官，即尚书也。每官皆置士，故曰纳言士也。
    王莽败，更始立，使舞阴王李轶降诸郡国，纯父艾降，还为济南太守。时李轶兄弟用事，专制方面，宾客游说者甚。纯连求谒不得通，久之乃得见，因说轶曰：“大王以龙虎之姿，遭风云之时，[一]奋迅拔起，期月之闲兄弟称王，[二]　　而德信不闻于士民，功劳未施于百姓，宠禄暴兴，此智者之所忌也。[三]兢兢自危，犹惧不终，而况沛然自足，可以成功者乎？”[四]轶奇之，且以其钜鹿大姓，乃承制拜为骑都尉，授以节，令安集赵、魏。

　　注[一]遭，遇也。易曰：“云从龙，风从虎。”
    注[二]拔犹卒也。拔音步末反。期音。
    注[三]前书陈婴母谓婴曰“暴得富贵者不祥也”，故云智者之所忌也。
    注[四]公羊传曰：“力沛然若有余。”何休注曰：“沛，有余*(优饶)*貌。”
    会世祖度河至邯郸，纯即谒见，世祖深接之。纯退，见官属将兵法度不与它将同，遂求自结纳，献马及缣帛数百匹。世祖北至中山，留纯邯郸。会王郎反，[一]　　世祖自蓟东南驰，纯与从昆弟欣、宿、植共率宗族宾客二千余人，[二]老病者皆载木自随，奉迎于育。[三]拜纯为前将军，封耿乡侯，[四]欣、宿、植皆偏将军，使与纯居前，降宋子，从攻下曲阳及中山。

　　注[一]东观记曰：“王郎举尊号，欲收纯，纯持节与从吏夜逃出城，*(柱)**[驻]*节道中，诏取行者车马，得数十，驰归宋子，与从兄欣、宿、植俱诣上所在卢奴，言王郎*(所)*反*(之)*状。”
    注[二]续汉书曰“皆衣缣b绛衣”也。
    注[三]左传曰：“又如是而嫁，将就木焉。”木谓棺也，老病者恐死，故载以从军。育，县名，故城在冀州。
    注[四]郦元注水经曰，*[成]*郎水北有耿乡，光武封耿纯为侯国，俗谓之宜安城。其故城在今恒州页窍匚髂弦病
    是时郡国多降邯郸者，纯恐宗家怀异心，乃使欣、宿归烧其庐舍。世祖问纯故，对曰：“窃见明公单车临河北，非有府臧之蓄，重赏甘饵，可以聚人者也，[一]　　徒以恩德怀之，是故士乐附。今邯郸自立，北州疑惑，纯虽举族归命，老弱在行，犹恐宗人宾客半有不同心者，故燔烧屋室，绝其反顾之望。”世祖叹息。
    及至z，世祖止传舍，z大姓苏公反城开门内王郎将李恽。纯先觉知，将兵逆与恽战，大破斩之。从平邯郸，又破铜马。

　　注[一]黄石公记曰：“芳饵之下必有悬鱼，重赏之下必有死夫。”易曰：“何以聚人，曰财。”故纯引之。
    时赤眉、青犊、上江、大彤、铁胫、五幡十余万并在射犬，世祖引兵将击之。
    纯军在前，去营数里，贼忽夜攻纯，雨射营中，[一]士多死伤。纯勒部曲，坚守不动。选敢死二千人，俱持强弩，各傅三矢，使衔枚闲行，[二]绕出贼后，齐声呼噪，强弩并发，贼惊走，追击，遂破之。驰骑白世祖。世祖明旦与诸将俱至营，劳纯曰：“昨夜困乎？”纯曰：“赖明公威德，幸而获全。”世祖曰：
    "大兵不可夜动，故不相救耳。军营进退无常，卿宗族不可悉居军中。”乃以纯族人耿澄蒲吾长，[三]悉令将亲属居焉。

　　注[一]矢下如雨也。
    注[二]傅，着也。
    注[三]蒲吾，县名，属常山郡，故城在今恒州灵寿县南。
    世祖即位，封纯高阳侯。击刘永于济阴，下定陶。初，纯从攻王郎，马折肩，时疾发，乃还诣怀宫。[一]帝问“卿兄弟谁可使者”，纯举从弟植，于是使植将纯营，纯犹以前将军从。

　　注[一]怀，河内县名，有离宫焉。
    时真定王刘扬复造作谶记云：“赤九之后，瘿扬为主。”[一]扬病瘿，欲以惑，与绵曼贼交通。[二]建武二年春，遣骑都尉陈副、游击将军邓隆征扬，扬闭城门，不内副等。乃复遣纯持节，行赦令于幽、冀，所过并使劳慰王侯。密□纯曰：“刘扬若见，因而收之。”纯从吏士百余骑与副、隆会元氏，俱至真定，止传舍。扬称病不谒，以纯真定宗室之出，[三]遣使与纯书，欲相见。纯报曰：“奉使见王侯牧守，不得先诣，如欲面会，宜出传舍。”时扬弟*(林)**[临]*邑侯让及从兄细[四]各拥兵万余人，扬自恃强而纯意安静，即从官属诣之，兄弟并将轻兵在门外。扬入见纯，纯接以礼敬，因延请其兄弟，皆入，乃闭合悉诛之，因勒兵而出。真定震怖，无敢动者。帝怜扬、让谋未发，并封其子，复故国。

　　注[一]汉以火德，故云赤也。光武于高祖九代孙，故云九。
    注[二]绵曼，县名，属真定国，故城在今恒州石邑县西北，俗音讹，谓之“人文”故城也。
    注[三]男子谓姊妹之子为出也。
    注[四]东观记、续汉书“细”并作“绀”。
    纯还京师，因自请曰：“臣本吏家子孙，幸遭大汉复兴，圣帝受命，备位列将，爵为通侯。天下略定，臣无所用志，愿试治一郡，尽力自效。”帝笑曰：“卿既治武，复欲修文邪？”乃拜纯为东郡太守。时东郡未平，纯视事数月，盗贼清宁。四年，诏纯将兵击更始东平太守范荆，荆降。进击太山济南及平原贼，皆平之。居东郡四岁，时发干长有罪，纯案奏，围守之，奏未下，长自杀。纯坐免，以列侯奉朝请。从击董宪，道过东郡，百姓老小数千随车驾涕泣。云“愿复得耿君”。帝谓公卿曰：“纯年少被甲傥军吏耳。治郡乃能见思若是乎？”
    六年，定封为东光侯。[一]纯辞就国，帝曰：“文帝谓周勃‘丞相吾所重，君为我率诸侯就国’，今亦然也。”纯受诏而去。至邺，赐谷万斛。到国，吊死问病，民爱敬之。八年，东郡、济阴盗贼k起，遣大司空李通、横野大将军王常击之。
    帝以纯威信着于]地，[二]遣使拜太中大夫，使与大兵会东郡。东郡闻纯入界，盗贼九千余人皆诣纯降，大兵不战而还。玺书复以为东郡太守，吏民悦服。十三年，卒官，谥曰成侯。子阜嗣。

　　注[一]东光，今沧州县也。续汉书曰：“六年，上令诸侯就国，纯上书自陈，前在东郡案诛涿郡太守朱英亲属，今国属涿，诚不自安。制书报曰：‘侯前奉公行法，朱英久吏，晓知义理，何时当以公事相是非！然受尧舜之罚者不能爱己也，已更择国土，令侯无介然之忧。’乃更封纯为东光侯也。”
    注[二]东郡旧]地也。
    植后为辅威将军，封武邑侯。[一]宿至代郡太守，封遂乡侯。欣为赤眉将军，封着武侯，从邓禹西征，战死云阳。凡宗族封列侯者四人，关内侯者三人，为二千石者九人。

　　注[一]武邑，县名，属信都，今冀州县也。
    阜徙封莒乡侯，永平十四年，坐同族耿歙与楚人颜忠辞语相连，国除。建初二年，肃宗追思纯功，绍封阜子盱为高亭侯。盱卒，无嗣，帝复封盱弟腾。[一]　　卒，子忠嗣。忠卒，孙绪嗣。

　　注[一]续汉书云“封腾高亭侯”也。
    赞曰：任、邳识几，严城解扉。[一]委佗还旅，二守焉依。[二]纯、植义发，奉兵佐威。

　　注[一]解犹开也。
    注[二]委音于危反。佗音移，行貌也。旅，也。还旅谓自蓟而还也。二守谓任光为信都太守，邳彤为和成太守也。左传曰：“平王东迁，晋、郑焉依。”言光武失军而南还，依任、邳以成功。
        校勘记

　　七五二页一行力子都汲本“力”作“刁”。校补谓应作“刁”，刁字本即刀字，故易与力混。今按：前书莽传作“力”。
    七五二页二行拜光为左大将军按：集解引惠栋说，谓水经注云左将军，无“大”字。
    七五二页一四行拜曾东莱郡太守刊误谓他处复字郡名皆不言“郡太守”，明此衍“郡”字。今按：何焯校本灭“莱”字，谓上云寇掠河济闲，则“莱”字当衍，注亦误。
    七五四页七行*[鲠言谓]*执议不移据校补补。
    七五四页一一行东观汉记*(曰)*按：“曰”字明衍，今删。
    七五四页一三行李忠字仲都按：集解引惠栋说，谓袁纪“都”作“卿”。
    七五五页二行高密侯*[国]*按：刊误谓“侯”当作“国”。校补谓高密前汉为王国，后汉为侯国，注所引乃续志，作“侯”明不误，特夺“国”字耳。今据补。
    七五五页五行以为右大将军按：集解引惠栋说，谓东观记无“大”字。
    七五五页六行时世祖自解所佩绶以带忠按：沉钦韩谓北堂书钞引东观记曰“时无绶，上自解所佩绶以赐仲都”，疑此脱“无绶”二字。
    七五五页九行解瘸ゑ喟矗骸取痹斗“瀚”，径改正。
    七五五页九行*(解)**[鲜]*支集解引沉钦韩说，谓当作“鲜支”，广雅“鲜支，绢也”。今据改。
    七五七页九行泫音*(工玄)**[胡涓]*反据汲本、殿本改。按：原作“工玄反”，疑是“五玄反”之误。
    七五七页一一行邳彤按：校补谓蜀志谯周传作“邳肜”。
    七五七页一一行彤初为王莽和成卒正按：集解引惠栋说，谓本纪作“和戎”，胡三省、王应麟本皆作“戎”，惟水经注作“和城”。
    七五八页一行所到县莫不奉迎按：李慈铭谓“所到”下脱一“郡”字。
    七五八页六行亦未有感物动民其如此者也按：王先谦谓“其”字当衍。
    七六０页二行论语*(曰)*鲁定公谓孔子之言据汲本、殿本删。
    七六０页八行东观记*(曰)*按：“曰”字衍，今删。
    七六０页九行漆*(园)**[里]*即郭氏所居之里名也据刊误改。
    七六一页二行故城在今魏州*(华阳)**[莘县]*南集解引沉钦韩说，谓注“华阳”误，隋志莘县后周置武阳郡，“莘”与“华”相似，又衍“阳”字。今据改。
    七六二页一行沛有余*(优饶)*貌据今本公羊传何注删。
    七六二页四行奉迎于育通鉴胡注谓贤曰“育，县名”，余考两汉志无育县，盖“贳”字之误。今按：前志钜鹿郡有贳县。
    七六二页六行*(柱)**[驻]*节道中据汲本、殿本改，与聚珍本东观记合。
    七六二页七行言王郎*(所)*反*(之)*状据王先谦说删。
    七六二页一０行*[成]*郎水北有耿乡据集解引沉钦韩说补。
    七六二页一四行z大姓苏公反城开门内王郎将李恽按：李慈铭谓城开二字疑误倒，当作“开城门”。
    七六四页三行宜出传舍按：袁宏纪作“宜自强来”。
    七六四页三行*(林)**[临]*邑侯让王先谦谓“林”当从帝纪作“临”。今据改。
    七六四页八行谓之人文故城也集解引钱大昕说，谓古音文如岷，与曼声相近。
    今按：“人”本作“民”，章怀避唐讳改之。古音文如岷，“民文”与“绵曼”声相近也。

 
    
下一章　

    

 
    
    
          后汉书卷二十二　朱景王杜马刘傅坚马列传　第十二

　　朱佑字仲先，南阳宛人也。[一]少孤，归外家复阳刘氏，[二]往来舂陵，世祖与伯升皆亲爱之。伯升拜大司徒，以佑为护军。[三]及世祖为大司马，讨河北，复以佑为护军，常见亲幸，舍止于中。佑侍燕，从容曰：“长安政乱，公有日角之相，此天命也。”[四]世祖曰：“召刺奸收护军！”[五]佑乃不敢复言。从征河北，常力战陷阵，[六]以为偏将军，封安阳侯。世祖即位，拜为建义大将军。
    建武二年，更封堵阳侯。[七]冬，与诸将击邓奉于U阳，佑军败，为奉所获。
    明年，奉破，乃肉袒因佑降。帝复佑位而厚加慰赐。遣击新野、随，皆平之。[八]

　　注[一]东观记*(曰)*"佑”作“福”，避安帝讳。
    注[二]复阳，县名，属南阳郡。
    注[三]前书曰，护军都尉，秦官，平帝元始元年更名护军也。
    注[四]日角，解在光武纪也。
    注[五]王莽置左右刺奸，使督奸猾。
    注[六]续汉书曰：“佑至南□，为贼所伤，上亲候视之。”
    注[七]堵阳，县名，属南阳郡，故城今唐州方城县。堵音者。
    注[八]随，县名，属南阳郡也，故城今随州随县。
    延岑自败于穰，遂与秦丰将张成合，佑率征虏将军祭遵与战于东阳，大破之，[一]　　临阵斩成，延岑败走归丰。佑收得印绶九十七。[二]进击黄邮，降之，赐佑黄金三十斤。四年，率破奸将军侯进p辅威将军耿植代征南大将军岑彭围秦丰于黎丘，破其将张康于蔡阳，斩之。帝自至黎丘，使御史中丞李由持玺书招丰，丰出恶言，不肯降。车驾引还，□佑方略，佑尽力攻之。明年夏，城中穷困，丰乃将其母妻子九人肉袒降。佑Y车传丰送洛阳，斩之。大司马吴汉劾奏佑废诏受降，违将帅之任，帝不加罪。佑还，与骑都尉臧宫会击延岑余党阴pAp筑阳三县贼，悉平之。

　　注[一]东阳，聚名，在南阳。
    注[二]东观记曰：“收得所盗茂陵武帝庙衣p印p绶。”
    佑为人质直，尚儒学。将兵率，多受降，以克定城邑为本，不存首级之功。
    又禁制士卒不得虏掠百姓，军人乐放纵，多以此怨之。九年，屯南行唐拒匈奴。
    [一]十三年，增邑，定封鬲侯，[二]食邑七千三百户。[三]

　　注[一]行唐，今恒州县也。
    注[二]鬲，县名，属平原郡。
    注[三]东观记曰：“佑自陈功薄而国大，愿受南阳五百户足矣。上不许。”
    十五年，朝京师，上大将军印绶，因留奉朝请。佑奏古者人臣受封，不加王爵，可改诸王为公。帝即施行，又奏宜令三公并去“大”名，以法经典。后遂从其议。
    佑初学长安，帝往候之，佑不时相劳苦，而先升讲舍。后车驾幸其第，帝因笑曰；“主人得无舍我讲乎？”以有旧恩，数蒙赏赉。[一]二十四年，卒。

　　注[一]东观记曰：“上在长安时，尝与佑共买蜜合药。上追念之，赐佑白蜜一石，问：‘何如在长安时共买蜜乎？’其亲厚如此。”
    子商嗣。商卒，子演嗣，永元十四年，坐从兄伯为外孙阴皇后巫蛊事，免为庶人。[一]永初七年，邓太后绍封演子冲为鬲侯。

　　注[一]和帝阴后，吴房侯阴纲女也，为巫蛊事废。
    景丹字孙卿，冯翊栎阳人也。少学长安。王莽时举四科：[一]丹以言语为固德侯相，有干事称，迁朔调连率副贰。[二]

　　注[一]东观记曰：“王莽时举有德行p能言语p通政事p明文学之士。”
    注[二]朔调，上谷也。副贰，属令也。
    更始立，遣使者徇上谷，丹与连率耿况降，复为上谷长史。王郎起，丹与况共谋拒之。况使丹与子m及寇恂等将兵南归世祖，世祖引见丹等，笑曰：“邯郸将帅数言我发渔阳p上谷兵，吾聊应言然，[一]何意二郡良为吾来！[二]方与士大夫共此功名耳。”拜丹为偏将军，号奉义侯。从击王郎将儿宏等于南□，[三]　　郎兵迎战，汉军退却，[四]丹等纵突骑击，大破之，追奔十余里，死伤者从横。
    丹还，世祖谓曰：“吾闻突骑天下精兵，今乃见其战，乐可言邪？”遂从征河北。

　　注[一]王郎将帅数云欲发二郡兵以拒光武，时光武聊应然之，犹今两军遥相戏弄也。
    注[二]东观记曰：“上在广阿，闻外有大兵*(自)*来，*[上自]*登城，勒兵在西门楼。上问：‘何等兵？’丹等对言：‘上谷p渔阳兵。’上曰：‘为谁来乎？’对曰：‘为刘公。’即请丹入，人人劳勉，恩意甚备。”
    注[三]儿音五兮反。
    注[四]续汉书曰“南□贼迎击上营，得上鼓车辎重数乘”也。
    世祖即位，以谶文用平狄将军孙咸行大司马，咸不悦。诏举可为大司马者，[一]　　k臣所推唯吴汉及丹。帝曰：“景将军北州大将，是其人也。然吴将军有建大策之勋，[二]又诛苗幽州p谢尚书，其功大。[三]旧制骠骑将军官与大司马相兼也。”[四]乃以吴汉为大司马，而拜丹为骠骑大将军。

　　注[一]东观记*(曰)*载谶文曰“孙咸征狄”也。
    注[二]谓发渔阳兵也。
    注[三]苗曾，谢躬。
    注[四]前书武帝置大司马，号大将军p骠骑将军也。
    建武二年，定封丹栎阳侯。帝谓丹曰：“今关东故王国，虽数县，不过栎阳万户邑。夫‘富贵不归故乡，如衣绣夜行’，故以封卿耳。”[一]丹顿首谢。秋，与吴汉p建威大将军耿mp建义大将军朱佑p执金吾贾复p偏将军冯异p强弩将军陈俊p左曹王常p骑都尉臧宫等从击破五校于p阳，[二]降其五万人。会陕贼苏况攻破弘农，生获郡守。丹时病，[三]帝以其旧将，欲令强起领郡事，乃夜召入，谓曰：“贼迫近京师，但得将军威重，卧以镇之足矣。”丹不敢辞，乃力疾拜命，将营到郡，[四]十余日薨。

　　注[一]前书武帝谓朱买臣之词。
    注[二]聚名也，解见光武纪。
    注[三]东观记曰：“丹从上至怀，病疟，见上在前，疟发寒栗。上笑曰：‘闻壮士不病疟，今汉大将军反病疟邪？’使小黄门扶起，赐医药。还归洛阳，病遂加。”
    注[四]续汉书曰“将营兵西到弘农”也。
    子尚嗣，徙封余吾侯。[一]尚卒，子苞嗣。苞卒，子临嗣，无子，国绝。永初七年，邓太后绍封苞弟遽为监亭侯。

　　注[一]余吾，县名，属上党，故城在今潞州屯留县西北。
    王梁字君严，渔阳*(安)**[要]*阳人也。为郡吏，太守彭宠以梁守狐奴令，与盖延p吴汉俱将兵南及世祖于广阿，拜偏将军。既拔邯郸，赐爵关内侯。从平河北，拜野王令，与河内太守寇恂南拒洛阳，北守天井关，朱鲔等不敢出兵，世祖以为梁功。及即位，议选大司空，而赤伏符曰“王梁主卫作玄武”，[一]帝以野王卫之所徙，[二]玄武水神之名，司空水土之官也，于是擢拜梁为大司空，封武强侯。

　　注[一]玄武，北方之神，龟蛇合体。
    注[二]史记曰，卫元君自濮阳徙于野王。
    建武二年，与大司马吴汉等俱击□乡，有诏军事一属大司马，而梁辄发野王兵，帝以其不奉诏□，令止在所县，而梁复以便宜进军。帝以梁前后违命，大怒，遣尚书宗广持节军中斩梁。广不忍，乃槛车送京师。既至，赦之。月余，以为中郎将，行执金吾事。北守箕关，击赤眉别校，降之。三年春，转击五校，追至信都p赵国，破之，悉平诸屯聚。冬，遣使者持节拜梁前将军。四年春，击肥城p文阳，拔之。[一]进与骠骑大将军杜茂击佼强p苏茂于楚p沛闲，拔大梁p啮桑，[二]而捕虏将军马武p偏将军王霸亦分道并进，岁余悉平之。五年，从救桃城，破庞萌等，梁战尤力，拜山阳太守，镇抚新附，将兵如故。

　　注[一]肥城，县名，属太山郡，故城在今济州平阴县东南。文音汶，故城在今兖州泗水县西。
    注[二]前书音义曰啮桑，县名。或曰城名。史记张仪与齐p楚会战啮桑。
    数月征入，代欧阳歙为河南尹。梁穿渠引谷水注洛阳城下，东写巩川，及渠成而水不流。七年，有司劾奏之，梁X惧，上书乞骸骨。乃下诏曰：“梁前将兵征伐，人称贤，故擢典京师。建议开渠，为人兴利，旅力既愆，迄无成功，[一]　　百姓怨，谈者哗。[二]虽蒙宽宥，犹执谦退，‘君子成人之美’，[三]其以梁为济南太守。”十三年，增邑，定封*(封)*阜成侯。[四]十四年，卒官。

　　注[一]旅，也。愆，过也。言力已过，而功不成。
    注[二]，谤。
    注[三]论语载孔子之言也。
    注[四]阜成属渤海，今冀州县。
    子禹嗣。禹卒，子坚石嗣。坚石追坐父禹及弟平与楚王英谋反，□市，国除。
    杜茂字诸公，南阳冠军人也。初归光武于河北，为中坚将军，常从征伐。世祖即位，拜大将军，封乐乡侯。[一]北击五校于真定，进降广平。建武二年，更封苦陉侯。与中郎将王梁击五校贼于魏郡p清河p东郡，悉平诸营保，降其持节大将三十余人，[二]三郡清静，道路流通。明年，遣使持节拜茂为骠骑大将军，击沛郡，拔芒。[三]时西防复反，迎佼强。五年春，茂率捕虏将军马武进攻西防，数月拔之，强奔董宪。

　　注[一]乐乡属信都国。
    注[二]续汉书曰：“降其渠帅大将军杜猛p持节光禄大夫董敦等。”
    注[三]芒，县名也。郡国志曰后名临睢，属沛国。
    东方既平，七年，诏茂引兵北屯田晋阳p广武，以备胡寇。[一]九年，与e门太守郭凉击卢芳将尹由于繁，[二]芳将贾览率胡骑万余救之，茂战，军败，引入楼烦城。
    [三]时卢芳据高柳，与匈奴连兵，数寇边民，帝患之。十二年，遣谒者段忠将郡□刑配茂，镇守北边，因发边卒筑亭候，修烽火，又发委输金帛缯絮供给军士，并赐边民，冠盖相望。茂亦建屯田，驴车转运。先是，e门人贾丹p霍匡p解胜等为尹由所略，由以为将帅，与共守平城。丹等闻芳败，遂共杀由诣郭凉；凉上状，皆封为列侯，诏送委输金帛赐茂p凉军吏及平城降民。自是卢芳城邑稍稍来降，凉诛其豪右郇氏之属，镇抚羸弱，旬月闲e门且平，芳遂亡入匈奴。帝擢凉子为中郎，宿]左右。

　　注[一]广武，县名，属太原郡。
    注[二]繁，县名，今代州县也。
    注[三]楼烦，县名，属e门郡，故城在今代州崞县东北。崞音郭。
    凉字公文，右北平人也。身长八尺，气力壮猛，虽武将，然通经书，多智略，尤晓边事，有名北方。初，幽州牧朱浮辟为兵曹掾，击彭宠有功，封广武侯。
    十三年，增茂邑，更封修侯。[一]十五年，坐断兵马禀缣，[二]使军吏杀人，免官，削户邑，定封参蘧乡侯。十九年，卒。

　　注[一]修，县名，属信都国也。
    注[二]断犹割截也。
    子元嗣，永平十四年，坐与东平王等谋反，减死一等，国除。永初七年，邓太后绍封茂孙奉为安乐亭侯。
    马成字君迁，南阳棘阳人也。少为县吏。世祖徇颍川，以成为安集掾，调守郏令。[一]及世祖讨河北，成即□官步负，追及于*(满)**[蒲]*阳，以成为期门，从征伐。世祖即位，再迁护军都尉。

　　注[一]郏，县名，今汝州县也。
    建武四年，拜扬武将军，督诛虏将军刘隆p振威将军宋登p射声校尉王赏，发会稽p丹阳p九江p六安四郡兵击李宪，时帝幸寿春，设□场，祖礼遣之。[一]　　进围宪于舒，令诸军各深沟高垒。宪数挑战，成坚壁不出，守之岁余，至六年春，城中食尽，乃攻之，遂屠舒，斩李宪，追击其党与，尽平江淮地。

　　注[一]应劭风俗通曰：“谨案礼传，共工氏之子曰修，好远游，舟车所至，足迹所逮，靡不穷览，故祀以为祖神。祖，徂也。”
    七年夏，封平舒侯。[一]八年，从征破隗嚣，以成为天水太守，将军如故。冬，征还京师。九年，代来歙守中郎将，率武威将军刘尚等破河池，遂平武都。[二]　　明年，大司空李通罢，以成行大司空事，居府如真，数月复拜扬武将军。

　　注[一]平舒属代郡。
    注[二]河池，县，一名仇池，属武都郡，今凤州县也。
    十四年，屯常山p中山以备北边，并领建义大将军朱佑营。又代骠骑大将军杜茂缮治障塞，自西河至渭桥，[一]河上至安邑，[二]太原至井陉，[三]中山至邺，皆筑保壁，起烽燧，十里一候。在事五六年，帝以成勤劳，征还京师。边人多上书求请者，复遣成还屯。及南单于保塞，北方无事，拜为中山太守，上将军印绶，领屯兵如故。二十四年，南击武溪蛮贼，无功，[四]上太守印绶。

　　注[一]西河，今胜州富昌县也。渭桥本名横桥，在今咸阳县东南。
    注[二]前书曰，河上，地名，故秦内史，高帝二年改为河上郡，武帝分为左冯翊。
    注[三]太原，今并州也。井陉，*(今)*属常山郡，*(常山)*今恒州县也。
    注[四]武溪水在今辰州泸溪县西。
    二十七年，定封全椒侯，[一]就国。三十二年卒。

　　注[一]全椒，县名，今滁州县也。
    子]嗣。]卒，子香嗣，徙封棘陵侯。香卒，子丰嗣。丰卒，子玄嗣。玄卒，子邑嗣。邑卒，子丑嗣，桓帝时以罪失国。延熹二年，帝复封成玄孙昌为益阳亭侯。
    刘隆字符伯，南阳安侯宗室也。王莽居摄中，隆父礼与安侯崇起兵诛莽，事泄，隆以年未七岁，故得免。及壮，学于长安，更始拜为骑都尉。谒归，[一]　　迎妻子置洛阳。闻世祖在河内，即追及于射犬，以为骑都尉，与冯异共拒朱鲔、李轶等，轶遂杀隆妻子。建武二年，封亢父侯。[二]四年，拜诛虏将军，讨李宪。宪平，遣隆屯田武当。[三]

　　注[一]谒，请也，谓请假归也。
    注[二]亢父，县名，属东平国，故城在今兖州任城县南。
    注[三]武当，今均州县也。
    十一年，守南郡太守，岁余，上将军印绶。十三年，增邑，更封竟陵侯。是时，天下垦田多不以实，又户口年纪互有增减。十五年，诏下州郡检核其事，而刺史太守多不平均，或优饶豪右，侵刻羸弱，百姓嗟怨，遮道号呼。时诸郡各遣使奏事，帝见陈留吏牍上有书，视之，云“颍川、弘农可问，河南、南阳不可问”。帝诘吏由趣，吏不肯服，抵言于长寿街上得之。[一]帝怒。时显宗为东海公，年十二，在幄后言曰：“吏受郡□，当欲以垦田相方耳。”帝曰：“即如此，何故言河南、南阳不可问？”对曰：“河南帝城，多近臣，南阳帝乡，多近亲，田宅u制，不可为准。”帝令虎贲将诘问吏，吏乃实首服，如显宗对。于是遣谒者考实，具知奸状。明年，隆坐征下狱，其畴辈十余人皆死。帝以隆功臣，特免为庶人。

　　注[一]抵，欺也。
    明年，复封为扶乐乡侯，以中郎将副伏波将军马援击交址蛮夷征侧等，隆别于禁溪口破之，[一]获其帅征贰，[二]斩首千余级，降者二万余人。还，更封大国，为长平侯。[三]及大司马吴汉薨，隆为骠骑将军，行大司马事。

　　注[一]交址郡泠县有金溪穴，相传音讹，谓之“禁溪”，则征侧等所败处也。
    其地今岑州新昌县也。音麋，泠音零。
    注[二]征侧之妹。
    注[三]长平，县，属汝南郡。
    隆奉法自守，视事八岁，上将军印绶，罢，赐养牛，上樽酒十斛，[一]以列侯奉朝请。三十年，定封慎侯。[二]中元二年，卒，谥曰靖侯。子安嗣。

　　注[一]前书音义曰：“稻米一斗得酒一斗为上樽，稷米一斗为中樽，粟米一斗为下樽也。”
    注[二]慎，县名，属汝南郡也。
    傅俊字子]，颍川襄城人也。世祖徇襄城，俊以县亭长迎军，拜为校尉，襄城收其母弟宗族，皆灭之。从破王寻等，[一]以为偏将军。别击京、密，破之，遣归颍川，收葬家属。

　　注[一]东观记曰：“傅俊从上迎击王寻等于阳关，汉兵反走，还汝水上，上以手饮水，澡盥须眉尘垢，谓俊曰：‘今日罢倦甚，诸卿宁惫邪？’”及世祖讨河北，俊与宾客十余人北追，及于邯郸，上谒，世祖使将颍川兵，常从征伐。世祖即位，以俊为侍中。建武二年，封昆阳侯。三年，拜俊积弩将军，与征南大将军岑彭击破秦丰，因将兵徇江东，扬州悉定。七年，卒，谥曰威侯。
    子昌嗣，徙封芜湖侯。[一]建初中，遭母忧，因上书，以国贫不愿之封，乞钱五十万，为关内侯。肃宗怒，贬为关内侯，竟不赐钱。永初七年，邓太后复封昌子铁为高置亭侯。

　　注[一]芜湖，县名，属丹阳郡。
    坚镡字子常[一]颍川襄城人也。为郡县吏。世祖讨河北，或荐镡者，因得召见。以其吏能，署主簿。又拜偏将军，从平河北，别击破大枪于卢奴。世祖即位，拜镡扬化将军，封□强侯。[二]

　　注[一]东观记“场弊鳌捌ぁ薄
    注[二]□强，县名，属汝南郡。□音于靳反。
    与诸将攻洛阳，而朱鲔别将守东城者为反闲，私约镡晨开上东门。[一]镡与建义大将军朱佑乘朝而入，与鲔大战武库下，[二]杀伤甚，至旦食乃罢，朱鲔由是遂降。又别击内黄，平之。建武二年，与右将军万修徇南阳诸县，而堵乡人董欣反宛城，获南阳太守刘。镡乃引军赴宛，选敢死士夜自登城，斩关而入，欣遂弃城走还堵乡。邓奉复反新野，攻破吴汉。时万修病卒，镡独孤绝，南拒邓奉，北当董欣，一年闲道路隔塞，粮馈不至，镡食蔬菜，与士卒共劳苦。
    每急，辄先当矢石，[三]身被三创，以此能全其。及帝征南阳，击破欣、奉，以镡为左曹，常从征伐。六年，定封合肥侯。二十六年，卒。

　　注[一]上东门，洛阳故城东面北头第一门也。
    注[二]洛阳记曰：“建始殿东有太仓，仓东有武库，藏兵之所。”
    注[三]石谓发石以投人也。墨子曰：“备城者积石百枚，重十钧已上者。”
    子鸿嗣。鸿卒，子浮嗣。浮卒，子雅嗣。
    马武字子张，南阳湖阳人也。少时避雠，客居江夏。王莽末，竟陵、西阳三老起兵于郡界，武往从之，后入绿林中，遂与汉军合。更始立，以武为侍郎，与世祖破王寻等，拜为振威将军，与尚书令谢躬共攻王郎。
    及世祖拔邯郸，请躬及武等置酒高会，因欲以图躬，不克。既罢，独与武登丛台，[一]从容谓武曰：“吾得渔阳、上谷突骑，欲令将军将之，何如？”武曰：
    "驽怯无方略。”世祖曰：“将军久将，习兵，岂与我掾史同哉！”武由是归心。

　　注[一]故赵王台也，在今*(潞)**[]*州邯郸城中。
    及谢躬诛死，武驰至射犬降，世祖见之甚悦，引置左右，每劳飨诸将，武辄起斟酌于前，世祖以为欢。复使将其部曲至邺，武叩头辞以不愿，世祖愈美其意，因从击k贼。世祖击尤来、五幡等，败于慎水，武独殿，还陷阵，故贼不得迫及。[一]进至安*(定)*次、小广阳，[二]武常为军锋，力战无前，诸将皆引而随之，故遂破贼，穷追至平谷、浚靡而还。[三]

　　注[一]殿，镇后也，音丁殿反。言兵败而镇其后也。
    注[二]即广平亭也，在今幽州范阳县西南，以有广阳国，故谓此亭为小广阳也。
    注[三]平谷，县名，属渔阳郡。浚靡，县名，属右北平郡。靡音縻。
    世祖即位，以武为侍中、骑都尉，封山都侯。建武四年，与虎牙将军盖延等讨刘永，武别击济阴，下成武、楚丘，拜捕虏将军。明年，庞萌反，攻桃城，武先与战，破之；会车驾至，萌遂败走。六年夏，与建威大将军耿m西击隗嚣，汉军不利，引下陇。嚣追急，武选精骑还为后拒，身被甲持戟奔击，杀数千人，嚣兵乃退，诸军得还长安。
    十三年，增邑，更封g侯。[一]将兵北屯下曲阳，备匈奴。坐杀军吏，受诏将妻子就国。武径诣洛阳，上将军印绶，削户五百，定封为杨虚侯，因留奉朝请。

　　注[一]g，县名，属平原郡，故城在今德州平原县西南。g音俞。
    帝后与功臣诸侯燕语，从容言曰：“诸卿不遭际会，自度爵禄何所至乎？”高密侯邓禹先对曰：“臣少尝学问，可郡文学博士。”帝曰：“何言之谦乎？卿邓氏子，志行修整，何为不掾功曹？”余各以次对，至武，曰：“臣以武勇，可守尉督盗贼。”帝笑曰：“且勿为盗贼，自致亭长，斯可矣。”武为人□酒，阔达敢言，[一]时醉在御前面折同列，言其短长，无所避忌。帝故纵之，以为笑乐。
    帝虽制御功臣，而每能回容，宥其小失。[二]远方贡珍甘，必先赐列侯，而太官无余。有功，辄增邑赏，不任以吏职，故皆保其福禄，终无诛谴者。

　　注[一]阔达，大度也。敢言谓果敢于言，无所隐也。
    注[二]回，曲也，曲法以容也。
    二十五，武以中郎将将兵击武陵蛮夷，还，上印绶。显宗初，西羌寇陇右，覆军杀将，朝廷患之，复拜武捕虏将军，以中郎将王丰副，与监军使者窦固、右辅都尉陈欣，将乌桓、黎阳营、三辅募士、[一]凉州诸郡羌胡兵及弛刑，合四万人击之。到金城浩，与羌战，[二]斩首六百级。又战于洛都谷，为羌所败，[三]死者千余人。羌乃率引出塞，武复追击到东、西邯，大破之，[四]斩首四千六百级，获生口千六百人，余皆降散。武振旅还京师，增邑七百户，并前千八百户。永平四年，卒。

　　注[一]光武置黎阳营，见邓训传。
    注[二]活，县名，属金城郡，故城在今兰州广武县西南。浩音合，音门。
    注[三]湟水一名洛都水，西自吐谷浑界入，在今鄯州湟水县。
    注[四]郦元水经注曰邯川城左右有水，自北出，南经邯亭注于河。盖以此水分流，谓之东、西邯也，在今廓州化*(阴)**[隆]*县东。
    子□嗣，坐兄伯济与楚王英党颜忠谋反，国除。永初七年，邓太后绍封武孙震为x亭侯。[一]震卒，子侧嗣。

　　注[一]x音胡巧反，又力雕反。
    论曰：中兴二十八将，前世以为上应二十八宿，未之详也。然咸能感会风云，奋其智勇，[一]称为佐命，亦各志能之士也。[二]议者多非光武不以功臣任职，至使英姿茂绩，委而勿用。然原夫深图远g，固将有以焉尔。若乃王道既衰，降及霸德，[三]犹能授受惟庸，勋贤皆序，如管、隰之迭升桓世，先、赵之同列文朝，可谓兼通矣。[四]降自秦、汉，世资战力，至于翼扶王运，皆武人屈起。[五]亦有鬻缯屠狗轻猾之徒，[六]或崇以连城之赏，或任以阿衡之地，[七]　　故艘稍蛳渡，力侔则乱起。[八]萧、樊且犹缧绁，信、越终见{戮，不其然乎！[九]自兹以降，迄于孝武，宰辅五世，莫非公侯。[一０]遂使缙绅道塞，贤能蔽壅，[一一]朝有世及之私，下多抱关之怨。[一二]其怀道无闻，委身草莽者，亦何可胜言。故光武鉴前事之违，存矫枉之志，[一三]虽寇、邓之高勋，耿、贾之鸿烈，分土不过大县数四，所加特进、朝请而已。[一四]观其治平临政，课职责咎，将所谓“导之以政，齐之以刑”者乎！[一五]若格之功臣，其伤已甚。[一六]何者？直绳则亏丧恩旧，桡情则违废禁典，选德则功不必厚，举劳则人或未贤，参任则k心难塞，并列则其敝未远。[一七]不得不校其胜否，即以事相权。[一八]故高秩厚礼，允E元功，峻文深宪，责成吏职。建武之世，侯者百余，若夫数公者，则与参国议，分均休咎，[一九]其余并优以宽科，完其封禄，莫不终以功名延庆于后。昔留侯以为高祖悉用萧、曹故人，[二０]　　而郭骋嗉ツ涎舳嘞裕[二一]郑兴又戒功臣专任。[二二]夫崇恩偏授，易启私溺之失，至公均被，必广招贤之路，意者不其然乎！

　　注[一]风云，已具圣公传。
    注[二]易通卦验曰：“黄佐命。”郑玄注云：“黄者，火之子。佐命，张良是也。”
    已上皆华峤之辞。
    注[三]王谓周也，霸谓齐桓、晋文公。
    注[四]史记曰，管仲、隰朋修齐国之政，齐人皆悦事之。管子曰：“管仲疾，桓公问之：‘若不可讳，政将安移之？’对曰：‘隰朋可。’”国语云，文公使赵衰为卿，辞曰：“先轸有谋，臣不若也。”乃使先轸佐下军。公曰：“赵衰[三让]，其所让皆社稷之]也。”
    注[五]屈起犹勃起也。音其勿反。
    注[六]灌婴，睢阳贩缯者，樊哙，沛人，以屠狗为事，皆从高祖。
    注[七]樊哙封为舞阳侯；灌婴为丞相，封为颍阴侯。阿，倚也。衡，平也。言天下依倚而取平也。
    注[八]宋还，则君臣相疑。侔，等也。
    注[九]萧何为丞相，为人请上林中空地，上大怒，乃下廷尉械系之。燕王卢绾反，樊哙以相国击燕，人有恶哙党于吕氏，帝大怒，使陈平即军中斩哙；平畏吕氏，执哙诣长安。韩信封为淮阴侯，人上书告信反，吕后使武士缚信，斩之。
    彭越为梁王，吕后令其舍人告越谋反，遂夷宗族。刑法志曰：“夷三族者枭其首，{其骨肉。”彭越、韩信皆受此诛。
    注[一０]自高祖至于孝武凡五代也，其中宰辅皆以公侯勋贵为之。
    注[一一]缙，赤色也。绅，带也。或作“|”，|，插也，谓插笏于带也。
    注[一二]世及谓父子相继也。礼记曰：“大人世及以为礼。”抱关谓守门者。前书曰，萧望之署小苑东门候，王仲翁谓望之曰：“不肯碌碌，反抱关为？”
    注[一三]矫，正也。违，失也。枉，曲也。孟子曰：“矫枉者过其正。”
    注[一四]邓禹为大司徒，封高密侯，食邑四县。耿m好侯，食邑二县，奉朝请。贾复封胶东侯，凡食六县，以列侯加特进。
    注[一五]论语曰：“导之以政，齐之以刑，人免而无耻。”
    注[一六]格，正也。若以上法绳正功臣，则于其*[人]*有害也。
    注[一七]参任，谓兼勋贤而任之。则k臣之心各有觊望，故难塞也。若遵高祖并用功臣，则其敝未远。
    注[一八]胜否犹可否。即，就也。权谓平其轻重。
    注[一九]贾复传曰“帝方以吏事责三公，故功臣遂不用。是时列侯唯高密、固始、胶东三侯与公卿参议国家大事，恩遇甚厚”也。
    注[二０]前书曰，上望见诸将往往偶语，张良曰：“此谋反耳。陛下起布衣为天子，而所封皆萧、曹故人耳，*[故相]*聚谋反也。”见高纪。
    注[二一]郭炒曰：“光武以澄并州牧，帝引见，骋蜓裕骸选补职，当简天下贤俊，不宜专用南阳人也。’帝深纳其言。”
    注[二二]郑兴传曰：“兴征为太中大夫，上疏曰：‘道路咸曰朝廷欲用功臣，功臣用则人位谬矣。’”永平中，显宗追感前世功臣，乃图画二十八将于南宫云台，其外又有王常、李通、窦融、卓茂，合三十二人。故依其本弟系之篇末，以志功臣之次云尔。
    太傅高密侯邓禹中山太守全椒侯马成大司马广平侯吴汉河南尹阜成侯王梁左将军胶东侯贾复琅邪太守祝阿侯陈俊建威大将军好侯耿m骠骑大将军参蘧侯杜茂执金吾雍奴侯寇恂积弩将军昆阳侯傅俊征南大将军舞阳侯岑彭左曹合肥侯坚镡征西大将军阳夏侯冯异上谷太守淮*(阳)**[陵]*侯王霸建义大将军鬲侯朱佑信都太守阿陵侯任光征虏将军颍阳侯祭遵豫章太守中水侯李忠骠骑大将军栎阳侯景丹右将军槐里侯万修虎牙大将军安平侯盖延太常灵寿侯邳彤卫尉安成侯铫期骁骑将军昌成侯刘植东郡太守东光侯耿纯横野大将军山桑侯王常城门校尉朗陵侯臧宫大司空固始侯李通捕虏将军杨虚侯马武大司空安丰侯窦融骠骑将军慎侯刘隆太傅宣德侯卓茂赞曰：帝绩思V，庸功是存。[一]有来k后，捷我戎轩。[二]婉娈龙姿，俪景同I。[三]

　　注[一]庸，勋也。言将兴帝绩，则念勋功之臣也。
    注[二]捷，胜也，谓寇、邓之徒翼佐王烈，戎车所至，皆克捷也。
    注[三]婉娈犹亲爱也。龙姿谓光武也。俪，齐也，偶也。言诸将齐景I飞而举大功也。
        校勘记

　　七六九页三行朱佑按：刊误谓案注引东观汉记安帝讳，则此人当名祜。集解引通鉴考异，谓当作“□”旁“古”之“祜”，不当作“□”旁“右”之“佑”。
    校补谓范书凡“佑”字皆实“祜”字，当由范氏别有所避耳，否则以宋人述汉事，不应并安帝名亦改之也。
    七六九页九行东观记*(曰)*佑作福按：“曰”字衍，今删。
    七七一页一一行坐从兄伯为外孙阴皇后巫蛊事免为庶人按：李慈铭谓和帝阴皇后纪言后外祖母邓朱及二子奉、毅，俱坐巫蛊事下狱考治，奉、毅皆死狱中，朱徙日南。邓禹传亦言禹之孙高密侯干以阴皇后巫蛊事发，干从兄奉以后舅被诛，干从坐国除。是邓朱者，朱氏女而嫁邓氏者也。此“伯”字误。
    七七二页一二行闻外有大兵*(自)*来*[上自]*登城据王先谦说改。
    七七三页五行东观记*(曰)*载谶文曰孙咸征狄也“曰”字据刊误删。按：集解引惠栋说，谓袁宏纪“孙咸”作“孙臧”。
    七七四页八行渔阳*(安)**[要]*阳人也按：安阳属五原，不属渔阳，洪颐\、沉钦韩皆谓是“要阳”之斗，今据改。
    七七五页二行遣尚书宗广持节军中斩梁按：李慈铭谓“节”下当脱一字。
    七七五页五行文阳按：郡国志“文”作“汶”。
    七七五页一二行为人兴利按：王先谦谓“人”当作“民”，此避唐讳未回改者。
    七七五页一三行定封*(封)*阜成侯据汲本、殿本删。
    七七六页七行道路流通按：通鉴“道”作“边”，胡注云自洛阳至渔阳、上谷，路出三郡，三郡既平，则边路流通矣。
    七七六页一三行e门太守郭凉按：校补谓“凉”应作“\”，下同。
    七七七页一三行更封修侯王先谦谓“修”一作“条”，见皇后纪。按：校补谓修条古通作。
    七七八页二行坐与东平王等谋反按：刊误谓王平、颜忠是楚王同时谋反者，多连士大夫，故杜元坐之，传写之误，遂作“东平王”，东平何尝反也！又按：沉家本谓刘说是。事在永平十三年，“四”字亦误。
    七七八页五行追及于*(满)**[蒲]*阳惠栋云“满”当作“蒲”。今据改。按：光武纪作“蒲阳”，陈俊传、邓禹传并斗“满阳”。
    七七九页三行以成行大司空事按：集解引钱大昕说，谓光武纪马成平武都，在建武十一年，其行大司空事，在十二年，与传异。
    七七九页一三行井陉*(今)*属常山郡*(常山)*今恒州县也据校补改。
    七八一页一０行交址郡泠县有金溪穴按：“金溪穴”当依水经叶榆水注作“金溪究”，详后马援传校勘记。
    七八一页一０行其地今岑州新昌县也按：通鉴胡注谓按唐志，新昌县属丰州，“岑”字误。
    七八四页四行与尚书令谢躬共攻王郎按：张□谓光武纪作“尚书仆射”。
    七八四页八行在今*(潞)**[]*卅邯郸城中据殿本考证改。
    七八四页一一行败于慎水按：集解引钱大昕说，谓光武纪作“顺水”，注云本或作“慎水”者误。
    七八四页一一行进至安*(定)*次小广阳据集解引陈景云、钱大昕说删。
    七八五页六行杀数千人按：刊误谓“千”当作“十”。
    七八六页一二行在今廓州化*(阴)**[隆]*县东据集解引沉钦韩说改。
    七八八页七行赵衰*[三让]*沉钦韩谓按晋语，“赵衰”下合有“三让”二字。今据补。
    七八九页一行缙赤色也按：蔡邕传注作“赤白色也”。
    七八九页八行则于其*[人]*有害也据刊误补。
    七八九页一三行而所封皆萧曹故人耳*[故]*相聚谋反也据殿本补。按：殿本脱“耳”字，各本脱“故”字。七九０页～七九一页按：云台二十八将排列次序，原作一行，故首邓禹，次即马成，次吴汉，次王梁。汲本则作两行排列，王先谦谓二十八将当以汲本次第为正，今从之。又按：通鉴胡注：“云台功臣之次，以邓禹、吴汉、贾复、耿m、寇恂、岑彭、冯异、朱祜、祭遵、景丹、盖延、铫期、耿纯、臧宫、马武、刘隆为一列，马成、王梁、陈俊、杜茂、傅俊、坚镡、王霸、任光、李忠、万修、邳彤、刘植、王常、李通、窦融、卓茂为一列。”
    后人误认横列为纵次，将上下两列，先奇后偶，硬相排比，列为一行，遂失范书之旧，惟汲本不误。
    七九０页八行征西大将军阳夏侯冯异按：“阳夏”原斗“夏阳”，径据汲本、殿本乙正。
    七九０页八行上谷太守淮*(阳)**[陵]*侯王霸王先谦谓“淮阳”误，本传作“淮陵”。今据改。

 
    
下一章　

    

 
    
    
          后汉书卷二十三　窦融列传　第十三
        *弟子固曾孙宪玄孙章*
        窦融字周公，扶风平陵人也。七世祖广国，孝文皇后之弟，封章武侯。[一]融高祖父，宣帝时以吏二千石自常山徙焉。融早孤。王莽居摄中，为强弩将军司马，[二]东击翟义，还攻槐里，[三]以军功封建武男。[四]女弟为大司空王邑小妻。家长安中，出入贵戚，连结闾里豪杰，以任侠为名；然事母兄，养弱弟，内修行义。王莽末，青、徐贼起，太师王匡[五]请融为助军，与共东征。

　　注[一]章武，县，属勃海郡，故城在今沧州鲁*[城]*县也。
    注[二]强弩将军即莽明义侯王俊。
    注[三]槐里赵明、霍鸿等起兵以应翟义，王邑等破义还，合军击明、鸿等灭之，融时随其军也。见前书。
    注[四]东观记、续汉书并云“宁武男”。
    注[五]匡，王舜之子。
    及汉兵起，融复从王邑败于昆阳下，归[长安。汉兵]长驱入关，王邑荐融，拜为波水将军，[一]赐黄金千斤，引兵至新丰。莽败，融以军降更始大司马赵萌，萌以为校尉，甚重之，荐融为钜鹿太守。

　　注[一]前书音义曰：“波水在长安南。”
    融见更始新立，东方尚扰，不欲出关，而高祖父尝为张掖太守，从祖父为护羌校尉，从弟亦为武威太守，累世在河西，知其土俗，独谓兄弟曰：“天下安危未可知，河西殷富，带河为固，张掖属国精兵万骑，[一]一旦缓急，杜绝河津，足以自守，此遗种处也。”[二]兄弟皆然之。融于是日往守萌，[三]辞让钜鹿，图出河西。[四]萌为言更始，乃得为张掖属国都尉。融大喜，即将家属而西。
    既到，抚结雄杰，怀辑羌虏，[五]甚得其欢心，河西翕然归之。

　　注[一]汉边郡皆置属国。
    注[二]遗，留也，可以保全不畏绝灭。
    注[三]守犹求也。
    注[四]图，谋也。
    注[五]辑，和也。
    是时酒泉太守梁统、金城太守厍钧、[一]张掖都尉史苞、[二]酒泉都尉竺曾、敦煌都尉辛肜，并州郡英俊，融皆与为厚善。及更始败，融与梁统等计议曰：“今天下扰乱，未知所归。河西斗绝在羌胡中，[三]不同心力[四]则不能自守；权钧力齐，复无以相率。当推一人为大将军，共全五郡，观时变动。”议既定，而各谦让，咸以融世任河西为吏，人所敬向，乃推融行河西五郡大将军事。是时武威太守马期、张掖太守任仲并孤立无党，乃共移书告示之，二人即解印绶去。于是以梁统为武威太守，史苞为张掖太守，竺曾为酒泉太守，辛肜为敦煌太守，厍钧为金城太守。融居属国，领都尉职如故，置从事监察五郡。河西民俗质朴，而融等政亦宽和，上下相亲，晏然富殖。修兵马，习战射，明烽燧之警，羌胡犯塞，融辄自将与诸郡相救，皆如符要，[五]每辄破之。其后匈奴惩V，[六]稀复侵寇，而保塞羌胡皆震服亲附，安定、北地、上郡流人避凶饥者，归之不绝。

　　注[一]前书音义曰，厍姓，即仓库吏后也。今羌中有姓厍，音舍，云承钧之后也。
    注[二]三辅决录注：“苞字叔文，茂陵人也。”
    注[三]斗，峻绝也，前书曰：“成山斗入海。”
    注[四]，并也。
    注[五]赴敌不失期契也。
    注[六]惩，创也。说文云V亦惩也。
    融等遥闻光武即位，而心欲东向，以河西隔远，未能自通。时隗嚣先称建武年号，融等从受正朔，嚣皆假其将军印绶。嚣外顺人望，内怀异心，使辩士张玄游说河西曰：“更始事业已成，寻复亡灭，此一姓不再兴之效。今即有所主，便相系属，一旦拘制，自令失柄，后有危殆，虽悔无及。今豪杰竞逐，雌雄未决，[一]当各据其土宇，与陇、蜀合从，[二]高可为六国，下不失尉佗。”[三]融等于是召豪杰及诸太守计议，其中智者皆曰：“汉承尧运，[四]历数延长。今皇帝姓号见于图书，[五]自前世博物道术之士谷子云、夏贺良等，建明汉有再受命之符，言之久矣，[六]故刘子骏改易名字，冀应其占。[七]及莽末，道士西门君惠言刘秀当为天子，遂谋立子骏。事觉被杀，出谓百姓观者曰：‘刘秀真汝主也。’皆近事暴着，[八]智者所共见也。除言天命，且以人事论之：今称帝者数人，而洛阳土地最广，甲兵最强，号令最明。观符命而察人事，它姓殆未能当也。”诸郡太守各有宾客，或同或异。融小心精详，遂决策东向。五年夏，遣长史刘钧奉书献马。

　　注[一]项羽谓高祖曰：“愿与沛公决雌雄。”
    注[二]前书音义曰：“以利合为从，以威讼嘈苍缓帷！
    注[三]佗姓赵，真定人也。陈胜起，佗行南海尉，遂王有南越，故曰尉佗也。
    注[四]左传曰，陶唐氏既衰，其后有刘累，学扰龙，事孔甲为御龙氏，春秋时晋卿士会即其后也。士会奔秦，后归晋，其处者为刘氏。战国时，刘氏自秦获于魏，魏迁大梁都于丰，号丰公，即太上皇父也，故曰“汉承尧运”。
    注[五]谓河图赤伏符曰“刘秀发兵捕不道”。
    注[六]前书成帝时谷永上书曰：“陛下当阳数之考荆涉三七之节纪。”哀帝时夏贺良言：“赤精子谶，汉家历运中衰，当再受命矣。”
    注[七]刘歆以哀帝建平元年改名秀，字*(颍)**[颖]*叔，冀应符命。
    注[八]暴，露也。着，见也。
    先是，帝闻河西完富，地接陇、蜀，常欲招之以逼嚣、述，亦发使遗融书，遇钧于道，即与俱还。帝见钧欢甚，礼飨毕，乃遣令还，赐融玺书曰：“制诏行河西五郡大将军事、属国都尉：劳镇守边五郡，兵马精强，仓库有蓄，民庶殷富，外则折挫羌胡，内则百姓蒙福。威德流闻，虚心相望，道路隔塞，邑邑何已！
    长史所奉书献马悉至，深知厚意。今益州有公孙子阳，天水有隗将军，方蜀汉相攻，权在将军，举足左右，便有轻重。[一]以此言之，欲相厚岂有量哉！诸事具长史所见，将军所知。王者迭兴，千载一会。[二]欲遂立桓、文，辅微国，当勉卒功业；[三]欲三分鼎足，连衡合从，亦宜以时定。[四]天下未并，吾与尔绝域，非相吞之国。今之议者，必有任嚣效尉佗制七郡之计。[五]王者有分土，无分民，自适己事而已。今以黄金二百斤赐将军，便宜辄言。”因授融为凉州牧。

　　注[一]犹蒯通曰“与楚即楚胜，与汉即汉捷”。
    注[二]言时难得而易失也。
    注[三]周室微弱，齐桓、晋文辅之以霸天下。
    注[四]蒯通说韩信曰：“三分天下，鼎足而立。”
    注[五]秦胡亥时，南海尉任嚣病且死，召龙川令赵佗语曰：“番禺负山险阻，南北东西数千里，颇有中国人相辅，此亦一州之主，可为国，故召公即令行南*(国)**[海]*尉事。”地理志曰苍梧、郁林、合浦、交址、九真、南海、日南，皆越之分也，此为七郡也。效，致也，流俗本作“教”者误也。
    玺书既至，河西咸惊，以为天子明见万里之外，网罗张立[一]之情。融即复遣钧上书曰：“臣融窃伏自惟，幸得托先后末属，蒙恩为外戚，累世二千石。至臣之身，复备列位，假历将帅，[二]守持一隅。以委质则易为辞，以纳忠则易为力。书不足以深达至诚，故遣刘钧口陈肝胆。自以底里上露，长无纤介。[三]　　而玺书盛称蜀、汉二主，三分鼎足之权，任嚣、尉佗之谋，窃自痛伤。臣融虽无识，犹知利害之际，顺逆之分。岂可背真旧之主，事奸伪之人；废忠贞之节，为倾覆之事；□已成之基，求无冀之利。此三者虽问狂夫，犹知去就，而臣独何以用心！谨遣同产弟友诣阙，口陈区区。”友至高平，[四]会嚣反叛，道绝，驰还，遣司马席封闲行通书。[五]帝复遣席封赐融、友书，所以尉藉之甚备。[六]

　　注[一]一作“玄”。
    注[二]假犹滥也。
    注[三]底里皆露，言无臧隐。
    注[四]高平，今*(凉)**[原]*州*[平高]*县也。
    注[五]东观记及续汉书“席”皆作“*(虎)**[虞]*"字。
    注[六]尉藉，解见隗嚣传。
    融既深知帝意，乃与隗嚣书责让之曰：“伏惟将军国富政修，士兵怀附。亲遇□会之际，国家不利之时，[一]守节不回，[二]承事本朝，后遣伯春[三]委身于国，无疑之诚，于斯有效。融等所以欣服高义，愿从役于将军者，良为此也。
    而忿之闲，[四]改节易图，君臣分争，上下接兵。[五]委成功，造难就，[六]　　去从义，为横谋，[七]百年累之，一朝毁之，岂不惜乎！殆执事者贪功建谋，以至于此，[八]融窃痛之！当今西州地司制龋人兵离散，易以辅人，难以自建。计若失路不反，闻道犹迷，[九]不南合子阳，则北入文伯耳。[一０]夫负虚交而易强御，恃远救而轻近敌，[一一]未见其利也。融闻智者不危以举事，仁者不违义以要功。今以小敌大，于何如？[一二]□子徼功，于义何如？[一三]且初事本朝，稽首北面，忠臣节也。[一四]及遣伯春，垂涕相送，慈父恩也。
    俄而背之，谓吏士何？忍而□之，谓留子何？[一五]自兵起以来，转相攻击，城郭皆为丘墟，生人转于沟壑。今其存者，非锋刃之余，则流亡之孤。迄今伤痍之体未愈，哭泣之声尚闻。幸赖天运少还，而*(大)*将军复重于难，是使积z不得遂瘳，幼孤将复流离，其为悲痛，尤足愍伤，言之可为酸鼻！
    [一六]庸人且犹不忍，况仁者乎？融闻为忠甚易，得宜实难。[一七]忧人大过，以德取怨，[一八]知且以言获罪也。区区所献，唯将军省焉。”嚣不纳。融乃与五郡太守共砥厉兵马，上疏请师期。

　　注[一]谓汉遭王莽篡夺也。
    注[二]回，邪也。
    注[三]嚣子恂之字也。
    注[四]，恚也。
    注[五]言违背光武也。
    注[六]委，□也。
    注[七]去从，背山东也。为横，通西蜀也。
    注[八]言隗嚣执政事者，贪有其功而立此逆谋也。
    注[九]淮南子曰：“通于道者如车轴，不运于己，而舆毂致数千里。不通于道者若迷惑，告以东西南北，然犹复迷惑矣。”
    注[一０]文伯，卢芳也。
    注[一一]负亦恃也。易，轻也。恃公孙述而轻光武也。易音以豉反。
    注[一二]言危也。
    注[一三]言违义也。
    注[一四]稽首，拜天子礼也。礼，君南向，E阳之义；臣北面，E君也。
    注[一五]留子谓见在之子，对伯春，故曰留也。
    注[一六]宋玉曰：“孤子寡妇，寒心酸鼻。”
    注[一七]左传曰：“忠为令德，非其人犹不可，况不令乎？”
    注[一八]诗曰：“不以我为德，反以我为雠。”
    帝深嘉美之，乃赐融以外属图及太史公五宗、外戚世家、[一]魏其侯列传。[二]　　诏报曰：“每追念外属，孝景皇帝出自窦氏，[三]定王，景帝之子，朕之所祖。
    昔魏其一言，继统以正，[四]长君、少君尊奉师傅，[五]修成淑德，施及子孙，[六]此皇太后神灵，上天佑汉也。从天水来者写将军所让隗嚣书，痛入骨髓。
    畔臣见之，当股栗X愧，忠臣则酸鼻流涕，义士则旷若发蒙，[七]非忠孝□诚，孰能如此？[八]岂其德薄者所能克堪！嚣自知失河西之助，族祸将及，欲设闲离之说，乱惑真心，转相解构，[九]以成其奸。又京师百僚，不晓国家及将军本意，多能采取虚伪，夸诞妄谈，令忠孝失望，传言乖实。毁誉之来，皆不徒然，不可不思。今关东盗贼已定，大兵今当悉西，将军其抗厉威武，以应期会。”
    融被诏，即与诸郡守将兵入金城。

　　注[一]景帝子十三人为王，而母五人，同母者为一宗，故曰五宗。言景帝以窦氏所生，而致子孙多也。
    注[二]窦婴，太后从兄子也，封魏其侯。魏其，县，属琅邪郡。
    注[三]出，生也。尔雅曰：“男子谓姊妹之子曰出。”
    注[四]梁孝王，景帝弟也，亦窦太后所生。梁王朝，因昆弟燕饮，是时景帝未立太子，酒酣，帝从容曰：“千秋之后传梁王。”太后O，窦婴引酒进上曰：
    "天下者，高祖天下，父子相传，汉之约也，帝何以得传梁王！”帝遂止矣。
    注[五]长君，窦太后兄也。少君，太后弟广国之字也。绛、灌等以两人所出微，为择师傅，长者有节行者与居，长君、少君由此为退让君子，不以富贵骄人。
    见前书。
    注[六]施，延也，音羊豉反。
    注[七]说文曰：“旷，明也。”有眸子而无见曰蒙。前书杨雄曰：“乃今日发蒙，廓然光照矣。”
    注[八]说文曰：“□，谨也。”“□”或作“懿”也。
    注[九]相解说而结构。
    初，更始时，先零羌封何诸种杀金城太守，居其郡，隗嚣使使赂遗封何，与共结盟，欲发其。融等因军出，进击封何，大破之，斩首千余级，得牛马羊万头，谷数万斛，因并河扬威武，[一]伺候车驾。时大兵未进，融乃引还。

　　注[一]并音蒲浪反。
    帝以融信着明，益嘉之。诏右扶风修理融父坟茔，祠以太牢。数驰轻使，致遗四方珍羞。梁统乃使人刺杀张玄，遂与嚣绝，皆解所假将军印绶。七年夏，酒泉太守竺曾以弟报怨杀人而去郡，[一]融承制拜曾为武锋将军，更以辛肜代之。

　　注[一]东观记曰：“曾弟婴报怨，杀属国候王胤等，曾X而去郡。”
    秋，隗嚣发兵寇安定，帝将自西征之，先戒融期。会遇雨，道断，且嚣兵已退，乃止。融至姑臧，[一]被诏罢归。融恐大兵遂久不出，乃上书曰：“隗嚣闻车驾当西，臣融东下，士骚动，计且不战。嚣将高峻之属皆欲逢迎大军，后闻兵罢，峻等复疑。嚣扬言东方有变，西州豪桀遂复附从。嚣又引公孙述将，令守突门。[二]臣融孤弱，介在其闲，[三]虽承威灵，宜速救助。国家当其前，臣融促其后，缓急迭用，首尾相资，嚣伺佩牛[四]不得进退，此必破也。若兵不早进，久生持疑，则外长寇雠，内示困弱，复令谗邪得有因缘，臣窃忧之。
    惟陛下哀怜！”帝深美之。

　　注[一]姑臧，县名，属武威郡，今凉州县也。西河旧事曰：“凉州城昔匈奴故盖臧城。”后人音讹，名“姑臧”也。
    注[二]突门，守城之门，墨子曰“城百步为一突门”也。
    注[三]杜预注左传云“介犹闲也”。
    注[四]排迮谓蹙迫也。
    八年夏，车驾西征隗嚣，融率五郡太守及羌虏小月氏等[一]步骑数万，辎重五千余两，与大军会高平第一。[二]融先遣从事问会见仪适，[三]是时军旅代兴，诸将与三公交错道中，或背使者交私语。帝闻融先问礼仪，甚善之，以宣告百僚。乃置酒高会，引见融等，待以殊礼。拜弟友为奉车都尉，从弟士太中大夫。遂共进军，嚣大溃，城邑皆降。帝高融功，下诏以安丰、阳泉、蓼、*(安)*安风四县[四]封融为安丰侯，弟友为显亲侯。[五]遂以次封诸将帅：武锋将军竺曾为助义侯，武威太守梁统为成义侯，张掖太守史苞为镆搴睿金城太守厍钧为辅义侯，酒泉太守辛肜为扶义侯。封爵既毕，乘舆东归，悉遣融等西还所镇。

　　注[一]小月氏，西域胡国名。
    注[二]高平，今原州县，郡国志云高平有第一城。
    注[三]犹言仪注。
    注[四]四县并属庐江郡。安丰，今寿州县也，故城在今霍山县西北。安风本汉六安国，及阳泉故城并在今安丰县南。杜预注左传曰：“蓼在安丰。”蓼音了。
    注[五]显亲，县，故城在今秦州成纪县东南也。
    融以兄弟并受爵位，久专方面，惧不自安，数上书求代。诏报曰：“吾与将军如左右手耳，[一]数执谦退，何不晓人意？勉循士民，无□离部曲。”

　　注[一]韩信亡，萧何自追之，人曰“丞相何亡”，高祖闻之，如失左右手耳。见前书。
    及陇、蜀平，诏融与五郡太守奏事京师，官属宾客相随，驾乘千余两，马牛羊被野。融到，诣洛阳城门，上凉州牧、张掖属国都尉、安丰侯印绶，诏遣使者还侯印绶。引见，就诸侯位，赏赐恩宠，倾动京师。数月，拜为冀州牧，十余日，又迁大司空。融自以非旧臣，一旦入朝，在功臣之右，每召会进见，容貌辞气卑恭已甚，帝以此愈亲厚之。融小心，久不自安，数辞让爵位，因侍中金迁口达至诚。[一]又上疏曰：“臣融年五十三。有子年十五，质性顽钝。臣融朝夕教导以经，不得令观天文，见谶记。诚欲令恭肃畏事，恂恂循道，不愿其有才能，何况乃当传以连城广土，享故诸侯王国哉？”因复请闲求见，帝不许。
    后朝罢，逡巡席后，帝知欲有让，遂使左右传出。它日会见，迎诏融曰：“日者知公欲让职还土，[二]故命公暑热且自便。今相见，宜论它事，勿得复言。”
    融不敢重陈请。

　　注[一]金迁，安上之曾孙。安上，日弟伦之子。迁哀帝时为尚书令，见前书。
    注[二]日者犹往日也。
    二十年，大司徒戴涉坐所举人盗金下狱，帝以三公参职，不得已乃策免融。明年，加位特进。二十三年，代阴兴行]尉事，特进如故，又兼领将作大匠。弟友为城门校尉，兄弟并典禁兵。融复乞骸骨，[一]辄赐钱帛，太官致珍奇。及友卒，帝愍融年衰，遣中常侍、中谒者即其卧内强进酒食。

　　注[一]说苑曰，晏子任东阿，乞骸骨以避贤者之路。
    融长子穆，尚内黄公主，代友为城门校尉。穆子勋，尚东海恭王强女a阳公主，友子固，亦尚光武女涅阳公主。显宗即位，以融从兄子林为护羌校尉。窦氏一公，两侯，三公主，四二千石，[一]相与并时。自祖及孙，官府邸第相望京邑，奴婢以千数，于亲戚、功臣中莫与为比。

　　注[一]一公，大司空也；两侯，安丰、显亲也；四二千石，]尉，城门校尉、护羌校尉、中郎将。
    永平二年，林以罪诛，事在西羌传。帝由是数下诏切责融，戒以窦婴、田`祸败之事。[一]融惶恐乞骸骨，诏令归第养病。岁余，听上]尉印绶，赐养牛，上樽酒。融在宿]十余年，年老，子孙纵诞，多不法。穆等遂交通轻薄，属托郡县，干乱政事。以封在安丰，欲令姻戚悉据故六安国，遂矫称阴太后诏，令六安侯刘盱去妇，因以女妻之。五年，盱妇家上书言状，帝大怒，乃尽免穆等官，诸窦为郎吏者皆将家属归故郡，独留融京师。穆等西至函谷关，有诏悉复追还。会融卒，时年七十八，谥曰戴侯，赙送甚厚。

　　注[一]田`，武帝王皇后异父弟也，为丞相，构会窦婴之罪，使至诛戮。事见前书。
    帝以穆不能修尚，[一]而拥富赀，居大第，常令谒者一人监护其家。居数年，谒者奏穆父子自失耍数出怨望语，帝令将家属归本郡，唯勋以a阳主留京师。穆坐赂遗小吏，郡捕系，与子宣俱死平陵狱，勋亦死洛阳狱。久之，诏还融夫人与小孙一人居洛阳家舍。

　　注[一]不能修整自高尚也。
    十四年，封勋弟嘉为安丰侯，食邑二千户，奉融后。和帝初，为少府。及勋子大将军宪被诛，免就国。嘉卒，子万全嗣。万全卒，子会宗嗣。万全弟子武，别有传。
    论曰：窦融始以豪侠为名，拔起风尘之中，[一]以投天隙。[二]遂蝉蜕王侯之尊，[三]终膺卿相之位，此则徼功趣酥士也。及其爵位崇满，至乃放远权宠，恂恂似若不能已者，又何智也！[四]尝独详味此子之风度，虽经国之术无足多谈，而进退之礼良可言矣。

　　注[一]拔音步末反。拔，卒也。亦音彭八反，义两通。
    注[二]投会天之闲隙。
    注[三]说文曰，蝉蜕所解皮也，言去微至贵也。蜕音税。
    注[四]言融之心实欲去权贵，以帝不纳，故常恂恂恭顺，似若不得已然者也。
    固字孟孙，少以尚公主为黄门侍郎。[一]好览书传，喜兵法，贵显用事。中元元年，袭父友封显亲侯。显宗即位，迁中郎将，监羽林士。[二]后坐从兄穆有罪，废于家十余年。时天下V安，帝欲遵武帝故事，击匈奴，通西域，以固明习边事，[三]十五年冬，拜为奉车都尉，[四]以骑都尉耿忠为副，[五]谒者仆射耿秉为驸马都尉，秦彭为副，皆置从事p司马，并出屯凉州。明年，固与忠率酒泉p敦煌p张掖甲卒及卢水羌胡[六]万二千骑出酒泉塞，耿秉p秦彭率武威p陇西p天水募士及羌胡万骑出居延塞，[七]又太仆祭肜p度辽将军吴棠将河东北地p西河羌胡及南单于兵万一千骑出高阙塞，[八]骑都尉来苗p护乌桓校尉文穆将太原pe门p代郡p上谷p渔阳p右北平p定襄郡兵及乌桓p鲜卑万一千骑出平城塞。固p忠至天山，[九]击呼衍王，斩首千余级。呼衍王走，追至蒲类海。[一０]留吏士屯伊吾卢城。[一一]耿秉p秦彭绝漠六百余里，至三木楼山，[一二]来苗p文穆至匈奴河水上，虏皆奔走，无所获。祭肜p吴棠坐不至涿邪山，免为庶人。
    时诸将唯固有功，加位特进。明年，复出玉门击西域，诏耿秉及骑都尉刘张皆去符传以属固。[一三]固遂破白山，降车师，事已具耿秉传。固在边数年，羌胡服其恩信。[一四]

　　注[一]续汉书曰：“给事黄门侍郎，六百石。”
    注[二]续汉志曰，宣帝命中郎将p骑都尉监羽林，秩比二千石。
    注[三]固旧随融在河西，晓知边事也。
    注[四]续汉志曰，比二千石，掌御乘舆。
    注[五]忠，m子也。
    注[六]案：湟水东经临羌县故城北，又东卢溪水注之，水出西南卢川，即其地也。
    注[七]居延塞在今甘州张掖县东北。
    注[八]高阙，山名，在朔方北。
    注[九]即祁连山也，今在西州交河县东北，今名祁县罗漫山。
    注[一０]蒲类海今名婆悉海，在今庭州蒲昌县东南也。
    注[一一]伊吾，今伊州县也，本匈奴地，明帝置宜禾都尉以为屯田，故地今伊州纳职县伊吾故小城地是。
    注[一二]匈奴中山名。
    注[一三]专将兵者并有符传，拟合之取信。今去符，皆受固之节度。
    注[一四]东观记曰：“羌胡见客，炙肉未熟，人人长跪前割之，血流指闲，进之于固，固辄为啖，不秽贱之，是以爱之如父母也。”
    肃宗即位，以公主修□慈爱，累世崇重，加号长公主，增邑三千户；征固代魏应为大鸿胪。帝以其晓习边事，每被访及。建初三年，追录前功，增邑一千三百户。七年，代马防为光禄勋。明年，复代马防为卫尉。
    固久历大位，甚见尊贵，赏赐租禄，赀累巨亿，而性谦俭，爱人好施，士以此称之。章和二年卒，谥曰文侯。子彪，至射声校尉，先固卒，无子，国除。
    宪字伯度。父勋被诛，宪少孤。建初二年，女弟立为皇后，拜宪为郎，稍迁侍中p虎贲中郎将；弟笃，为黄门侍郎。兄弟亲幸，并侍宫省，赏赐累积，宠贵日盛，自王p主及阴p马诸家，莫不畏惮。宪恃宫掖声耍遂以贱直请夺沁水公主园田，[一]主逼畏，不敢计。后肃宗驾出过园，指以问宪，宪阴喝不得对。
    [二]后发觉，帝大怒，召宪切责曰：“深思前过，夺主田园时，何用愈赵高指鹿为马？[三]久念使人惊怖。昔永平中，常令阴党p阴博o邓叠三人更相纠察，[四]　　故诸豪戚莫敢犯法者，而诏书切切，[五]犹以舅氏田宅为言。今贵主尚见枉夺，何况小人哉！国家□宪如孤雏腐鼠耳。”[六]宪大震惧，皇后为毁服深谢，良久乃得解，使以田还主。虽不绳其罪，然亦不授以重任。

　　注[一]沁水公主，明帝女。
    注[二]阴喝犹噎塞也。阴音于禁反，喝音一介反。或作“呜”，音乌故反。
    注[三]愈犹差也。赵高解见灵帝纪。
    注[四]以阴p邓皆外戚，恐其u侈，故使更相纠察也。博，阴兴之子。
    注[五]切切犹勤勤也。
    注[六]鸟子生而啄者曰雏。
    和帝即位，太后临朝，宪以侍中，内干机密，[一]出宣诰命。肃宗遗诏以笃为虎贲中郎将，笃弟景p并中常侍，于是兄弟皆在亲要之地。宪以前太尉邓彪有义让，先帝所敬，而仁厚委随，[二]故尊崇之，以为太傅，令百官总己以听。
    其所施为，辄外令彪奏，内白太后，事无不从，又屯骑校尉桓郁，累世帝师，而性和退自守，故上书荐之，令授经禁中。所以内外协附，莫生疑异。

　　注[一]干，主也，或曰古“管”字也。
    注[二]委随犹顺从也。
    宪性果急，睚之怨莫不报复。[一]初，永平时，谒者韩纡尝考劾父勋狱，宪遂令客斩纡子，以首祭勋。齐殇王子都乡侯畅[二]来吊国忧，[三]畅素行邪僻，与步兵校尉邓叠亲属数往来京师，因叠母元自通长乐宫，得幸太后，被诏召诣上东门。宪惧见幸，分宫省之权，遣客刺杀畅于屯卫之中，[四]而归罪于畅弟利侯刚，乃使侍御史与青州刺史杂考刚等。后事发觉，太后怒，闭宪于内宫。

　　注[一]睚音语解反，音仕懈反。广雅：“睚，裂也。”或谓裂_目貌。史记曰范睢“睚之怨必报”。
    注[二]齐殇王名石，伯升孙章之子。
    注[三]章帝崩也。
    注[四]屯兵宿卫之所。
    宪惧诛，自求击匈奴以赎死。会南单于请兵北伐，乃拜宪车骑将军，金印紫绶，官属依司空，[一]以执金吾耿秉为副，发北军五校p[二]黎阳p雍营p缘边十二郡骑士，[三]及羌胡兵出塞。明年，宪与秉各将四千骑及南匈奴左谷蠡王师子[四]万骑出朔方鸡鹿塞，南单于屯屠河，[五]将万余骑出满夷谷，度辽将军邓鸿[六]及缘边义从羌胡八千骑，与左贤王安国万骑出*(□)**()*阳塞，[七]　　皆会涿邪山。宪分遣副校尉阎盘p司马耿夔p耿谭将左谷蠡王师子p右呼衍王须訾等，[八]精骑万余，与北单于战于稽落山，大破之，虏崩溃，单于遁走，追击诸部，遂临私渠比L海。[九]斩名王已下万三千级，获生口马牛羊橐驼百余万头。[一０]于是温犊须p日逐p温吾p夫渠王柳L等八十一部率降者，前后二十余万人。宪p秉遂登燕然山，去塞三千余里，刻石勒功，纪汉威德，令班固作铭曰：

　　注[一]依，准也。长史一人，千石；掾属二十九人，令史及御属三十二人，见续汉志也。
    注[二]汉有南北军，[北军]中候一人，六百石，掌临五营，见续汉志。
    注[三]汉官仪曰：“光武中兴，以幽p冀p并州兵骑克定天下，故于黎阳立营，以谒者监之。”又曰：“扶风都尉部在雍县，以凉州近羌，数犯三辅，将兵卫护园陵，故俗称雍营。”
    注[四]师子其名也。
    注[五]屯屠河，单于名也。
    注[六]邓禹少子。
    注[七]*(□)**[]*阳在五原郡。*(□)**[]*音固。
    注[八]呼衍其号，因以为姓，匈奴贵种也，今呼延姓是其后。须訾，名也。
    注[九]匈奴中海名也。
    注[一０]橐音托。
    惟永元元年秋七月，有汉元舅曰车骑将军窦宪，寅亮圣明，登翼王室，[一]纳于大麓，惟清缉熙。[二]乃与执金吾耿秉，述职巡御，理兵于朔方。[三]鹰扬之校，螭虎之士，爰该六师，[四]暨南单于p东乌桓p西戎氐羌侯王君长之k，骁骑三万。
    元戎轻武，长毂四分，[五]云辎蔽路，万有三千余乘。[六]勒以八阵，y以威神，[七]玄甲耀日，朱旗绛天。[八]遂陵高阙，下□鹿，经碛卤，绝大漠，[九]斩温禺以衅鼓，血尸逐以染锷。[一０]然后四校横徂，星流彗埽，萧条万里，野无遗寇。于是域灭区单，反□而旋，考传验图，穷览其山川。遂u涿邪，跨安侯，乘燕然，蹑冒顿之区落，焚老上之龙庭。[一一]　　上以摅高p文之宿愤，光祖宗之玄灵；下以安固后嗣，恢拓境宇，振大汉之天声。[一二]　　兹所谓一劳而久逸，暂费而永宁者也。[一三]乃遂封山刊石，昭铭上德。[一四]其辞曰：

　　注[一]寅，敬；亮，信也。尚书曰：“二公弘化，寅亮天地。”登，升也。翼，辅也。
    注[二]孔安国注尚书曰：“麓，录也，纳之使大录万机也。”周颂曰：“惟清缉熙。”郑玄注云：“光明也。”
    注[三]左传曰：“小有述职，大有巡功。”又曰：“出曰理兵。”
    注[四]鹰扬，如鹰之飞扬也。诗云：“惟师尚父，时惟鹰扬。”螭，山神，兽形也。史记曰：“如熊如罴，如豺如离。”徐广曰：“离与螭同。”该，备也。诗云：“整我六师，以修我戎。”
    注[五]暨，及也。元戎，兵车也。诗云：“元戎十乘，以先启行。”轻武，言疾也。长毂，兵车。
    注[六]辎，车也。称云，言多也。
    注[七]兵法有八阵图。
    注[八]玄甲，铁甲也。前书曰“发属国之玄甲”也。
    注[九]沙土曰漠。直度曰绝。
    注[一０]温禺p尸逐，皆匈奴王号也。周礼，杀人以血涂鼓谓之衅。锷，刃也。
    注[一一]四校，四面之校。横徂，横行也。星流彗埽，言疾也。安侯，水名。
    冒顿，单于头曼子也。区落谓东灭东胡，西走月氏，南取楼烦，悉收秦所夺匈奴地。冒顿子稽粥号老上单于。匈奴五月大会龙庭，祭其先p天地p鬼神，今皆焚荡之。
    注[一二]高帝被冒顿单于围于平城七日。孝文帝时匈奴寇边，杀太守，帝欲自征，太后不许。拓，开也。天声，雷霆之声。甘泉赋曰：“天声起兮勇士厉。”
    恢，大也。
    注[一三]扬雄曰“以为不一劳者不久逸，不暂费者不永宁”也。
    注[一四]上犹至也。老子曰：“上德不德，是以有德。”
    铄王师兮征荒裔，[一]剿凶虐兮□海外，[二]钙溴阗庳ǖ亟纾[三]封神丘兮建隆海[四]熙帝载兮振万世。[五]

　　注[一]铄，美也。诗曰：“于铄王师，遵养时晦。”
    注[二]剿，绝；□，整齐也。诗云：“相土裂裂，海外有□。”
    注[三]俯p邈皆远也。亘，竟也。
    注[四]神丘即燕然山也。方者谓之碑，员者谓之碣。蝎亦碣也，协韵音其例反。
    注[五]熙，广也。载，事也。书曰：“奋庸熙帝之载。”
    宪乃班师而还。遣军司马吴汜p梁讽，奉金帛遗北单于，宣明国威，而兵随其后。时虏中乖乱，汜p讽所到，辄招降之，前后万余人。遂及单于于西海上，宣国威信，致以诏赐，单于稽首拜受。讽因说宜修呼韩邪故事，保国安人之福。
    [一]单于喜悦，即将其与讽俱还，到私渠海，闻汉军已入塞，乃遣弟右温禺L王奉贡入侍，随讽诣阙。宪以单于不自身到，奏还其侍弟。南单于于漠北遗宪古鼎，容五斗，其傍铭曰“仲山甫鼎，其万年子子孙孙永保用”，宪乃上之。
    诏使中郎将持节即五原拜宪大将军，封武阳侯，食邑二万户。宪固辞封，赐策许焉。

　　注[一]言依附汉家，自保护其国也。宣帝时呼韩邪单于款塞，朝于甘泉宫，请留居光禄塞下，有急，保汉受降城也。
    旧大将军位在三公下，置官属依太尉。[一]宪威权震朝庭，公卿希旨，奏宪位次太傅下，三公上；长史p司马秩中二千石，从事中郎二人六百石，自下各有增。振旅还京师。于是大开仓府，劳赐士吏，其所将诸郡二千石子弟从征者，悉除太子舍人。[二]

　　注[一]续汉志，太尉长史千石，掾属二十四人，令史及御属二十二人也。
    注[二]续汉志曰，太子舍人秩二百石，无员，更直宿卫也。
    是时笃为卫尉，景p皆侍中p奉车p驸马都尉，四家竞修第宅，穷极工匠。
    明年，诏曰：“大将军宪，前岁出征，克灭北狄，朝加封赏，固让不受。舅氏旧典，并蒙爵土。[一]其封宪冠军侯，邑二万户；笃郾侯，景汝阳侯，夏阳侯，各六千户。”宪独不受封，遂将兵出镇凉州，以侍中邓叠行征西将军事为副。

　　注[一]西汉故事，帝舅皆封侯。
    北单于以汉还侍弟，复遣车谐储王等款居延塞，欲入朝见，愿请大使。宪上遣大将军中护军班固行中郎将，与司马梁讽迎之。会北单于为南匈奴所破，被创遁走，固至私渠海而还。宪以北虏微弱，遂欲灭之。明年，复遣右校尉耿夔p司马任尚p赵博等将兵击北虏于金微山，大破之，克获甚。北单于逃走，不知所在。
    宪既平匈奴，威名大盛，以耿夔p任尚等为爪牙，邓叠p郭璜为心腹。班固p傅毅之徒，皆置幕府，以典文章。刺史p守令多出其门。尚书仆射郅寿p乐恢并以忤意，相继自杀。[一]由是朝臣震慑，望风承旨。而笃进位特进，得举吏，[二]见礼依三公。景为执金吾，光禄勋，权贵显赫，倾动京都。虽俱骄纵，而景为尤甚，奴客缇骑依倚形耍侵陵小人，[三]强夺财货，篡取罪人，妻略妇女。商贾闭塞，如避寇雠。有司畏懦，莫敢举奏。太后闻之，使谒者策免景官，以特进就朝位。少好经书，节约自修，出为魏郡，迁颍川太守。窦氏父子兄弟并居列位，充满朝廷。叔父霸为城门校尉，霸弟锝作大匠，锏芗紊俑，其为侍中p将p大夫p郎吏十余人。

　　注[一]寿，郅恽子。
    注[二]汉法三公得举吏。
    注[三]汉官仪曰：“执金吾缇骑二百人。”说文曰：“缇，帛丹黄色也。”言奴客及缇骑并为纵横也。
    宪既负重劳，陵肆滋甚。四年，封邓叠为穰侯。叠与其弟步兵校尉磊及母元，又宪女射声校尉郭举，举父长乐少府璜，[一]皆相交结。元p举并出入禁中，举得幸太后，遂共图为杀害。帝阴知其谋，乃与近幸中常侍郑定议诛之，以宪在外，虑其惧祸为乱，忍而未发。会宪及邓叠班师还京师，诏使大鸿胪持节郊迎，赐军吏各有差。宪等既至，帝乃幸北宫，诏执金吾p五校尉勒兵屯卫南p北宫，闭城门，收捕叠p磊p璜p举，皆下狱诛，家属徙合浦。遣谒者仆射收宪大将军印绶，更封为冠军侯。宪及笃p景p皆遣就国。帝以太后故，不欲名诛宪，为选严能相督察之。宪p笃p景到国，皆迫令自杀，宗族p宾客以宪为官者皆免归本郡。以素自修，不被逼迫，明年坐禀假贫人，[二]徙封罗侯，不得臣吏人。[三]初，窦后之谮梁氏，宪等豫有谋焉，永元十年，梁棠兄弟[四]徙九真还，路由长沙，逼令自杀。
    后和熹邓后临朝，永初三年，诏诸窦前归本郡者与安丰侯万全俱还京师。万全少子章。

　　注[一]太后居长乐宫，故有少府，秩二千石。
    注[二]禀，给也。假贷贫人，非侯家之法，故坐焉。
    注[三]罗，县，属长沙郡，在今岳州湘阴县东北。
    注[四]棠及兄雍，雅弟翟，并梁竦子也。
    论曰：卫青p霍去病资强汉之，连年以事匈奴，国m太半矣，而猾虏未之胜，后世犹传其良将，岂非以身名自终邪！窦宪率羌胡边杂之师，一举而空朔庭，至乃追奔稽落之表，饮马比L之曲，铭石负鼎，荐告清庙。列其功庸，兼茂于前多矣，而后世莫称者，章末衅以降其实也。[一]是以下流，君子所甚恶焉。[二]夫二三子得之不过房幄之闲，非复搜扬仄陋，选举而登也。[三]当青病奴仆之时，[四]窦将军念咎之日，[五]　　乃庸力之不暇，思鸣之无晨，[六]何意裂膏腴，享崇号乎？东方朔称“用之则为虎，不用则为鼠”，信矣。以此言之，士有怀琬琰以就煨尘者，亦何可支哉！
    [七]

　　注[一]降，损也。
    注[二]论语曰：“纣之不善不如是之甚也，是以君子恶居下流，天下之恶皆归焉。”
    注[三]二三子谓卫p霍及宪也，皆缘椒房帏幄之恩耳。
    注[四]卫青本平阳公主家童所生，相者见之，曰：“贵人，官至封侯。”青笑曰：
    "人奴之生，无笞骂足矣，安得封侯哉！”
    注[五]谓太后闭之南宫，欲诛之日也。
    注[六]吴志诸葛瑾曰“失旦之□，复思一鸣”也。
    注[七]琬琰，美玉也。楚词曰：“怀琬琰以为心。”支，计也。亦何可计，言其多也。
    章字伯向。少好学，有文章，与马融p崔瑗同好，更相推荐。[一]

　　注[一]融集与窦伯向书曰：“孟陵奴来，赐书，见手迹，欢喜何量，见于面也。
    书虽两纸，纸八行，行七字。”
    永初中，三辅遭羌寇，章避难东国，家于外黄。[一]居贫，蓬户蔬食，[二]躬勤孝养，然讲读不辍，太仆邓康[三]闻其名，请欲与交，章不肯往，康以此益重焉。是时学者称东观为老氏臧室，道家蓬莱山，[四]康遂荐章入东观为校书郎。

　　注[一]外黄，县，属陈留郡，*[故]*城在今汴州雍丘县东。
    注[二]庄子“原宪编蓬为户”，论语“颜回饭蔬食”也。
    注[三]邓珍之子，禹之孙。
    注[四]老子为守臧史，复为柱下史，四方所记文书皆归柱下，事见史记。言东观经籍多也。蓬莱，海中神山，为仙府，幽经秘录并皆在焉。
    顺帝初，章女年十二，能属文，以才貌选入掖庭，有宠，与梁皇后并为贵人。
    擢章为羽林郎将，[一]迁屯骑校尉。章谦虚下士，收进时辈，甚得名誉。是时梁p窦并贵，各有宾客，多交构其闲，章推心待之，故得免于患。

　　注[一]续汉志曰，羽林郎秩二百石，无员，常宿卫侍从也。
    贵人早卒，帝追思之无已，诏史官树碑颂德，章自为之辞。贵人殁后，帝礼待之无衰。永和五年，迁少府。汉安二年，转大鸿胪。建康元年，梁后称制，章自免，卒于家。中子唐，有俊才，官至虎贲中郎将。
    赞曰：悃悃安丰，亦称才雄。[一]提□河右，奉图归忠。[二]孟孙明边，伐北开西。[三]　　宪实空漠，远兵金山。听笳龙庭，镂石燕然。[四]虽则折鼎，王灵以宣。[五]

　　注[一]楚词曰“悃悃款款”也。王逸注曰“志纯一也”。亦犹实也。
    注[二]奉图者，谓既奉外戚图，乃归于汉也。
    注[三]K韵音先。
    注[四]笳，胡乐也，老子作之。
    注[五]鼎三足，三公象。折足者，言其不胜任也。易曰“鼎折足，覆公M”也。
        校勘记

　　七九五页八行今沧州鲁*[城]*县也据殿本补。
    七九五页九行强弩将军即莽明义侯王俊按：集解引惠栋说，谓案翟义传，“俊”当作“骏”。又按：惠云此强弩将军乃赵恢，非王骏，注误。
    七九六页一行归*[长安汉兵]*长驱入关据汲本p殿本补。
    七九六页一五行金城太守厍钧按：“厍”汲本p殿本并作“库”。集解引钱大昕p王鸣盛说，谓古读库有舍音，犹车音尺遮反，余音食遮反。说文厂部无“厍”字。广韵M部有“厍”字，云姓也。此流俗妄造，正如“角里”别造“□”字代之。
    七九九页五行字*(颍)**[颖]*叔据集解本改。
    八００页六行行南*(国)**[海]*尉事据刊误改。
    八００页八行网罗张立之情按：集解引周寿昌说，谓时隗嚣遣辩士张玄游说，光武察玄所说，而以玺书诏融，“立”字当正作“玄”。
    八０一页三行今*(凉)**[原]*州*[平高]*县也据集解引陈景云说改。按：汉高平县，北周改曰平高，唐以后废。
    八０一页四行席皆作*(虎)**[虞]*字据汲本p殿本改，与聚珍本东观记合。
    八０一页九行去从义为横谋汲本p殿本“义”作“议”。按：义议通。
    八０一页一０行人兵离散按：王先谦谓“人”当作“民”，此亦避唐讳未回改者，下“生人”同。
    八０二页一行而*(大)*将军复重于难王先谦谓通鉴无“大”字，前后称将军，此不得忽加“大”字，明传写误衍。今据删。
    八０二页一三行而舆毂致数千里按：汲本p殿本“舆”作“与”。
    八０六页一行是时军旅代兴按：原脱“兴”字，径据汲本p殿本补。
    八０六页四行安丰阳泉蓼*(安)*安风四县据刊误删。
    八０九页三行封勋弟嘉为安丰侯按：沉家本谓续志庐江郡安风侯国，安丰自为县，则嘉所封实安风，亦融所食四县之一，而其名则不同矣。此“丰”字盖因上文而误。
    八一０页四行度辽将军吴棠按：集解引惠栋说，谓“吴棠”袁宏纪作“吴常”。
    八一０页八行至三木楼山按：集解引惠栋说，谓“三木楼山”袁宏纪作“沐楼山”。
    八一０页八行匈奴河水刊误谓匈河，水名，多一“奴”字。按：校补谓前书匈奴传云赵破奴万余骑出令居数千里，至匈奴河水，臣瓒云水名也，与武纪注同，未尝言名有误。刊误则据破奴本传但云“匈河”，为衍“奴”字，不知匈奴河可省称匈河也。
    八一二页四行宪阴喝不得对按：御览一五二引，“阴喝”作“喑呜”。
    八一二页一三行切切犹勤勤也按：此注原在“为言”下，据汲本p殿本移正。
    八一三页二行笃弟景并中常侍按：集解引钱大昕说，谓中常侍宦者之职，非外戚所宜居，恐有误。
    八一三页八行尝考劾父勋狱按：“尝”原斗“当”，径改正。
    八一三页九行齐殇王按：刊误谓“殇”当作“炀”，彼既有子，不得谥“殇”明矣。
    八一四页四行南单于屯屠河按：校补谓南单于传“河”作“何”，同。
    八一四页六行出*(□)**[]*阳塞王先谦谓前志作“阳”，此误。今据改。注同。
    八一四页一二行汉有南北军*[北军]*中候一人刊误谓汉有北军中候耳，衍“南”字。校补谓“南北军”下误脱“北军”二字耳，传言北军，注应先释所起，无突举北军之理。按：校补说是。今据补。
    八一四页一二行掌临五营刊误谓“临”当作“监”。今按：临亦监也，刘说泥。
    八一五页九行暨南单于东乌桓西戎氐羌侯王君长之k骁骑三万按：文选“东”下有“胡”字，“三万”作“十万”。
    八一七页二行钙溴阗庳ǖ亟绨矗骸板恪痹作“□”，径据汲本p殿本改。注同。
    八一九页六行出为魏郡按：刊误谓下少“太守”二字。
    八二０页六行安丰侯万全按：沉家本谓“丰”当作“风”。
    八二一页一三行见于面也艺文类聚三十一引“见”作“次”。按：次于面谓仅次于见面也，义较长。
    八二二页二行*[故]*城在今汴州雍丘县东按“城”上明脱一“故”字，今补。
    八二二页三行颜回饭蔬食按：今论语作“饭疏食”，而不云“颜回”，校补谓蔬疏古通作，惟注以为“颜回”则误。
    八二二页七行擢章为羽林郎将按：黄山校补及沉家本后汉书琐言皆谓“郎”上疑夺“中”字。

 

下一章　

    

 
    
    
          后汉书卷二十四　马援列传　第十四
        *子廖子防兄子严族孙棱*
        马援字文渊，扶风茂陵人也。其先赵奢为赵将，号曰马服君，子孙因为氏。[一]　　武帝时，以吏二千石自邯郸徙焉。[二]曾祖父通，以功封重合侯，坐兄何罗反，被诛，[三]故援再世不显。[四]援三兄况p余p员，[五]并有才能，王莽时皆为二千石。[六]

　　注[一]马服者，言能服驭马也。史记曰，赵惠文王以奢有功，赐爵号为马服君。
    注[二]东观记曰：“徙茂陵成欢里。”
    注[三]重合，县，属勃海郡，故城在今沧州乐陵县东。马何罗与江充相善，充既诛，遂惧罪及己，谋反，伏诛。事见前书。
    注[四]祖及父不得为显任也。东观汉记，通生宾，宣帝时以郎持节，号使君；
    使君生仲，仲官至玄武司马；仲生援。
    注[五]东观记曰：“况字长平，余字圣卿，员字季主。”
    注[六]况，河南太守。余，中垒校尉。员，增山连率。
    援年十二而孤，少有大志，诸兄奇之。尝受齐诗，意不能守章句，[一]乃辞况，欲就边郡田牧。[二]况曰：“汝大才，当晚成。良工不示人以朴，且从所好。”[三]会况卒，援行服年，不离墓所；敬事寡□，不冠不入庐。[四]后为郡督邮，送囚至司命府，[五]囚有重罪，援哀而纵之，遂亡命北地。遇赦，因留牧畜，宾客多归附者，遂役属数百家。[六]转游陇汉闲，常谓宾客曰：“丈夫为志，穷当益坚，老当益壮。”因处田牧，至有牛马羊数千头，谷数万斛。既而叹曰：“凡殖货财产，贵其能施赈也，否则守钱虏耳。”乃尽散以班昆弟故旧，身衣羊裘皮。

　　注[一]东观记曰：“受齐诗，师事颍川满昌。”
    注[二]东观记曰：“援以况出为河南太守，次两兄为吏京师，见家用不足，乃辞况欲就边郡畜牧”也。
    注[三]从其所请也。
    注[四]庐，舍也。
    注[五]王莽置司命官，上公已下皆纠察。
    注[六]续汉书：“援过北地任氏畜牧。自援祖宾，本客天水，父仲又尝为牧*(帅)**[师]*令。是时员为护苑使者，故人宾客皆依援。”
    王莽末，四方兵起，莽从弟卫将军林广招雄俊，乃辟援及同县原涉为掾，[一]　　荐之于莽。莽以涉为镇戎大尹，[二]援为新成大尹。[三]及莽败，援兄员时为增山连率，[四]与援俱去郡，复避地凉州。世祖即位，员先诣洛阳，帝遣员复郡，卒于官。援因留西州，隗嚣甚敬重之，以援为绥德将军，与决筹策。

　　注[一]涉字巨先，见前书。
    注[二]王莽改天水为镇戎，改太守为大尹。
    注[三]莽改汉中为新成也。
    注[四]莽改上郡为增山，连率亦太守也。莽法，典郡者公为牧，侯称卒正，伯称连率，其无封爵者为尹也。
    是时公孙述称帝于蜀，嚣使援往观之。援素与述同里\，[一]相善，以为既至当握手欢如平生，而述盛陈陛卫，以延援入，交拜礼毕，使出就馆，更为援制都布单衣p[二]交让冠，会百官于宗庙中，立旧交之位。述鸾旗旄骑，[三]警跸就车，磬折而入，[四]礼飨官属甚盛，欲授援以封侯大将军位。宾客皆乐留，援晓之曰：“天下雄雌未定，公孙不吐哺走迎国士，[五]与图成败，反修饰边幅，[六]如偶人形。[七]此子何足久稽天下士乎？”[八]因辞归，谓嚣曰：“子阳井底蛙耳，[九]而妄自尊大，不如专意东方。”

　　注[一]说文曰：“\，闾也。”杜预注左传：“\，闾门也。”
    注[二]东观记*(曰)*"都”作“E”。史记曰：“E布千匹。”前书音义曰：“E布，白叠布也。”何承天纂文曰：“都致p错履p无极，皆布名。”方言曰：“禅衣，江p淮p南楚之闲谓之，关之东西谓之R衣。”
    注[三]解在公孙述传。
    注[四]磬折者，屈身如磬之曲折，敬也。
    注[五]哺，食也。史记，周公诫伯禽曰：“吾一沐三握发，一食三吐哺，犹恐失天下士心也。”
    注[六]言若布帛修整其边幅也。左传曰：“如布帛之有幅焉，为之度，使无迁。”
    注[七]礼记曰：“谓为俑者不仁。”郑玄云：“俑，偶人也。有面目机发，有似于生人也。”俑音勇。
    注[八]稽，留也。
    注[九]言述志识褊狭，如坎井之蛙。事见庄子。
    建武四年冬，嚣使援奉书洛阳。援至，引见于宣德殿。世祖迎笑谓援曰：“卿遨游二帝闲，今见卿，使人大X。”援顿首辞谢，因曰：“当今之世，非独君择臣也，臣亦择君矣。[一]臣与公孙述同县，少相善。臣前至蜀，述陛戟而后进臣。
    臣今远来，陛下何知非刺客奸人，而简易若是？”[二]帝复笑曰：“卿非刺客，顾说客耳。”援曰：“天下反复，盗名字者不可胜数。[三]今见陛下，恢廓大度，同符高祖，乃知帝王自有真也。”帝甚壮之。援从南幸黎丘，转至东海。及还，以为待诏，使太中大夫来歙持节送援西归陇右。

　　注[一]家语曰：“君择臣而任之，臣亦择君而事之。”
    注[二]东观记曰“援初到，□令中黄门引入，时上在宣德殿南庑下，但帻坐”，故云“简易”也。
    注[三]盗犹窃也。
    隗嚣与援共卧起，问以东方流言及京师得失。[一]援说嚣曰：“前到朝廷，上引见数十，[二]每接燕语，自夕至旦，才明勇略，非人敌也。且开心见诚，无所隐伏，阔达多大节，略与高帝同。经学博览，政事文辩，前世无比。”嚣曰：“卿谓何如高帝？”援曰：“不如也。高帝无可无不可；[三]今上好吏事，动如节度，又不喜饮酒。”嚣意不怿，曰：“如卿言，反复胜邪？”然雅信援，故遂遣长子恂入质。援因将家属随恂归洛阳。居数月而无它职任。援以三辅地旷土沃，而所将宾客猥多，乃上书求屯田上林苑中，帝许之。

　　注[一]流犹传也。
    注[二]东观记曰凡十四见。
    注[三]此论语孔子自言己之所行也。
    会隗嚣用王元计，意更狐疑，[一]援数以书记责譬于嚣。嚣怨援背己，得书增怒，其后遂发兵拒汉。援乃上疏曰：“臣援自念归身圣朝，奉事陛下，本无公辅一言之荐，左右为容之助。[二]臣不自陈，陛下何因闻之。夫居前不能令人轾，居后不能令人轩，[三]与人怨不能为人患，臣所耻也。故敢触冒罪忌，昧死陈诚。臣与隗嚣，本实交友。初，嚣遣臣东，谓臣曰：‘本欲为汉，愿足下往观之。
    于汝意可，即专心矣。’及臣还反，报以赤心，实欲导之于善，非敢谲以非义。
    而嚣自挟奸心，盗憎主人，[四]怨毒之情遂归于臣。臣欲不言，则无以上闻。
    愿听诣行在所，极陈灭嚣之术，得空匈腹，申愚策，退就陇亩，死无所恨。”
    帝乃召援计事，援具言谋画。因使援将突骑五千，往来游说嚣将高峻、任禹之属，下及羌豪，为陈祸福，以离嚣*(友)**[支]*党。

　　注[一]狐性多疑，故曰狐疑。
    注[二]邹阳书曰：“蟠木成万乘之器者，左右为之容。”
    注[三]言为人无所轻重也。诗云：“如轾如轩。”轾音丁利反。
    注[四]左传晋伯宗妻曰：“盗憎主人，民恶其上。”
    援又为书与嚣将杨广，使晓劝于嚣，曰：“春卿无恙。[一]前别冀南，[二]寂无音驿。援闲还长安，因留上林。窃见四海已定，兆民同情，而季孟闭拒背畔，为天下表的。[三]常惧海内切齿，思相屠裂，故遗书恋恋，以致恻隐之计。乃闻季孟归罪于援，而纳王游翁谄邪之说，[四]自谓函谷以西，举足可定，以今而观，竟何如邪？援闲至河内，过存伯春，[五]见其奴吉从西方还，说伯春小弟仲舒望见吉，欲问伯春无它否，竟不能言，晓夕号泣，婉转尘中。又说其家悲愁之状，不可言也。夫怨雠可刺不可毁，援闻之，不自知泣下也。援素知季孟孝爱，曾、闵不过。夫孝于其亲，岂不慈于其子？可有子抱三木，而跳梁妄作，自同分羹之事乎？[六]季孟平生自言所以拥兵者，欲以保全父母之国而完坟墓也，又言苟厚士大夫而已。而今所欲全者将破亡之，所欲完者将毁伤之，所欲厚者将反薄之。季孟尝折愧子阳而不受其爵，[七]今更共陆陆，[八]欲往附之，将难为颜乎？若复责以重质，当安从得子主给是哉！往时子阳独欲以王相待，[九]而春卿拒之；今者归老，更欲低头与小儿曹共槽枥而食，并肩侧身于怨家之朝乎？[一０]男儿溺死何伤而拘游哉！[一一]今国家待春卿意深，宜使牛孺卿与诸耆老大人[一二]共说季孟，若计画不从，真可引领去矣。前披舆地图，见天下郡国百有六所，柰何欲以区区二邦以当诸夏百有四乎？春卿事季孟，外有君臣之义，内有朋友之道。言君臣邪，固当谏争；语朋友邪，应有切磋。[一三]岂有知其无成，而但萎F咋舌，叉手从族乎？[一四]及今成计，殊尚善也；过是，欲少味矣。[一五]且来君叔天下信士，朝廷重之，其意依依，常独为西州言。援商朝廷，尤欲立信于此，[一六]必不负约。援不得久留，愿急赐报。”广竟不E。

　　注[一]春卿，杨广字。
    注[二]天水冀县也。
    注[三]表犹标也，言为标准*(谓)**[为]*射的也。言背畔之罪，为天下所指射也。
    注[四]游翁，王元字也。
    注[五]存犹问也。
    注[六]三木者，谓桎、梏及械也，司马迁曰：“衣赭关三木。”分羹谓乐羊也，解见公孙述传。
    注[七]犹辱也。
    注[八]陆陆犹碌碌也。
    注[九]谓欲封为朔宁王也。
    注[一０]字林：“并音卑正反。”
    注[一一]游，浮也。
    注[一二]大人谓豪杰也。
    注[一三]骨曰切，象曰磋，言朋友之道如切磋以成器也。诗云：“如切如磋，如琢如磨。”
    注[一四]萎F，X弱也。萎音于罪反。F音乃罪反。
    注[一五]以食为谕。
    注[一六]商，度也。
    八年，帝自西征嚣，至漆，[一]诸将多以王师之重，不宜远入险阻，计茉ノ淳[二]。会召援，夜至，帝大喜，引入，具以k议质之。[三]援因说隗嚣将帅有土崩之耍兵进有必破之状。又于帝前聚米为山谷，指画形耍开示军所从道径往来，分析曲折，昭然可晓。帝曰：“虏在吾目中矣。”明旦，遂进军至第一，嚣大溃。[四]

　　注[一]漆，县，属右扶风。
    注[二]埽行貌也，义见说文。豫亦未定也。芤粢粤址础
    注[三]广雅曰：“质，定也。”
    注[四]第一，解见窦融传。
    九年，拜援为太中大夫，副来歙监诸将平凉州。自王莽末，西羌寇边，遂入居塞内，金城属县多为虏有。来歙奏言陇西侵残，非马援莫能定。十一年夏，玺书拜援陇西太守。援乃发步骑三千人，击破先零羌于临洮，斩首数百级，获马牛羊万余头。守塞诸羌八千余人诣援降。诸种有数万，屯聚寇钞，拒浩隘。[一]　　援与扬武将军马成击之。羌因将其妻子辎重移阻于允吾谷，[二]援乃潜行闲道，掩赴其营。羌大惊坏，复远徙唐翼谷中，援复追讨之。羌引精兵聚北山上，援陈军向山，而分遣数百骑绕袭其后，乘夜放火，击鼓叫噪，虏遂大溃，凡斩首千余级。援以兵少，不得穷追，收其谷粮畜产而还。援中矢贯胫，帝以玺书劳之，赐牛羊数千头，援尽班诸宾客。

　　注[一]浩音告门，县名，属金城郡。浩，水名也。者，水流峡山闲，两岸深若门也。诗曰“凫p在”，亦其义也。今俗呼此水为合门河，盖疾言之耳。
    注[二]允吾音`牙。
    是时，朝臣以金城破羌之西，[一]涂远多寇，议欲弃之。援上言，破羌以西城多完牢，易可依固；其田土肥壤，[二]灌溉流通。如令羌在湟中，[三]则为害不休，不可□也。帝然之，于是诏武威太守，[四]令悉还金城客民。[五]归者三千余口，使各反旧邑。援奏为置长吏，缮城郭，起坞候，[六]开导水田，劝以耕牧，郡中乐业。又遣羌豪杨封譬说塞外羌，皆来和亲。又武都氐人背公孙述来降者，援皆上复其侯王君长，赐印绶，帝悉从之。乃罢马成军。

　　注[一]破羌，县名，属金城郡，故城在今鄯州湟水县西。
    注[二]无块曰壤。
    注[三]湟，水名。据前书，出金城临羌县，东至允吾入河，今鄯州湟水县取其名也。一名乐都水。
    注[四]东观记曰梁统也。
    注[五]金城客人在武威者。
    注[六]字林曰：“坞，小障也，一曰小城。字或作‘犟’，音一古反。”
    十三年，武都参狼羌与塞外诸种为寇，杀长吏。援将四千余人击之，至氐道县，[一]羌在山上，援军据便地，夺其水草，不与战，羌遂穷困，豪帅数十万户亡出塞，诸种万余人悉降，于是陇右清静。

　　注[一]氐道县属陇西郡。县管蛮夷曰道。
    援务开*(宽)**[恩]*信，*(恩)**[宽]*以待下，任吏以职，但总大体而已。宾客故人，日满其门。诸曹时白外事，援辄曰：“此丞、掾之任，何足相烦。[一]　　颇哀老子，使得遨游。若大姓侵小民，黠羌欲旅距，此乃太守事耳。”[二]傍县尝有报仇者，吏民惊言羌反，百姓奔入城郭。狄道长诣门，[三]请闭城发兵。援时与宾客饮，大笑曰：“烧虏何敢复犯我。[四]晓狄道长归守寺舍，[五]良怖急者，可a下伏。”[六]后稍定，郡中服之。视事六年，征入为虎贲中郎将。

　　注[一]续汉志曰：“郡当边戍，丞为长史。”又：“置诸曹掾史。”
    注[二]旅距，不从之貌。
    注[三]狄道，县，属陇西郡，今兰州县也。
    注[四]烧虏即烧羌也。
    注[五]晓，喻也。寺舍，官舍也。
    注[六]良，甚也。
    初，援在陇西上书，言宜如旧铸五铢钱。事下三府，三府奏以为未可许，事遂。及援还，从公府求得前奏，难十余条，乃随牒解释，[一]更具表言。帝从之，天下赖其便。援自还京师，数被进见。为人明须发，眉目如画。[二]闲于进对，尤善述前世行事。每言及三辅长者，下至闾里少年，皆可观听。自皇太子、诸王侍闻者，莫不属耳忘倦。又善兵策，帝常言“伏波论兵，与我意合”，每有所谋，未尝不用。

　　注[一]东观记曰“凡十三难，援一一解之，条奏其状”也。
    注[二]东观记曰：“援长七尺五寸，色理发肤眉目容貌如画。”
    初，卷人维汜，[一]@言称神，有弟子数百人，坐伏诛。后其弟子李广等宣言汜神化不死，以诳惑百姓。十七年，遂共聚会徒党，攻没城，[二]杀侯刘闵，自称“南岳大师”。遣谒者张宗将兵数千人讨之，复为广所败。于是使援发诸郡兵，合万余人，击破广等，斩之。

　　注[一]卷，县名，属河南郡，故城在今郑州原武县西北也。
    注[二]，县名，属庐江郡，今舒州幽县。音下板反，又下管反。
    又交址女子征侧及女弟征贰反，[一]攻没其郡，九真、日南、合浦蛮夷皆应之，寇略岭外六十余城，侧自立为王。于是玺书拜援伏波将军，[二]以扶乐侯刘隆为副，[三]督楼船将军段志等南击交址。军至合浦而志病卒，诏援并将其兵。
    遂缘海而进，随山刊道千余里。[四]十八年春，军至浪泊上，与贼战，破之，斩首数千级，降者万余人。援追征侧等至禁溪，数败之，贼遂散走。明年正月，斩征侧、征贰，传首洛阳。[五]封援为新息侯，食邑三千户。援乃击牛酾酒，劳飨军士。[六]从容谓官属曰：“吾从弟少游常哀吾慷慨多大志，曰：‘士生一世，但取衣食裁足，乘下泽车，[七]御款段马，[八]为郡掾史，守坟墓，乡里称善人，斯可矣。致求盈余，但自苦耳。’当吾在浪泊、西里闲，虏未灭之时，下潦上雾，毒气重蒸，仰视飞鸢@@水中，[九]卧念少游平生时语，何可得也！今赖士大夫之力，被蒙大恩，猥先诸君纡佩金紫，且喜且X。”吏士皆伏称万岁。

　　注[一]征侧者，泠县雒将之女也，嫁为朱鸢人诗索妻，甚雄勇。交址太守苏定以法绳之，侧怨怒，故反。
    注[二]东观记曰：“援上书：‘臣所假伏波将军印，书“伏”字，“犬”外向。城搅钣。“健弊治“白”下“羊”；丞印“四”下“羊”；尉印“白”下“人”，“人”下“羊”。即一县长吏，印文不同，恐天下不正者多。符印所以为信也，所宜齐同。’荐晓古文字者，事下大司空正郡国印章。奏可。”
    注[三]扶乐，县名，属九真郡。
    注[四]刊，除也。
    注[五]越志云：“征侧兵起，都泠县。及马援讨之，奔入金溪*(穴)**[究]*中，二年乃得之。”
    注[六]酾犹滤也。诗曰：“酾酒有v。”毛苌注云：“以筐曰酾。”酾音所宜反。
    注[七]周礼曰“车人为车，行泽者欲短毂，行山者欲长毂，短毂则利，长毂则安”也。
    注[八]款犹缓也，言形段迟缓也。
    注[九]鸢，鸱也。@@，貌也。@音都牒、泰牒二反。
    援将楼船大小二千余艘，战士二万余人，进击九真贼征侧余党都羊等，自无功至居风，[一]斩获五千余人，峤南悉平。[二]援奏言西于县户有三万二千，[三]　　远界去庭千余里，[四]请分为封溪、望海二县，许之。[五]援所过辄为郡县治城郭，穿渠灌溉，以利其民。条奏越律与汉律驳者十余事，[六]与越人申明旧制以约束之，自后骆越奉行马将军故事。[七]

　　注[一]无功、居风，二县名，并属九真郡。居风，今爱州。
    注[二]峤，岭峤也。尔雅曰：“山锐而高曰峤。”峤音渠庙反。广州记曰：“援到交址，立铜柱，为汉之极界也。”
    注[三]西于县属交址郡，故城在今交州龙编县东也。
    注[四]庭，县庭也。
    注[五]封溪、望海，县，并属交址郡。
    注[六]驳，乖舛也。
    注[七]骆者，越别名。
    二十年秋，振旅还京师，军吏经瘴疫死者十四五。赐援兵车一乘，朝见位次九卿。
    援好骑，善别名马，于交址得骆越铜鼓，乃铸为马式，[一]还上之。因表曰：“夫行天莫如龙，行地莫如马。[二]马者甲兵之本，国之大用。安宁则以别尊卑之序，有变则以济远近之难。昔有骐骥，一日千里，伯乐见之，昭然不惑。[三]　　近世有西河子舆，亦明相法。子舆传西河仪长孺，长孺传茂陵丁君都，君都传成纪杨子阿，臣援尝师事子阿，受相马骨法。考之于[行]事，辄有验。臣愚以为传闻不如亲见，视景不如察形。今欲形之于生马，则骨法难备具，又不可传之于后。孝武皇帝时，善相马者东门京[四]铸作铜马法献之，有诏立马于鲁班门外，则更名鲁班门曰金马门。臣谨依仪氏□，中帛氏口齿，谢氏唇□，丁氏身中，备此数家骨相以为法。”[五]马高三尺五寸，围四尺五寸。有诏置于宣德殿下，以为名马式焉。

　　注[一]式，法也。裴氏广州记曰：“俚獠铸铜为鼓，鼓唯高大为贵，面阔丈余。
    初成，悬于庭，克晨置酒，招致同类，来者盈门。豪富子女以金银为大钗，执以叩鼓，叩竟，留遗主人也。”
    注[二]史记平准书曰：“以为在天莫如龙，在地莫如马。”
    注[三]伯乐，秦穆公时善相马者也。桓宽盐铁论曰：“骐骥负盐车，垂头于太行之n，见伯乐则喷而长鸣。”
    注[四]东门，姓也；京，名也。
    注[五]援铜马相法曰：“水火欲分明。水火在鼻两孔闲也。上唇欲急而方，口中欲红而有光，此马千里。颔下欲深，下唇欲缓。牙欲前向。牙*(欲)*去齿一寸，则四百里；牙□锋，则千里。目欲满而泽。腹欲充，槠欲小，季助欲长，悬薄欲厚而缓。悬薄，股也。腹下欲平满，□沟欲深*[而]*长，*(而)*膝本欲起，肘腋欲开，膝欲方，蹄欲厚三寸，坚如石。”□音居奇反。
    初，援军还，将至，故人多迎劳之，平陵人孟冀，名有计谋，于坐贺援。援谓之曰：“吾望子有善言，反同人邪？昔伏波将军路博德开置七郡，裁封数百户；
    [一]今我微劳，猥飨大县，功薄赏厚，何以能长久乎？先生奚用相济？”冀曰：
    "愚不及。”援曰：“方今匈奴、乌桓尚扰北边，欲自请击之。男儿要当死于边野，以马革裹尸还葬耳，何能卧a上在儿女子手中邪？”冀曰：“谅为烈士，当如此矣。”

　　注[一]汉书曰，平南越以为南海、苍梧、郁林、合浦、交址、九真、日南、朱崖、儋耳九郡。今此言“七郡”，则与前书不同也。
    还月余，会匈奴、乌桓寇扶风，援以三辅侵扰，园陵危逼，因请行，许之。自九月至京师，十二月复出屯襄国。[一]诏百官祖道。援谓黄门郎梁松、窦固曰：
    "凡人为贵，当使可贱，如卿等欲不可复贱，居高坚自持，勉思鄙言。”松后果以贵满致灾，固亦几不免。

　　注[一]襄国，县名，属赵国，今邢州龙岗县也。
    明年秋，援乃将三千骑出高柳，行e门、代郡、上谷障塞。乌桓候者见汉军至，虏遂散去，援无所得而还。
    援尝有疾，梁松来候之，独拜a下，援不E。松去后，诸子问曰：“梁伯孙帝，[一]贵重朝廷，公卿已下莫不惮之，大人柰何独不为礼？”援曰：“我乃松父友也。[二]虽贵，何得失其序乎？”[三]松由是恨之。

　　注[一]松尚舞阴公主。尔雅曰：“女子之夫为。”
    注[二]松父统也。
    注[三]礼记曰：“见父之执友，不谓之进不敢进，不谓之退不敢退，不问不敢对。”
    郑玄曰：“敬父同志如事父也。”
    二十四年，武威将军刘尚击武陵五溪蛮夷，[一]深入，军没，援因复请行。时年六十二，帝愍其老，未许之。援自请曰；“臣尚能被甲上马。”帝令试之。援据鞍顾眄，以示可用。
    帝笑曰：“矍铄哉是翁也！”[二]遂遣援率中郎将马武、耿舒、刘匡、孙永等，将十二郡募士及□刑四万余人征五溪。援夜与送者诀，谓友人谒者杜衷唬骸拔崾芎穸鳎年迫余日索，[三]常恐不得死国事。今获所愿，甘心瞑目，但畏长者家儿或在左右，或与从事，殊难得调；介介独恶是耳。”[四]明年春，军至临乡，[五]遇贼攻县，援迎击，破之，斩获二千余人，皆散走入竹林中。

　　注[一]郦元注水经云“武陵有五溪，谓雄溪、严、酉溪、溪、辰溪，悉是蛮夷所居，故谓五溪蛮”。皆盘瓠之子孙也。土俗“雄”作“熊”，“选弊鳌袄省保“”作“武”，在今辰州界。
    注[二]矍铄，勇貌也。东观记作“□哉是翁”。□音许缚反。
    注[三]索，尽也。
    注[四]长者家儿谓权要子弟等。介介犹耿耿也。
    注[五]东观记曰“二月到武陵临乡”也。
    初，军次下隽[一]，有两道可入，从壶头则路近而水，[二]从充则涂夷而运远，[三]帝初以为疑。及军至，耿舒欲从充道，援以为□日费粮，不如进壶头，~其喉咽，[四]充贼自破。以事上之，帝从援策。三月，进营壶头。贼乘高守隘，水疾，船不得上。会暑甚。士卒多疫死，援亦中病，遂困，乃穿岸为室，以避炎气。[五]贼每升险鼓噪，援辄曳足以观之，左右哀其壮意，莫不为之流涕。耿舒与兄好侯m书曰：“前舒上书当先击充，粮虽难运而兵马得用，军人数万争欲先奋。今壶头竟不得进，大怫郁行死，诚可痛惜。
    前到临乡，贼无故自致，若夜击之，即可殄灭。伏波类西域贾胡，到一处辄止，[六]以是失利。今果疾疫，皆如舒言。”m得书，奏之。帝乃使虎贲中郎将梁松乘驿责问援，因代监军。会援病卒，松宿怀不平，[七]遂因事陷之。帝大怒，追收援新息侯印绶。

　　注[一]下隽，县名，属长沙国，故城今辰州沅陵县。隽音字兖反。
    注[二]壶头，山名也，在今辰州沅陵东。武陵记曰“此山头与东海方壶山相似，神仙多所游集，因名壶头山”也。
    注[三]充，县名，属武陵郡。充音昌容反。
    注[四]~，持也。
    注[五]武陵记曰“壶头山边有石窟，即援所穿室也。室内有蛇如百斛船大，云是援之余灵”也。
    注[六]言似商胡，所至之处辄停留。贾音古。
    注[七]以援往受其拜。
    初，兄子严、敦并喜讥议，[一]而通轻侠客。援前在交址，还书诫之曰：“吾欲汝曹闻人过失，如闻父母之名，耳可得闻，口不可得言也。好论议人长短，妄是非正法，[二]此吾所大恶也，宁死不愿闻子孙有此行也。汝曹知吾恶之甚矣，所以复言者，施衿结，申父母之戒，[三]欲使汝曹不忘之耳。龙伯高敦厚周慎，口无择言，谦约节俭，廉公有威，吾爱之重之，愿汝曹之。杜季良豪侠好义，忧人之忧，乐人之乐，清浊无所失，[四]　　父丧致客，数郡毕至，吾爱之重之，不愿汝曹也。伯高不得，犹为谨□之士，所谓刻鹄不成尚类鹜者也。[五]效季良不得，陷为天下轻薄子，所谓画虎不成反类狗者也。讫今季良尚未可知，郡将下车辄切齿，州郡以为言，吾常为寒心，是以不愿子孙也。”季良名保，京兆人，时为越骑司马。[六]保仇人上书，讼保“为行浮薄，乱k惑，伏波将军万里还书以诫兄子，而梁松、窦固以之交结，将扇其轻伪，败乱诸夏”。书奏，帝召责松、固，以讼书及援诫书示之，松、固叩头流血，而得不罪。诏免保官。伯高名述，亦京兆人，为山都长，[七]由此擢拜零陵太守。[八]

　　注[一]并余之子也。喜音许吏反。
    注[二]谓讥刺时政也。
    注[三]说文曰：“衿，交衽也。”诗云：“亲结其。”毛苌注云：“，妇人之也，女施衿结。”尔雅曰：“，q也。”郭璞注曰：“即今之香缨也。”
    仪礼，父戒女曰“戒之敬之，夙夜无违命”；母戒之曰“戒之敬之，夙夜无违宫事”也。
    注[四]轻重合宜。
    注[五]鹜，鸭也。
    注[六]续汉书曰：“越骑司马秩千石。”
    注[七]山都，县，属南阳郡，故城在今襄州义清县东北，今名固城也。
    注[八]今永州也。
    初，援在交址，常饵薏苡实，用能轻身省欲，以胜瘴气。[一]南方薏苡实大，援欲以为种，军还，载之一车。时人以为南土珍怪，权贵皆望之。援时方有宠，故莫以闻。及卒后，有上书谮之者，以为前所载还，皆明珠文犀。[二]马武与于陵侯侯昱等[三]皆以章言其状，帝益怒。援妻孥惶惧，不敢以丧还旧茔，裁买城西数亩地以岫已。[四]宾客故人莫敢吊会。严与援妻子草索相连，诣阙请罪。帝乃出松书以示之，方知所坐，上书诉冤，前后六上，辞甚哀切，然后得葬。

　　注[一]神农本草经曰：“薏苡味甘，微寒，主风湿痹下气，除筋骨邪气，久服轻身益气。”
    注[二]犀之有文彩也。
    注[三]昱，司徒侯霸之子也。
    注[四]裁，仅也，与u同。遥草也。以不归旧茔，时权葬，故称摇
    又前云阳令同郡朱勃诣阙上书曰：
    臣闻王德圣政，不忘人之功，[一]采其一美，不求备于。[二]故高祖赦蒯通而以王礼葬田横，[三]大臣旷然，咸不自疑。夫大将在外，谗言在内，微过辄记，大功不计，诚为国之所慎也。故章邯畏口而奔楚，[四]燕将据聊而不下。[五]　　岂其甘心末规哉，悼巧言之伤类也。[六]

　　注[一]周书曰：“记人之功，忘人之过，宜为君也。”
    注[二]论语周公谓鲁公曰：“不使大臣怨乎不以，无求备于一人。”
    注[三]蒯通说韩信背汉，高祖征通至，释不诛。田横初自称齐王，汉定天下，横犹以五百人保于海岛，高祖追横，横自杀，以王礼葬之。并见前书也。
    注[四]章邯为秦将，使人请事，至咸阳，赵高不见，有不信之心，使还报，邯畏赵高谗之，遂降项羽。
    注[五]史记曰，燕将攻下聊城，人或谗之于燕，燕将惧诛，因保守聊城不敢归。
    聊即今博州聊城县也。
    注[六]末规犹下计也。诗云：“巧言如簧。”类，善也。
    窃见故伏波将军新息侯马援，拔自西州，钦慕圣义，闲关险难，[一]触冒万死，孤立k贵之闲，傍无一言之佐，驰深渊，入虎口，岂顾计哉！[二]宁自知当要七郡之使，徼封侯之福邪？八年，车驾西讨隗嚣，国计狐疑，营未集，援建宜进之策，卒破西州。及吴汉下陇，冀路断隔，唯独狄道为国坚守，士民饥困，寄命漏刻。援奉诏西使，镇慰边，乃招集豪杰，晓诱羌戎，谋如涌泉，巳缱规，[三]遂救倒县之急，[四]存几亡之城，[五]兵全师进，因粮敌人，陇、冀略平，而独守空郡，[六]兵动有功，师进辄克。铢锄先零，缘入山谷，猛怒力战，飞矢贯胫。又出征交址，土多瘴气，援与妻子生诀，无悔吝之心，[七]　　遂斩灭征侧，克平一州。[八]闲复南讨，立陷临乡，师已有业，未竟而死，吏士虽疫，援不独存。夫战或以久而立功，或以速而致败，深入未必为得，不进未必为非。人情岂乐久屯绝地，不生归哉！惟援得事朝廷二十二年，北出塞漠，南度江海，触冒害气，僵死军事，[九]名灭爵绝，国土不传。海内不知其过，庶未闻其毁，卒遇三夫之言，横被诬罔之谗，[一０]家属杜门，葬不归墓，怨隙并兴，宗亲怖栗。死者不能自列，生者莫为之讼，臣窃伤之。

　　注[一]闲关犹崎岖也。
    注[二]战国策曰：“魏安厘王畏秦，将入朝，周欣止之。王曰：‘许绾为我□曰：
    "若入不出，请徇寡人以首。”’周欣对曰：‘今有人谓臣，入不测之泉，而徇臣以鼠首，可乎？绾之首犹鼠首也。囚王于不测之秦而徇王以首，窃为王不取也。’”司马迁书曰“垂饵虎口”，又曰“夫人臣出万死不顾一生之计，赴公家之难”。谓援使隗嚣也。
    注[三]规，员也。孙子曰：“战如转员石于万仞之山者，艘病！
    注[四]孟子曰：“当今之时，行仁政，人悦之，犹解于倒县也。”
    注[五]几音祈。几，近也。
    注[六]守音式授反。
    注[七]吝犹恨也。
    注[八]南海、苍梧、郁林、合浦、交址、日南、九真皆属交州。
    注[九]僵，仆也。
    注[一０]韩子曰：“庞共与魏太子质于邯郸，共谓魏王曰：‘今一人言市有虎，王信乎？’王曰：‘否。’‘二人言，王信乎？’王曰：‘否。’‘三人言，王信乎？’曰：‘寡人信。’庞共曰：‘夫市无虎明矣，然三人言，诚市有虎。今邯郸去魏远于市，谤臣者过三人，愿王熟察之。’”夫明主x于用赏，约于用刑。高祖尝与陈平金四万斤以闲楚军，不问出入所为，岂复疑以钱谷闲哉？夫操孔父之忠而不能自免于谗，此邹阳之所悲也。[一]诗云：“取彼谗人，投畀豺虎，p虎不食，投畀有北。有北不受，投畀有昊。”[二]　　此言欲令上天而平其恶。惟陛下留思竖儒之言，[三]无使功臣怀恨黄泉。臣闻春秋之义，罪以功除；[四]圣王之祀，臣有五义。[五]若援，所谓以死勤事者也。愿下公卿平援功罪，宜绝宜续，以厌海内之望。

　　注[一]史记邹阳书曰：“昔者，鲁听季孙之说而逐孔子，宋信子罕之计而囚墨翟。
    夫以孔、墨之辩，不能自免于谗谀。”
    注[二]诗小雅巷伯篇也。畀，与也。昊，昊天也。投与昊天，制其罚也。
    注[三]言如僮竖无知也。高祖曰：“竖儒几败吾事。”
    注[四]公羊传曰：“夏灭项。孰灭之？齐灭之。曷为不言齐灭？为桓公讳也，以桓公尝有继绝存亡之功，故君子为之讳也。”
    注[五]礼记曰：“夫圣王之制祀也，法施于人则祀之，以死勤事则祀之，以劳定国则祀之，能御大灾则祀之，能捍大患则祀之。”
    臣年已六十，常伏田里，窃感栾布哭彭越之义，[一]冒陈悲愤，战栗阙庭。

　　注[一]前书曰，彭越为梁王，栾布为梁大夫使于齐。越以谋反，枭首洛阳，诏有收视者捕之。布使还，奏事越头下，祠而哭之。
    书奏，报，归田里。书奏，报，归田里。
    勃字叔阳，年十二能诵诗、书。常候援兄况。勃衣方领，能矩步，[一]辞言□雅，[二]援裁知书，见之自失。况知其意，乃自酌酒慰援曰：“朱勃小器速成，智尽此耳，卒当从汝禀学，勿畏也。”[三]朱勃未二十，右扶风请试守渭城宰，[四]及援为将军，封侯，而勃位不过县令。援后虽贵，常待以旧恩而卑侮之，勃愈身自亲，及援遇谗，唯勃能终焉。肃宗即位，追赐勃子谷二千斛。[五]

　　注[一]续汉书曰：“勃能说韩诗。”前书音义曰：“颈下施衿领正方，学者之服也。”矩步者，回旋皆中规矩。
    注[二]□音闲。□雅犹沉静也，司马相如曰“雍容□雅”。
    注[三]禀，受也。
    注[四]渭城，县名，故城在今咸阳县东北。前书音义曰：“试守者，试守一岁，乃为真，食其全俸。”
    注[五]东观记曰：“章帝下诏曰：‘告平陵令、丞：县人故云阳令朱勃，建武中以伏波将军爵土不传，上书陈状，不顾罪戾，怀旌善之志，有烈士之风。诗云：
    "无言不雠，无德不报。”其以县见谷二千斛赐勃子若孙，勿令远诣阙谢。’”初，援兄子王盘子石，[一]王莽从兄平阿侯仁之子也。莽败，盘拥富赀居故国，为人尚气节而爱士好施，有名江淮闲。后游京师，与]尉阴兴、大司空朱浮、齐王章共相友善。援谓姊子曹训曰：“王氏，废姓也。子石当屏居自守，而反游京师长者，[二]用气自行，多所陵折，其败必也。”后岁余，盘果与司隶校尉苏邺、丁鸿事相连，坐死洛阳狱。而盘子肃复出入北宫及王侯邸第。援谓司马吕种曰：
    [三]"建武之元，名为天下重开。自今以往，海内日当安耳。但忧国家诸子并壮，而旧防未立，[四]若多通宾客，则大狱起矣。卿曹戒慎之！”及郭后薨，有上书者，以为肃等受诛之家，客因事生乱，虑致贯高、任章之变。[五]帝怒，乃下郡县收捕诸王宾客，更相牵引，死者以千数。吕种亦豫其祸，临命叹曰：“马将军诚神人也！”

　　注[一]子石，盘字也。
    注[二]长者谓豪侠者也。
    注[三]是援行军之司马也。
    注[四]旧防，诸侯王子不许交通宾客。
    注[五]张敖为赵王，其相贯高。高祖不礼赵王，高耻之，置人壁中，欲害高祖。
    又任章父宣，霍氏女，坐谋反诛。宣帝祠昭帝庙，章乃玄服夜入庙，待帝至，欲为逆。发觉，伏诛。并见前书。
    永平初，援女立为皇后。显宗图画建武中名臣、列将于云台，[一]以椒房故，独不及援。
    东平王苍观图，言于帝曰：“何故不画伏波将军像？”帝笑而不言。至十七年，援夫人卒，乃更修封树，起祠堂。

　　注[一]云台在南宫也。
    建初三年，肃宗使五官中郎将持节追策，谥援曰忠成侯。
    四子：廖，防，光，客卿。
    客卿幼而歧嶷，年六岁，能应接诸公，专对宾客。尝有死罪亡命者来过，客卿逃匿不令人知。外若讷而内沉敏。援甚奇之，以为将相器，故以客卿字焉。[一]　　援卒后，客卿亦夭没。

　　注[一]张仪、虞卿并为客卿，故取名焉。事见史记。
    论曰：马援腾声三辅，遨游二帝，及定节立谋，以干时主，将怀负鼎之愿，盖为千载之遇焉。[一]然其戒人之祸，智矣，[二]而不能自免于谗隙。岂功名之际，理固然乎？[三]夫利不在身，以之谋事则智；虑不私己，以之断义必厉。
    诚能回观物之智而为反身之察，若施之于人则能恕，自鉴其情亦明矣。[四]

　　注[一]伊尹负鼎以干汤。光武与窦融书曰“千载之遇”也。
    注[二]谓诫窦固、梁松、王盘、吕种等，皆如所言也。
    注[三]居功名之地，谗构易兴，而能免之者少矣。
    注[四]见人之谓智，自见之谓明。以自见之明为见人之用，其于物理岂不通乎。
    廖字敬平，少以父任为郎。[一]明德皇后既立，拜廖为羽林左监、虎贲中郎将。
    显宗崩，受遗诏典掌门禁，遂代赵□为]尉，肃宗甚尊重之。

　　注[一]东观记曰：“廖少习易经，清约沉静。援击武溪无功，卒于师，廖不得嗣爵。”
    时皇太后躬履节俭，事从□约，廖虑美业难终，上疏长乐宫以劝成德政，曰：“臣案前世诏令，以百姓不足，起于世尚奢靡，故元帝罢服官，[一]成帝御浣衣，哀帝去乐府。[二]然而侈费不息，至于衰乱者，百姓从行不从言也。[三]夫改政移风，必有其本。传曰：‘吴王好□客，百姓多创瘢；楚王好细□，宫中多饿死。’[四]长安语曰：[五]‘城中好高髻，四方高一尺；城中好广眉，四方且半额；城中好大袖，四方全匹帛。’斯言如戏，有切事实。前下制度未几。后稍不行。虽或吏不奉法，良由慢起京师。今陛下躬服厚缯，斥去华饰，素□所安，发自圣性。[六]此诚上合天心，下顺民望，浩大之福，莫尚于此。陛下既已得之自然，犹宜加以勉勖，法太宗之隆德，戒成、哀之不终。[七]易曰：‘不恒其德，或承之羞。’[八]诚令斯事一竟，[九]则四海诵德，声熏天地，[一０]　　神明可通，金石可勒，而况于行仁心乎，况于行令乎！愿置章坐侧，以当瞽人夜诵之音。”[一一]太后深纳之。朝廷大议，辄以询访。

　　注[一]前书音义曰：“齐国旧有三服之官，春献冠帻u为首服，纨素为冬服，轻绡为夏服。元帝约省，故罢之。”
    注[二]哀帝即位，诏罢郑]之音，减郊祭及武乐等人数也。
    注[三]书曰：“违上所命，从厥攸好。”
    注[四]墨子曰“楚灵王好细□，而国多饿人”也。
    注[五]当时谚言。
    注[六]言俭素约□，后之所安。
    注[七]太宗，孝文也。玄默为化，身衣弋绨。成帝下诏，务崇俭约，禁断绮e、女乐，嫁娶葬埋过制，唯青绿人所常服不禁。哀帝初即位，易帷帐，去锦绣，乘舆席缘绨缯而已。成帝以赵飞燕，哀帝以董贤，为俭并不终。
    注[八]恒卦九三爻词也。巽下震上，郑玄注云：“巽为进退，不恒其德之象。又*(玄)*[互]体兑，兑为毁折，后将有羞辱也。”
    注[九]竟犹终也。
    注[一０]熏犹蒸也，言芳声熏天地也。
    注[一一]瞽人，无目者也。古者瞽师教国子诵六诗。前书礼乐志云“乃采诗夜诵”。夜诵者，其辞或秘，不可宣露，故于夜中歌诵也。
    廖性质诚畏慎，不爱权松名，尽心纳忠，不屑毁誉。[一]有司连据旧典，奏封廖等，累让不得已，建初四年，遂受封为顺阳侯，以特进就第。每有赏赐，辄辞让不敢当，京师以是称之。

　　注[一]王逸注楚词云：“屑，顾也。”
    子豫，为步兵校尉。太后崩后，马氏失耍廖性宽缓，不能教勒子孙，豫遂投书怨诽。又防、光奢侈，好树党与。八年，有司奏免豫，遣廖、防、光就封。
    豫随廖归国，考击物故。[一]后诏还廖京师。永元四年，卒。和帝以廖先帝之舅，厚加R赙，使者吊祭，王主会丧，谥曰安侯。

　　注[一]物，无也；故，事也：谓死也。
    子遵嗣，徙封程乡侯。遵卒，无子，国除。元初三年，邓太后*(诏)**[绍]*封廖孙度为颍阳侯。
    防字江平，永平十二年，与弟光俱为黄门侍郎。肃宗即位，拜防中郎将，稍迁城门校尉。
    建初二年，金城、陇西保塞羌皆反，[一]拜防行车骑将军事，以长水校尉耿恭副，将北军五校兵及诸郡积射士三万人击之。军到冀，而羌豪布桥等围南部都尉于临洮。防欲救之，临洮道险，车骑不得方驾，防乃别使两司马将数百骑，分为前后军，去临洮十余里为大营，多树幡帜，扬言大兵旦当进。羌候见之，驰还言汉兵盛不可当。明旦遂鼓噪而前，羌虏惊走，因追击破之，斩首虏四千余人，遂解临洮围。防开以恩信，烧当种皆降，唯布桥等二万余人在临洮西南望曲谷。[二]十二月，羌又败耿恭司马及陇西长史于和罗谷，死者数百人。明年春，防遣司马夏骏将五千人从大道向其前，潜遣司马马彭将五千人从闲道冲其心腹，又令将兵长史李调等将四千人绕其西，三道俱击，复破之，斩获千余人，得牛羊十余万头。羌退走，夏骏追之，反为所败。防乃引兵与战于索西，又破之。[三]布桥迫急，将种人万余降。诏征防还，拜车骑将军，城门校尉如故。

　　注[一]羌，东吾烧当之后也，以其父滇吾降汉，乃入居塞内，故称保塞。
    注[二]郦元注水经云望曲在临洮西南，去龙桑城二百里。
    注[三]索西，县名，故城在今岷州和政县东，亦名临洮东城，亦谓之赤城。沙州记云：“从东洮至西洮一百二十里。”东洮即谓此城。
    防贵宠最盛，与九卿绝席。光自越骑校尉迁执金吾。四年，封防颍阳侯，光为许侯，兄弟二人各六千户。防以显宗疾，入参医药，又平定西羌，增邑千三百五十户。屡上表让位，俱以特进就第。皇太后崩，明年，拜防光禄勋，光为]尉。防数言政事，多见采用。是冬始施行十二月迎气乐，防所上也。[一]子钜，为常从小侯。[二]六年正月，以钜当冠，[三]特拜为黄门侍郎。肃宗亲御章台下殿，陈鼎俎，自临冠之。明年，防复以病乞骸骨，诏赐故中山王田庐，[四]以特进就第。

　　注[一]解见章帝纪。
    注[二]以小侯故得常从也。
    注[三]礼记曰二十弱冠。仪礼曰，士冠，筮于庙门，主人玄冠朝服，有司如主人服。卒筮旅占告吉，若不吉即筮远日如初。前期三日，筮宾如求日之仪。陈服于房中西墉下，东领北上。始加缁布冠，次加皮弁，次加爵弁。嫡子冠于阼，以着代也。三加而弥尊，冠而字之，敬其名也。祝曰：“令月吉辰，加尔元服，□尔幼志，顺尔成德。”
    注[四]中山王焉以郭太后少子故，独留京师。建武三十年徙封中山，永平二年就国，故以其田庐赐防也。
    防兄弟贵盛，奴婢各千人已上，资产巨亿，皆买京师膏腴美田，又大起第观，连阁临道，弥亘街路，多聚声乐，曲度比诸郊庙。[一]宾客奔凑，四方毕至，京兆杜笃之徒数百人，常为食客，居门下。刺史、守、令多出其家。岁时赈给乡闾，故人莫不周洽。防又多牧马畜，赋敛羌胡。帝不喜之，数加谴□，所以禁遏甚备，由是权松运穑宾客亦衰。八年，因兄子豫怨谤事，有司奏防、光兄弟奢侈u僭，浊乱圣化，悉免就国。临上路，诏曰：“舅氏一门，俱就国封，四时陵庙无助祭先后者，朕甚伤之。其令许侯思E田庐，有司勿复请，[二]以慰朕渭阳之情。”[三]

　　注[一]曲度谓曲之节度也。
    注[二]留之于京，守田庐而思E过也。
    注[三]渭阳，诗秦风也。秦康公送舅晋文公于渭之阳，念母之不见也。其诗曰：
    "我见舅氏，如母存焉。”
    光为人小心周密，丧母过哀，[一]帝以是特亲爱之，乃复位特进。子康，黄门侍郎。永元二年，光为太仆，康为侍中。及窦宪诛，光坐与厚善，复免就封。
    后宪奴诬光与宪逆，自杀，[二]家属归本郡。本郡复杀康，而防及廖子遵皆坐徙封丹阳。防为翟乡侯，租岁限三百万，不得臣吏民。防后以江南下湿，上书乞归本郡，和帝听之。十三年，卒。

　　注[一]东观记曰：“光遭母丧，哀恸感伤，形骸骨立。”
    注[二]东观记曰：“奴名玉当。初，窦氏有事，玉当亡，私从光乞，不与。恨去，怀挟欲中光。官捕得玉当，因告言光与宪有恶谋，光以被诬不能自明，乃自杀。
    光死后，宪他奴郭扈自出证明光、宪无恶言，光子朗上书迎光丧葬旧茔，诏许之。”
    子钜嗣，后为长水校尉。永初七年，邓太后诏诸马子孙还京师，随四时见会如故事，复绍封光子朗为合乡侯。
    严字威卿。父余，王莽时为杨州牧。严少孤，[一]而好击□，习骑射。[二]后乃白援，从平原杨太伯讲学，专心坟典，能通春秋左氏，[三]因览百家k言，遂交结英贤，京师大人咸器异之。[四]仕郡督邮，援常与计议，委以家事。弟敦，字孺卿，亦知名。援卒后，严乃与敦俱归安陵、居钜下，[五]三辅称其义行，号曰“钜下二卿”。

　　注[一]东观记：“余卒时，严七岁，依姊父九江连率平阿侯王述。明年，母复终，会述失郡，居沛郡。建武三年，余外孙右扶风曹贡为梧安侯相，迎严归，养视之。至四年，叔父援从车驾东征，过梧安，乃将严兄弟西。严年十三至雒阳，留寄郎朱仲孙舍，大奴步护视之也。”
    注[二]东观记曰：“严从其故门生肆都学击□，习骑射。”
    注[三]东观记曰，从司徒祭酒陈元受之。
    注[四]大人，长者之称也。
    注[五]决录注曰：“钜下，地名也。”
    明德皇后既立，严乃闭门自守，犹复虑致讥嫌，遂更徙北地，断绝宾客。永平十五年，皇后□使移居洛阳。显宗召见，严进对闲雅，意甚异之，有诏留仁寿闼，与校书郎杜抚、班固等杂定建武注记。常与宗室近亲临邑侯刘复等论议政事，甚见宠幸。后拜将军长史，将北军五校士、羽林禁兵三千人，屯西河美稷，[一]]护南单于，听置司马、从事。牧守谒敬，同之将军。□严过武库，祭蚩尤，[二]帝亲御阿阁，[三]观其士，时人荣之。

　　注[一]美稷，县名。
    注[二]武库，掌兵器，令一人，秩六百石。前书音义曰：“蚩尤，古天子，好五兵，故今祭之。”见高祖纪也。
    注[三]阿，曲也。
    肃宗即位，征拜侍御史中丞，除子H为郎，[一]令劝学省中。[二]其冬，有日食之灾，严上封事曰：“臣闻日者阳之长，食者阴侵之征。书曰：‘无旷庶官，天工人其代之。’[三]言王者代天官人也。故考绩黜陟，以明锉帷[四]无功不黜，则阴盛陵阳。臣伏见方今刺史太守专州典郡，不务奉事尽心为国，而司察偏阿，取与自己，同则举为尤异，异则中以刑法，[五]不即垂头塞耳，采求财赂。今益州刺史朱T、杨州刺史倪说、[六]凉州刺史尹业等，每行考事，辄有物故，[七]又选举不实，曾无贬坐，是使臣下得作威福也。故事，州郡所举上奏，司直察能否以惩虚实。[八]今宜加防检，式遵前制。旧丞相、御史亲治职事，唯丙吉以年老优游，不案吏罪，[九]于是宰府习为常俗，更共罔养，以崇虚名，[一０]或未晓其职，便复迁徙，诚非建官赋禄之意。宜□正百司，各责以事，州郡所举，必得其人。若不如言，裁以法令。传曰：‘上德以宽服民，其次莫如猛。故火烈则人望而畏之，水懦则人狎而D之。为政者宽以济猛，猛以济宽。’[一一]如此，绥御有体，灾眚消矣。”[一二]书奏，帝纳其言而免T等官。

　　注[一]H音时兖反。
    注[二]劝，勉也。前书王凤荐班伯于成帝，宜劝学，召见宴昵殿是也。
    注[三]尚书咎繇之词。
    注[四]尚书曰：“三载考绩，三考黜陟幽明。”
    注[五]中音丁仲反。
    注[六]倪音五兮反。说音悦。
    注[七]考，按也。
    注[八]前书武帝元狩五年，初置司直，比二千石，掌佐丞相举不法。续汉书曰：
    "光武以武帝故事置司直，居丞相府，助督录诸州。建武十八年省之。”
    注[九]丙吉字少卿，鲁人也。宣帝时，为丞相。掾史有罪，终无所验。公府不按吏，自吉始也。见前书。
    注[一０]罔养犹依违也。
    注[一一]左传郑子产诫子太叔为政之词也。
    注[一二]眚亦灾也。
    建初元年，迁五官中郎将，除三子为郎。严数荐达贤能，申解冤结，多见纳用。
    复以五官中郎将行长乐]尉事。二年，拜陈留太守。严当之职，乃言于帝曰：“昔显亲侯窦固误先帝出兵西域，置伊吾卢屯，烦费无益。又窦勋受诛，其家不宜亲近京师。”是时勋女为皇后，窦氏方宠，时有侧听严言者，以告窦宪兄弟，由是失权贵心。严下车，明赏罚，发奸慝，郡界清静。时京师讹言贼从东方来，百姓奔走，转相惊动，诸郡遑急，各以状闻。严察其虚妄，独不为备。诏书□问，使驿系道，严固执无贼，后卒如言。典郡四年，坐与宗正刘轶、少府丁鸿等更相属托，征拜太中大夫；十余日，迁将作大匠。七年，复坐事免。后既为窦氏所忌，遂不复在位。及帝崩，窦太后临朝，严乃退居自守，训教子孙。永元十年，卒于家，时年八十二。
    弟敦，官至虎贲中郎将。严七子，[一]唯续、融知名。续字季则，七岁能通论语，十三明尚书，十六治诗，博观k籍，善九章g术。[二]顺帝时，为护羌校尉，迁度辽将军，所在有威恩称。融自有传。

　　注[一]谓固，伉，歆，H，融，留，续。
    注[二]刘徽九章g术曰方田第一，粟米第二，*(羡外)**[差分]*第三，少广第四，商功第五，均输第六，盈不足第七，方程第八，句股第九。
    棱字伯威，援之族孙也。少孤，依从兄毅共居业，恩犹同产，毅卒无子，棱心丧三年。[一]

　　注[一]东观记曰：“毅，张掖属国都尉。”
    建初中，仕郡功曹，举孝廉。及马氏废，肃宗以棱行义，征拜谒者。章和元年，迁广陵太守。时谷贵民饥，奏罢盐官，以利百姓，赈贫羸，薄赋税，兴复陂湖，溉田二万余顷，吏民刻石颂之。[一]永元二年，转汉阳太守，有威严称。大将军窦宪西屯武威，棱多奉军费，侵赋百姓，宪诛，坐抵罪。后数年，江湖多剧贼，以棱为丹阳太守。棱发兵掩击，皆禽灭之。转会稽太守，治亦有声。转河内太守。永初中，坐事抵罪，卒于家。

　　注[一]东观记曰：“棱在广陵，蝗*(虫)**[虫]*入江海，化为鱼虾，兴复陂湖，增岁租十余万斛。”
    赞曰：伏波好功，爰自冀、陇。南静骆越，西屠烧种。徂年已流，壮情方勇。
    明德既升，家祚以兴。廖乏三趣，防遂骄陵。[一]

　　注[一]左氏传曰，宋正考甫三命滋益恭，“一命而偻，再命而伛，三命而俯，循墙而走，亦莫余敢侮”。
        校勘记

　　八二七页八行马何罗集解引惠士奇说，谓“马”前书作“莽”，莽马音同，古文通。
    八二七页一０行况字长平汲本、殿本“长”作“君”。按：聚珍本东观记亦作“君”。
    八二八页五行否则守钱虏耳按：集解引惠栋说，谓“虏”袁宏纪作“奴”。
    八二八页七行师事颍川满昌按：汲本“满”作“蒲”，东观记同。
    八二八页一二行又尝为牧*(帅)**[师]*令集解引陈景云说，谓注“帅”当作“师”，前汉有牧师令。今据改。
    八二九页一一行如偶人形按：汲本“偶”作“俑”。袁纪同。
    八二九页一四行东观记*(曰)*"曰”字当衍，今删。
    八三０页一四行但帻坐殿本“但”作“袒”，聚珍本东观记同。按：校补引说文“但，裼也”，“裼，但也”，谓古“袒”作“但”，故通鉴亦作“但帻坐”。
    八三二页二行以离嚣*(友)**[支]*党据汲本改。按：刊误谓“友”当作“支”。
    八三三页一二行言为标准*(谓)**[为]*射的也据殿本改。
    八三五页一五行其田土肥壤按：集解引沉钦韩说，谓方言“□，肥也”，广雅“□，盛也”，“壤”当为“□”。
    八三六页一三行县管蛮夷曰道刊误谓“管”当依汉书本文作“有”。今按：汉志作“有蛮夷曰道”，续志作“县主蛮夷曰道”。
    八三六页一四行务开*(宽)**[恩]*信*(恩)**[宽]*以待下据刊误改。按：聚珍本东观记正作“务开恩信，宽以待下”。
    八三八页七行督楼船将军段志等按：“段志”袁宏纪作“殷志”。
    八三八页九行援追征侧等至禁溪按：通鉴胡注谓“禁溪”水经注及越志皆作“金溪”。
    八三八页一三行当吾在浪泊西里闲按：王先谦谓东观记“里”下有“坞”字。
    八三八页一三行毒气重蒸刊误谓“重”当作“熏”。今按：集解引周寿昌说，谓重蒸言下潦上雾，两重相蒸也，不必改“熏”。王先谦谓东观记作“熏”，案“重”字亦通。
    八三九页一行雒将之女也按：沉钦韩谓“雒”当为“骆”，贾损之所谓“骆越之民”，前书闽越传“瓯骆将左黄同”。
    八三九页七行奔入金溪*(穴)**[究]*中集解引沉钦韩说，谓“穴”当为“究”。
    水经郁水注引竺枝扶南记曰，山溪濑中谓之究。又叶榆水注，援将兵讨侧，侧走金溪究中。今据改。
    八三九页一二行征侧余党都羊等光武纪“都羊”作“都阳”。按：阳羊古通作。
    八四０页一二行考之于*[行]*事据汲本、殿本补。
    八四一页八行牙*(欲)*去齿一寸据刊误删。
    八四一页九行腹下欲平满按：集解引惠栋说，谓唐、宋旧本皆云“胁堂欲平满”。
    八四一页九行汗沟欲深*[而]*长*(而)*膝本欲起据刊误改。
    八四二页一三行见父之执友按：殿本、集解本无“友”字，与礼记合。
    八四二页一四行武威将军刘尚按：王先谦谓东观记“刘尚”作“刘禹”。
    八四三页二行谒者杜职矗杭解引惠栋说，谓袁宏纪“杜帧弊鳌岸乓洹薄
    八四三页二行年迫余日索按：集解引王补说，谓通鉴作“年迫日索”，无“余”字。
    八四四页一四行妄是非正法按：通鉴“正”作“政”。集解引惠栋说，谓案注当作“政”。
    八四五页六行窦固以之交结按：王先谦谓“以”字无义，疑当作“与”，音近而讹。
    八四六页九行犀之有文彩也按：校补谓“之”当作“角”。
    八四六页一一行时权葬按：校补谓“时权”二字当乙。
    八四九页一行庞共与魏太子质于邯郸按：校补谓“庞共”魏策作“庞”。
    八五０页一行常伏田里按：校补谓观下文“报归田里”，则朱勃上书之时必尚未归田里，安得云“常伏田里”，“常”盖“当”之误。
    八五０页四行书奏报归田里按：王补谓袁纪“书奏不报，归田里”，此“报”上夺“不”字，通鉴作“帝意稍解”。校补则谓袁纪“不”字必系误衍。当时帝方盛怒，勃固无不待报而□归田里之理。勃书本自陈年已六十，当伏田里，故帝报许之，不以其讼伏波为罪，即意稍解也。
    八五一页六行客因事生乱按：刊误谓“客”是“容”之误。
    八五三页一行谗构易兴按：“构”原作“构”，径改正。
    八五三页一０行前下制度未几后稍不行刊误谓案文有“未几”，则不当更有“后”字，盖本是“复”字也。今按：应读“前下制度未几”为句，“后”字连下读，刘说未谛。
    八五三页一四行而况于行仁心乎按：“行”字疑涉下“行令”而斗衍，k书治要引此无“行”字，通鉴则删此一句。
    八五四页一０行又*(玄)**[互]*体兑据殿本改。
    八五五页七行谥曰安侯按：汲本、殿本“安”作“哀”。
    八五五页九行*(诏)**[绍]*封廖孙度为颍阳侯殿本考证谓“诏”当作“绍”。今据改。
    八五六页一四行十二月迎气乐按：东观记“十二月”作“十月”。
    八五七页四行二十弱冠按：张森楷校勘记谓“弱”上当有“曰”字。
    八五七页四行筮于庙门按：刊误谓“筮”下当有“日”字。
    八五九页五行严从其故门生肆都学击□刊误谓门生无故者，“故”当作“叔”。
    按：集解引周寿昌说，谓“其”字指马援，谓援之故门生，注截引东观记原文，故字句微阂。
    八六０页一行征拜侍御史中丞集解引惠栋说，谓征拜侍御史，复迁中丞也。按：
    沉家本谓疑此“侍”字衍。
    八六二页七行*(羡外)**[差分]*第三据汲本、殿本改。
    八六三页三行蝗*(虫)**[虫]*入江海化为鱼虾据汲本改。

 
    
下一章　

    

 
    
    
          后汉书卷二十五　卓鲁魏刘列传　第十五
        *鲁恭弟丕*
        卓茂字子康，南阳宛人也。父祖皆至郡守。茂，元帝时学于长安，事博士江生，[一]习诗、礼及历g，究极师法，称为通儒。性宽仁恭爱。乡党故旧，虽行能与茂不同，而皆爱慕欣欣焉。[二]

　　注[一]江生，鲁人江翁也。昭帝时为博士，号鲁诗宗。见前书。
    注[二]东观记曰：“茂为人恬荡乐道，推实不为华貌，行己在于清浊之闲，自束发至白首，与人未尝有争竞。”
    初辟丞相府史，事孔光，光称为长者。时尝出行，有人认其马。茂问曰：“子亡马几何时？”对曰：“月余日矣。”茂有马数年，心知其谬，嘿解与之，挽车而去，顾曰：“若非公马，幸至丞相府归我。”他日，马主别得亡者，乃诣府送马，叩头谢之。茂性不好争如此。
    后以儒术举为侍郎，给事黄门，迁密令。[一]劳心谆谆，视人如子，[二]举善而教，口无恶言，吏人亲爱而不忍欺之。[三]人尝有言部亭长受其米肉遗者，[四]　　茂辟左右问之曰：“亭长为从汝求乎？为汝有事嘱之而受乎？将平居自以恩意遗之乎？”人曰：“往遗之耳。”茂曰：“遗之而受，何故言邪？”人曰：“窃闻贤明之君，使人不畏吏，吏不取人。今我畏吏，是以遗之，吏既卒受，故来言耳。”茂曰：“汝为敝人矣。
    凡人所以贵于禽兽者，以有仁爱，知相敬事也。今邻里长老尚致馈遗，此乃人道所以相亲，况吏与民乎？吏顾不当乘威力强请求耳。凡人之生，k居杂处，故有经纪礼义以相交接。汝独不欲修之，宁能高飞远走，不在人闲邪？亭长素善吏，岁时遗之，礼也。”人曰：“苟如此，律何故禁之？”茂笑曰：“律设大法，礼顺人情。今我以礼教汝，汝必无怨恶；以律治汝，何所措其手足乎？一门之内，小者可论，大者可杀也。且归念之！”于是人纳其训，吏怀其恩。初，茂到县，有所废置，吏人笑之，邻城闻者皆蚩其不能。河南郡为置守令，茂不为嫌，理事自若。[五]数年，教化大行，道不拾遗。平帝时，天下大蝗，河南二十余县皆被其灾，独不入密县界。督邮言之，[六]太守不信，自出案行，见乃服焉。

　　注[一]密，今洛州密县也。
    注[二]谆谆，忠谨之貌也。诗曰：“诲尔谆谆。”音之顺反。
    注[三]家语曰：“密子贱为单父宰，人不忍欺。”
    注[四]部谓所部也。
    注[五]东观记曰：“守令与茂并居，久之，吏人不归往守令。”
    注[六]续汉志曰：“郡监县有五部，部有督邮掾，以察诸县也。”
    是时王莽秉政，置大司农六部丞，劝课农桑，[一]迁茂为京部丞，密人老少皆涕泣随送。及莽居摄，以病免归郡，常为门下掾祭酒，不肯作职吏。

　　注[一]王莽摄政，置大司农部丞十三人，人部一州，劝课农桑。今书及东观记并言六部。
    更始立，以茂为侍中祭酒，[一]从至长安，知更始政乱，以年老乞骸骨归。

　　注[一]续汉志曰：“侍中，无员，掌侍左右，顾问应对，本有仆射一人，中兴转为祭酒。”
    时光武初即位，先访求茂，茂诣河阳谒见。[一]乃下诏曰：“前密令卓茂，束身自修，执节淳固，诚能为人所不能为。夫名冠天下，当受天下重赏，故武王诛纣，封比干之墓，表商容之闾。[二]今以茂为太傅，封锏潞睿食邑二千户，[三]　　赐几杖车马，衣一袭，絮五百斤”。[四]复以茂长子戎为太中大夫，次子崇为中郎，给事黄门。建武四年，薨，赐棺蝽地，车驾素服亲临送葬。

　　注[一]东观记曰，茂时年七十余矣。
    注[二]王子比干，纣杀之。商容，殷贤臣。武王入殷，命闳夭封比干之墓，命毕公表商容之闾。表，旌显也。闾，里门也。事见史记。
    注[三]东观记、续汉书皆作“宣德侯”。
    注[四]单复具谓之袭。
    子崇嗣，徙封泛乡侯，官至大司农。[一]崇卒，子菜谩[二]沧洌子欣嗣。
    欣卒，子隆嗣。永元十五年，隆卒，无子，国除。

　　注[一]泛乡在琅邪郡不其县。
    注[二]惨舫蠼鸱矗又所金反。
    初，茂与同县孔休、陈留蔡勋、安刘宣、楚国龚胜、上党鲍宣六人同志，不仕王莽时，并名重当时。休字子泉，哀帝初，守新都令。[一]后王莽秉权，休去官归家。及莽篡位，遣使赍玄c、束帛，请为国师，遂欧血托病，杜门自绝。
    光武即位，求休、勋子孙，赐谷以旌显之。刘宣字子高，安侯崇之从弟，知王莽当篡，乃变名姓，抱经书隐避林薮。建武初乃出，光武以宣袭封安侯。
    擢龚胜子赐为上谷太守。胜、鲍宣事在前书。勋事在玄孙邕传。

　　注[一]新都，县也，属南阳郡。
    论曰：建武之初，雄豪方扰，呼者连响，婴城者相望，[一]斯固倥偬不暇给之日。[二]卓茂断断小宰，无它庸能，[三]时已七十余矣，而首加聘命，优辞重礼，其与周、燕之君表闾立馆何异哉？[四]于是蕴愤归道之宾，[五]越关阻，捐宗族，以排金门者矣。夫厚性宽中近于仁，犯而不校邻于恕，[六]率斯道也，怨悔曷其至乎！[七]

　　注[一]，虎怒也。诗曰：“阚如虎。”婴城，言以城自婴绕。
    注[二]字书曰：“倥偬，穷困也。给，足也。”日促事多，不暇给足也。
    注[三]断断犹专一也。书曰：“断断猗无它伎。”
    注[四]史记燕昭王即位，欲雪齐耻，以招贤者，得郭隗，为筑宫而师事之。
    注[五]蕴，积也。
    注[六]校，报也。邻，近也。曾子曰：“犯而不校。”
    注[七]怨谓为人所怨也。悔，恨也。
    鲁恭字仲康，扶风平陵人也。其先出于鲁*(倾)**[顷]*公，为楚所灭，迁于下邑，因氏焉。世吏二千石，哀平闲，自鲁而徙。祖父匡，王莽时，为羲和，有权数，号曰“智囊”。[一]父某，建武初，为武陵太守，卒官。时恭年十二，弟丕七岁，昼夜号踊不绝声，郡中赙赠无所受，[二]乃归服丧，礼过成人，乡里奇之。十五，与母及丕俱居太学，习鲁诗，[三]闭户讲诵，绝人闲事，兄弟俱为诸儒所称，学士争归之。

　　注[一]匡设六`之法以穷工商，故曰权数。
    注[二]公羊传曰：“货财曰赙。”
    注[三]高祖时鲁申公诗也。
    太尉赵□慕其志，每岁时遣子问以酒粮，皆辞不受。[一]恭怜丕小，欲先就其名，托疾不仕。郡数以礼请，谢不肯应，母强遣之，恭不得已而西，因留新丰教授。建初初，丕举方正，恭始为郡吏。太傅赵□闻而辟之。肃宗集诸儒于白虎观，恭特以经明得召，与其议。[二]

　　注[一]问，遗也。
    注[二]与音豫也。
    □复举恭直言，待诏公车，拜中牟令。恭专以德化为理，不任刑罚。讼人许伯等争田，累守令不能决，恭为平理曲直，皆退而自责，辍耕相让。亭长从人借牛而不肯还之，牛主讼于恭。恭召亭长，□令归牛者再三，犹不从。恭叹曰：“是教化不行也。”欲解印绶去。掾史泣涕共留之，[一]亭长乃X悔，还牛，诣狱受罪，恭贳不问。[二]于是吏人信服。建初七年，郡国螟伤稼，犬牙缘界，不入中牟。河南尹袁安闻之，疑其不实，使仁恕掾肥亲往廉之。[三]恭随行阡陌，俱坐桑下，有雉过，止其傍。傍有童儿，亲曰：“儿何不捕之？”儿言“雉方将雏”。亲瞿然而起，[四]与恭诀曰：“所以来者，欲察君之政蠖。今虫不犯境，此一异也；化及鸟兽，此二异也；竖子有仁心，此三异也。久留，徒扰贤者耳。”
    还府，具以状白安，是岁，嘉禾生恭便坐廷中，[五]安因上书言状，帝异之。会诏百官举贤良方正，恭荐中牟名士王方，帝即征方诣公车，礼之与公卿所举同，方致位侍中。恭在事三年，州举尤异，会遭母丧去官，吏人思之。

　　注[一]续汉志曰：“县置掾史如郡。”
    注[二]贳，宽贷也，音时夜反。
    注[三]仁恕掾，主狱，属河南尹，见汉官仪。廉，察也。
    注[四]瞿音久住反。
    注[五]便坐，于便侧之处，非正室也。续汉书云：“恭谦不矜功，封以言府，府即奏上。尹以檄劳曰：‘君以名德，久屈中牟，物产之化流行，天降休瑞，应行而生，尹甚嘉之。’”后拜侍御史。和帝初立，议遣车骑将军窦宪与征西将军耿秉击匈奴，恭上疏谏曰：
    陛下亲劳圣思，日□不食，忧在军役，诚欲以安定北垂，为人除患，定万世之计也。臣伏独思之，未见其便。社稷之计，万人之命，在于一举。数年以来，秋稼不熟，人食不足，仓库空虚，国无畜积。会新遭大忧，人怀恐惧。[一]陛下躬大圣之德，履至孝之行，尽谅阴三年，听于宰。百姓阙然，三时不闻警跸之音，[二]莫不怀思皇皇，若有求而不得。[三]今乃以盛春之月，兴发军役，扰动天下，以事戎夷，诚非所以垂恩中国，改元正时，由内及外也。

　　注[一]章帝崩也。
    注[二]三时，秋、夏、冬也。天子出警入跸。和帝章和二年二月即位，明年春，议击匈奴。帝在谅阴不出，故百姓三时不闻警跸。
    注[三]礼记□弓曰：“鲁人颜丁善居丧，始死，皇皇焉如有求而不得。”言百姓思帝，故恭引之。
    万民者，天之所生。天爱其所生，犹父母爱其子。一物有不得其所者，则天气为之舛错，况于人乎？故爱人者必有天报。昔太王重人命而去，故获上天之佑。[一]夫戎狄者，四方之异气也。蹲夷踞肆，与鸟兽无别。[二]若杂居中国，则错乱天气，污辱善人，是以圣王之制，羁縻不绝而已。[三]

　　注[一]史记，古公修后稷、公刘之业，国人皆戴之。戎翟攻之，人人皆怒欲战，古公曰：“人以我故战，杀人父子，予不忍为。”乃与私属尽去，止于岐下。
    人举国扶老携弱，尽复归于岐下。旁国闻之，亦多归附。古公乃营筑城郭室屋而邑之，人皆歌颂其德。武王即位，追尊古公为大王。
    注[二]夷，平也。肆，放也。言平坐踞傲，肆放无礼也。
    注[三]字书曰：“羁，马络头也。”苍颉篇曰：“縻，牛D也。”
    今边境无事，宜当修仁行义，尚于无为，令家给人足，安业乐产。夫人道V于下，则阴阳和于上，祥风时雨，覆被远方，夷狄重译而至矣。易曰：‘有孚盈缶，终来有它吉。’[一]言甘雨满我之缶，诚来有我而吉已。[二]夫以德胜人者昌，以力胜人者亡。今匈奴为鲜卑所杀，远臧于史侯河西，去塞数千里，而欲乘其虚耗，利其微弱，是非义之所出也。前太仆祭肜远出塞外，卒不见一胡而兵已困矣。[三]　　白山之难，不绝如，[四]都护陷没，士卒死者如积，[五]迄今被其辜毒。孤寡哀思之心未弭，仁者念之，以为累息，柰何复欲袭其螅不顾患难乎？今始征发，而大司农调度不足，[六]使者在道，分部督趣，[七]上下相迫，民闲之急亦已甚矣。三辅、并、凉少雨，麦根枯焦，牛死日甚，此其不合天心之效也。
    k僚百姓，咸曰不可，陛下独柰何以一人之计，□万人之命，不恤其言乎？上观天心，下察人志，足以知事之得失。臣恐中国不为中国，岂徒匈奴而已哉！
    惟陛下留圣恩，休罢士卒，以顺天心。

　　注[一]易比卦辞也。孚，诚信也。缶，土器也。王弼注云：“亲乎天下，着信盈缶，应者岂一道而来，故必有它吉也。”
    注[二]比卦坤下坎上。坤为土，缶之象也。坎为水，雨之象也。坎在坤上，故曰甘雨满我之缶。有诚信，则它人来附而吉也。
    注[三]永平十六年，窦固、祭肜、耿秉、来苗等四道出击匈奴。固至天山，击走呼衍王，肜坐不至涿邪山，无所见而还，下狱免为庶人也。
    注[四]白山即天山也。言肜、固俱击匈奴，固至天山，肜还下狱，同历艰危，故曰如。公羊传曰“中国不绝若”也。
    注[五]永平末年，焉耆、龟兹共攻没都护陈睦，杀吏士二千余人。
    注[六]度音大各反。
    注[七]趣音促。
    书奏，不从。每政事有益于人，恭辄言其便，无所隐讳。
    其后拜为鲁诗博士，由是家法学者日盛。迁侍中，数召燕见，问以得失，赏赐恩礼宠异焉。迁乐安相。[一]是时东州多盗贼，k辈攻劫，诸郡患之。恭到，重购赏，开恩信，[二]其渠帅张汉等率支党降，恭上以汉补博昌尉，[三]其余遂自相捕击，尽破平之，州郡以安。

　　注[一]章帝孙千乘王宠相也。和帝改千乘国为乐安国，故城在今淄州高苑县北。
    注[二]说文曰：“以财相赇曰购。”
    注[三]博昌，县，属千乘国，今青州县也。
    永元九年，征拜议郎。八月，饮酎，斋会章台，诏使小黄门特引恭前。其夜拜侍中，□使陪乘，劳问甚渥。冬，迁光禄勋，选举清平，京师贵戚莫能枉其正。
    十*(二)**[三]*年，代吕盖为司徒。[一]十五年，从巡狩南阳，除子抚为郎中，赐驸马从驾。[二]时弟丕亦为侍中。兄弟父子并列朝廷。后坐事策免。[三]殇帝即位，以恭为长乐]尉。永初元年，复代梁鲔为司徒。[四]

　　注[一]汉官仪曰：“吕盖字君*(上)**[玉]*，苑陵人。”
    注[二]驸，副也。非正所乘，皆为副。说文曰：“驸马，副马也。”
    注[三]续汉书曰“坐族弟弘农都尉炳事免官”也。
    注[四]汉官仪曰“鲔字伯元，河东平阳人”也。
    初，和帝末，下令麦秋得案验薄刑，而州郡好以苛察为政，因此遂盛夏断狱。
    恭上疏谏曰：
    臣伏见诏书，敬若天时，[一]忧念万民，为崇和气，罪非殊死，且勿案验。进柔良，退贪残，奉时令。[二]所以助仁德，顺昊天，致和气，利黎民者也。

　　注[一]若，顺也。尚书尧典曰：“乃命羲和，钦若昊天，敬授人时。”
    注[二]言顺月令以行事也。
    旧制至立秋乃行薄刑，自永元十五年以来，改用孟夏，而刺吏、太守不深惟忧民息事之原，进良退残之化，[一]因以盛夏征召农人，拘对考验，连滞无已，司隶典司京师，四方是则，[二]而近于春月分行诸部，托言劳来贫人，而无隐恻之实，烦扰郡县，廉考非急，逮捕一人，罪延十数，[三]上逆时气，下伤农业。案易五月ビ檬隆[四]经曰：“后以施令诰四方。”[五]言君以夏至之日，施命令止四方行者，所以助微阴也。[六]行者尚止之，况于逮召考掠，夺其时哉！

　　注[一]月令曰：“孟夏，命太尉赞桀俊，遂贤良，举长大，行爵出禄，必当其位。”
    注[二]汉官仪曰：“司隶校尉董领京师及三辅、三河、弘农。”
    注[三]逮，及也。辞所连及，即追捕之。
    注[四]东观记曰：“五月ヘ杂檬隆！ヘ再阆赂缮希初六，一阴爻生，五月之卦也。本多作“后”，古字通。
    注[五]诰，理也。易ヘ韵笤唬骸疤煜掠蟹纾ィ后以施令诰四方。”干为天，君之象也；巽为风，号令之象也；后，君也；故以喻人君施令也。
    注[六]易复卦曰：“先王以至日闭关，商旅不行。”故夏至宜止行也。五月阴气始生，故曰微阴。
    比年水旱伤稼，人饥流□。[一]今始夏，百谷权舆，阳气胎养之时。[二]自三月以来，阴寒不暖，物当化变而不被和气。月令：“孟夏断薄刑，出轻系。行秋令则苦雨数来，五谷不熟。”[三]又曰：“仲夏挺重囚，益其食。[四]行秋令则草木零落，[五]人伤于疫。”[六]夫断薄刑者，谓其轻罪已正，不欲令久系，故时断之也。臣愚以为今孟夏之制，可从此令，其决狱案考，皆以立秋为断，以顺时节，育成万物，则天地以和，刑罚以清矣。

　　注[一]□，散也。
    注[二]尔雅曰：“权舆，始也。”万物皆含胎长养之时。
    注[三]郑玄注礼记云：“申之气乘之也。苦雨，白露之类也，时物得而伤也。”
    注[四]挺犹宽也。
    注[五]西之气乘之也。八月宿直昴，为狱主杀。
    注[六]大陵之气为害也。大陵，星名。春秋合诚图曰“大陵主死丧”也。
    初，肃宗时，断狱皆以冬至之前，自后论者互多驳异。邓太后诏公卿以下会议，恭议奏曰：
    夫阴阳之气，相扶而行，发动用事，各有时节。若不当其时，则物随而伤。王者虽质文不同，而兹道无变，四时之政，行之若一。月令，周世所造，而所据皆夏之时也，[一]其变者唯正朔、服色、牺牲、徽号、器械而已。[二]故曰：“殷因于夏礼，周因于殷礼，所损益可知也。”易曰：“潜龙勿用。”[三]言十一月、十二月阳气潜臧，未得用事。虽煦嘘万物，养其根D，[四]而犹盛阴在上，地蛩冰，阳气否隔，闭而成冬。故曰：“履霜坚冰，阴始凝也。驯致其道，至坚冰也。”[五]言五月微阴始起，至十一月坚冰至也。

　　注[一]谓气候及星辰□旦，皆夏时也。
    注[二]夏以建寅为正，服色、牺牲、徽号、器械皆尚黑；殷以建丑为正，尚白；
    周以建子为正，尚赤。周以夜半为朔，殷以鸡鸣为朔，夏以平旦为朔。祭天地宗庙曰牺，卜得吉曰牲。徽号，旌旗之名也。器械，礼乐之器及甲兵也。
    注[三]龙以喻阳气，易干卦初九爻辞。
    注[四]D，草根也，D音该，又音皆。
    注[五]易坤卦象辞也。驯，顺也。言阴以卑顺为道，渐至显著，犹自履霜而至坚冰。
    夫王者之作，因时为法。孝章皇帝深惟古人之道，助三正之微，定律着令，[一]　　冀承天心，顺物性命，以致时雍。然从变改以来，年岁不熟，谷价常贵，人不宁安。小吏不与国同心者，率入十一月得死罪贼，不问曲直，便即格杀。虽有疑罪，不复谳正。一夫吁嗟，王道为亏，况于乎？易十一月“君子以议狱缓死”[二]可令疑罪使详其法，大辟之科，尽冬月乃断。其立春在十二月中者，勿以报囚如故事。[三]

　　注[一]三正，三微也。前书音义曰：“言阳气始施，万物微而未着，故曰微。”
    一曰天统，谓周十一月建子为正，天始施之端也。二日地统，谓殷十二月建丑为正，地始化之端也。三曰人统，谓夏十三月建寅为正，人始成之端也。
    注[二]易中孚象词也。稽览图中孚十一月卦也。
    注[三]报囚，谓奏请报决也。
    后卒施行。
    恭再在公位，选辟高第，至列卿郡守者数十人。而其耆旧大姓，或不蒙荐举，至有怨望者。恭闻之，曰：“学之不讲，是吾忧也。[一]诸生不有乡举者乎？”
    终无所言。[二]恭性谦退，奏议依经，潜有补益，然终不自显，故不以刚直为称。三年，以老病策罢。六年，年八十一，卒于家。

　　注[一]讲，习也。论语孔子之言也。
    注[二]言人患学之不习耳，若能究习，自有乡里之举，岂要待三公之辟乎？
    以两子为郎。长子谦，为陇西太守，有名绩。谦子旭，官至太仆，从献帝西入关，与司徒王允同谋共诛董卓。及李嗳氤ぐ病Ｐ裼朐示阌龊Α
    丕字叔陵，性沈深好学，孳孳不倦，[一]遂杜绝交游，不E候问之礼。士友常以此短之，而丕欣然自得。遂兼通五经，以鲁诗、尚书教授，为当世名儒。后归郡，为督邮功曹，所事之将，无不师友待之。

　　注[一]孳孳，不怠之意。
    建初元年，肃宗诏举贤良方正，大司农刘宽举丕。时对策者百有余人，唯丕在高第，除为议郎，迁新野令。视事年，州课第一，擢拜青州刺史。务在表贤明，慎刑罚。七年，坐事下狱司寇论。[一]

　　注[一]司寇，刑名也。决罪曰论，言奏而论决之。前书曰“司寇，二岁刑”也。
    元和元年征，再迁，拜赵相。门生就学者常百余人，关东号之曰“五经复兴鲁叔陵”。赵王商尝欲避疾，[一]便时移住学官，丕止不听。[二]王乃上疏自言，诏书下丕。丕奏曰：“臣闻礼，诸侯薨于路寝，大夫卒于嫡室，[三]死生有命，未有逃避之典也。学官传五帝之道，修先王礼乐教化之处，王欲废塞以广游燕，事不可听。”诏从丕言，王以此惮之。
    其后帝巡狩之赵，特被引见，难问经传，厚加赏赐。在职六年，嘉瑞屡降，吏人重之。

　　注[一]商，赵王良之孙。
    注[二]学宫谓学舍也。
    注[三]路寝、嫡室皆正寝。礼丧大记之文。
    永元二年，迁东郡太守。丕在二郡，为人修通溉灌，百姓殷富。数荐达幽隐名士。[一]明年，拜陈留太守。视事三，后坐禀贫人不实，征司寇论。

　　注[一]续汉书曰：“荐王龚等，皆备帷幄近臣。”
    十一年复征，再迁中散大夫。[一]时侍中贾逵荐丕道深明，宜见任用。和帝因朝会，召见诸儒，丕与侍中贾逵、尚书令黄香等相难数事，帝善丕说，罢朝，特赐冠帻履w衣一袭。丕因上疏曰：“臣以愚顽，显备大位，犬马气衰，猥得进见，论难于前，无所甄明，[二]衣服之赐，诚为优过。臣闻说经者，传先师之言，非从己出，不得相让；相让则道不明，若规矩权衡之不可枉也。[三]难者必明其据，说者务立其义，浮华无用之言不陈于前，故精思不劳而道术愈章。
    法异者，各令自说师法，博观其义。览诗人之旨意，察雅颂之终始，明舜、禹、教罩相戒，[四]显周公、箕子之所陈，[五]观乎人文，化成天下。[六]陛下既广纳謇謇以开四聪，无令刍荛以言得罪；[七]既显岩穴以求仁贤，无使幽远独有遗失。”

　　注[一]续汉志曰：“秩六百石，无员。”。
    注[二]甄，别也。
    注[三]规，圆也。矩，方也。权，秤锤。衡，秤衡。
    注[四]尚书帝舜谓禹曰：“臣作朕股肱耳目。”禹戒舜曰：“安汝止，慎乃在位。”
    咎繇戒禹曰：“慎厥身修，思永，叙九族，在知人。”禹曰：“吁咸若时，惟帝其难之。”是相诫也。
    注[五]周公作无逸、立政二篇以戒成王，箕子为武王陈洪范九畴之义，并见尚书。
    注[六]易贲卦曰：“观乎天文，以察时变；观乎人文，以化成天下。”注云：“解天之文，则时变可知；解人之文，则化成可为也。”
    注[七]刍荛，采薪者也。大雅板诗曰“询于刍荛”也。
    十三年，迁为侍中，免。
    永初二年，诏公卿举儒术笃学者，大将军邓骘举丕，再迁，复为侍中、左中郎将，再为三老。[一]五年，年七十五，卒于官。

　　注[一]三老，解见明帝纪也。
    魏霸字乔卿，济阴句阳人也。[一]世有礼义。霸少丧亲，兄弟同居，州里慕其雍和。

　　注[一]句音钩。
    建初中，举孝廉，八迁。和帝时为钜鹿太守。以简朴宽恕为政。掾史有过，*[要]**(霸)*先诲其失，不改者乃罢之。吏或相毁诉，霸辄称它吏之长，终不及人短，言者怀X，谮讼遂息。
    永元十六年，征拜将作大匠。明年，和帝崩，典作顺陵。时盛冬地冻，中使督促，数罚县吏以厉霸。霸抚循而已，初不切责，而反劳之曰：“令诸卿被辱，大匠过也。”吏皆怀恩，力作倍功。
    延平元年，代尹勤为太常。明年，以病致仕，为光禄大夫。永初五年，拜长乐]尉，以病乞身，复为光禄大夫，卒于官。
    刘宽字文饶，弘农华阴人也。[一]父崎，顺帝时为司徒。[二]宽尝行，有人失牛者，乃就宽车中认之。宽无所言，下驾步归。有顷，认者得牛而送还，叩头谢曰：“X负长者，随所刑罪。”宽曰：“物有相类，事容脱误，幸劳见归，何为谢之？”州里服其不校。[三]

　　注[一]谢承书曰“宽少学欧阳尚书、京氏易，尤明韩诗外传。星官、风角、g历，皆究极师法，称为通儒。未尝与人争死之事”也。*(隅)*角，*[隅]*也。观四隅之风占之也。
    注[二]崎音丘宜反。
    注[三]校，报也。论语曰：曾子曰“犯而不校”。
    桓帝时，大将军辟，五迁司徒长史。[一]时京师地震，特见询问，再迁，出为东海相。[二]延熹八年，征拜尚书令，迁南阳太守。典历三郡，温仁多恕，虽在仓卒，未尝疾言遽色。常以为“齐之以刑，民免而无耻”。吏人有过，但用蒲鞭罚之，示辱而已，终不加苦。事有功善，推之自下。灾异或见，引躬克责。
    每行县止息亭传，辄引学官祭酒及处士诸生执经对讲。[三]见父老慰以农里之言，少年勉以孝悌之训。人感德兴行，日有所化。

　　注[一]大将军，梁冀也。
    注[二]东海王强曾孙臻之相也。
    注[三]续汉书曰：“博士祭酒，秩六百石。祭酒本仆射也，中兴改为祭酒。”处士，有道而在家者。
    灵帝初，征拜太中大夫，侍讲华光殿。[一]迁侍中，赐衣一袭。转屯骑校尉，迁宗正，转光禄勋。熹平五年，代许训为太尉。[二]灵帝颇好学，每引见宽，常令讲经。宽尝于坐被酒睡伏。[三]帝问：“太尉醉邪？”宽仰对曰：“臣不敢醉，但任重责大，忧心如醉。”帝重其言。

　　注[一]洛阳宫殿簿云：“华光殿在华林园内。”
    注[二]汉官仪曰：“许训字季师，平舆人。”
    注[三]被，加也，为酒所加也。被音平寄反。
    宽简略嗜酒，不好盥浴，[一]京师以为谚。尝坐客，遣苍头市酒，迂久，大醉而还。[二]客不堪之，骂曰：“畜产。”宽须臾遣人视奴，疑必自杀。顾左右曰：
    "此人也，骂言畜产，辱孰甚焉！故吾惧其死也。”夫人欲试宽令恚，伺当朝会，装严已讫，使侍婢奉肉羹，I污朝衣。婢遽收之，宽神色不异，乃徐言曰：
    "羹烂汝手？”其性度如此。海内称为长者。

　　注[一]说文曰：“澡手曰盥。”音管。
    注[二]迂久犹良久也。
    后以日食策免。拜]尉。光和二年，复代段G为太尉。在职三年，以日变免。
    又拜永乐少府，迁光禄勋。以先策黄巾逆谋，[一]以事上闻，封逯乡侯六百户。
    [二]中平二年卒，时年六十六。赠车骑将军印绶，位特进，谥曰昭烈侯。子松嗣，官至宗正。

　　注[一]先策谓预知也。
    注[二]逯音录。
    赞曰：卓、鲁款款，情德满。[一]仁感昆虫，爱及胎卵。[二]宽、霸临政，亦称优缓。

　　注[一]款款，忠诚也。
    注[二]童儿不捕雉也。
        校勘记

　　八六九页三行卓茂字子康按：王先谦谓李善文选注作“字子容”。
    八六九页七行推实不为华貌按：殿本“推”作“雅”。校补谓作“雅实”与通鉴合。作“推实”亦与东观记合，推实即推诚，非字有误。
    八七０页五行故有经纪礼义以相交接按：王先谦谓东观记“义”作“仪”。
    八七０页一四行密子贱按：汲本、殿本“密”作“宓”。
    八七一页一０行絮五百斤集解引惠栋说，谓东观记云“金五百斤”。
    八七一页一六行东观记续汉书皆作宣德侯按：书钞五十二、类聚四十六引汉官仪，并作“宣德侯”。
    八七二页六行不仕王莽时按：刊误谓“时”字衍。李慈铭谓“时”字本当作“世”，章怀避讳改。
    八七三页九行其先出于鲁*(倾)**[顷]*公按：校补谓“倾”乃“顷”之误，史记鲁世家可证。今据改。
    八七三页一二行与母及丕俱居太学习鲁诗按：校补谓此文当有脱误，妇人不能同居太学习经也。
    八七四页八行讼人许伯等争田累守令不能决按：张森楷校勘记谓治要“累”下有“年”字。
    八七四页一四行亲瞿然而起按：王先谦谓东观记作“亲默然有顷”。
    八七七页一行诚来有我而吉已按：刊误谓“我”当作“它”，注文甚明。
    八七七页二行远臧于史侯河西按：校补引钱大昭说，谓“史侯”南匈奴传作“安侯”。
    八七七页九行惟陛下留圣恩刊误谓“恩”当作“思”。按：惠栋云袁纪作“恩”。
    八七八页一二行十*(二)**[三]*年代吕盖为司徒集解引钱大昕说，谓“十二年”当依和帝纪作“十三年”。今据改。
    八七八页一六行吕盖字君*(上)**[玉]*据王先谦说改。
    八八０页五行后以施令诰四方按：集解引钱大昕、惠栋说，谓“诰”本作“诘”，诘，止也，后人据王弼本改之耳。
    八八二页四行易十一月汲本、殿本“一”作“二”。按：集解引王补说，谓袁纪作“十一月中孚曰”。
    八八二页八行十一月卦也按：汲本、殿本“一”作“二”。
    八八三页二行谦子旭官至太仆李慈铭谓“旭”三国志注作“馗”。今按：注见魏志董卓传，引张[汉纪。
    八八三页一三行便时移住学官按：“学官”汲本作“学宫”。
    八八四页一四行法异者各令自说师法博观其义按：李慈铭谓“法异者”之“法”字上当有“家”字。
    八八六页一行魏霸字乔卿按：御览五一二引谢承后汉书作“字峤卿”。王先谦谓东观记与传同，一本作“字延年”。
    八八六页三行掾史有过*(要)**[霸]*先诲其失李慈铭谓“要”盖“霸”字之误，俗书霸作西头，故转误作“要”。今据改。
    八八六页五行典作顺陵按：校补引钱大昭说，谓殇帝纪作“慎陵”，注云俗本作“顺陵”者误。
    八八七页一行*(隅)*角*[隅]*也据殿本改。

 

下一章　

    

 
    
    
          后汉书卷二十六　伏侯宋蔡冯赵牟韦列传　第十六
        *伏湛子隆*
        伏湛字惠公，琅邪东武人也。九世祖胜，字子贱，所谓济南伏生者也。湛高祖父孺，武帝时，客授东武，因家焉。父理，为当世名儒，以诗授成帝，为高密太傅，别自名学。[一]

　　注[一]为高密王宽傅也。宽，武帝玄孙广陵王胥后也。前书儒林传曰，伏理字君游，受诗于匡衡，由是齐诗有匡伏之学。故言“别自名学”也。
    湛性孝友，少传父业，教授数百人。成帝时，以父任为博士弟子。五迁，至王莽时为绣衣执法，[一]使督大奸，迁后队属正。[二]

　　注[一]武帝置绣衣御史，王莽改御史曰执法，故曰“绣衣执法”也。
    注[二]王莽改河内为后队。
    更始立，以为平原太守。时仓卒兵起，天下惊扰，而湛独晏然，教授不废。谓妻子曰：“夫一谷不登，国君彻膳；[一]今民皆饥，奈何独饱？”乃共食粝，[二]悉分奉禄以赈乡里，来客者百余家。时门下督素有气力，谋欲为湛起兵，湛恶其惑，即收斩之，徇首城郭，以示百姓，于是吏人信向，郡内以安。平原一境，湛所全也。

　　注[一]礼记曰：“年谷不登，君膳不祭肺。”
    注[二]粝，米也。九章g术曰：“粟五十，粝率三十。一斛粟得六斗米为粝也。”
    光武即位，知湛名儒旧臣，欲令干任内职，[一]征拜尚书，使典定旧制。时大司徒邓禹西征关中，帝以湛才任宰相，拜为司直，行大司徒事。车驾每出征伐，常留镇守，总摄k司。建武三年，遂代邓禹为大司徒，封阳都侯。[二]

　　注[一]干，主也。
    注[二]阳都，县名，属城阳国，故城在今沂州沂水县东。
    时彭宠反于渔阳，帝欲自征之，湛上疏谏曰：“臣闻文王受命而征伐五国，[一]　　必先询之同姓，然后谋于k臣，加占蓍龟，以定行事，[二]故谋则成，卜则吉，战则胜。其诗曰：‘帝谓文王，询尔仇方，同尔弟兄，以尔钩援，与尔临迹以伐崇庸。’[三]崇国城守，先退后伐，[四]所以重人命，俟时而动，故参分天下而有其二。陛下承大乱之极，受命而帝，兴明祖宗，出入四年，而灭□乡，制五校，降铜马，破赤眉，诛邓奉之属，不为无功。今京师空匮，资用不足，未能服近而先事边外；且渔阳之地，逼接北狄，黠虏困迫，必求其助。又今所过县邑，尤为困乏。种麦之家，多在城郭，闻官兵将至，当已收之矣。大军远涉二千余里，士马罢劳，转粮艰阻。今兖、豫、青、冀，中国之都，而寇贼从横，未及从化。
    渔阳以东，本备边塞，地接外虏，贡税微薄。安平之时，尚资内郡，况今荒耗，岂足先图？而陛下舍近务远，弃易求难，四方疑怪，百姓恐惧，诚臣之所惑也。
    复愿远览文王重兵博谋，近思征伐前后之宜，顾问有司，使极愚诚，采其所长，择之圣虑，以中土为忧念。”帝览其奏，竟不亲征。

　　注[一]五国谓西伯受命伐犬夷，伐密须，伐耆，伐邗，伐崇。见史记。
    注[二]书曰：“谋及卿士，谋及卜筮。”又曰：“文王唯卜用，克绥受兹命。”
    诗大雅曰：“爰始爰谋，爰契我龟。”
    注[三]诗大雅也。仇，匹也。钩援，梯所引上城也。临，临车也。迹汲狄病
    庸，城也。崇侯倡纣为无道，故伐焉。
    注[四]左氏传曰：“文王闻崇德乱而伐之，军三旬而不降，退修政而复伐之，因垒而降。”
    时贼徐异卿等[一]万余人据富平，连攻之不下，[二]唯云“愿降司徒伏公”。帝知湛为青、徐所信向，遣到平原，异卿等即日归降，护送洛阳。

　　注[一]异卿即获索贼帅徐少也。
    注[二]富平，县名，属平原郡，故城今棣州厌次县也。
    湛虽在仓卒，造次必于文德，以为礼乐政化之首，颠沛犹不可违。[一]是岁奏行乡饮酒礼，遂施行也。

　　注[一]颠沛犹僵仆也。
    其冬，车驾征张步，留湛居守。时蒸祭高庙，[一]而河南尹、司隶校尉于庙中争论，湛不举奏，坐策免。六年，徙封不其侯，邑三千六百户，遣就国。[二]　　后南阳太守杜诗上疏荐湛曰：“臣闻唐、虞以股肱康，文王以多士宁，是故诗称‘济济’，书曰‘良哉’。[三]臣诗窃见故大司徒阳都侯伏湛，自行束修，讫无毁玷，[四]笃信好学，守死善道，经为人师，行为仪表。前在河内朝歌及居平原，[五]吏人畏爱，则而象之。遭时反复，不离兵凶，秉节持重，有不可夺之志。陛下深知其能，显以宰相之重，贤百姓，仰望德义。微过斥退，久不复用，有识所惜，儒士痛心，臣窃伤之。湛容貌堂堂，国之光晖；[六]智略谋虑，朝之渊薮。髫发厉志，白首不衰。[七]实足以先后王室，名足以光示远人。[八]　　古者选擢诸侯以为公卿，是故四方回首，仰望京师。[九]柱石之臣，宜居辅弼，[一０]出入禁门，补缺拾遗。臣诗愚戆，不足以知宰相之才，窃怀区区，敢不自竭。臣前为侍御史，上封事，言湛公廉爱下，好恶分明，累世儒学，素持名信，经明行修，通达国政，尤宜近侍，纳言左右，旧制九州五尚书，令一郡二人，[一一]可以湛代。颇为执事所非。但臣诗蒙恩深渥，所言诚有益于国，虽死无恨，故复越职触冒以闻。”

　　注[一]冬祭曰蒸也。
    注[二]不其，县名，属琅邪郡。其音基。
    注[三]大雅诗曰：“济济多士。”尚书曰：“股肱良哉。”
    注[四]讫，竟也。玷，缺也。自行束修谓年十五以上。
    注[五]朝歌，河内县名也，故城在今]州]县西。王莽改河内为后队，谓湛为*[后]*队属正也。
    注[六]堂堂，盛威仪也。
    注[七]埤苍曰：“髫，髦也。”髫发谓童子垂发。
    注[八]先后，相导也。诗大雅曰：“予*(则)**[曰]*有先后。”先音先见反。后音胡豆反。
    注[九]左传曰：“郑武公、庄公为平王卿士。”东观记曰：“诗上书：‘武公、庄公所以砥砺蕃屏，劝进忠信，令四方诸侯咸乐回首，仰望京师。’”注[一０]柱石，承栋梁也。前书田延年曰：“将军为国柱石。”尚书大传曰：“古者天子必有四邻，前曰疑，后曰承，左曰辅，右曰弼。天子有问无以对，责之疑；可志而不志，责之承；可正而不正，责之辅；可扬而不扬，责之弼。”
    注[一一]盖旧制九州共选五人以任尚书，令则一郡乃有二人，故欲以湛代一人之处。
    十三年夏，征，□尚书择拜吏日，未及就位，因燕见中暑，病卒。赐秘器，帝亲吊祠，遣使者送丧修。
    二子：隆，翕。
    翕嗣爵，卒，子光嗣。光卒，子晨嗣。[一]晨谦敬博爱，好学尤笃，以女孙为顺帝贵人，奉朝请，位特进。卒，子无忌嗣，亦传家学，博物多识，顺帝时，为侍中屯骑校尉。永和元年，诏无忌与议郎黄景校定中书五经、诸子百家、术。[二]元嘉中，桓帝复诏无忌与黄景、崔等共撰汉记。又自采集古今，删着事要，号曰伏侯注。[三]无忌卒，子质嗣，官至大司农。质卒，子完嗣，尚桓帝女阳安长公主。女为孝献皇后。曹操杀后，诛伏氏，国除。

　　注[一]东观记曰：“晨尚高平公主。”
    注[二]中书，内中之书也。文志曰“诸子凡一百八十九家”，言百家，举其成数也。谓书、数、射、御，术谓医、方、卜、筮。
    注[三]其书上自黄帝，下尽汉质帝，为八卷，见行于今。
    初，自伏生已后，世传经学，清静无竞，故东州号为“伏不□”云。
    隆字伯文，少以节操立名，[一]仕郡督邮。建武二年，诣怀宫，光武甚亲接之。

　　注[一]东观记“隆”作“盛”，字伯明。
    时张步兄弟各拥强兵，据有齐地，拜隆为太中大夫，持节使青徐二州，招降郡国。隆移檄告曰：“乃者，猾臣王莽，杀帝盗位。宗室兴兵，除乱诛莽，故k下推立圣公，以主宗庙。而任用贼臣，杀戮贤良，三王作乱，盗贼从横，忤逆天心，[一]卒为赤眉所害。皇天佑汉，圣哲应期，陛下神武奋发，以少制。故寻、邑以百万之军，溃散于昆阳，王郎以全赵之师，土崩于邯郸，[二]大肜、高胡望旗消靡，铁胫、五校莫不摧破。梁王刘永，幸以宗室属籍，爵为侯王，不知厌足，自求祸弃，遂封爵牧守，造为诈逆。今虎牙大将军屯营十万，已拔睢阳，刘永奔迸，家已族矣。此诸君所闻也。不先自图，后悔何及？”青、徐k盗得此惶怖，获索贼右师郎等六校实时皆降。[三]张步遣使随隆，[四]诣阙上书，献鳆鱼。[五]

　　注[一]三王见圣公传。
    注[二]全赵谓举赵之地。
    注[三]"右”或为“古”。
    注[四]东观记步遣其掾孙昱随之。
    注[五]郭璞注三苍云：“鳆似蛤，偏着石。”广志曰：“鳆无鳞有壳，一面附石，细孔杂杂，或七或九。”本草云：“石决明，一名鳆鱼。”音步角反。
    其冬，拜隆光禄大夫，复使于步，并与新除青州牧守及都尉俱东，诏隆辄拜令长以下。隆招怀绥缉，多来降附。帝嘉其功，比之郦生。[一]即拜步为东莱太守，而刘永亦复遣使立步为齐王。步贪受王爵，茉ノ淳觥[二]隆晓譬曰：“高祖与天下约，非刘氏不王，今可得为十万户侯耳。”步欲留隆与共守二州，隆不听，[三]求得反命，步遂执隆而受永封。隆遣闲使上书曰：“臣隆奉使无状，[四]受执凶逆，虽在困□，授命不顾。又吏人知步反畔，心不附之，愿以时进兵，无以臣隆为念。臣隆得生到阙廷，受诛有司，此其大愿；若令没身寇手，以父母昆弟长累陛下。[五]陛下与皇后p太子永享万国，与天无极。”帝得隆奏，召父湛流涕以示之曰：“隆可谓有苏武之节。[六]　　恨不且许而遽求还也！”其后步遂杀之，时人莫不怜哀焉。

　　注[一]郦生，郦食其也。说齐王广，下齐七十余城。食其音异基。
    注[二]芤粢越穹础
    注[三]二州，青州p徐州也。
    注[四]言罪大也。
    注[五]累，托也，音力伪反。
    注[六]武帝时，苏武使匈奴，会卫律所将降者，阴相与谋，劫单于母阏氏归汉，事发，单于使卫律考其事，召武受辞。武不屈节，引佩刀自刺。单于欲降武，武不降，杖节牧羊海上，卧起操持节，节髦尽落。在匈奴中十九年，乃得归汉。
    见前书也。
    五年，张步平，车驾幸北海，诏隆中弟咸收隆丧，赐给棺敛，太中大夫护送丧事，诏告琅邪作，以子瑗为郎中。
    侯霸字君房，河南密人也。族父渊，以宦者有才辩，任职元帝时，佐石显等领中书，号曰大常侍。成帝时，任霸为太子舍人。[一]霸矜严有威容，家累千金，不事产业。笃志好学，师事九江太守房元，治谷梁春秋，为元都讲。[二]王莽初，五威司命陈崇举霸德行，迁随宰。[三]县界旷远，滨带江湖，而亡命者多为寇盗。霸到，即案诛豪猾，分捕山贼，县中清静。再迁为执法刺奸，[四]纠案宋徽撸无所疑惮。后为淮平大尹，政理有能名。[五]及王莽之败，霸保固自守，卒全一郡。

　　注[一]汉官仪曰：“太子舍人，选良家子孙，秩二百石。”
    注[二]东观记曰“从钟宁君受律”也。
    注[三]王莽置五威司命将军，又改县令长曰宰。随，县名，属南阳郡，今随州县也。
    注[四]王莽传曰：“置执法左右刺奸，选能吏侯霸等分督六尉p六队，如汉刺史。”
    注[五]王莽改临淮郡为淮平。
    更始元年，遣使征霸，[一]百姓老弱相携号哭，遮使者车，或当道而卧。皆曰：
    "愿乞侯君复留年。”民至乃戒乳妇勿得举子，侯君当去，必不能全。使者虑霸就征，临淮必乱，不敢授玺书，具以状闻。会更始败，道路不通。

　　注[一]东观记曰：“遣谒者侯盛p荆州刺史费遂，赍玺书征霸。”
    建武四年，光武征霸与车驾会寿春，拜尚书令。时无故典，朝廷又少旧臣，霸明习故事，收录遗文，条奏前世善政法度有益于时者，皆施行之。每春下宽大之诏，奉四时之令，皆霸所建也。[一]明年，代伏湛为大司徒，封关内侯。在位明察守正，奉公不回。

　　注[一]月令春布德行庆，施惠下人，故曰宽大。奉四时谓依月令也。
    十三年，霸薨，帝深伤惜之，亲自临吊。下诏曰：“惟霸积善清e。视事九年。
    汉家旧制，丞相拜日，封为列侯。[一]朕以军师暴露，功臣未封，缘忠臣之义，不欲相u，未及爵命，奄然而终。呜呼哀哉！”于是追封谥霸则乡哀侯，食邑二千六百户。子昱嗣。临淮吏人共为立祠，四时祭焉。以沛郡太守韩歆代霸为大司徒。

　　注[一]汉自高祖以列侯为丞相，武帝以元勋佐命皆尽，拜公孙弘为丞相，封平津侯，因以为故事。
    歆字翁君，南阳人，以从攻伐有功，封扶阳侯。好直言，无隐讳，帝每不能容。
    尝因朝会，闻帝读隗嚣p公孙述相与书，歆曰：“亡国之君皆有才，桀纣亦有才。”
    帝大怒，以为激发。歆又证岁将饥凶，指天画地，言甚刚切，坐免归田里。帝犹不释，复遣使宣诏责之。司隶校尉鲍永固请不能得，歆及子婴竟自杀。歆素有重名，死非其罪，多不厌，[一]帝乃追赐钱谷，以成礼葬之。[二]

　　注[一]厌音一叶反。
    注[二]成礼，具礼也。言不以非命而降其葬礼。
    后千乘欧阳歙p清河戴涉相代为大司徒，坐事下狱死，自是大臣难居相任。其后河*(南)**[内]*蔡茂，京兆玉况，[一]魏郡冯勤，皆得薨位。况字文伯，性聪敏，为陈留太守，以德行化人，迁司徒，四年薨。

　　注[一]玉音肃。
    昱后徙封于陵侯，[一]永平中兼太仆。昱卒，子建嗣。建卒，子昌嗣。

　　注[一]于陵，县名，属济南郡，故城在今淄州长山县南。
    宋弘字仲子，京兆长安人也。父尚，成帝时至少府；哀帝立，以不附董贤，违忤抵罪。弘少而温顺，哀平闲作侍中，王莽时为共工。[一]赤眉入长安，遣使征弘，逼迫不得已，行至渭桥，自投于水，家人救得出，因佯死获免。

　　注[一]王莽改少府曰共工。
    光武即位，征拜太中大夫。建武二年，代王梁为大司空，封找睾睢[一]所得租奉分赡九族，家无资产，以清行致称。徙封宣平侯。

　　注[一]找翕。
    帝尝问弘通博之士，弘乃荐沛国桓谭才学洽闻，几能及杨雄p刘向父子。[一]　　于是召谭拜议郎p给事中。帝每燕，辄令鼓琴，好其繁声。弘闻之不悦，悔于荐举，伺谭内出，正朝服坐府上，遣吏召之。谭至，不与席而让之曰：“吾所以荐子者，欲令辅国家以道德也，而今数进郑声以乱雅颂，非忠正者也。[二]能自改邪？将令相举以法乎？”谭顿首辞谢，良久乃遣之。后大会k臣，帝使谭鼓琴，谭见弘，失其常度。帝怪而问之。弘乃离席免冠谢曰：“臣所以荐桓谭者，望能以忠正导主，而令朝廷耽悦郑声，臣之罪也。”帝改容谢，使反服，其后遂不复令谭给事中。弘推进贤士冯翊p桓梁三十余人，或相及为公卿者。[三]

　　注[一]几音祈。洽，浃洽也。几，近也。前书班固曰，谷永经书，泛为疏达，不能浃洽如刘向父子及杨雄也。故弘引焉。
    注[二]论语孔子曰：“恶郑声之乱雅乐也。”史记曰“郑音好滥淫志”也。
    注[三]及犹继也。
    弘当燕见，御坐新屏风，图画列女，帝数顾视之。弘正容言曰“未见好德如好色者。”帝即为彻之。笑谓弘曰：“闻义则服，可乎？”对曰：“陛下进德，臣不胜其喜。”
    时帝姊湖阳公主新寡，帝与共论朝臣，微观其意。主曰：“宋公威容德器，k臣莫及。”帝曰：“方且图之。”后弘被引见，帝令主坐屏风后，因谓弘曰：“谚言贵易交，富易妻，人情乎？”弘曰：“臣闻贫贱之知不可忘，糟糠之妻不下堂。”
    帝顾谓主曰：“事不谐矣。”
    弘在位五年，坐考上党太守无所据，免归第。[一]数年卒，无子，国除。

　　注[一]言无罪状可据。
    弘弟嵩，以刚强孝烈著名，官至河南尹。嵩子由，*(章)**[元]*和闲为太尉，坐阿党窦宪，策免归本郡，自杀。由二子：汉，登。登在儒林传。
    汉字仲和，以经行著名，举茂才，四迁西河太守。永建元年，为东平相p度辽将军，[一]立名节，以威恩著称。迁太仆，上病自乞，拜太中大夫，卒。策曰：
    "太中大夫宋汉，清修雪白，正直无邪。前在方外，仍统军实，[二]怀柔异类，莫匪嘉绩，戎车载戢，边人用宁。予录乃勋，引登九列。因病退让，守约弥坚，将授三事，未克而终。朝廷蝼悼，怛其怆然。诗不云乎：‘肇敏戎功，用锡尔祉。’[三]其令将相大夫会葬，加赐钱十万，及其在殡，以全素丝羔羊之e焉。”[四]

　　注[一]为东平王苍曾孙端相也。
    注[二]仍，频也。统，领也。军实谓军之所资也，左传曰“隳军实”。
    注[三]大雅江汉之诗也。吉甫美宣王能兴衰拨乱，命召公平淮夷。毛苌注云：“肇，谋也。敏，疾也。戎，大也。功，事也。祉谓福庆。”
    注[四]诗国风曰：“羔羊之皮，素丝五F，退食自公，委*[蛇]*委*(蛇)*蛇。”
    退食，减膳也。言卿大夫巳下，皆衣羔羊之裘，缝以素丝，自减膳食，从于公事，行步委蛇自得。
    子则，字符矩，为鄢陵令，亦有名蟆０瓮郡韦着p扶风法真，称为知人。则子年十岁，与苍头共弩射，苍头弦断矢激，误中之，即死。奴叩头就诛，则察而恕之。颍川荀爽深以为美，时人亦服焉。
    论曰：中兴以后，居台相总权衡多矣，其能以任职取名者，岂非先远业后小数哉？[一]故惠公造次，急于乡射之礼；君房入朝，先奏宽大之令。夫器博者无近用，道长者其功远，盖志士仁人所为根心者也。[二]君子以之得，固贵矣；
    以之失，亦得矣。[三]宋弘止繁声，戒淫色，其有关雎之风乎！[四]

　　注[一]远业谓德礼，小数谓名法也。
    注[二]根犹本也。
    注[三]以之得，谓行道义而得，固可贵矣。以之失，谓行道义而失，亦为得也。
    注[四]诗序曰：“关雎乐得淑女以配君子，忧在进贤，不淫其色也。”
    蔡茂字子礼，河内怀人也。哀平闲以儒学显，征试博士，对策陈灾异，以高等擢拜议郎，迁侍中。遇王莽居摄，以病自免，不仕莽朝。
    会天下扰乱，茂素与窦融善，因避难归之。融欲以为张掖太守，固辞不就；每所饷给，计口取足而已。后与融俱征，复拜议郎，再迁广汉太守，有政绩称。
    时阴氏宾客在郡界多犯吏禁，茂辄纠案，无所回避。会洛阳令董宣举纠湖阳公主，帝始怒收宣，既而赦之。茂喜宣刚正，欲令朝廷禁制贵戚，乃上书曰：“臣闻兴化致教，必由进善；康国宁人，莫大理恶。陛下圣德系兴，再隆大命，即位以来，四海晏然。诚宜夙兴夜寐，虽休勿休。然顷者贵戚椒房之家，数因恩耍干犯吏禁，杀人不死，伤人不论。臣恐绳墨弃而不用，[一]斧斤废而不举。
    [二]近湖阳公主奴杀人西市，而与主共舆，出入宫省，逋罪积日，冤魂不报。
    洛阳令董宣，直道不顾，干主讨奸。陛下不先澄审，召欲加棰。当宣受怒之初，京师侧耳；及其蒙宥，天下拭目。今者，外戚x逸，宾客放滥，宜□有司案理奸罪，使执平之吏永申其用，以厌远近不缉之情。”光武纳之。[三]

　　注[一]绳墨谕章程也。
    注[二]斧斤谓刑戮也。贾谊曰“释斤斧之用”也。
    注[三]缉，K也。
    建武二十年，代戴涉为司徒，在职清俭匪懈。二十三年薨于位，时年七十二。
    赐东园梓棺，赙赠甚厚。[一]

　　注[一]东园，署名，主作棺也。
    茂初在广汉，梦坐大殿，极上有三穗禾，茂跳取之，得其中穗，辄复失之。[一]　　以问主簿郭贺，贺离席庆曰：“大殿者，宫府之形象也。极而有禾，人臣之上禄也。取中穗，是中台之位也。于字禾失为秩，虽曰失之，乃所以得禄秩也。衮职有阙，君其补之。”[二]旬月而茂征焉，乃辟贺为掾。

　　注[一]屋之大者，古通呼为殿也。极，殿梁也。前书音义曰：“三辅闲谓屋梁为极。”
    注[二]三公服衮，画为龙。龙首衮衮然，故言衮龙。诗曰：“衮职有阙，仲山甫补之。”
    贺字乔卿，雒*(阳)*人。祖父坚伯，父游君，并修清节，不仕王莽。贺能明法，累官，建武中为尚书令，在职六年，晓习故事，多所匡益。拜荆州刺史，引见赏赐，恩宠隆异。及到官，有殊政。百姓便之，歌曰：“厥德仁明郭乔卿，忠正朝廷上下平。”显宗巡狩到南阳，特见嗟叹，赐以三公之服，黼黻冕旒。[一]□行部去b帷，使百姓见其容服，以章有德。每所经过，吏人指以相示，莫不荣之。永平四年，征拜河南尹，以清静称。
    在官三年卒，诏书蝼惜，赐车一乘，钱四十万。

　　注[一]三公服衮冕。黼若斧形，黻若两“己”相背。冕以木为之，衣以帛，玄上c下，广八寸，长尺六寸。旒谓冕前后所垂玉也，天子十二旒，上公九旒。
    冯勤字伟伯，魏郡繁阳人也。曾祖父扬，宣帝为弘农太守。有八子，皆为二千石，赵魏闲荣之，号曰“万石君”焉。兄弟形皆伟壮，唯勤祖父偃，长不满七尺，常自耻短陋，恐子孙之似也，[一]乃为子伉娶长妻。伉生勤，长八尺三寸。
    八岁善计。[二]

　　注[一]东观记偃为黎阳令。
    注[二]计，g术也。
    初为太守铫期功曹，有高能称。期常从光武征伐，政事一以委勤。勤同县冯巡等举兵应光武，谋未成而为豪右焦廉等所反，[一]勤乃率将老母兄弟及宗亲归期，期悉以为腹心，荐于光武。初未被用，后乃除为郎中，给事尚书。[二]以图议军粮，在事精勤，遂见亲识。
    每引进，帝辄顾谓左右曰：“佳乎吏也！”由是使典诸侯封事。勤差量功次轻重，国土远近，地朔岜。不相u越，莫不厌服焉。自是封爵之制，非勤不定。帝益以为能，尚书事，皆令总录之。

　　注[一]反音幡。
    注[二]东观记魏郡太守范横上疏荐勤，然始除之。
    司徒侯霸荐前梁令阎杨。杨素有讥议，帝常嫌之，既见霸奏，疑其有奸，大怒，赐霸玺书曰：“崇山、幽都何可偶，[一]黄钺一下无处所。[二]欲以身试法邪？
    将杀身以成仁邪？”使勤奉策至司徒府。勤还，陈霸本意，申释事理，帝意稍解，拜勤尚书仆射。职事十五年，以勤劳赐爵关内侯。迁尚书令，拜大司农，三岁迁司徒。

　　注[一]崇山，南裔也。幽都，北裔也。偶，对也。言将杀之，不可得流徙也。
    尚书舜流共工于幽州，放O兜于崇山。
    注[二]钺，斧也，以黄金饰之，所以戮人。
    先是三公多见罪退，帝贤勤，欲令以善自终，乃因燕见从容戒之曰：“朱浮上不忠于君，下陵轹同列，竟以中伤至今，[一]死生吉凶未可知，岂不惜哉！人臣放逐受诛，虽复追加赏赐赙祭，不足以偿不訾之身。[二]忠臣孝子，览照前世，以为镜诫。能尽忠于国，事君无二，则爵赏光乎当世，功名列于不朽，可不勉哉！”勤愈恭约尽忠，号称任职。

　　注[一]朱浮为大司空，坐卖弄国恩免，又为陵轹同列，帝衔之，惜其功，不忍加罪。
    注[二]訾，量也。言无量可比之，贵重之极也。訾与资同。
    勤母年八十，每会见，诏□勿拜，令御者扶上殿，顾谓诸王主曰：“使勤贵宠者，此母也。”其见亲重如此。
    中元元年，薨，[一]帝悼惜之，使者吊祠，赐东园秘器，R赠有加。

　　注[一]东观记曰：“中元元年，车驾西幸长安，祠园陵还，勤燕见前殿尽日，归府，因病喘逆，上使太医疗视，赏赐钱帛，遂薨。”
    勤七子。长子宗嗣，至张掖属国都尉。中子顺，尚平阳长公主，终于大鸿胪。[一]　　建初八年，以顺中子奋袭主爵为平阳侯，薨，无子。永元七年，诏书复封奋兄羽林右监劲为平阳侯，奉公主之祀。奋弟由，黄门侍郎，尚平安公主。[二]劲薨，子卯嗣。卯延光中为侍中，薨，子留嗣。

　　注[一]平阳主，明帝女。
    注[二]章帝女也。臣贤案：东观记亦云安平，皇后纪云由尚平邑公主，纪传不同，未知孰是。
    赵□字伯阳，南阳宛人也。少有节操。从兄为人所杀，无子，□年十五，常思报之。乃挟兵结客，后遂往复仇。而仇家皆疾病，无相距者。□以因疾报杀，非仁者心，且释之而去。顾谓仇曰：“尔曹若健，远相避也。”仇皆卧自搏。[一]　　后病愈，悉自缚诣□，□不与相见，后竟杀之。

　　注[一]自搏犹叩头也。
    更始即位，舞阴大姓李氏拥城不下，更始遣柱天将军李宝降之，不肯，云“闻宛之赵氏有孤孙□，信义著名，愿得降之”。更始乃征□。□年未二十，既引见，更始笑曰：“茧栗犊，岂能负重致远乎？”[一]即除为郎中，行偏将军事，使诣舞阴，而李氏遂降。□因进入颍川，击诸不下者，历汝南界，还宛。更始大悦，谓□曰：“卿名家驹，努力勉之。”[二]会王莽遣王寻、王邑将兵出关，更始乃拜□为五威偏将军，使助诸将拒寻、邑于昆阳。光武破寻、邑，□被创，有战劳，还拜中郎将，封勇功侯。

　　注[一]犊角如茧栗，言小也。礼纬曰：“天地之牲角茧栗。”
    注[二]武帝谓刘德为千里之驹，故以□比之。
    更始败，□为赤眉兵所围，迫急，乃u屋亡走，与所友善韩仲伯等数十人，携小弱，越山阻，径出武关。仲伯以妇色美，虑有强暴者，而己受其害，欲弃之于道。□责怒不听，因以泥涂仲伯妇面，载以鹿车，身自推之。[一]每道逢贼，或欲逼略，□辄言其病状，以此得免。既入丹水，[二]遇更始亲属，皆跣涂炭，饥困不能前。[三]□见之悲感，所装缣帛资粮，悉以与之，将护归乡里。

　　注[一]风俗通曰：“俗说鹿车窄小，裁容一鹿。”
    注[二]丹水，县名，属南阳郡，故城在今邓州内乡县西南，临丹水。
    注[三]涂炭者，若陷泥坠火，喻穷困之极也。
    时邓奉反于南阳，□素与奉善，数遗书切责之，而谗者因言□与奉合谋，帝以为疑。及奉败，帝得□书，乃惊曰：“赵□真长者也。”即征□，引见，赐赜马，待诏公车。时江南未宾，道路不通，以□守简阳侯相。□不肯受兵，[一]单车驰之简阳。吏民不欲内□，□乃告譬，呼城中大人，示以国家威信，其帅即开门面缚自归，由是诸营壁悉降。荆州牧奏□才任理剧，诏以为平林侯相。攻击k贼，安集已降者，县邑平定。

　　注[一]东观记曰：“□□从骑都尉储融受兵二百人，通利道路。□白上，不愿受融兵，单车驰往，度其形况。上许之。”
    后拜怀令。大姓李子春先为琅邪相，豪猾并兼，为人所患，□下车，闻其二孙杀人事未发觉，即穷诘其奸，收考子春，二孙自杀。京师为请者数十，终不听。
    时赵王良疾病将终，车驾亲临王，问所欲言。王曰：“素与李子春厚，今犯罪，怀令赵□欲杀之，愿乞其命。”
    帝曰：“吏奉法，律不可枉也，更道它所欲。”王无复言。既薨，帝追感赵王，乃贳出子春。
    其年，迁□平原太守。时平原多盗贼，□与诸郡讨捕，斩其渠帅，余党当坐者数千人。□上言“恶恶止其身，[一]可一切徙京师近郡”。帝从之，乃悉移置颍川、陈留。于是擢举义行，诛锄奸恶。后青州大蝗，侵入平原界辄死，岁屡有年，百姓歌之。

　　注[一]公羊传曰：“善善及子孙，恶恶止其身。”
    二十六年，帝延集内戚燕会，欢甚，诸夫人各各前言“赵□笃义多恩，往遭赤眉出长安，皆为□所济活”。帝甚嘉之。后征□入为太仆，引见谓曰：“卿非但为英雄所保也，妇人亦怀卿之恩。”厚加赏赐。
    二十七年，拜太尉，赐爵关内侯。时南单于称臣，乌桓、鲜卑并来入朝，帝令□典边事，思为久长规。[一]□上复缘边诸郡，幽并二州由是而定。[二]

　　注[一]规，谋也。
    注[二]复音伏。谓建武六年徙云中、五原人于常山、居庸闲，至二十六年复令还云中、五原。东观记曰：“草创苟合，未有还人，盖□至此，请徙之令尽也。”
    三十年，□上言宜封禅，正三雍之礼。中元元年，从封泰山。及帝崩，□受遗诏，典丧礼。是时藩王皆在京师，自王莽篡乱，旧典不存，皇太子与东海王等杂止同席，宪章无序。
    □乃正色，横□殿阶，扶下诸王，以明尊卑。时藩国官属出入宫省，与百僚无别，□乃表奏谒者将护，分止它县，诸王并令就邸，唯朝晡入临。整礼仪，严门]，内外肃然。
    永平元年，封节乡侯。三年春，坐考中山相薛修事不实免。[一]其冬，代窦融为]尉。八年，代虞延行太尉事，居府如真。后遭母忧，上疏乞身行丧礼，显宗不许，遣使者为释服，赏赐恩宠甚渥。□内典宿]，外干宰职，正身立朝，未尝懈惰。及帝崩，复典丧事，再奉大行，礼事修举。肃宗即位，进为太傅，录尚书事。擢诸子为郎吏者七人。长子代，给事黄门。

　　注[一]修，光武子中山王焉相也。
    建初五年，□疾病，帝亲幸视。及薨，车驾往临吊。时年八十四。谥曰正侯。
    子代嗣，官至越骑校尉。永元中，副行征西将军刘尚征羌，坐事下狱，疾病物故。和帝怜之，赐秘器钱布。赠越骑校尉、节乡侯印绶。子直嗣，官至步兵校尉。直卒，子淑嗣，无子，国除。
    牟融字子优，北海安丘人也。少博学，以大夏侯尚书教授，[一]门徒数百人，名称州里。以司徒茂才为丰令，[二]视事三年，县无狱讼，为州郡最。

　　注[一]大夏侯名胜，宣帝时人也。
    注[二]司徒举为茂才也。丰，今徐州县也。
    司徒范迁荐融忠正公方，经行纯备，宜在本朝，并上其理状。[一]永平五年，入代鲍昱为司隶校尉，多所举正，百僚敬惮之。八年，代包咸为大鸿胪。十一年，代鲑阳鸿为大司农。[二]

　　注[一]汉官仪曰：“范迁字子庐，沛人也。”
    注[二]鲑阳，姓也，音胡佳反。
    是时显宗方勤万机，公卿数朝会，每辄延谋政事，判折狱讼。融经明才高，善论议，朝廷皆服其能；帝数嗟叹，以为才堪宰相。明年，代伏恭为司空，[一]　　举动方重，甚得大臣节。肃宗即位，以融先朝名臣，代赵□为太尉，与□参录尚书事。

　　注[一]恭字叔齐，伏湛同产兄子也。见东观记。
    建初四年薨，车驾亲临其丧。时融长子麟归乡里，帝以其余子幼弱，□太尉掾史教其威仪进止，赠R恩宠笃密焉。又赐茔地于显节陵下，除麟为郎。
    韦彪字孟达，扶风平陵人也。高祖贤，宣帝时为丞相。祖赏，哀帝时为大司马。
    彪孝行纯至，父母卒，哀毁三年，不出庐。服竟，羸瘠骨立异形，医疗数年乃起。好学洽闻，雅称儒宗。建武末，举孝廉，除郎中，以病免，复归教授。
    安贫乐道，恬于进趣，三辅诸儒莫不慕仰之。
    显宗闻彪名，永平六年，召拜谒者，赐以车马衣服，三迁魏郡太守。肃宗即位，以病免。征为左中郎将、长乐]尉，数陈政术，每归宽厚。比上疏乞骸骨，拜为奉车都尉，秩中二千石，赏赐恩宠，侔于亲戚。
    建初七年，车驾西巡狩，以彪行太常从，数召入，问以三辅旧事，礼仪风俗。
    彪因建言：“今西巡旧都，宜追录高祖、中宗功臣，[一]锵韵妊，纪其子孙。”
    帝纳之。行至长安，乃制诏京兆尹、右扶风求萧何、霍光后。时光无苗裔，唯封何末孙熊为A侯。建初二年已封曹参后曹湛为平阳侯，故不复及焉。乃厚赐彪钱珍羞食物，使归平陵上。还，拜大鸿胪。

　　注[一]中宗，宣帝。
    是时陈事者，多言郡国贡举率非功次，故守职益懈而吏事□疏，咎在州郡。有诏下公卿朝臣议。彪上议曰：“伏惟明诏，忧劳百姓，垂恩选举，务得其人。夫国以简贤为务，贤以孝行为首。孔子曰：‘事亲孝故忠可移于君，是以求忠臣必于孝子之门。’[一]　　夫人才行少能相兼，是以孟公绰优于赵、魏老，不可以为滕、薛大夫。[二]忠孝之人，持心近厚；锻炼之吏，持心近薄。[三]三代之所以直道而行者，在其所以磨之故也。[四]士宜以才行为先，不可纯以阀阅。[五]然其要归，在于选二千石。二千石贤，则贡举皆得其人矣。”帝深纳之。

　　注[一]孝经纬之文也。
    注[二]论语孔子之言也。公绰，鲁大夫。赵、魏皆晋卿之邑也。家臣称老。公绰性寡欲，赵、魏老优闲无事；滕、薛小国，大夫职烦，故不可为也。
    注[三]苍颉篇曰：“锻，椎也。”锻炼犹成孰也。言深文之吏，入人之罪，犹工冶陶铸锻炼，使之成孰也。前汉路温舒上疏曰“锻炼而周内之”。
    注[四]论语孔子曰：“吾之于人，谁毁谁誉，如有所誉者，其有所试矣，斯三代之所以直道而行*(之)**[也]*。”彪引之者，言古之用贤皆磨砺选练，然后用之。
    注[五]史记曰：“明其等曰阀，积功曰阅。”
    彪以世承二帝吏化之后，多以苛刻为能，[一]又置官选职，不必以才，因盛夏多寒，上疏谏曰：“臣闻政化之本，必顺阴阳。伏见立夏以来，当暑而寒，殆以刑罚刻急，郡国不奉时令之所致也。农人急于务而苛吏夺其时，赋发充常调而贪吏割其财，此其巨患也。夫欲急人所务，当先除其所患。天下枢要，在于尚书，[二]尚书之选，岂可不重？而闲者多从郎官超升此位，虽晓习文法，长于应对，然察察小慧，类无大能。宜简尝历州宰素有名者，唯进退舒，时有不逮，然端心向公，奉职周密。宜鉴啬夫捷急之对，[三]　　深思绛侯木讷之功也。[四]往时楚狱大起，故置令史以助郎职，而类多小人，好为奸利。今者务简，可皆停省。又谏议之职，应用公直之士，通才謇正，有补益于朝者。今或从征试辈为大夫。[五]又御史外迁，动据州郡。并宜清选其任，责以言绩。其二千石视事虽久，而为吏民所便安者，宜增秩重赏，勿妄迁徙。惟留圣心。”书奏，帝纳之。

　　注[一]二帝，光武、明帝也。
    注[二]百官志曰“尚书，主知公卿二千石吏人上书、外国夷狄事”，故曰枢要。
    注[三]啬夫，官名也。文帝出上林，登虎圈，因问上林尉禽兽簿，不能对。虎圈啬夫从傍代对，响应无穷。文帝拜啬夫为上林令，张释之曰：“夫绛侯、东阳侯言事曾不能出口，岂此啬夫喋喋利口捷急哉？”文帝曰“善”，遂不拜啬夫为上林令。
    注[四]木，质也。讷，钝也。前书曰“周勃木强少文”，又曰“安刘氏者必勃”。
    注[五]辈，类也。
    元和二年春，东巡狩，以彪行司徒事从行。还，以病乞身，帝遣小黄门、太医问病，赐以食物。彪遂称困笃。章和二年夏，使谒者策诏曰：“彪以将相之裔，勤身饬行，出自州里，在位历载。中被笃疾，连上求退。君年在耆艾，[一]不可复以加增，恐职事烦碎，重有损焉。其上大鸿胪印绶。其遣太子舍人诣中臧府，受赐钱二十万。”[二]　　永元元年，卒，诏尚书：“故大鸿胪韦彪，在位无愆，方欲录用，奄忽而卒。其赐钱二十万，布百匹，谷三千斛。”

　　注[一]礼记曰：“七十曰耆，五十曰艾。”
    注[二]续汉志曰“中臧府，令一人，秩六百石，掌中币帛金钱货物”也。
    彪清俭好施，禄赐分与宗族，家无余财。著书十二篇，号曰韦卿子。
    族子义。义字季节。高祖父玄成，元帝时为丞相。初，彪独徙扶风，故义犹为京兆杜陵人焉。
    兄顺，字叔文，平舆令。有高名。[一]次兄豹，字季明。数辟公府，辄以事去。
    司徒刘恺复辟之，谓曰：“卿以轻好去就，爵位不跻。[二]今岁垂尽，当选御史，意在相荐，子其宿留乎？”[三]豹曰：“犬马齿衰，旅力已劣，[四]仰慕崇恩，故未能自割。且眩瞀滞疾，不堪久待，[五]选荐之私，非所敢当。”遂跣而起。
    恺追之，径去不顾。安帝西巡，征拜议郎。

　　注[一]平舆，县名，属汝南郡，故城在今豫州汝阳县东北。
    注[二]跻，升也。
    注[三]宿留，待也。宿音秀。留音力救反。
    注[四]旅，也。尚书曰：“番番良士，旅力既愆。”
    注[五]眩，风疾也。瞀，乱也。谓视不明之貌也。眩音县。瞀音亡沟反。
    义少与二兄齐名，初仕州郡。太傅桓焉辟举理剧，为广都长，[一]甘陵、陈二县令，[二]政甚有绩，官曹无事，牢狱空虚。数上书顺帝，陈宜依古典，考功黜陟，征集名儒，大定其制。又讥切左右，贬刺窦氏。言既无感，而久抑不迁，以兄顺丧去官。比辟公府，不就。广都为生立庙。及卒，三县吏民为义举哀，若丧考妣。

　　注[一]广都，县名，属蜀郡，故城在今益州成都县东南。
    注[二]甘陵故城在今贝州清河县西北。陈属梁国，今陈州。
    豹子着，字休明。少以经行知名，不应州郡之命。大将军梁冀辟，不就。延熹二年，桓帝公车备礼征，至霸陵，称病归，乃入云阳山，采药不反。有司举奏加罪，帝特原之。复诏京兆尹重以礼敦劝，着遂不就征。[一]灵帝即位，中常侍曹节以陈蕃、窦氏既诛，海内多怨，欲借宠时贤以为名，[二]白帝就家拜着东海相。[三]诏书逼切，不得已，解巾之郡。[四]政任威刑，为受罚者所奏，坐论输左校。[五]又后妻x恣乱政，以之失名，竟归，为奸人所害，隐者耻之。

　　注[一]敦犹逼也。
    注[二]假借时贤宠荣以求美名，用解怨谤。
    注[三]东海王懿相也。即东海王强四代孙。
    注[四]巾，幅巾也。既服冠冕，故解幅巾。
    注[五]左校，署名，属将作也。
    赞曰：湛、霸奋庸，维宁两邦。[一]淮人孺慕，徐寇要降。[二]弘实体远，仁不忘本。[三]□政多螅彪明理损。牟公简帝，身终上衮。

　　注[一]尚书曰：“有能奋庸熙帝之载。”孔安国注曰；“奋，起也。庸，功也。”
    两邦谓湛为平原太守，霸为淮平大尹。
    注[二]徐寇谓徐异卿也。愿要降司徒伏公。
    注[三]谓不忘糟糠妻也。
        校勘记

　　八九三页五行伏理字君游按：集解引惠栋说，谓“君游”前书作“寰”。
    八九五页一０行时贼徐异卿等万余人据富平按：李慈铭谓案光武纪，帝之征张步及湛之免官，皆在建武五年，此传失书“五年”二字。又据纪言吴汉等击富平、获索贼于平原，大破降之。不言湛者，盖时贼已请降，特令湛往受之耳，然其事亦在五年二月。则此传“时贼徐异卿等”句“时”字当易“五年”二字，□事方核。
    八九五页一二行获索贼帅徐少按：集解引惠栋说，谓“获索”应作“富平”。
    八九六页八行髫发厉志按：王先谦谓“髫发”东观记作“龆龀”。
    八九六页一二行旧制九州五尚书令一郡二人按：刊误谓“令”合作“今”。尚书令不可有五人，若言令一郡二人，又无义，改作“今”，乃与注合。
    八九七页四行谓湛为*[后]*队属正也据集解本补。
    八九七页七行予*(则)**[曰]*有先后据汲本、殿本改，与诗合。
    八九七页一二行令则一郡乃有二人按：殿本“令”作“今”。“二人”原斗“一人”，径改正。
    八九七页一三行未及就位按：“未”字原脱，径据汲本、殿本补。
    八九八页九行故东州号为伏不□云按：“云”字原脱，径据汲本、殿本补。
    九００页一五行以子瑗为郎中按：殿本、集解本“瑗”作“援”。
    九０三页三行河*(南)**[内]*蔡茂据殿本改。按：校补谓茂河内怀人，具本传，作“河南”乃形近而斗。
    九０三页四行京兆玉况殿本“玉”作“T”，注同。按：玉字本有肃音，后人不晓，另造一“T”字，以别于金玉之“玉”，亦犹“角里”之“角”，别造一“□”字矣。
    九０四页九行弘推进贤士冯翊桓梁三十余人按：校补谓“三”疑“等”之误，盖三十余人似太多，且文法固宜有一“等”字也。又按：汲本“推进”作“雅进”。
    九０四页一三行御坐新屏风按：集解引惠栋说，谓东观记云“新施屏风”，疑脱“施”字。
    九０五页二行贫贱之知不可忘按：汲本“知”作“交”。张森楷校勘记谓监本、惠校本及治要作“知”，东观记作“交”。
    九０五页六行嵩子由*(章)**[元]*和闲为太尉校补引钱大昭说，谓“章和”当作“元和”。按：宋由于章帝元和三年为太尉，和帝永元四年策免，钱说是，今据改。
    九０五页一一行朝廷蝼悼按：殿本“蝼”作“愍”。
    九０六页四行委*[蛇]*委*(蛇)*蛇据汲本、殿本改。
    九０七页六行举纠湖阳公主按：“公”字原脱，径据汲本、殿本补。
    九０八页四行建武二十年代戴涉为司徒按：集解引周寿昌说，谓建武二十七年始称司徒，去大字，此“司徒”上当有一“大”字。
    九０八页一二行故言衮龙按：汲本、殿本“衮龙”作“龙衮”。
    九０八页一三行贺字乔卿雒*(阳)*人按：集解引惠栋说，谓华阳国志云郭贺广汉雒人，此衍“阳”字。今据删。又按：校补谓东观记亦云贺雒阳人，则误不自范始。
    九０八页一三行累官建武中为尚书令按：校补谓“累官”下当有脱文。
    九０九页二行诏书蝼惜按：殿本“蝼”作“愍”。
    九一０页六行前梁令阎杨按：集解引惠栋说，谓王霸传“杨”作“阳”。
    九一二页一行赵□集解引惠栋说，谓东观记作“喜”，喜与熹古字通。王先谦谓续汉书作“熹”。
    九一二页一二行礼纬曰天地之牲角茧栗汲本、殿本“礼纬”作“礼记”。按：礼王制云“祭天地之牛角茧栗”。
    九一四页一二行徙云中五原人于常山居庸闲按：校补谓“闲”当作“关”，谓常山关、居庸关也。常山关在代郡，居庸关在上谷，中隔长城，亘千余里，不能谓徙于其闲明矣。
    九一四页一五行杂止同席按：集解引惠栋说，谓续汉书“杂止”作“杂坐”。
    九一五页四行八年代虞延行太尉事按：集解引惠栋说，谓案纪当在七年。
    九一五页六行长子代集解引惠栋说，谓汉官仪及和帝纪皆作“世”。按：此作“代”，避唐讳改。
    九一六页四行代鲑阳鸿为大司农按：姚范谓本书儒林传云中山i阳鸿，字孟孙。
    注“i音胡瓦反，其字从角，或作鲑从鱼者，音胡佳反”。据此，则字当从儒林传作“i”也。
    九一六页六行范迁字子庐按：明帝纪注引汉官仪作“子闾”。
    九一六页八行判折狱讼按：“折”原斗“析”，径据汲本、殿本改正。
    九一七页一０行已封曹参后曹湛为平阳侯校补引钱大昭说，谓和帝纪永元三年，诏以曹相国后容城侯无嗣，求近亲绍封，则参后之绍封非平阳，乃容城也。按：校补谓钱说是，此或竟出浅人妄改。
    九一八页二行持心近厚按：袁宏纪“持”作“治”。下“持心近薄”同。九一八页一０页斯三代之所以直道而行*(之)**[也]*据汲本、殿本改。按：今论语作“也”。“斯”下有“民也”二字。
    九一八页一三行以世承二帝吏化之后殿本“吏”作“更”，王先谦谓作“更”是。
    张森楷校勘记谓k书治要作“吏治之后”。今按：“吏治”作“吏化”，乃避唐高宗讳改之。下文云“多以苛刻为能”，即指吏治而言，“吏”作“更”，乃形近而误，王先谦之说非也。
    九二０页二行其遣太子舍人诣中臧府按：“遣”下原衍“子”字，径据汲本、殿本删。
    九二０页四行七十曰耆殿本“七”作“六”。按：说文“耆，老也”。段注：“曲礼六十曰耆，许不言者，许以为七十以上之通称也。”殿本殆据曲礼改。
    九二０页一一行不堪久待按：集解引惠栋说，谓依三补决录“待”当作“侍”。
    九二一页一一行以陈蕃窦氏既诛按：汲本“氏”作“武”，校补谓作“武”是。

 
    
下一章　

    

 
    
    

      后汉书卷二十七　宣张二王杜郭吴承郑赵列传　第十七

　　宣秉字巨公，冯翊云阳人也。少修高节，显名三辅。哀、平际，见王氏据权专政，侵削宗室，有逆乱萌，遂隐遁深山，州郡连召，常称疾不仕。王莽为宰衡，辟命不应。[一]及莽篡位，又遣使者征之，秉固称疾病。更始即位，征为侍中。
    建武元年，拜御史中丞。[二]光武特诏御史中丞与司隶校尉、尚书令[三]会同并专席而坐，故京师号曰“三独坐”。明年，迁司隶校尉。务举大纲，简略苛细，百僚敬之。[四]

　　注[一]周公为太宰，伊尹为阿衡，莽欲兼之，故以为号。
    注[二]前书曰，御史中丞，秦官，秩千石，在殿中兰台，掌图籍秘书，外督部刺史，内领侍御史，纠察百寮。
    注[三]续汉志曰“尚书令一人，千石，秦官。武帝用宦者，成帝用士人”也。
    注[四]说文曰：“苛，细草也。”以喻*(类)**[烦]*杂也。
    秉性节约，常服布被，蔬食瓦器。帝尝幸其府舍，见而叹曰：“楚国二龚，不如云阳宣巨公。”[一]即赐布帛帐帷什物。[二]四年，拜大司徒司直。[三]所得禄奉，辄以收养亲族。其孤弱者，分与田地，自无担石之储。[四]六年，卒于官，帝敏惜之，除子彪为郎。[五]

　　注[一]二龚谓龚胜字君宾，龚舍字君倩，二人皆以清苦立节著名，事见前书。
    注[二]周礼：“幕人，掌帷幄幕。”郑玄曰：“在旁曰帷。”尔雅曰：“帱谓之帐。”军法，五人为伍，二伍为什，则共其器物，故通谓生生之具为什物。
    注[三]司直，武帝元狩五年置，比二千石，掌佐丞相举不法。哀帝元寿二年，改丞相为大司徒，中兴因而不改，犹置司直。至建武十一年省司直，置长史一人，署诸曹事。至二十七年，司徒又去“大”字。见前书及续汉书。
    注[四]前书音义曰：“齐人名小罂为担，今江淮人谓一石为一担。”担音丁滥反。
    注[五]东观记曰，彪官至玄菟太守。
    张湛字子孝，扶风平陵人也。矜严好礼，动止有则，居处幽室，必自修整，虽遇妻子，若严君焉。[一]及在乡党，详言正色，[二]三辅以为仪表。[三]人或谓湛伪诈，湛闻而笑曰：“我诚诈也。人皆诈恶，我独诈善，不亦可乎？”

　　注[一]周易家人卦曰：“家人有严君*[焉]*，父母之谓也。”
    注[二]详，审也。
    注[三]仪，法也。表，正也。书曰：“仪表万邦。”
    成哀闲，为二千石。王莽时，历太守、都尉。
    建武初，为左冯翊。在郡修典礼，设条教，政化大行。后告归平陵，望寺门而步。[一]主簿进曰：“明府位尊德重，不宜自轻。”[二]湛曰：“礼，下公门，轼辂马。[三]孔子于乡党，恂恂如也。[四]父母之国，所宜尽礼，何谓轻哉？”
    [五]

　　注[一]告，请也。告归谓请假归。寺门即平陵县门也。风俗通曰：“寺者，嗣也。
    理事之吏，嗣续于其中也。”
    注[二]郡守所居曰府。明府者，尊高之称。前书韩延寿为东郡太守，门卒谓之明府，亦其义也。
    注[三]辂，大也。君所居曰路，车曰辂车，马曰辂马。轼，车前横木也。乘车必正立，有所敬则抚轼，谓小a也。礼记曰：“大夫士下公门，式辂马。”郑玄云：“所以广敬。”
    注[四]论语之文也。郑玄云“恂恂，恭顺貌”也。
    注[五]史记孔子谓门弟子曰：“鲁，坟墓所处，父母之国也。”诗曰“惟桑与梓，必恭敬止”也。
    五年，拜光禄勋。[一]光武临朝，或有惰容，湛辄陈谏其失。常乘白马，帝每见湛，辄言“白马生且复谏矣”。

　　注[一]前书光禄勋本名郎中令，秦官，武帝改焉，秩中二千石，掌大夫、郎中从官。
    七年，以病乞身，拜光禄大夫，代王丹为太子太傅。及郭后废，[一]因称疾不朝，拜太中大夫，居中东门候舍，[二]故时人号曰中东门君。帝数存问赏赐。后大司徒戴涉被诛，[三]帝强起湛以代之。湛至朝堂，遗失溲便，[四]因自陈疾笃，不能复任朝事，遂罢之。后数年，卒于家。

　　注[一]建武十七年废。
    注[二]汉官仪曰：“洛阳十二门，东面三门，最北门名上东门，次南曰中东门。
    每门校尉一人，秩二千石；司马一人，秩千石；候一人，秩六百石。”候舍，盖候之所居。
    注[三]涉字叔平，冀州清河人也，坐所举人盗金下狱。
    注[四]溲，小便也。溲音所流反。
    王丹字仲回，京兆下人也。哀p平时，仕州郡。王莽时，连征不至。家累千金，隐居养志，好施周急。[一]每岁农时，辄载酒肴于田闲，候勤者而劳之。[二]　　其□者，耻不致丹，皆兼功自厉。[三]邑聚相率，以致殷富。其轻黠游荡废业为患者，辄晓其父兄，使黜责之。没者则赙给，亲自将护。其有遭丧忧者，辄待丹为办，乡邻以为常。行之十余年，其化大洽，风俗以笃。

　　注[一]周急谓周济困急也。孔子曰：“君子周急不继富。”
    注[二]东观记曰：“载酒肴，便于田头大树下饮食劝勉之，因留其余酒肴而去。”
    注[三]□与懒同，音力□反。
    丹资性方e，疾恶强豪。时河南太守同郡陈遵，关西之大侠也。[一]其友人丧亲，遵为护丧事，赙助甚丰。丹乃怀缣一匹，陈之于主人前，曰：“如丹此缣，出自机杼。”遵闻而有X色。自以知名，欲结交于丹，丹拒而不许。[二]

　　注[一]遵字孟公，杜陵人也。见前书。
    注[二]东观记曰：“更始时，遵为大司马*[护军]*，出使匈奴，过辞于丹。丹曰：
    '俱遭反复，唯我二人为天所遗。今子当之绝域，无以相赠，赠子以不拜。’遂揖而别，遵甚悦之。”
    会前将军邓禹西征关中，军粮乏，丹率宗族上麦*(一)**[二]*千斛。禹表丹领左冯翊，称疾不视事，免归。后征为太子少傅。
    时大司徒侯霸欲与交友，及丹被征，遣子昱候于道。昱迎拜车下，丹下E之。
    昱曰：“家公欲与君结交，何为见拜？”丹曰：“君房有是言，丹未之许也。”
    丹子有同门生丧亲，家在中山，白丹欲往奔慰。结侣将行，丹怒而挞之，[一]　　令寄缣以祠焉。[二]或问其故。丹曰：“交道之难，未易言也。世称管p鲍，次则王p贡。[三]张p陈凶其终，萧p朱隙其末，[四]故知全之者鲜矣。”时人服其言。

　　注[一]东观记曰：“丹怒挞之五十。”
    注[二]东观记曰：“寄帛二匹以祠焉。”
    注[三]史记曰：“管夷吾，颍上人。尝与鲍叔牙游，叔牙知其贤。管仲贫困，尝欺鲍叔牙，鲍叔牙终善遇之。管仲曰：‘生我者父母，知我者鲍叔。’”前书，王吉字子阳，贡禹字少翁，并琅邪人也。二人相善，时人为之语：“王阳在位，贡禹弹冠。”言其趣舍同也。
    注[四]张耳p陈余初为刎颈交，后构隙。耳后为汉将兵，杀陈余于水之上。
    萧育字次君，朱博字子元，二人为友，着闻当代，后有隙不终，故时以交为难。
    并见前书。
    客初有荐士于丹者，因选举之，而后所举者陷罪，丹坐以免。客X惧自绝，而丹终无所言。寻复征为太子太傅，乃呼客谓曰：“子之自绝，何量丹之薄也？”
    不为设食以罚之，相待如旧。其后逊位，卒于家。
    王良字仲子，东海兰陵人也。少好学，习小夏侯尚书。[一]王莽时，病不仕，教授诸生千余人。

　　注[一]夏侯建，大夏侯胜之从兄子也。建受尚书于胜，号小夏侯。见前书。
    建武二年，大司马吴汉辟，大应。三年，征拜谏议大夫，数有忠言，以礼进止，朝廷敬之。迁沛郡太守。至蕲县，称病不之府，官属皆随就之，良遂上疾笃，乞骸骨，征拜太中大夫。
    六年，代宣秉为大司徒司直。在位恭俭，妻子不入官舍，布被瓦器。时司徒史鲍恢以事到东海，过候其家，而良妻布裙曳柴，从田中归。[一]恢告曰：“我司徒史也，故来受书，欲见夫人。”妻曰：“妾是也。苦掾，无书。”[二]恢乃下拜，叹息而还，闻者莫不嘉之。

　　注[一]东观记曰：“徒跣曳柴。”
    注[二]掾，即谓鲍恢，司徒之掾史也。言劳苦相过，更无书信。
    后以病归。一岁复征，至荥阳，疾笃不任进道，乃过其友人。友人不肯见，曰：
    "不有忠言奇谋而取大位，何其往来屑屑不惮烦也？”[一]遂拒之。良X，自后连征，辄称病。诏以玄c聘之，遂不应。后光武幸兰陵，遣使者问良所苦疾，不能言对。诏复其子孙邑中缫郏卒于家。

　　注[一]杨雄方言曰：“屑屑，不安也。秦p晋曰屑屑。”郭景纯曰：“往来貌。”
    论曰：夫利仁者或借仁以从利，体义者不期体以合义。[一]季文子妾不衣帛，鲁人以为美谈。[二]公孙弘身服布被，汲黯讥其多诈。[三]事实未殊而誉毁别议。何也？
    将体之与利之异乎？宣秉p王良处位优重，而秉甘疏薄，良妻荷薪，可谓行过乎俭。然当世咨其清，人君高其节，岂非临之以诚哉！语曰：‘同言而信，则信在言前；同令而行，则诚在令外。’不其然乎！[四]张湛不屑矜伪之诮，斯不伪矣。[五]王丹难于交执之道，斯知交矣。

　　注[一]此言履行仁义，其事虽同，原其本心，真伪各异。利仁者谓心非好仁，但以行仁则于己有利，故假借仁道以求利耳。若天性自然，体合仁义者，举措云为，不期于体，而冥然自合。礼记曰：“仁者安仁，智者利仁，畏罪者强仁。”
    与人同功，其仁未可知；与人同过，其仁则可知。
    注[二]文子，鲁卿季孙行父之谥也。无衣帛之妾，无食粟之马，君子是以知季文子忠于公室。相三君矣而无私积，可不谓忠乎？事见左传。
    注[三]公孙弘，淄川人也。武帝时为丞相。汲黯曰：“弘以三公而身服布被，诈也。”事见前书。
    注[四]真伪之蠹仁猓人之信否亦异。同言而信，谓体仁与利仁，二人同出言，而人信服其真者，不信其伪者，则知信不由言，故言信在言前也。同令而行，意亦同也。此皆子思子累德篇之言，故称“语曰”。
    注[五]屑犹介也。
    杜林字伯山，扶风茂陵人也。[一]父邺，成哀闲为凉州刺史。林少好学沉深，家既多书，又外氏张竦父子喜文采，[二]林从竦受学，博洽多闻，时称通儒。[三]

　　注[一]案杜邺传，邺本魏郡繁阳人也，武帝时徙茂陵。
    注[二]邺字子夏，祖父皆至郡守。邺少孤。其母，张敞女也。邺从敞子吉学，得其家书。竦即吉之子也。博学文雅过于敞。见前书。
    注[三]风俗通曰：“儒者，区也。言其区别古今，居则D圣哲之词，动则行典籍之道，稽先王之制，立当时之事，此通儒也。若能纳而不能出，能言而不能行，讲诵而已，无能往来，此俗儒也。”
    初为郡吏。王莽败，盗贼起，林与弟成及同郡范逡p孟冀等，[一]将细弱俱客河西。道逢贼数千人，遂掠取财□，褫夺衣服，[二]拔刃向林等将欲杀之。冀仰曰：“愿一言而死。将军知天神乎？[三]赤眉兵百万，所向无前，而残贼不道，卒至破败。今将军以数千之，欲规霸王之事，不行仁恩而反遵覆车，不畏天乎？”[四]贼遂释之，俱免于难。

　　注[一]逡音七伦反。
    注[二]褫，解也，音直纸反。
    注[三]言知天道有神乎。
    注[四]贾谊曰：“前车覆，后车诫。”诗曰：“不畏乎天，不乎人。”
    隗嚣素闻林志节，深相敬待，以为持书平。后因疾告去，辞还禄食。嚣复欲令强起，遂称笃。嚣意虽相望，且欲优容之，[一]乃出令曰：“杜伯山天子所不能臣，诸侯所不能友，[二]　　盖伯夷p叔齐耻食周粟。[三]今且从师友之位，须道开通，使顺所志。”林虽拘于嚣，而终不屈节。建武六年，弟成物故，嚣乃听林持丧东归。既遣而悔，追令刺客杨贤于陇坻遮杀之。贤见林身推鹿车，载致弟丧，乃叹曰：“当今之世，谁能行义？我虽小人，何忍杀义士！”因亡去。

　　注[一]望犹恨也。东观记曰：“林寄嚣地，终不降志辱身，至簪蒿席草，不食其粟也。”
    注[二]礼记曰：“儒有上不臣天子，下不事诸侯，慎静尚宽，砥砺廉隅，其规为有如此者。”
    注[三]史记曰，伯夷p叔齐，孤竹君之子也。兄弟让位，归文王。后武王东伐纣，伯夷p叔齐扣马谏曰：“父死不葬，爰及干戈，可谓孝乎？以臣伐君，可谓仁乎？”武王平殷乱，而二人耻之，义不食周粟，饿死于首阳山。
    光武闻林已还三辅，乃征拜侍御史，引见，问以经书故旧及西州事，甚悦之，赐车马衣被。k寮知林以名德用，甚尊惮之。京师士大夫，咸推其博洽。[一]

　　注[一]东观记曰：“林与马援同乡里，素相亲厚。援从南方还，时林马适死，援令子持马一匹遗林，曰：‘朋友有车马之馈，可且以备乏。’林受之。居数月，林遣子奉书曰：‘将军内施九族，外有宾客，望恩者多。林父子两人食列卿禄，常有盈，今送钱五万。’援受之，谓子曰：‘人当以此为法，是杜伯山所以胜我也。’”博，广也。洽，也。言其所闻见广大也。
    河南郑兴p东海卫宏等，皆长于古学。[一]兴尝师事刘歆，林既遇之，欣然言曰：“林得兴等固谐矣，使宏得林，且有以益之。”及宏见林，然而服。济南徐巡，始师事宏，后皆更受林学。林前于西州得漆书古文尚书一卷，常宝爱之，虽遭难困，握持不离身。
    出以示宏等曰：“林流离兵乱，常恐斯经将绝。何意东海卫子p济南徐生复能传之，是道竟不坠于地也。古文虽不合时务，然愿诸生无悔所学。”宏p巡益重之，于是古文遂行。

　　注[一]宏字敬仲，在儒林传。
    明年，大议郊祀制，多以为周郊后稷，汉当祀尧。诏复下公卿议，议者佥同，帝亦然之。林独以为周室之兴，祚由后稷，汉业特起，功不缘尧。祖宗故事，所宜因循。定从林议。[一]

　　注[一]东观记载林议曰：“当今政卑易行，礼简易从，人无愚智，思仰汉德。基业特起，不因缘尧。尧远于汉，人不晓信，言提其耳，终不说谕。后稷近周，人户知之，又据以兴，基由其祚。诗曰：‘不愆不忘，率由旧章。’宜如旧制，以解天下之惑。”
    后代王良为大司徒司直。林荐同郡范逡p赵秉p申屠刚及陇西牛邯等，皆被擢用，士多归之。十一年，司直官罢，以林代郭宪为光禄勋。内奉宿卫，外总三署，[一]周密敬慎，选举称平。郎有好学者，辄见诱进，朝夕满堂。

　　注[一]三署，左右中郎将及五官中郎将，皆管郎官也。见续汉书。
    十四年，k臣上言：“古者肉刑严重，则人畏法令；今宪律轻薄，故奸轨不胜。
    [一]宜增科禁，以防其源。”诏下公卿。林奏曰：“夫人情挫辱，则义节之风损；
    法防繁多，则苟免之行兴。孔子曰：‘导之以政，齐之以刑，民免而无耻。导之以德，齐之以礼，有耻且格。’[二]古之明王，深识远虑，动居其厚，不务多辟，周之五刑，不过三千。[三]大汉初兴，详览失得，故破矩为圆，□雕为朴，蠲除苛政，更立疏网，[四]海内欢欣，人怀宽德。及至其后，渐以滋章，吹毛索疵，诋欺无限。[五]　　果桃菜茹之馈，集以成臧，小事无妨于义，以为大戮，故国无廉士，家无完行。
    至于法不能禁，令不能止，上下相遁，为敝弥深。[六]臣愚以为宜如旧制，不合翻移。”帝从之。

　　注[一]左传曰：“凡乱在外为奸，在内为轨。”
    注[二]皆论语之言也。政谓禁令，刑谓刑罚。格，来也。言为政之法，初训导之以禁令，若有违则整齐之以刑罚，则人但免罪而已，而无耻X之心。若教导之以道德，整齐之以礼义，则人皆有耻X之心，且皆来服。
    注[三]五刑谓墨p劓p|p宫p大辟也。尚书吕刑篇曰：“五刑之属三千。”
    注[四]史记曰：“汉兴，破觚而为圜，□雕而为朴，号为网漏吞舟之鱼。”觚亦方也。老子曰：“天网恢恢，疏而不漏。”
    注[五]老子曰：“法令滋章，盗贼多有。”前书曰：“有司吹毛求疵。”索，求也。诋欺谓饰非成衅，非其本罪。
    注[六]遁犹回避也。前书曰：“上下相匿，以文避法焉。”
    后皇太子强求乞自退，封东海王，故重选官属，以林为王傅。从驾南巡狩。时诸王傅数被引命，或多交游，不得应诏；唯林守慎，有召必至。余人虽不见谴，而林特受赏赐，又辞不敢受，帝益重之。[一]

　　注[一]东观记曰：“王又以师数加馈遗，林不敢受，常辞以道上禀假有余，*(若)**[苦]*以车重，无所置之。”
    明年，代丁恭为少府。[一]二十二年，复为光禄勋。顷之，代朱浮为大司空，博雅多通，称为任职相。明年薨，帝亲自临丧送葬，除子乔为郎。诏曰：“公侯子孙，必复其始，[二]贤者之后，宜宰城邑。其以乔为丹水长。”[三]

　　注[一]恭字子然，山阳人，在儒林传。
    注[二]左氏传晋大夫辛廖之言。
    注[三]丹水，县，属南阳。
    论曰：夫威强以自御，力损则身危；饰诈以图己，诈穷则道屈；而忠信笃敬，蛮貊行焉者，诚以德之感物厚矣。[一]故赵孟怀忠，匹夫成其仁；[二]杜林行义，烈士假其命。易曰“人之所助者*(顺)**[信]*"，有不诬矣。[三]

　　注[一]论语曰：“子张问行，子曰：‘言忠信，行笃敬，虽蛮貊之邦行矣。’”注[二]赵孟，晋大夫赵盾也。左传曰：“晋灵公不君，赵盾骤谏之，灵公患焉，使I贼之。晨往，门辟矣，盛服将朝，尚早，坐而假寐。退而言曰：‘不忘恭敬，民之主也。贼民之主不忠，弃君之命不信，有一于此，不如死也。’触槐而死。”赵盾遂得全。论语曰：“有杀身以成仁，无求生以害仁。”
    注[三]易系辞曰：“天之所助者*(信)**[顺]*，人之所助者*(顺)**[信]*。”不诬，言必蒙天人之助也。
    郭丹字少卿，南阳穰人也。父稚，成帝时为庐江太守，有清名。丹七岁而孤，小心孝顺，后母哀怜之，为鬻衣□，买产业。[一]后从师长安，买符入函谷关，[二]乃慨然叹曰：“丹不乘使者车，终不出关。”[三]既至京师，常为都讲，诸儒咸敬重之。大司马严尤请丹，辞病不就。王莽又征之，遂与诸生逃于北地。
    更始二年，三公举丹贤能，征为谏议大夫，持节使归南阳，安集受降。丹自去家十有二年，果乘高车出关，如其志焉。

　　注[一]鬻，卖也。
    注[二]符即]也。前书音义曰：“旧出入关皆用传。传烦，因裂]帛分持，后复出，合之以为符信。”买符，非真符也。东观记曰“丹从宛人陈洮买入关符，既入关，封符乞人”也。
    注[三]续汉志曰：“诸使车，皆朱班轮，四辐，赤衡Q。”
    更始败，诸将悉归光武，并获封爵；丹独保平氏不下，为更始发丧，衰尽哀。
    [一]建武二年，遂潜逃去，敝衣闲行，涉历险阻，求谒更始妻子，奉还节传，因归乡里。太守杜诗请为功曹，丹荐乡人长者自代而去。诗乃叹曰：“昔明王兴化，卿士让位，[二]今功曹推贤，可谓至德。□以丹事编署黄堂，以为后法。”[三]

　　注[一]丧服斩衰裳，上曰衰，下曰裳。麻在首要皆曰。首象缁布冠，要象大带。之言实，衰之言摧，明中实摧痛也。平氏，县名，属南阳郡。
    注[二]毛苌诗传曰：“虞p芮之君争田，相谓曰：‘西伯，仁人也，盍往质焉？’乃相与朝周。至其朝，士让为大夫，大夫让为卿。二国君乃X而退。”
    注[三]黄堂，大守之厅事。
    十三年，大司马吴汉辟举高第，再迁并州牧，有清平称。转使匈奴中郎将，迁左冯翊。永平三年，代李欣为司徒。在朝廉直公正，与侯霸p杜林p张湛p郭称朊相善。明年，坐考陇西太守邓融事无所据，策免。五年，卒于家，时年八十七。以河南尹范迁有清行，代为司徒。
    迁字子庐，沛国人，初为渔阳太守，以智略安边，匈奴不敢入界。及在公辅，有宅数亩，田不过一顷，复推与兄子。其妻尝谓曰：“君有四子而无立锥之地，[一]可余奉禄，以为后世业。”迁曰：“吾备位大臣而蓄财求利，何以示后世！”
    在位四年薨，家无担石焉。

　　注[一]史记楚优孟曰：“孙叔敖子无立锥之地。”
    后显宗因朝会问k臣郭丹家今何如，宗正刘匡对曰：“昔孙叔敖相楚，马不秣粟，妻不衣帛，子孙竟蒙丘之封。[一]丹出典州郡，入为三公，而家无遗产，子孙困匮。”帝乃下南阳访求其嗣。长子宇，官至常山太守。少子济，赵相。

　　注[一]孙叔敖，楚庄王之相也，期思县人。史记曰，楚之处士虞丘相进之，相楚，上下和合，吏无奸邪，遂霸诸侯。吕览曰：“叔敖将死，戒其子曰：‘王数封我矣，吾不受也。我死，王则封汝，必无受利地。楚越之闲有丘者，此其地不利而名甚恶，可长有者唯此也。’孙叔敖死，王以美地封其子，其子辞，请丘，至今不失。”丘，县名，后汉改为固始，今光州固始县也，有孙叔敖祠焉。
    吴良字大仪，齐国临淄人也。初为郡吏，[一]岁旦与掾史入贺，门下掾王望举觞上寿，谄称太守功德。[二]良于下坐勃然进曰：“望佞邪之人，欺谄无状，愿勿受其觞。”[三]太守敛容而止。燕罢，转良为功曹；耻以言受进，终不肯谒。

　　注[一]东观记曰良为郡议曹掾。
    注[二]东观记曰：“王望言曰：‘齐郡败乱，遭离盗贼，不闻鸡鸣犬吠之音。明府视事五年，土地开辟，盗贼灭息，五谷丰熟，家给人足。今日岁首，请上雅寿。’掾史皆称万岁。”
    注[三]东观记曰“良时跪曰：‘门下掾佞谄，明府勿受其觞。盗贼未尽，人庶困乏。今良曹掾，尚无。’望曰：‘议曹惰窳，自无，宁足为不家给人足邪？’太守曰：‘此生言是。’赐良鳆鱼百枚”也。
    时骠骑将军东平王苍闻而辟之，署为西曹。苍甚相敬爱，上疏荐良曰：“臣闻为国所重，必在得人；报恩之义，莫大荐士。窃见臣府西曹掾齐国吴良，资质敦固，公方廉恪，躬俭安贫，白首一节；[一]又治尚书，学通师法，[二]经任博士，行中表仪。宜备宿卫，以辅圣政。臣苍荣宠绝矣，忧责深大，[三]私慕公叔同升之义，惧于臧文窃位之罪，[四]敢秉愚瞽，犯冒严禁。”显宗以示公卿曰：“前以事见良，须发皓然，衣冠甚伟，夫荐贤助国，宰相之职，萧何举韩信，设□而拜，不复考试。[五]今以良为议郎。”

　　注[一]言虽耆耄，志节不衰。
    注[二]东观记曰：“良习大夏侯尚书。”
    注[三]绝犹极也。
    注[四]公叔文子，卫大夫公孙拔之谥也。文子家臣名Q，操行与文子同，文子乃升进之于公，与之同为大夫。臧文仲，鲁大夫臧孙辰也。时柳下惠为士师，文仲知其贤而不进达之，孔子讥之曰：“臧文仲其窃位者欤！知柳下之贤而不与立。”事并见论语也。
    注[五]萧何荐韩信于高祖曰：“陛下必欲争天下，非信无可与计者。”汉王于是设□场，拜信为大将军。见前书。
    永平中，车驾近出，而信阳侯阴就干突禁卫，车府令徐匡钩就车，收御者送狱。
    [一]诏书谴匡，匡乃自系。良上言曰：“信阳侯就倚恃外戚，干犯乘舆，无人臣礼，为大不敬。匡执法守正，反下于理，臣恐圣化由是而□。”[二]帝虽赦匡，犹左转良为即丘长。[三]　　后迁司徒长史。[四]每处大议，辄据经典，不希旨偶俗，以徼时誉。[五]后坐事免。复拜议郎，卒于官。

　　注[一]钩，留也。
    注[二]□，废也。
    注[三]即丘，县名，属东海郡，即左氏传之祝丘也，故城在今沂州临沂县东南。
    注[四]哀帝改丞相为大司徒，司直仍旧，中兴因之不改。建武十一年省司直，置长史。
    注[五]希犹瞻望也。
    承宫字少子，[一]琅邪姑幕人也。少孤，年八岁为人牧豕。乡里徐子盛者，以春秋经授诸生数百人，宫过息庐下，乐其业，因就听经，遂请留门下，[二]为诸生拾薪。执苦数年，勤学不倦。[三]经典既明，乃归家教授。遭天下丧乱，遂将诸生避地汉中，后与妻子之蒙阴山，[四]肆力耕种。禾黍将孰，人有认之者，宫不与计，推之而去，由是显名。三府更辟，皆不应。[五]

　　注[一]世本承姓，卫大夫成叔承之后也。
    注[二]续汉书曰：“宫过徐子盛，好之，因弃其猪而留听经。猪主怪其不还，求索得宫，欲笞之。门下生共禁止，因留之。”
    注[三]续汉书曰：“宫尝出行，得虎所杀鹿，持归，肉分门下，取皮上师，师不受，宫因弃之。人问其故，宫曰：‘既已与人，义不可复取。’”注[四]蒙阴，县名，属太山郡，有蒙山，在今沂州新泰县东南。
    注[五]三府谓太尉p司徒p司空府。
    永平中，征诣公车。车驾临辟雍，召宫拜博士，迁左中郎将。数纳忠言，陈政，论议切，朝臣惮其节，名播匈奴。时北单于遣使求得见宫，显宗□自整饰，宫对曰：“夷狄眩名，非识实者也。臣状丑，不可以示远，宜选有威容者。”[一]　　帝乃以大鸿胪魏应代之。十七年，拜侍中祭酒。建初元年，卒，肃宗锾荆赐以地。妻上书乞归葬乡里，复赐钱三十万。[二]

　　注[一]续汉书曰：“夷狄闻臣虚称，故欲见臣。臣丑陋形，不如选长大有威容者示之也。”
    注[二]续汉书曰：“宫子叠，官至济阴太守。”
    郑均字仲虞，东平任城人也。少好黄老书。兄为县吏，[一]颇受礼遗，均数谏止，不听。
    即脱身为佣，岁余，得钱帛，归以与兄。曰：“物尽可复得，为吏坐臧，终身捐弃。”兄感其言。遂为廉e。均好义笃实，养寡嫂孤儿，恩礼敦至。[二]常称病家廷，不应州郡辟召。郡将欲必致之，使县令谲将诣门，[三]既至，卒不能屈。均于是客于濮阳。[四]

　　注[一]东观记曰：“兄仲，为县游徼。”
    注[二]东观记曰：“均失兄，养孤兄子甚笃，已冠娶，出令别居，并门，尽推财与之，使得一尊其母，然后随护视振给之。”
    注[三]谲，诈也。
    注[四]濮阳，今濮州县。
    建初三年，司徒鲍昱辟之，后举直言，并不诣。六年，公车特征，再迁尚书，数纳忠言，肃宗敬重之。后以病乞骸骨，拜议郎，告归，因称病笃，帝赐以衣冠。[一]

　　注[一]东观记曰：“均遣子英奉章诣阙，诏召见英，问均所苦，赐以冠帻钱布。”
    元和元年，诏告庐江太守p东平相曰：[一]"议郎郑均，束修安贫，恭俭节整，前在机密，以病致仕，守善贞固，黄发不怠。又前安邑令毛义，躬履逊让，比征辞病，淳e之风，东州称仁。书不云乎：‘章厥有常，吉哉！’[二]其赐均p义谷各千斛，常以八月长吏存问，赐羊酒，显兹异行。”[三]明年，帝东巡过任城，乃幸均舍，□赐尚书禄以终其身，[四]故时人号为“白衣尚书”。永元中，卒于家。

　　注[一]以毛义庐江人，郑均东平人，故告二郡守相也。
    注[二]章，明也。吉，善也。言为天子当明显其有常德者，优其禀饩，则政之善也。尚书咎繇□之言。
    注[三]东观记曰：“赐羊一头，酒二斗，终其身。”问遗贤良，必以八月，诸物老成，故顺其时气助养育之也。故月令“仲秋之月养衰老，授几杖，行糜粥饮食”，郑玄注云“助老气也”。
    注[四]续汉志曰：“尚书秩六百石，禄每月七十石。”
    赵典字仲经，蜀郡成都人也。父戒，为太尉，[一]桓帝立，以定策封厨亭侯。
    典少笃行隐约，[二]博学经书，弟子自远方至。[三]建和初，四府表荐，[四]　　征拜议郎，侍讲禁内，再迁为侍中。时帝欲广开鸿池，典谏曰：“鸿池泛溉，已且百顷，犹复增而深之，非所以崇唐虞之约己，遵孝文之爱人也。”帝纳其言而止。[五]

　　注[一]谢承书曰：“典，太尉戒之叔子也。”
    注[二]隐犹静也。约，俭也。
    注[三]谢承书曰：“典学孔子七经p河图p洛书，内外术，靡不贯综，受业者百有余人。”
    注[四]四府，太尉p司徒p司空p大将军府也。谢承书曰：“典性明达，志节清亮。益州举茂才，以病辞，太尉黄琼p胡广举有道p方正，皆不应。桓帝公车征，对策为诸儒之表。”
    注[五]墨子曰：“尧舜堂高三尺，土阶三等，茅茨不翦，采椽不□，饭土簋pf土，粝粱之饭，藜藿之羹，夏日葛衣，冬日鹿裘。”是约己也。文帝尝欲作露台，召匠计之，曰直百金。帝曰：“百金，中人十家之产，何以台为！”宫室苑囿无所增益，有不便，辄□以利人，是爱人也。
    父卒，袭封。出为弘农太守，转右扶风。公事去官，征拜城门校尉，转将作大匠，迁少府，又转大鸿胪。时恩泽诸侯以无劳受封，k臣不悦而莫敢谏，典独奏曰：“夫无功而赏，劳者不劝，上忝下辱，乱象干度。[一]且高祖之誓，非功臣不封。[二]宜一切削免爵土，以存旧典。”帝不从。顷之，转太仆，迁太常。
    朝廷每有灾异疑议，辄谘问之。[三]典据经正对，无所曲折。每得赏赐，辄分与诸生之贫者。后以谏争违旨，免官就国。

　　注[一]左传曰：“国无政，不用善，则自取谪于日月之灾，故政不可不慎。务三而已，一曰择人，二曰因人，三曰从时。”前书曰，成帝时，同日封王氏五侯，其日，天气赤，黄雾四塞。哀帝封丁p傅日亦然。是不用善人，则乱象干度。
    注[二]史记功臣侯表曰：“高祖与功臣约曰：‘非刘氏不王，非有功不侯。不如是，天下共击之。’”注[三]谢承书曰“天子宗典道懿，尊为国师，位特进。七为列卿，布被，食用瓦器”也。
    会帝崩，时禁藩国诸侯不得奔吊，典慨然曰：“身从衣褐之中，致位上列。[一]　　且鸟乌反哺报德，况于士邪！”[二]遂解印绶符策付县，而驰到京师。州郡及大鸿胪并执处其罪，而公卿百寮嘉典之义，表请以租自赎，诏书许之。再迁长乐少府p卫尉。公卿复表典笃学博闻，宜备国师。会病卒，[三]使者吊祠。窦太后复遣使兼赠印绶，谥曰献侯。

　　注[一]褐，织毛布之衣，贫者所服。
    注[二]小尔雅曰：“纯黑而反哺者谓之乌。”春秋元命包曰：“乌，孝鸟也。”
    注[三]谢承书曰：“灵帝即位，典与窦武p王畅p陈蕃等谋共诛中常侍曹节p侯览p赵忠等，皆下狱自杀。”不言病卒。
    典兄子谦，谦弟温，相继为三公。
    谦字彦信，初平元年，代黄琬为太尉。献帝迁都长安，以谦行车骑将军，为前置。明年病罢。复为司隶校尉。车师王侍子为董卓所爱，数犯法，谦收杀之。
    卓大怒，杀都官从事，而素敬惮谦，故不加罪。转为前将军，遣击白波贼，有功，封郫侯。[一]李嗌彼就酵踉剩复代允为司徒，数月病免，拜尚书令。是年卒，谥曰忠侯。

　　注[一]郫音盘眉反。
    温字子柔，初为京兆*(郡)*丞，[一]叹曰：“大丈夫当雄飞，安能雌伏！”遂弃官去。遭岁大饥，散家粮以振穷饿，所活万余人。献帝西迁都，为侍中，同舆辇至长安，封江南亭侯，代杨彪为司空，免，顷之，复为司徒，录尚书事。

　　注[一]前书，三辅丞，武帝元鼎四年置，秩六百石。
    时李嘤牍汜相攻，嗨炻猜咏省，劫帝幸北坞，外内隔绝。嗨匾晌虏挥爰和，乃内温于坞中，又欲移乘舆于黄白城。温与嗍樵唬骸肮前托为董公报雠，然实屠陷王城，杀戮大臣，天下不可家见而户说也。今与郭汜争睚眦之隙，以成千钧之雠，[一]人在涂炭，各不聊生。曾不改悟，遂成祸乱。朝廷仍下明诏，欲令和解。上命不行，威泽日损。而复欲移转乘舆，更幸非所，此诚老夫所不达也。
    于易，一为过，再为涉，三而弗改，灭其顶，凶。[二]不如早共和解，引军还屯，上安万乘，下全人民，岂不幸甚。”啻笈，欲遣人杀温。*(董卓)**[李]*从弟应，温故掾也，谏之数日，乃获免。

　　注[一]睚眦，解见窦融传。三十斤为钧，言其重。
    注[二]灭，没也。周易大过上六曰：“过涉灭顶，凶。”王弼曰：“处大过之极，过之甚者也。涉难过甚，故至于灭顶，凶也。”
    温从车驾都许。建安十三年，以辟司空曹操子丕为掾，操怒，奏温辟*(忠)*臣子弟，选举不实，免官。是岁卒，年七十二。
    赞曰：宣、郑、二王，奉身清方。杜林据古，张湛矜庄。典以义黜，[一]宫由德扬。大仪鹄发，见表宪王。[二]少卿志仕，终乘高箱。

　　注[一]谓弃郡奔丧，以租赎罪也。
    注[二]鹄发，白发。
        校勘记

　　九二七页四行常称疾不仕按：汲本“称疾”作“寝疾”。
    九二七页一一行以喻*(类)**[烦]*杂也据汲本、殿本改。
    九二八页一行即赐布帛帐帷什物按：刊误谓“帐帷”当作“帷帐”，注文先解帷，后解帐，是其次矣。
    九二八页二行帝敏惜之刊误谓“敏”当作“愍”。今按：校补引钱大昭说，谓敏与闵古字通。又谓前书人表“宋愍公”，徐干中论作“敏公”，是敏亦与愍通，皆不须改字。
    九二八页一三行家人有严君*[焉]*据汲本、殿本补。
    九三一页八行更始时遵为大司马*[护军]*据聚珍本东观记补，与前书陈遵传合。
    九三一页一０行上麦*(一)**[二]*千斛据汲本、殿本改。
    九三二页一二行王莽时病不仕按：殿本“”作“称”。
    九三三页一一行遣使者问良所苦疾按：汲本、殿本“苦疾”作“疾苦”。
    九三五页一四行不畏乎天不乎人按：汲本、殿本两“乎”字并作“于”。
    九三五页一五行以为持书平按：刊误谓案文多一“平”字。盖旧作“治书”，读者以平音治字，章怀已改作“持”，后人又妄留“平”字也。
    九三七页一行虽遭难困按：汲本、殿本“难”作“艰”。
    九三七页八行后稷近周人户知之又据以兴基由其祚汲本、殿本“户”作“所”。
    按：校补谓原文作“后稷近周，民户知之。世据以兴，基由其祚”，东观记及续志注所引并同。“户”作“所”，乃字之斗。“民”改“人”，“世”改“又”，则避太宗讳也。
    九三九页二行*(若)**[苦]*以车重据校补改，与东观记合。
    九三九页一一行人之所助者*(顺)**[信]*据易系辞改。
    九四０页一行天之所助者*(信)**[顺]*人之所助者*(顺)**[信]*据易系辞改。
    九四０页九行陈洮按：集解引惠栋说，谓御览、六帖引东观记“洮”皆作“兆”。
    九四一页一一行迁字子庐集解引何焯说，谓汉官仪作“子闾”。今按：明帝纪注引汉官仪作“子闾”。
    九四三页四行惧于臧文窃位之罪按：王先谦谓惧于文义未安，疑“于”当作“干”，或“干”误写为“于”，后人改作“于”耳。“窃慕”与“惧干”正相对为文。
    九四三页一四行信阳侯阴就钱大昭谓阴兴传作“新阳侯”，新信古字通。按：校补谓冯衍传仍作“新阳侯”，又后纪亦作“新阳侯世子阴丰”，注同，今安徽太和县西北有信阳城，则新阳固即信阳矣。
    九四四页一一行后与妻子之蒙阴山按：集解引惠栋说，谓东观记作“华阴山”，或宫从汉中之华阴也。
    九四五页八行数纳忠言陈政论议切集解引何焯说，谓“政”下当有脱文。今按：“陈政”二字疑衍。东观记作“数纳忠谏，论议切直”，无“陈政”二字，可证也。
    九四六页五行养孤兄子按：汲本、殿本并作“养孤儿兄子”，聚珍本东观记同。
    校补谓鲍永传“悉财产与孤弟子”，此直当作“孤兄子”，“儿”字乃涉下“兄”字误衍也。
    九四八页一三行且鸟乌反哺报德按：汲本、殿本“鸟乌”作“乌鸟”，误。
    九四九页一行窦太后复遣使兼赠印绶按：李慈铭谓“兼”盖是“策”字之误。
    九四九页六行以谦行车骑将军刊误谓案文少一“事”字。今按：范书凡书行某某事往往省一“事”字，非必脱文也。
    九四九页九行谥曰忠侯按：李慈铭谓华阳国志作“惠侯”。
    九四九页一一行初为京兆*(郡)*丞校补引钱大昭说，谓京兆两汉皆不称郡，此“郡”字衍。今据删。
    九五０页五行*(董卓)**[李]*从弟应集解引惠栋说，谓袁宏纪云李啻拥堋
    王先谦谓“董卓”二字实传写之误。今据改。
    九五０页一０行奏温辟*(忠)*臣子弟集解引何焯说，谓“忠”字衍。张森楷校勘记谓魏志文帝纪注引献帝起居注无“忠”字，何说有本。今据删。
    九五０页一四行谓弃郡奔丧按：校补谓“郡”当作“国”。

 

下一章　

    

 
    
    

      后汉书卷二十八上　桓谭冯衍列传　第十八上

　　桓谭字君山，沛国相人也。[一]父成帝时为太乐令。谭以父任为郎，因好音律，[二]善鼓琴。博学多通，习五经，皆诂训大义，不为章句。[三]能文章，尤好古学，数从刘歆、杨雄辩析疑异。性嗜倡乐，[四]简易不修威仪，而□非毁俗儒，由是多见排W。[五]

　　注[一]相，县名，故城在今徐州符离县西北。
    注[二]宫、商、角、征、羽谓之五声，声成文谓之音。律谓六律，黄钟、太族、姑洗、蕤宾、无射、夷则。
    注[三]说文曰：“诂，训古言也。”章句谓离章辨句，委曲枝派也。
    注[四]倡，俳优也。
    注[五]W，击也，音纸。
    哀平闲，位不过郎。傅皇后父孔乡侯晏深善于谭。[一]是时高安侯董贤宠幸，女弟为昭仪，皇后日已疏，晏嘿嘿不得意。谭进说曰：“昔武帝欲立]子夫，阴求陈皇后之过，[二]　　而陈后终废，子夫竟立。今董贤至爱而女弟尤幸，殆将有子夫之变，可不忧哉！”
    晏惊动，曰：“然，为之柰何？”谭曰：“刑罚不能加无罪，邪枉不能胜正人。
    夫士以才智要君，女以媚道求主。皇后年少，希更艰难，或驱使医巫，外求方技，此不可不备。又君侯以后父尊重而多通宾客，必借以重耍贻致讥议。不如谢遣门徒，务执谦，此修己正家避祸之道也。”晏曰“善”。遂罢遣常客，[三]入白皇后，如谭所戒。后贤果风太医令真钦，使求傅氏罪过，遂逮后弟侍中喜，诏狱无所得，乃解，故傅氏终全于哀帝之时。及董贤为大司马，闻谭名，欲与之交。谭先奏书于贤，说以辅国保身之术，贤不能用，遂不与通。当王莽居摄篡s之际，天下之士，莫不竞锍频旅溃作符命以求容媚，谭独自守，默然无言。莽时为掌乐大夫，更始立，召拜太中大夫。

　　注[一]傅皇后，哀帝后。
    注[二]子夫，]皇后也。本平阳主家讴者，得幸于武帝，生男据，遂立为皇后。
    陈皇后，武帝姑长公主嫖女也。□宠十余年，无子，闻子夫得幸，几死者数焉，上怒，遂挟妇人媚道，事觉，废居长门宫。嫖音匹妙反。见前书。
    注[三]"常”或作“宾”。
    世祖即位，征待诏，上书言事失旨，不用。后大司空宋弘荐谭，拜议郎给事中，因上疏陈时政所宜，曰：
    臣闻国之废兴，在于政事；政事得失，由乎辅佐。辅佐贤明，则俊士充朝，而理合世务；辅佐不明，则论失时宜，而举多过事。夫有国之君，俱欲兴化建善，然而政道未理者，其所谓贤者异也。昔楚庄王问孙叔敖曰：“寡人未得所以为国是也。”[一]叔敖曰：“国之有是，所恶也，恐王不能定也。”王曰：“不定独在君，亦在臣乎？”对曰：“君骄士，曰士非我无从富贵；士骄君，曰君非士无从安存。人君或至失国而不悟，士或至饥寒而不进。君臣不合，则国是无从定矣。”庄王曰：“善。愿相国与诸大夫共定国是也。”[二]盖善政者，视俗而施教，察失而立防，威德更兴，文武迭用，然后政调于时，而躁人可定。[三]　　昔董仲舒言“理国譬若琴瑟，其不调者则解而更张。”[四]夫更张难行，而拂者亡，[五]是故贾谊以才逐，而朝错以智死。[六]世虽有殊能而终莫敢谈者，惧于前事也。

　　注[一]庄王名旅，穆王商臣之子也。孙叔敖，楚贤相也。言欲为国于是，未知何以得之。
    注[二]事见新序。
    注[三]躁犹动也，谓躁挠不定之人也。
    注[四]事见前书。
    注[五]拂，违也，音扶弗反。
    注[六]贾谊，洛阳人也。事文帝为博士，每诏令下，诸老先生未能言，谊尽为之对，人人各如其志所出。绛、灌之属害之，文帝亦疏之，乃以谊为长沙太傅。
    朝错，颍川人也。事文帝为太子家令，号曰“智囊”。景帝即位，为御史大夫，请削诸侯*(之)**[支]*郡。后七国反，以诛错为名，遂□斩错。见前书。
    且设法禁者，非能尽塞天下之奸，皆合人之所欲也，大抵取便国利事多者，则可矣。夫张官置吏，以理万人，县赏设罚，以别善恶，恶人诛伤，则善人蒙福矣。今人相杀伤，虽已伏法，而私结怨雠，子孙相报，后忿深前，至于灭户殄业，而俗称豪健，故虽有怯弱，犹勉而行之，此为听人自理而无复法禁者也。
    今宜申明旧令，若已伏官诛而私相伤杀者，虽一身逃亡，皆徙家属于边，其相伤者，加常二等，不得雇山赎罪。[一]如此，则仇怨自解，盗贼息矣。

　　注[一]雇山，解见光武纪。
    夫理国之道，举本业而抑末利，是以先帝禁人二业，锢商贾不得宦为吏，[一]　　此所以抑并兼长廉耻也。今富商大贾，多放钱货，中家子弟，为之保役，[二]　　趋走与臣仆等勤，收税与封君比入，[三]是以人慕，不耕而食，至乃多通侈靡，以淫耳目。今可令诸商贾自相纠告，若非身力所得，皆以臧畀告者。[四]　　如此，则专役一己，不敢以货与人，事寡力弱，必归功田亩。田亩修，则谷入多而地力尽矣。

　　注[一]高祖时，令贾人不得衣丝乘车，市井子孙不得宦为吏。
    注[二]中家犹中等也。保役，可保信也。
    注[三]收税谓举钱输息利也。东观记曰“中家子为之保役，受计上疏，趋走俯伏，譬若臣仆，坐而分利”也。
    注[四]畀，与也。东观记载谭言曰；“贾人多通侈靡之物，罗纨绮绣，杂彩玩好，以淫人耳目，而谒尽其财。是为下树奢媒而置贫本也。求人之俭约富足，何可得乎？夫俗难卒变，而人不可暴化。宜抑其路，使之稍自衰焉。”畀音必二反。
    又见法令决事，轻重不齐，或一事殊法，同罪异论，奸吏得因缘为市，所欲活则出生议，所欲陷则与死比，是为刑开二门也。今可令通义理明习法律者，校定科比，[一]一其法度，班下郡国，蠲除故条。如此，天下知方，而狱无怨滥矣。[二]　　注*[一]科谓事条，比谓类例。
    注[二]方犹法也。*书奏，不省。
    是时帝方信谶，多以决定嫌疑。又荬赏少薄，天下不时安定。谭复上疏曰：
    臣前献瞽言，未蒙诏报，不胜愤懑，冒死复陈。愚夫策谋，有益于政道者，以合人心而得事理也。凡人情忽于见事而贵于异闻，观先王之所记述，咸以仁义正道为本，非有奇怪虚诞之事。盖天道性命，圣人所难言也。自子贡以下，不得而闻，况后世浅儒，能通之乎！[一]今诸巧慧小才伎数之人，增益图书，矫称谶记，[二]以欺惑贪邪，诖误人主，焉可不抑远之哉！[三]臣谭伏闻陛下穷折方士黄白之术，甚为明矣；[四]而乃欲听纳谶记，又何误也！其事虽有时合，譬犹卜数只偶之类。[五]陛下宜垂明听，发圣意，屏k小之曲说，述五经之正义，略赖同之俗语，详通人之雅谋。[六]

　　注[一]论语子贡曰：“夫子之文章，可得而闻也。夫子之言性与天道，不可得而闻也。”郑玄注云：“性谓人受血气以生，有贤愚吉凶。天道，七政变动之占也。”
    注[二]伎谓方伎，医方之家也。数谓数术，明堂、羲和、史、卜之官也。图书即谶纬符命之类也。
    注[三]东观记载谭书云“矫称孔丘，为谶记以误人主”也。
    注[四]黄白谓以药化成金银也。方士，有方术之士也。
    注[五]言偶中也。
    注[六]赖之发声，物同应。俗人无是非之心，出言同者谓之赖同。礼记曰：“无赖同。”
    又臣闻安平则尊道术之士，有难则贵介僦臣。[一]今圣朝兴复祖统，为人臣主，而四方盗贼未尽归伏者，此权谋未得也。臣谭伏观陛下用兵，诸所降下，既无重赏以相恩诱，或至虏掠夺其财物，是以兵长渠率，各生狐疑，党辈连结，岁月不解。古人有言曰：“天下皆知取之为取，而莫知与之为取。”[二]陛下诚能轻爵重赏，与士共之，则何招而不至，何说而不释，何向而不开，何征而不克！如此，则能以狭为广，以为速，亡者复存，失者复得矣。

　　注[一]介，甲也。伲兜鍪也。
    注[二]言先饶与之，后乃可取之。老子曰：“将欲废之，必固兴之；将欲夺之，必固与之。”
    帝省奏，愈不悦。
    其后有诏会议灵台所处，[一]帝谓谭曰：“吾欲[以]谶决之，何如？”谭默然良久，曰：“臣不读谶。”帝问其故，谭复极言谶之非经。帝大怒曰：“桓谭非圣无法，将下斩之。”谭叩头流血，良久乃得解。出为六安郡丞；[二]意忽忽不乐，道病卒，时年七十余。

　　注[一]阳f之洛阳记曰“平昌门直南大道，东是明堂大道，西是灵台”也。
    注[二]六安郡故城在今寿州安丰县南。
    初，谭著书言当世行事二十九篇，号曰新论，上书献之，世祖善焉。[一]琴道一篇未成，肃宗使班固续成之。[二]所着赋、诔、书、奏，凡二十六篇。

　　注[一]新论一曰本造，二王霸，三求辅，四言体，五见征，六谴非，七启寤，八蔽，九正经，十识通，十一离事，十二道赋，十三辨惑，十四述策，十五闵友，十六琴道。本造、述策、闵友、琴道各一篇，余并有上下。东观记曰：“光武读之，□言卷大，令皆别为上下，凡二十九篇。”
    注[二]东观记曰：“琴道未毕，但有发首一章。”
    元和中，肃宗行东巡狩，至沛，使使者祠谭，乡里以为荣。
    冯衍字敬通，京兆杜陵人也。[一]祖野王，元帝时为大鸿胪。[二]衍幼有奇才，年九岁，能诵诗，至二十而博通k书。王莽时，诸公多荐举之者，衍辞不肯仕。

　　注[一]东观记曰：“其先上党潞人，曾祖父奉世徙杜陵。”
    注[二]野王字君卿，奉世之长子也。东观记曰：“野王生座，袭父爵为关内侯，座生衍。”华峤书曰：“衍祖父立，生满，年十七丧父，早卒，满生衍。”
    时天下兵起，莽遣更始将军廉丹讨伐山东。丹辟衍为掾，与俱至定陶。莽追诏丹曰：“仓廪尽矣，府库空矣，可以怒矣，可以战矣。将军受国重任，不捐身于中野，无以报恩塞责。”丹惶恐，夜召衍，以书示之。衍因说丹曰：“衍闻顺而成者，道之所大也；逆而功者，权之所贵也。[一]是故期于有成，不问所由；
    论于大体，不守小节。昔逢丑父伏轼而使其君取饮，称于诸侯；[二]郑祭仲立突而出忽，终得复位，美于春秋。盖以死易生，以存易亡，君子之道也。[三]　　诡于意，宁国存身，贤智之虑也。[四]故易曰‘穷则变，变则通，通则久，是以自天佑之，吉，无不利’。[五]若夫知其不可而必行之，破军残，无补于主，身死之日，负义于时，[六]智者不为，勇者不行。且衍闻之，得时无怠。[七]张良以五世相韩，椎秦始皇博浪之中，[八]勇冠乎贲、育，名高乎太山。[九]将军之先，为汉信臣。[一０]新室之兴，英俊不附。今海内溃乱，人怀汉德，甚于诗人思召公也，爱其甘棠，而况子孙乎？人所歌舞，天必从之。[一一]方今为将军计，莫若屯据大郡，镇抚吏士，砥厉其节，百里之内，牛酒日赐，纳雄桀之士，询忠智之谋，要将来之心，待从横之变，兴社稷之利，除万人之害，则福禄流于无穷，功烈着于不灭。何与军覆于中原，身膏于草野，[一二]　　功败名丧，耻及先祖哉？圣人转祸而为福，智士因败而为功，愿明公深计而无与俗同。”丹不能从。进及睢阳，复说丹曰：“盖闻明者见于无形，智者虑于未萌，况其昭者乎？[一三]凡患生于所忽，祸发于细微，[一四]败不可悔，时不可失。公孙鞅曰：‘有高人之行，负非于世；有独见之虑，见赘于人。’[一五]故信庸庸之论，破金石之策，[一六]袭当世之操，失高明之德。夫决者智之君也，疑者事之役也。[一七]时不重至，公勿再计。”丹不听，遂进及无盐，与赤眉战死。[一八]衍乃亡命河东。[一九]

　　注[一]于正道虽违逆而事有成功者，谓之权，所谓反经合义者也。
    注[二]左氏传，齐晋战于赜，晋卿韩厥逐及齐侯。齐臣逢丑父乃与齐侯易位，使齐侯御车。韩厥将及齐侯，丑父令齐侯如华泉取饮，韩厥乃献丑父于郄克。
    郄克将戮之，呼曰：“自今无有代其君任患者；有一于此，将为戮矣！”郄子曰：“人不难以死免其君，我戮之不祥，赦之以劝事君者。”
    注[三]祭仲，郑大夫，突及忽皆郑庄公子也。庄公薨，太子忽当立。公子突，宋之出也，故宋人执郑祭仲。公羊传曰：“祭仲何以不名？贤也。何贤乎？以为知权。其知权柰何？宋人执之，谓曰：‘为我出忽而立突’。祭仲不从其言，则君必死，国必亡；从其言，则君可以生易死，国可以存易亡。古人有权者，祭仲是也。权者反乎经，后有善者也。行权有道。杀人以自生，亡人以自存，君子不为也。”
    注[四]诡，违也。
    注[五]皆周易下系之词。
    注[六]负犹失也。
    注[七]怠，懈也，言当急趋时。
    注[八]张良大父开地相韩昭侯、宣惠王、襄哀王，父平相厘王、悼惠王。五代相韩，谓良父及祖相韩之五王也。后秦灭韩，良家僮三百人，乃悉以家财求客刺秦王。得力士，为铁椎重百二十斤，击始皇于博浪沙中。博浪，地名，在郑州阳武县南。椎音直追反，谓击之也。
    注[九]孟贲、夏育，并古之勇士也。前书音义曰：“孟贲生拔牛角。夏育，]人，力举千钧。”
    注[一０]廉铮襄武人，宣帝时为后将军，即丹之先。
    注[一一]诗小雅曰：“虽无德与汝，式歌且舞。”言汉氏之德，人歌舞之也。尚书曰：“人之所欲，天必从之。”
    注[一二]与犹如也。
    注[一三]，明也。商鞅谓秦孝公曰：“愚者于成事，智者见于未萌。”
    注[一四]司马相如曰“祸故多臧于隐微，而发于人之所忽”也。
    注[一五]语见史记商君传。赘犹恶也。史记“赘”作“疑”。
    注[一六]庸，常也。金石以谕坚也。
    注[一七]役犹贱也。
    注[一八]无盐，县名，属东平郡，故城在今郓州须昌县东。
    注[一九]华峤书曰：“丹死，衍西归，吏以亡军，下司命乘传逐捕，故亡命。”
    更始二年，遣尚书仆射鲍永行大将军事，安集北方。[一]衍因以计说永曰：

　　注[一]永字君长，司隶校尉宣之子。
    衍闻明君不恶切之言，以测幽冥之论；忠臣不顾争引之患，以达万机之变。[一]　　是故君臣两兴，功名兼立，铭勒金石，令问不忘。今衍幸逢宽明之日，将值危言之时，[二]岂敢拱默避罪，而不竭其诚哉！

　　注[一]，实也。幽冥谕深远也。争引谓引事与君争也。事非一涂，故曰万机之变也。书曰：“一日二日万机。”东观记：“衍更始时为偏将军，与鲍永相善。
    更始既败，固守不以时下。建武初，为扬化大将军掾，辟邓禹府，数奏记于禹，陈政言事。”自“明君”以下，皆是谏邓禹之词，非劝鲍永之说，不知何据，有此乖违。
    注[二]危犹高也。论语曰：“天下有道，危言危行。”
    伏念天下离王莽之害久矣。始自东郡之师，[一]继以西海之役，[二]巴、蜀没于南夷，[三]缘边破于北狄，[四]远征万里，暴兵累年，[五]祸未解，兵连不息，[六]刑法弥深，[七]赋敛愈重。强之党，横击于外，百僚之臣，贪残于内，元元无聊，饥寒并臻，父子流亡，夫妇离散，庐落丘墟，田畴芜秽，疾疫大兴，灾异蜂起。于是江湖之上，海岱之滨，风腾波涌，更相骀藉，[八]四垂之人，肝脑涂地，死亡之数，不啻太半，殃咎之毒，痛入骨髓，匹夫僮妇，咸怀怨怒。
    [九]皇帝以圣德灵威，龙兴凤举，率宛、叶之，将散乱之兵，醚昆阳，长驱武关，破百万之陈，摧九虎之军，[一０]赖震四海，席卷天下，[一一]攘除祸乱，诛灭无道，一之闲，海内大定。继高祖之休烈，修文武之绝业，社稷复存，炎精更辉，德冠往初，功无与二。[一二]天下自以去亡新，就圣汉，当蒙其福而赖其愿。树恩布德，易以周洽，其犹顺惊风而飞鸿毛也。[一三]然而诸将虏掠，逆伦绝理，[一四]杀人父子，妻人妇女，燔其室屋，略其财产，饥者毛食，寒者裸跣，[一五]冤结失望，无所归命。今大将军以明淑之德，秉大使之权，统三军之政，存抚并州之人，惠爱之诚，加乎百姓，高世之声，闻乎k士，故其延颈企踵而望者，非特一人也。且大将军之事，岂得璧其行，束修其心而已哉？[一六]将定国家之大业，成天地之元功也。昔周宣中兴之主，齐桓霸强之君耳，犹有申伯、召虎、夷吾、吉甫[一七]攘其蝥贼，[一八]安其疆宇。况乎万里之汉，明帝复兴，而大将军为之梁栋，此诚不可以忽也。[一九]

　　注[一]离，遭也。莽居摄元年，翟义起兵于东郡，莽发八将军以击之。东郡，今滑州也。
    注[二]莽居摄元年，西羌庞恬、傅幡等怨莽夺其地为西海郡，攻西海太守程永，莽遣护羌校尉窦况击之。
    注[三]莽篡位，贬西南夷□町王为侯，王邯怨恨，攻益州，杀大尹程隆。莽发巴、蜀吏士击之，出入三年，死者十七八。
    注[四]莽*[始]*建国三年，乌珠单于遣左贤王入云中，大杀吏人，大辈万余，中辈数千，杀e门、朔方太守，略吏人畜产不可胜数，缘边虚耗也。
    注[五]暴，露也。
    注[六]谓相连引也。
    注[七]莽以地皇元年以后为不须时令，自是春夏斩人于市。
    注[八]莽时江湖海泽糜沸，青、徐、荆、楚之地搔扰。前书音义曰：“跆，蹋也。”
    今此为“骀”，古字通。
    注[九]僮犹贱也。
    注[一０]莽末，下江兵邓晔、*(王)**[于]*匡攻武关，莽乃拜将军九人，皆以虎为号，以捍匡等。*[匡等]*击破六虎，败走三虎，乃保京师仓，邓晔等乃开武关迎更始。
    注[一一]席卷言无余也。
    注[一二]此上二句，司马相如封禅书之词。
    注[一三]言其易也。王锸ブ鞯孟统妓淘弧耙砗跞绾杳遇顺风”也。
    注[一四]伦亦理也。
    注[一五]毛，草也。臣贤案：衍集“毛”字作“无”，今俗语犹然者，或古亦通乎？
    注[一六]言当恢廓规摹，不可空自清e，徒约束修身而已。
    注[一七]申伯，周宣王之元舅也；召虎，召穆公也；吉甫谓尹吉甫也；皆周宣王臣，并见毛诗。夷吾，管仲之字也。
    注[一八]蝥贼，食禾稼虫名，谕奸盗侵渔也。蝥音牟。
    注[一九]左传子产谓子皮曰：“子于郑国，栋也。栋折榱崩，侨将压焉。”
    且衍闻之，兵久则力屈，人愁则变生。今邯郸之贼未灭，真定之际复扰，[一]　　而大将军所部不过百里，守城不休，战军不息，兵革云翔，百姓震骇，柰何自怠，不为深忧？夫并州之地，东带名关，北逼强胡，[二]年谷独孰，人庶多资，斯四战之地，攻守之场也。如其不虞，何以待之？故曰“德不素积，人不为用。
    备不豫具，难以应卒”。[三]今生人之命，县于将军，将军所杖，必须良才，宜改易非任，更选贤能。夫十室之邑，必有忠信。[四]审得其人，以承大将军之明，虽则山泽之人，无不感德，思乐为用矣。然后简精锐之卒，发屯守之士，三军既整，甲兵已具，相其土地之饶，观其水泉之利，制屯田之术，习战射之教，则威风远畅，人安其业矣。若镇太原，抚上党，收百姓之欢心，树名贤之良佐，天下无变，则足以显声誉，一朝有事，则可以建大功。惟大将军开日月之明，发深渊之虑，监六经之论，观孙吴之策，[五]省k议之是非，详士之白黑，[六]以超周南之螅垂甘棠之风，令夫功烈施于千载，富贵传于无穷。
    伊、望之策，何以加兹！[七]

　　注[一]邯郸谓王郎也。真定谓刘杨也。
    注[二]井陉关也。要害之塞，故曰名关。东观记作“石陉关”。
    注[三]史记子贡说晋君曰：“虑不先定，不可以应卒。”卒音仓忽反。
    注[四]东观记曰：“无谓无贤，路有圣人”。
    注[五]孙武，吴王阖庐将；吴起，魏文侯将；并着兵书也。
    注[六]白黑犹贤愚也。
    注[七]伊尹、吕望。
    永既素重衍，为且受使得自置偏裨，乃以衍为立汉将军，[一]领狼孟长，屯太原，[二]与上党太守田邑等缮甲养士，I]并土。

　　注[一]东观记曰“时永得置偏裨将五人”也。
    注[二]狼孟，县名，属太原郡，故城在今并州阳曲县东北。
    及世祖即位，遣宗正刘延攻天井关，与田邑连战十余合，延不得进。邑迎母弟妻子，为延所获。[一]后邑闻更始败，乃遣使诣洛阳献璧马，即拜为上党太守。
    [二]因遣使者招永、衍，永、衍等疑不肯降，而忿邑背前约，[三]衍乃遣邑书曰：

　　注[一]东观记曰：“邓禹使积弩将军冯纸兵击邑，窒さ靡啬傅芷拮印！
    注[二]东观记曰，遣骑都尉弓里游、谏大夫何叔武，即拜邑为上党太守。
    注[三]东观记，衍与邑素誓刎颈，俱受重任。
    盖闻晋文出奔而子犯宣其忠，[一]赵武逢难而程婴明其贤，[二]二子之义当矣。
    今三王背畔，赤眉危国，[三]天下蚁动，社稷颠陨，[四]是忠臣立功之日，志士驰马之秋也。伯玉擢选剖符，专宰大郡。[五]夫上党之地，有四塞之固，东带三关，西为国蔽，[六]柰何举之以资强敌，开天下之匈，假仇雠之刃？岂不哀哉！[七]

　　注[一]晋文公重耳避丽姬之难出奔，狐偃劝令返国，遂为霸主。子犯即狐偃字也。
    注[二]赵盾，晋卿，生赵朔，朔娶晋成公姊为夫人。晋景公三年，大夫屠岸贾诛赵氏，杀赵朔，灭其族。朔妻有遗腹，走公宫。赵朔客程婴、公孙杵臼。杵臼谓程婴曰：“胡不死？”程婴曰：“朔之妇有遗腹，若幸而生男，吾奉之；即女也，吾徐死耳。”居无何，朔妻生男，屠岸贾闻之，乃索于宫中。夫人置儿于中，祝曰：“赵宗灭乎，若*(唬)**[□]*。即不灭，若无声。”及索儿，竟无声。程婴曰：“今一索不得，后必复索之。”杵臼乃取它婴儿负之匿山中。诸将共攻杀杵臼并孤儿，然赵氏真孤乃在程婴所，即赵武也。居十五年，晋景公乃立赵武为卿，而复其田邑。事见史记。
    注[三]三王见更始传。
    注[四]蚁动谕。
    注[五]文帝初，与郡守始为铜虎符、竹使符，分持其一，以为瑞信。剖即分也。
    注[六]三关谓上党关、壶口关、石陉关也。陉音形。
    注[七]张仪说楚王曰：“秦下甲攻]阳晋，大开天下J。”李斯曰：“所谓借寇兵而赍盗粮也。”
    衍闻之，委质为臣，无有二心；[一]挈瓶之智，守不假器。[二]是以晏婴临盟，拟以曲戟，不易其辞；[三]谢息守J，胁以晋、鲁，不丧其邑。[四]由是言之，内无钩颈之祸，外无桃莱之利，[五]而被畔人之声，蒙降城之耻，窃为左右羞之。且邾庶其窃邑畔君，以要大利，曰贱而必书；莒牟夷以土地求食，而名不灭。是以大丈夫动则思礼，行则思义，未有背此而身名能全者也。[六]为伯玉深计，莫若与鲍尚书同情力，显忠贞之节，立超世之功。如以尊亲系累之故，能捐位投命，归之尚书，大义既全，敌人纾怨，[七]上不损剖符之责，下足救老幼之命，申眉高谈，无愧天下。若乃贪上党之权，惜全邦之实，衍恐伯玉必怀周赵之忧，上党复有前年之祸。[八]昔晏平仲纳延陵之诲，终免栾高之难；[九]　　孙林父违穆子之戒，故陷终身之恶。[一０]以为伯玉闻此至言，必若刺心，自非婴城而坚守，则策马而不顾也。[一一]圣人转祸而为福，智士因败以成胜，愿自强于时，无与俗同。

　　注[一]委质犹屈膝也。左传曰：“策名委质，贰乃辟也。臣无二心，古之制也。”
    注[二]解见左传。
    注[三]晏子春秋曰：“齐大夫崔杼s齐庄公，乃劫诸大夫盟。有敢不盟者，戟钩其颈，□承其心，曰：‘不与崔氏而与公室者，盟神视之，言不疾，指不至血者死。’所杀者七人，而后及晏子。晏子奉血仰天曰：‘崔氏无道而杀其君，若有能复崔氏而婴不与，盟*[神]*视之。’遂仰而饮血。崔氏曰：‘晏子与我，则齐国吾与共之；不与我，则戟在，□在心，子图之。’晏子曰：‘劫吾以刃而失其意，非勇也。留吾以利而背其君，非义也。
    诗云：“恺悌君子，求福不回。”婴可回而求福乎？□刃钩之，直兵推之，婴不革矣。’崔子遂释之。”
    注[四]左传，孟孙之家臣谢息。孟孙从鲁昭公如楚，谢息为孟孙守J邑。晋人来理□田，季孙将以J邑与之。谢息不可，曰：“夫子从君而守臣丧邑，虽吾子亦有猜焉。”季孙曰：“君之在楚，于晋罪也。又不听晋，鲁罪重矣。晋师必至，吾无以待之。”谢息曰：“古人有言，‘挈瓶之智，守不假器。’”季孙曰：“吾与子桃。”辞以无山，与之莱、柞，乃迁于桃。杜预注曰：“挈瓶，汲器，谕小智也。鲁国*(下)**[卞]*县东南有桃虚。”莱、柞，二山名。
    注[五]臣贤案：谢息得桃邑莱山，故言“无桃莱之利”也。但为“莱”字似“枣”，文又连“桃”，后学者以“桃枣”易明，“桃莱”难悟，不究始终，辄改“莱”为“枣”。衍集又作“菜”，或改作“乘”，展转乖僻为谬矣。
    注[六]庶其，邾大夫，以邾邑漆、闾丘奔鲁，故言窃邑畔君以要利也。牟夷，莒大夫，窃牟娄及防兹来奔；昭公三十一年，邾黑肱以滥来奔。左传曰，以地畔，求食而已，不求其名。贱而必书，以名其人，终为不义，不可灭已。是故君子动则思礼，行则思义。或求名而不得，或欲盖而名彰。此所谓三畔人名者也。
    注[七]纾，缓。音舒。
    注[八]史记曰，赵孝成王时，韩上党*(太)*守冯亭使人至赵曰：“韩不守上党，入之于秦，其吏人皆安为赵，不欲为秦。有城市邑十七，愿再拜入之赵。”赵王大喜，召平阳君豹告曰：“冯亭入城市邑十七，受之何如？”豹曰：“圣人甚恶无故之利。夫秦蚕食韩氏，地中绝不令相通，韩氏所以不入于秦者，欲嫁其祸于赵，必勿受也。”赵王不听，遂发兵取上党，于是秦人围赵，坑其卒四十万。秦又围邯郸。又攻西周，拔之。故言怀周赵之忧。前年犹往时。
    注[九]延陵，邑名，吴公子季札所封，故以号焉。左传鲁襄二十九年，季札聘齐，见晏平仲。曰：“子速纳邑与政。无邑无政，乃免于难。”晏子因陈桓子以纳邑与政，是以免于栾高之难。栾谓子雅，高谓子尾，皆齐大夫。左氏鲁昭公八年，栾高作难，晏子无罪。
    注[一０]孙林父，]大夫孙文子也。穆子，鲁大夫叔孙豹也。左传，]侯使孙林父聘鲁，且寻盟。公登亦登，叔孙穆子相仪，趋进曰：“诸侯之会，寡君未尝后]君。今吾子不后寡君，未知所过。”孙子无词，亦无悛容。穆子曰：“孙子必亡。为臣而君，过而不悛，亡之本也。”至襄十四年，孙林父逐出]献公。
    献公复入国，林父遂以戚邑畔。是陷于终身之恶。
    注[一一]言不过为二涂而已。
    邑报书曰：邑报书曰：
    仆虽驽怯，亦欲为人者也，岂苟贪生而畏死哉！曲戟在颈，不易其心，诚仆志也。
    闲者，老母诸弟见执于军，而邑安然不顾者，岂非重其节乎？若使人居天地，寿如金石，要长生而避死地可也。今百龄之期，未有能至，老壮之闲，相去几何。诚使故朝尚在，忠义可立，虽老亲受戮，妻儿横分，邑之愿也。
    闲者，上党黠贼，大围城，义兵两辈，入据井陉。邑亲溃敌围，拒击宗正，[一]　　自试智勇，非不能当。诚知故朝为兵所害，新帝司徒已定三辅，[二]陇西、北地从风响应。
    其事昭昭，日月经天，河海带地，不足以比。[三]死生有命，富贵在天。[四]　　天下存亡，诚云命也。邑虽没身，能如命何？

　　注[一]即刘延。
    注[二]谓邓禹也。
    注[三]言明白也。
    注[四]论语子夏之词。
    夫人道之本，有恩有义，义有所宜，恩有所施。君臣大义，母子至恩。今故主已亡，义*(无)**[其]*谁为；老母拘执，恩所当留。而厉以贪权，诱以策马，抑其利心，必其不顾，何其愚乎！
    邑年三十，历位卿士，性少嗜欲，情厌事为。况今位尊身危，财多命殆，鄙人知之，何疑君子？
    君长、敬通[一]揭节垂组，自相署立。[二]盖仲由使门人为臣，孔子讥其欺天。
    [三]君长据位两州，加以一郡，[四]而河东畔国，兵不入彘，[五]上党见围，不窥大谷，[六]宗正临境，莫之能援。兵威屈辱，国权日损，三王背畔，赤眉害主，未见兼行倍道之赴，若墨翟累茧救宋，申包胥重胝存楚，]女驰归唁兄之志。[七]主亡一岁，莫知定所，虚冀妄言，苟肆鄙塞。未能事生，安能事死？未知为臣，焉知为主？岂厌为臣子，思为君父乎！欲摇太山而荡北海，[八]事败身危，要思邑言。

　　注[一]君长，鲍永字也。
    注[二]揭音其谒反，谓负也。
    注[三]孔子有疾，仲由欲使门人为臣，以大夫之礼葬孔子。孔子谓曰：“由之行诈也！吾谁欺，欺天乎？”事具论语。
    注[四]衍集，鲍永行将军事，安集并州，拥兵屯太原，与太原李仲房同心并力。
    注[五]闻更始败，故诸国畔也。不入彘，言不征之也。彘，县名，属河东郡，顺帝改曰永安。
    注[六]即上所谓黠贼所围城者也。大谷自太原趣上党之道。不窥言不来救也。
    今并州大谷县西有大谷是也。
    注[七]]女，]宣公庶子顽之女，为许穆公夫人，其兄即戴公。吊失国曰唁。
    ]懿公为狄所灭，戴公乃立庐于曹邑。许穆夫人闵]亡，思归唁之，不得，乃赋载驰之诗。事见左传。
    注[八]言不可也。孟子曰“挟太山而超北海”也。
    衍不从。或讹言更始随赤眉在北，[一]永、衍信之，故屯兵界休，[二]方移书上党，云皇帝在雍，以惑百姓。永遣弟升及子张舒诱降涅城，[三]舒家在上党，邑悉系之。又书劝永降，永不E，[四]自是与邑有隙。邑字伯玉，冯翊人也，后为渔阳太守。[五]永、衍审知更始已殁，乃共罢兵，幅巾降于河内。[六]

　　注[一]讹，伪也。
    注[二]界休，县，属太原郡，今汾州县。
    注[三]东观记曰：“升及舒等谋使营尉李匡先反涅城，开门内兵，杀其县长冯晏，立故谒者祝回为涅长。”涅，县名，属上党郡，故城在今潞州乡县西。涅音奴结反。
    注[四]东观记载邑书曰：“愚闻丈夫不释故而改图，哲士不徼幸而出危。今君长故主败不能死，新帝立不肯降，拥而据壁，欲袭六国之从。与邑同事一朝，内为刎颈之盟，兴兵背畔，攻取涅城。破君长之国，坏父母之乡，首难结怨，轻弄凶器。人心难知，何意君长当为此计。昔者韩信将兵，无敌天下，功不世出，略不再见，威执项羽，名出高帝，不知天时，就亨于汉。知伯分国，既有三晋，欲大无已，身死地分，头为饮器。君长衔命出征，拥带徒士，上党□不能救，河东畔不能取，朝有颠沛之忧，国有分崩之祸，上无仇牧之节，下无不占之志。天之所坏，人不能支。君长将兵不与韩信同日而论，威行得不及智伯万分之半，不见天时，不知厌足。欲明人臣之义，当先知故主之未然；欲贪天下之利，宜及新主之未为。今故主已败，新主既成，四海为罗网，天下为敌人，举足遇害，动摇触患，履深泉之薄冰不为□，涉千钧之发机不知惧，何如其知也？绝鲍氏之姓，废子都之业，诵尧之言，服桀之行，悲夫命也。张舒内行邪孽，不遵孝友，疏其父族，外附妻党，已收三族，将行其法。能逃不自诣者舒也，能夷舒宗者予也。”永邑遂结怨焉。
    注[五]东观记曰：“邑，冯翊莲芍人也。其先齐诸田，父丰，为王莽着威将军。
    邑有大节，涉学，能善属文。为渔阳太守，未到官，道病，征还为谏议大夫，病卒。”
    注[六]不加冠帻，但以一幅巾饰首而已。
    帝怨衍等不时至，永以立功得赎罪，遂任用之，[一]而衍独见黜。永谓衍曰：“昔高祖赏季布之罪，诛丁固之功。[二]今遭明主，亦何忧哉！”衍曰：“记有之，人有挑其邻人之妻者，挑其长者，长者詈之，挑其少者，少者报之，后其夫死而取其长者。或谓之曰：‘夫非骂尔者邪？’曰：‘在人欲其报我，在我欲其骂人也。’[三]夫天命难知，人道易守，守道之臣，何患死亡？”顷之，帝以衍为曲阳令，[四]诛斩剧贼郭胜等，降五千余人，论功当封，以谗毁，故赏不行。

　　注[一]立功谓说下怀。
    注[二]季布，项羽将。数窘汉王。汉王即位，赦布以为郎中。丁固，季布母弟。
    为项羽将，亦窘高祖，高祖急，顾谓丁固曰：“两贤岂相□哉！”丁公引还。高祖即位，丁固谒见。高祖曰：“使项王失天下者丁公也。”遂斩之。
    注[三]此并陈轸对秦王之词也。见战国策。引之者，言己为故主守节，亦冀新帝重之也。挑音徒了反。
    注[四]曲阳，县名，属常山郡，故城在今定州*(彭)**[鼓]*城县西也。
    建武六年日食，[一]衍上书陈八事：其一曰显文德，二曰镂淞遥三曰修旧功，四曰招俊杰，五曰明好恶，六曰简法令，七曰差秩禄，八曰抚边境。书奏，帝将召见。初，衍为狼孟长，以罪摧陷大姓令狐略，是时略为司空长史，谗之于尚书令王护、尚书周生丰曰：“衍所以求见者，欲毁君也。”[二]护等惧之，即共排闲，衍遂不得入。

　　注[一]续汉志曰：“建武六年九月丙寅晦，日有食之，史官不见，郡以闻。”
    注[二]风俗通曰：“周生，姓也。”豫章旧志曰：“丰字伟防，太山南武阳人也。
    建武七年为豫章太守，清约俭惠。”
    后]尉阴兴、新阳侯阴就以外戚贵显，深敬重衍，衍遂与之交结，由是为诸王所聘请，[一]寻为司隶从事。帝惩西京外戚宾客，故皆以法绳之，大者抵死徙，其余至贬黜。衍由此得罪，尝自诣狱，有绍赦不问。[二]西归故郡，闭门自保，不敢复与亲故通。

　　注[一]兴及就并光烈皇后母弟也。衍集与阴就书曰：“衍闻神龙骧首，幽云景蒸，明圣修德，志士思名。是以意同情合，声比*(则)**[相]*应也。伏见君侯忠孝之性，慈仁殷勤，论议周密，思虑深远。顾以微贱，数蒙圣恩，被侯大惠。衍年老被病，恐一旦无禄，命先犬马，怀抱不报，赍恨入冥，思剖肝胆，有以塞责。方今天下安定，四海咸服，蒙恩更生之臣，无所其死力。侧闻东平、山阳王壮当之国，择除官属，衍不自量，愿侯白以衍备门]。鄙语曰：‘水不激不能破舟，矢不激不能饮羽。’不念旧恶，名贤所高。负责之臣，欲言不敢，惟侯哀怜，深留圣心，则阖棺之日，魂复何恨。”
    注[二]时衍又与就书曰：“奏曹掾冯衍叩头死罪：衍材素愚驽，行义污秽，外无乡里之誉，内无汗马之劳，猥蒙明府天覆之德，华宠重叠。闲者，掾史疑衍之罪，煦飘山，当为灰土。赖蒙明察，揆其素行，复保首领。倍知厚德笃于慈父，□淫肌肤，渗漉骨髓，德重山岳，泽深河海。前送妻子还淄县，遭雨逢暑，以七月还。至阳武，闻诏捕诸王宾客，惶怖诣阙，冀先事自归。十一日到，十二日书报归田里。即日束手诣洛阳诏狱，十五日夜诏书勿问。得出，遭雨，又疾，大困。冀高世之德，施以田子老马之惠，赠以秦穆骏马之恩，使长有依归，以忠心。”
        校勘记

　　九五五页五行性嗜倡乐按：“嗜”原斗“着”，径据汲本、殿本改正。
    九五五页五行由是多见排W“W”汲本、殿本作“抵”，注同。按：注云音纸，则字当作“W”。
    九五六页一行殆将有子夫之变按：“变”原斗“父”，径据汲本、殿本改正。
    九五六页五行遂逮后弟侍中喜刊误谓傅喜非后弟，“喜”当作“嘉”。按：何焯谓董贤求傅氏罪事与前书参差不合。高武侯傅喜，孔乡侯晏之从兄弟，安得复有后弟名喜为侍中者也？大抵范史事未核。沈家本谓按前书傅喜传、董贤传、外戚传并无此事，又别无傅嘉其人，刘氏亦E揣之词，何说得之。
    九五八页三行请削诸侯*(之)**[支]*郡张森楷校勘记谓“之”当作“支”，前书可证。今按：张说是。前书颜注“支郡，在国之四边者也”。之与支声近而斗。
    今据改。
    九五八页一二行多放钱货汲本“钱”作“田”。按：今聚珍本东观记作“多收田货”。
    九六一页三行俣钓室舶矗骸蚌省痹作“□”，斗字，径据汲本、殿本改正。
    九六一页六行吾欲*[以]*谶决之按：校补引钱大昭说，谓闽本“欲”下有“以”字；又谓今案东观记、袁纪、通鉴均有“以”字。又张森楷校勘记谓治要“欲”下有“以”字。今据补。
    九六一页七行谭叩头流血按：“谭”字原脱，径据汲本、殿本补。
    九六一页八行出为六安郡丞按：袁纪作“六安太守丞”。
    九六一页九行阳f之洛阳记曰按：汲本、殿本作“杨f之”。
    九六三页五行莫若屯据大郡按：集解引惠栋说，谓“屯据”袁宏纪作“先据”。
    九六三页一０行见赘于人按：集解引惠栋说，谓袁宏纪“赘”作“疑”。
    九六三页一五行将为戮矣按：殿本、集解本“矣”作“乎”，疑后人依左传改。
    九六六页六行醚昆阳刊误谓醚是盟时醚，此当作“喋”。按：绵┕磐ㄓ茫刘说泥。
    九六六页一０行寒者裸跣按：“跣”原斗“洗”，径据汲本、殿本改正。
    九六六页一四行犹有申伯召虎夷吾吉甫按：惠栋补注引吴仁杰补遗，谓“吉甫”当作“成父”，谓王子成父也。若尹吉甫，不应序于夷吾之下。
    九六七页四行莽*[始]*建国三年按：“建”上当脱“始”字，今补。
    九六七页一一行*(王)**[于]*匡攻武关按：张森楷校勘记谓“王匡”当依前书莽传作“于匡”，各本并误。今据改。
    九六七页一一行以捍匡等*[匡等]*击破六虎按：张森楷校勘记谓“匡等”下当更有“匡等”二字，文义乃明。今据补。
    九六八页一０行虽则山泽之人按：刊误谓“虽则”当作“则虽”。
    九七０页九行赵宗灭乎若*(唬)**[□]*据汲本改。按：殿本“□”作“啼”，乃□之俗字；原本作“唬”，则斗字矣。
    九七一页九行必怀周赵之忧集解引何焯说，谓“周”疑“祸”字之误，注非。
    校补引钱大昭说，谓“周”当是“害”字之误。按：校补谓害周形近易误，钱说为胜。
    九七二页二行盟*[神]*视之据汲本、殿本补。今按：“盟”疑“明”之斗。
    九七二页七行吾无以待之按：“待”原斗“侍”，径改正。
    九七二页八行鲁国*(下)**[卞]*县东南有桃虚按：下卞形近而斗，各本同，今据左昭七年杜注改正。
    九七二页一五行韩上党*(太)*守冯亭据史记赵世家删。按：汉以前无太守也。
    九七四页八行义*(无)**[其]*谁为据汲本、殿本改。
    九七五页一三行永遣弟升按：“升”原斗“叔”，径据汲本、殿本改正。注同。
    九七六页一一行履深泉之薄冰汲本、殿本“泉”作“渊”。按：章怀避唐讳，于引文亦皆改易，后人又多回改，此其一例也。
    九七七页一０行今定州*(彭)**[鼓]*城县西也据刊误改。
    九七八页六行声比*(则)**[相]*应也据汲本、殿本改。

 
    
下一章　

    

 
    
    
         后汉书卷二十八下　冯衍传　第十八下

　　建武末，上疏自陈曰：
    臣伏念高祖之略而陈平之谋，毁之则疏，誉之则亲。[一]以文帝之明而魏尚之忠，绳之以法则为罪，施之以德则为功。[二]逮至晚世，董仲舒言道德，见妒于公孙弘，[三]李广奋节于匈奴，见排于]青，[四]此忠臣之常所为流涕也。
    臣衍自惟微贱之臣，上无无知之荐，下无冯唐之说，乏董生之才，寡李广之耍而欲免谗口，济怨嫌，岂不难哉！

　　注[一]史记曰，魏无知荐陈平于高祖，高祖以平为将。绛、灌等咸谮平曰：“虽美丈夫，如冠玉耳，居家盗嫂。今大王令护军，诸将金多者得善处，金少者得恶处。”高祖让魏无知。无知曰：“臣所言者能也，陛下所问者行也。楚汉相拒，臣进奇谋之士。盗嫂受金，又何足疑。”高祖乃令平尽护诸将也。
    注[二]魏尚，槐里人，文帝时为云中守，匈奴不近云中。后坐上首虏差六级，下之吏，罚作之。冯唐谏文帝曰：“臣愚以为陛下法太明，罚太重，赏太轻。”帝悦。是日令唐持节赦尚，复以为云中守也。
    注[三]史记曰，董仲舒为人廉直，公孙弘习春秋不如董生。弘希时用事，位至公卿，仲舒以弘为从谀，弘嫉之。时胶西王帝兄，骄纵，弘乃言于上曰：“独仲舒可使相胶西。”胶西王素闻仲舒*[有行]*，亦善待之。
    注[四]史记曰，李广，陇西成纪人也。为前将军，从]青讨匈奴。青不使当匈奴，广乃失道后期，青令对簿，广乃引刀自刎。知与不知，莫不流涕。
    臣衍之先祖，以忠贞之故，成私门之祸。[一]而臣衍复遭扰攘之时，值兵革之际，不敢回行求时之利，[二]事君无倾邪之谋，将帅无虏掠之心。]尉阴兴，敬慎周密，内自修□，外远嫌疑，故敢与交通。兴知臣之贫，数欲本业之。[三]　　臣自惟无三益之才，不敢处三损之地，固让而不受之。[四]昔在更始，太原执货财之柄，居苍卒之闲，据位食禄二十余年，而财产岁狭，居处日贫，家无布帛之积，出无舆马之饰。于今遭清明之时，饬躬力行之秋，[五]而怨雠丛兴，讥议横世。盖富贵易为善，贫贱难为工也。疏远□亩之臣，无望高阙之下，惶恐自陈，以救罪尤。

　　注[一]衍之祖冯参忠正，不屈节于王氏五侯。参姊为中山王太后，后为哀帝祖母，传太后陷以大逆，参自杀，亲族死者十七人。见前书。
    注[二]回，邪也。
    注[三]欲遗其财，为立基本生业也。
    注[四]论语载孔子言曰“益者三友，损者三友”，故衍引以为言也。
    注[五]力行谓尽力行善道也。礼记曰“好问近于智，力行近乎仁”也。
    书奏，犹以前过不用。
    衍不得志，退而作赋，又自论曰：
    冯子以为夫人之德，不碌碌如玉，落落如石。[一]风兴云蒸，一龙一蛇，与道鬏翔，与时变化，夫岂守一节哉？[二]用之则行，舍之则臧，进退无主，屈申无常。故曰：“有法无法，因时为业，有度无度，与物趣舍。”[三]常务道德之实，而不求当世之名，阔略杪小之礼，荡佚人闲之事。[四]正身直行，恬然肆志。顾尝好m傥之策，时莫能听用其谋，[五]喟然长叹，自伤不遭。[六]久栖于小官，不得舒其所怀。[七]抑心折节，意凄情悲。夫伐冰之家，不利鸡豚之息；[八]委积之臣，不操市井之利。[九]况历位食禄二十余年，而财产益狭，居处益贫。惟夫君子之仕，行其道也。虑时务者不能兴其德，为身求者不能成其功。[一０]去而归家，复a旅于州郡，身愈据职，家弥穷困，卒离饥寒之灾，有丧元子之祸。

　　注[一]老子*[道]*德经之词也。言可贵可贱，皆非道真。玉貌碌碌，为人所贵，石形落落，为人所贱，贱既失矣，贵亦未得。言当处才不才之闲。
    注[二]风兴云蒸，言相须也。东方朔诫子书曰：“圣人之道，一龙一蛇，形见神臧，与物变化，随时之宜，无有常处。”化音协韵音花。
    注[三]史记司马谈之词也。言法度是非，皆随时俗。物所趋则向之，所舍则违之，所谓随时之义也。
    注[四]放荡纵逸，不拘恒俗也。
    注[五]顾犹及也。m傥，卓异貌也。
    注[六]遭，遇也。
    注[七]栖犹偃息也。
    注[八]言食厚禄不当求小利也。礼记曰：“畜马*(千)*乘，不察于鸡豚。伐冰之家不畜牛羊。”伐冰谓卿大夫以上，以其丧祭得赐冰，故言伐冰也。韩诗外传曰“天子不言多少，诸侯不言利害，大夫不言委积，四马之家不持鸡豚之息，伐冰之家不恃牛羊之入”也。
    注[九]韩诗外传曰“千乘之君不通货财，委积之臣不操市井之利，是以贫穷有所劝，而孤寡有所措”也。
    注[一０]言不可兼也。
    先将军葬渭陵，哀帝之崩也，营之以为园。[一]于是以新丰之东，鸿门之上，寿安之中，[二]地烁叱ǎ四通广大，南望郦山，北属泾渭，东瞰河华，龙门之阳，三晋之路，[三]西顾酆z，周秦之丘，宫观之墟，[四]通视千里，览见旧都，遂定□焉。[五]退而幽居。盖忠臣过故墟而[欷，孝子入旧室而哀叹。[六]　　每念祖考，着盛德于前，垂鸿烈于后，遭时之祸，坟墓芜秽，春秋蒸尝，昭穆无列。[七]年衰岁暮，悼无成功，将西田牧肥饶之野，殖生产，修孝道，营宗庙，广祭祀。然后阖门讲习道德，观览乎孔老之论，庶几乎松乔之福。[八]上陇阪，陟高冈，游精宇宙，流目八。[九]历观九州山川之体，追览上古得失之风，愍道陵，伤德分崩。夫其终必原其始，故存其人而咏其道。疆理九野，经营五山，眇然有思陵云之意。
    [一０]乃作赋自厉，命其篇曰显志。显志者，言光明风化之情，昭章玄妙之思也。其辞曰：

　　注[一]奉世为右将军，即衍之曾祖，故言“先将军”。渭陵，元帝陵，在长安北五十里。哀帝义陵在长安北四十六里。奉世墓入义陵茔中，所以衍不得入葬而别求也。
    注[二]太上皇思东归，乃迁丰邑人于此立县，故曰新丰。鸿门，阪名。前书音义曰：“在新丰东十七里，旧大道北下阪口。”
    注[三]龙门，河所经，今绛州县也。三晋谓韩、赵、魏也。
    注[四]酆、z，二水名，周文王都酆，武王都z。秦本封在陇西秦县，周平王东迁以后，秦始有岐周之地，故总言周秦之丘。丘亦墟也。
    注[五]衍墓在今新丰县南四里。
    注[六]史记曰，箕子朝周过殷墟，咸生禾黍，箕子伤之，欲哭则不可，欲泣为其近妇人，乃作麦秀之诗。殷人闻之，皆为流涕。礼记□弓曰“反哭升堂，反诸其所作也。入室，反诸其所养也。反而亡焉，失之，哀于是为甚”也。
    注[七]司马相如赋曰：“坟墓芜秽而不修。”父为昭，子为穆，昭南面，穆北面也。
    注[八]列仙传，赤松子，神农时雨师也。服水玉，能入火不烧。常止西王母石室中，能随风上下。王子乔，周灵王太子晋也。好吹笙，作凤鸣，游伊洛之闲，道人浮丘公接以上嵩高山，遂仙去也。
    注[九]尹文子曰：“四方上下曰宇。”苍颉篇曰：“舟舆所届曰宙。”淮南子曰“九州之外乃有八夤，八夤之外乃有八”也。
    注[一０]疆，界也。理，正也。诗曰：“我疆我理。”九野谓九州之野。经营犹往来。五山即五岳也。
    开岁发春兮，百卉含英。[一]甲子之朝兮，汨吾西征。[二]发轫新丰兮，□回镐京。[三]陵飞廉而太息兮，登平阳而怀伤。[四]悲时俗之险□兮，哀好恶之无常。[五]弃衡石而意量兮，随风波而飞扬。[六]纷纶流于权利兮，亲赖同而妒异；独耿介而慕古兮，岂时人之所□？[七]沮先圣之成论兮，□名贤之高风；
    忽道德之珍丽兮，务富贵之乐耽。[八]遵大路而□回兮，履孔德之窈冥；固夫之所眩兮，孰能观于无形？[九]行劲直以离尤兮，羌前人之所有；内自省而不X兮，遂定志而弗改。[一０]欣吾党之唐虞兮，愍吾生之愁勤；聊发愤而扬情兮，将以荡夫忧心。[一一]往者不可攀援兮，来者不可与期；病没世之不称兮，愿横逝而无由。[一二]

　　注[一]开、发，皆始也。尔雅曰：“春为发生。”卉，草也。楚词曰：“献岁发春兮。”
    注[二]君子举事尚早，故以朝言之。汨，行貌。楚词曰：“汨吾南征。”汨音于笔反。
    注[三]轫，止车木也。将行，故发之。
    注[四]飞廉，观名。武帝元封二年立于长安，上有铜飞廉，因以名焉。前书音义曰：“飞廉，神禽，能致风气，有角而蛇尾，文如豹文。”平阳，县名，故城在今岐州岐山县西南。
    注[五]时既险薄，所以好恶不同。楚词曰“悲时俗之迫□”也。
    注[六]衡，秤衡也。三十斤为钧，四钧为石。言时人弃衡石以意测量，谕背法度也。随风波而飞扬，言无志操也。
    注[七]言时俗溺于权利也。同己则亲之，异己则妒之，今己不与之同，所以见恶也。
    注[八]沮，败也。□，陵也。耽亦乐也。言时人之行如此。
    注[九]遵，循也。大路，大道也。老子曰：“大道泛兮。”又曰：“孔德之容，窈兮冥兮，其中有精。”又曰：“大象无形。”孔之为言空也。窈冥谓幽玄也。
    道以空为主，故无物而不容。时俗眩于名利，孰能观大象无形*(矣)**[哉]*？
    注[一０]离，遭也。尤，过也。羌，语发声也。言古人有为劲直行而遭尤过者，有之矣，即屈原、贾谊之流也。衍内自省察，不X于古人，遂守志不改也。
    注[一一]伤己不逢尧舜也。荡，散也。
    注[一二]言唐虞往，不可攀援而及，将来贤哲，又不可豫期。所病终身之后，名誉不称；又愿纵横远逝，而其路无由也。论语孔子曰：“君子疾没世而名不称焉。”
    陟雍而消摇兮，超略阳而不反。念人生之不再兮，悲六亲之日远。[一]陟九径临□L兮，听泾渭之波声。[二]顾鸿门而[欷兮，哀吾孤之早零。何天命之不纯兮，信吾罪之所生；伤诚善之无辜兮，赍此恨而入冥。[三]嗟我思之不远兮，岂败事之可悔？虽九死而不眠兮，恐余殃之有再。泪骼蕉雨集兮，气滂露云披；心怫郁而纡结兮，意沉抑而内悲。[四]

　　注[一]雍，县名，属右扶风，故城在今岐州雍县南。者止也，神灵之所止也。
    史记曰，秦并天下，祠雍四，汉加黑帝，谓之五。消摇犹观望也。超，过也。略阳，县名，属天水郡，今陇州陇城县也。六亲，夫妇p父子p兄弟也。
    注[二]□L，山，一名BG，在今三原县北。□音才结反，L音五结反。
    注[三]零，落也。吾孤早零，即上所谓“丧元子”者也。子既早|，未有邪僻，故云诚善。辜，罪也。冥谓地也。赍恨入冥，言死有余恨也。
    注[四]言已往者托于贵戚之权，几陷诛戮之罪，此由我思虑不深远。已败之事，悔之无及，虽复九死而目不瞑，言怨恨之深也。楚词曰：“虽九死其犹未悔。”
    眠即瞑也。今纵饬躬自勖，又恐殃祸至再，所以泪落意沉，气愤心结也。
    瞰太行之BG兮，观壶口之峥嵘；悼丘墓之芜秽兮，恨昭穆之不荣。[一]岁忽忽而日迈兮，寿冉冉其不与；耻功业之无成兮，赴原野而穷处。[二]昔伊尹之干汤兮，七十说而乃信；教盏鲇诶翟筚猓赖虞舜而后亲。无二士之遭遇兮，抱忠贞而莫达；率妻子而耕耘兮，委厥美而不伐。[三]韩卢抑而不纵兮，骐骥绊而不试；独慷慨而远览兮，非庸庸之所识。[四]卑卫赐之阜货兮，高颜回之所慕；重祖考之洪烈兮，故收功于此路。[五]循四时之代谢兮，分五土之刑德；
    相林麓之所产兮，尝水泉之所殖。修神农之本业兮，采轩辕之奇策；追周弃之遗教兮，轶范蠡之绝蟆[六]陟陇山以u望兮，眇然览于八荒；风波飘其并兴兮，情惆怅而增伤。[七]览河华之泱漭兮，望秦晋之故国。愤冯亭之不遂兮，愠去疾之遭惑。[八]

　　注[一]太行山在上党南，壶口山在上党东。衍之远祖冯亭为韩上党守，以上党降赵，赵封亭三万户，号华阳君。死因葬上党，其墓在今潞州上党县西。衍在关中，遥相望之，即序所谓“通视千里，览见旧都”者也。BG，高大貌。峥嵘，深邃貌。
    注[二]与犹待也。楚词曰：“日忽忽其将暮。”又曰：“老冉冉其将至。”功业无成，情多忧愤，故赴原野而穷居。
    注[三]伊尹名挚，负鼎俎以干汤。七十说而乃信，谓年七十说汤乃得信也。皇甫谧帝王记曰：“伊挚丰下兑上，色黑而短，偻身而下声，年七十而不遇。汤闻其贤，设朝礼而见之，挚乃说汤致于王道。”信音申。吕氏春秋曰：“舜陶于河滨，渔于赖泽。”今言教眨未详。赖泽在今濮州赖泽县东也。
    注[四]战国策曰，齐欲伐魏，淳于髡谓齐王曰：“韩卢，天下之壮犬也。”淮南子曰：“绊骐骥而求千里。”衍喻己有高才而不申，所以独慷慨远览，非庸庸之徒所能识也。识，K韵音志。
    注[五]卑，贱也。阜，积也。衍贱子贡货殖，慕颜回乐道，所以不从流俗，专心贞固者，以其祖考功业隆大，若苟求富贵，恐致点辱，故于此路收功也。
    注[六]周礼五土，一曰山林，二曰川渎，三曰丘陵，四曰坟衍，五曰原隰。家语曰：“地东西为纬，南北为经。山为积德，川为积刑。”谷梁传曰：“林属于山曰麓。”周礼曰：“山林动物宜毛，植物宜o。”淮南子曰：“汾水浊宜麻，济水和宜麦，河水调宜菽，洛水轻利宜禾，渭水多力宜黍，江水肥宜稻。”管子曰：“四七二十八尺而至于泉，其水白而甘，宜黍秫。三七二十一尺而至于泉，其水黄而有臭，宜大菽与麦。二七一十四尺至于泉，其味咸，宜稻与麦。”此尝水泉之所殖也。周易曰：“神农氏□木为耜，揉木为耒，耒耜之利以教天下，盖取诸益。”周书曰：“神农之时，天雨粟，神农耕而种之。”轩辕，黄帝也。大戴礼曰：“黄帝时播百谷草木，节用水火财物，人得其利。”周弃，帝喾之子。为儿之时，其游戏好种树麻菽，及成人，遂好耕农，相地之宜，人皆法则之。帝尧闻之，举弃为农师，天下得其利，故言遗教。轶，过也。范蠡，南阳人，事越王句践，苦身力，竟灭吴报耻。
    既而以为大名之下，难以久居，乃与其私属乘舟浮海以行，变姓名，适齐为鸱夷子皮，之陶为朱公，终身不返。是绝笠病
    注[七]u犹遥也，古字通。八荒，八方荒远之地。
    注[八]冯亭以上党降赵，秦破赵于长平而亭死，故言不遂。愠，怨也。冯去疾为秦丞相，胡亥元年，用赵高计，始皇大臣咸见诛戮，无遗脱者，是遭惑也。
    亭及去疾皆衍之先，故远怀愤怨也。泱音乌朗反。漭音莽。
    流山岳而周览兮，徇碣石与洞庭；浮江河而入海兮，淮济而上征。[一]瞻燕齐之旧居兮，历宋楚之名都；哀k后之不祀兮，痛列国之为墟。[二]驰中夏而升降兮，路纡轸而多艰；讲圣哲之通论兮，心弦涠纷纭。[三]惟天路之同轨兮，或帝王之异政；尧舜焕其荡荡兮，禹承平而革命。[四]并日夜而幽思兮，终而洞疑；高阳□其超远兮，世孰可与论兹？[五]讯夏启于甘泽兮，伤帝典之始倾；颂成康之载德兮，咏南风之歌声。[六]思唐虞之晏晏兮，揖稷契与为朋；苗裔纷其条畅兮，至汤武而勃兴。[七]昔三后之纯粹兮，每季世而穷祸；
    吊夏桀于南巢兮，哭殷纣于牧野。[八]诏伊尹于亳郊兮，享吕望于酆洲；功与日月齐光兮，名与三王争流。[九]

　　注[一]碣石，海畔山也，在今平州东。洞庭，湖名也，中有洞庭山，在今岳州西南。衍既不同流俗，情多愤怨，故假言涉历江山，周流河海。屈原云“吾将远逝以自适，路修远以周流”之类也。
    注[二]燕都*[蓟]*，今蓟县也。齐都营丘，今临淄县也。宋都睢阳，今宋州也。
    楚初都丹阳，在归州；后都郢，在今荆州；至考烈王为秦所逼，又徙都寿春，今寿州也。不祀言皆绝也，臧文仲曰“咎陶p庭坚不祀”也。
    注[三]纡轸犹盘曲也。弦溆逃艚嵋病７诅∮填β乙病弦羝毡品础
    注[四]惟，思也。言思上天之路，轨躅则同，而帝王政教参差有异。班固曰：“仰天路而同轨。”白虎通曰：“德合天者称帝，仁义合者称王。”故言异政也。焕，文章貌。荡荡，政化平畅貌。论语孔子曰：“唯天为大，唯尧则之，焕乎其有文章，荡荡乎人无能名焉。”尧舜同道，故兼言之。舜禅位于禹，禹承尧舜之后而改制度，禅子，故曰承平革命也。
    注[五]孔子曰：“吾尝终日不食，终夜不，以思。”楚词云：“心而怀惑。”
    广苍云：“，祸福未定也。”音它乎反，音它绀反。本或作“□x”，□音丑加反，x音丑制反，未定也。高阳，帝颛顼之号也。洞亦不定也。史记曰：“*(尽)**[虚]*远匆伞！庇衷唬骸案哐羰铣辽疃有谋，疏通而知事。”以有其谋而疏通，故欲与之论事。
    注[六]讯，问也。启，禹子也。尚书曰：“启与有扈战于甘之野。”孔安国注云：
    "有扈与夏同姓，恃亲而不恭，故启征之于甘野。”甘野在今县。启既德薄，同姓相攻，故伤帝典之倾也。易曰：“德积载。”史记曰：“成康之际，天下安宁，刑错三十余年而不用。”周南p召南，谓国风之首篇。歌文王之德，故咏之也，非舜南风之歌。
    注[七]尚书考灵耀曰：“放勋钦明文塞安晏晏。”郑玄注曰：“宽容覆载谓之晏。”
    稷名弃，为尧后稷。契为尧司徒。契十四叶孙号汤，灭夏桀而王有天下。后稷十六叶孙周武王，灭殷纣而王天下。勃，盛貌也。左传曰：“其兴也勃焉。”
    注[八]三后，夏p殷p周也。惜其不能始终纯茂，每至末代，必穷其灾祸。汤放桀于南巢，武王灭纣于牧野，周之季叶，幽王为西戎所杀也。离骚曰：“昔三后之纯粹，何桀纣之昌披！”南巢，地名，庐州巢县也。孔安国曰“牧野，纣近郊三十里地名”也，在今卫州也。
    注[九]诏，召也。亳，汤都。吕望，周太师，翼周灭殷者也。酆，文王所都，在京兆杜陵亭。水中可居曰洲也。
    杨朱号乎衢路兮，墨子泣乎白丝；知渐染之易性兮，怨造作之弗思。[一]美关雎之识微兮，愍王道之将崩；拔周唐之盛德兮，捃桓文之谲功。[二]忿战国之遘祸兮，憎权臣之□强；黜楚子于南郢兮，执赵武于α骸[三]善忠信之救时兮，恶诈谋之妄作；聘申叔于陈蔡兮，禽荀息于虞□。[四]诛I之介圣兮，讨臧仓之逯；□子反于彭城兮，爵管仲于夷仪。[五]疾兵革之□滋兮，苦攻伐之萌生；沈孙武于五湖兮，斩白起于长平。[六]恶丛巧之乱世兮，毒从横之败俗；流苏秦于洹水兮，幽张仪于鬼谷。[七]澄德化之陵兮，烈刑罚之峭峻；
    燔商鞅之法术兮，烧韩非之说论。[八]诮始皇之跋扈兮，投李斯于四裔；灭先王之法则兮，祸□淫而弘大。[九]援前圣以制中兮，矫二主之骄奢；@女齐于绛台兮，飨椒举于章华。[一０]さ赖轮光耀兮，匡衰世之眇风；锼蜗逵阢谷兮，表季札于延陵。[一一]摭仁智之英华兮，激乱国之末流；观郑侨于溱洧兮，访晏婴于营丘。[一二]日似浣暮兮，独于邑而烦惑；夫何九州之博大兮，迷不知路之南北。[一三]驷素虬而驰骋兮，乘翠云而相佯；就伯夷而折中兮，得务光而愈明。[一四]□子高于中野兮，遇伯成而定虑；钦真人之德美兮，淹踌躇而弗去。[一五]意斟锥不澹兮，俟回风而容与；求善卷之所存兮，遇许由于负黍。轫吾车于箕阳兮，秣吾马于颍浒；闻至言而晓领兮，还吾反乎故宇。[一六]

　　注[一]淮南子曰：“杨子见逵路而哭之，为其可以南，可以北，伤其本同而末异也。”墨子曰“墨子见染丝，叹曰，染于苍则苍，染于黄则黄，五入之则为五色，故染不可不慎。非独丝也，国亦有染，汤染伊尹，纣染恶来”也。先王正道，规摹有常，苟生穿凿，则岐路竞起，故墨子知渐染之易性，杨朱悲造作之弗思。
    注[二]薛夫子韩诗章句曰：“诗人言雎鸠贞e，以声相求，必于河之洲，蔽隐无人之处。故人君动静，退朝入于私宫，妃后御见，去留有度。今人君内倾于色，大人见其萌，故咏关雎，说淑女，正容仪也。”方言曰：“捃，取也。谲，诈也。”
    齐桓公p晋文公俱有霸功。孔子曰：“晋文公谲而不正，齐桓公正而不谲。”时周衰政乱，桓文能统率诸侯，翼戴天子，故取其一切之功也。
    注[三]周室衰微，七国交争，是为战国。时吴楚僭号皆称王，孔子修春秋，以蛮夷大者不过子，故皆黜曰子。又春秋称“公会晋p宋p卫p郑、曹p莒p邾p薛p□于α海戊寅，大夫盟”。公羊传曰：“诸侯皆在，言大夫盟何？信在大夫。何言乎信在大夫？刺天下之大夫也。曷为刺天下之大夫？君若缀旒然。”
    赵武，晋卿赵文子也。时晋为盟主，文子，晋之正卿，而为不臣之行，故欲执之也。Γ水名，在河内轵县东南，至温入河。尔雅曰：“梁莫大于α骸！σ艄琶俜础
    注[四]申叔，楚庄王时贤臣申叔时者也。左传，陈夏征舒s灵公，楚庄王伐陈，杀夏征舒，灭陈为县。申叔时谏庄王曰：“夏征舒s其君，其罪大矣，讨而戮之，君之义也。诸侯之从，曰讨有罪也。今县陈，贪其富也。以讨召诸侯而以贪终之，无乃不可乎？”王曰：“善哉，吾未之闻也。”乃复封陈。聘谓问之也。时惟在陈，而兼言蔡者，盖以陈蔡相近，因连言之也。荀息，晋大夫。左传曰，晋荀息请以屈产之乘，垂棘之璧，假道于虞以伐□。公曰：“是吾宝也。”对曰：
    "若得道于虞，犹外府也。”乃假道于虞以灭□，师还遂袭虞，灭之。
    注[五]I，齐大夫。介犹闲也。韩子曰：“仲尼为政于鲁，道不拾遗，齐景公患之。I曰：‘去仲尼犹吹毛耳。君何不遗鲁公以女乐，以骄其意。鲁君乐之，必怠于政，仲尼必谏，谏而不听，必轻绝鲁。’景公曰：‘善。’乃令I以女乐遗鲁，哀公乐之，果怠于政，仲尼谏不听，遂去之。”孟子曰：“鲁平公将出，嬖人臧仓请曰：‘它日君出，必命有司所之。今已驾矣，敢请。’公曰：‘吾将见孟子。’仓曰：‘君*(何)**[所]*为轻身以先于匹夫者。以为贤乎？礼义由贤者出，孟子后丧u前丧，君无见焉。’公曰：‘诺。’乐正子见孟子曰：‘君将来见，嬖人有臧仓者沮君，是以不来。’孟子曰：‘吾之不遇鲁侯，天也。臧氏之子焉能使予不遇*[哉]*！’”逵腾谝病Ｖ谓明于事也。子反，楚大夫也，名侧。案“□”字吕忱音仕眷反，勉也。东观记作“讥”字。此虽作“□”，盖亦讥刺之意也。春秋经书“宋人及楚人平”。公羊传曰：“外平不书，此何以书？
    贬。曷为贬？平者在下。”何休注云：“讥子反p华元专盟不受君命，故贬之。”
    然则子反违命盟，盖以平宋城下而言。彭城者，彭城宋之邑，故举以言之。左传，宋大夫鱼石等出奔楚。楚伐宋，取彭城以封鱼石。宋人围彭城，楚子重救彭城伐宋。此言子反，盖衍误也。如曰不然，或别有所据。管仲，齐桓公之相，名夷吾。夷仪，邢邑也。翟人灭邢，管仲辅齐桓公筑夷仪以封邢，邢迁如归，于是天下诸侯知桓公之不为己动也，是故天下归之。唯能用管夷吾而霸功立。事见国语。以其能辅主成业，故就夷仪而爵赏也。
    注[六]□，渐也。孙武，吴王阖庐将也。善用兵。越绝书曰：“太湖周三万六千顷。”虞翻云：“太湖有五道，故谓之五湖。”*(隔)**[]*湖p洮湖p射湖p贵湖及太湖为五湖，并太湖之小支，俱连太湖，故太湖兼得五湖之名，在今湖州东也。史记曰，白起，d人也。事秦昭王，以上将军击赵于长平，前后坑斩首虏四十五万。长平，地名，在今泽州也。
    注[七]丛，细也。毒，恨也。关东为从，关西为横。苏秦，洛阳人也。师事鬼谷先生。为从说，说关东六国为从亲以畔秦，会于洹水之上，刳白马而盟。张仪，魏人也。与苏秦同师。为关西横说，说关*(西)**[东]*六国令事秦。皆尚诬诈，不遵道德。洹水出汲郡林虑县。鬼谷，谷名，即鬼谷先生所居地，在今洛州洛阳城北。“丛”或作“聚”，义亦通。
    注[八]陵言颓替也。澄犹清也。烈，惨也。商鞅姓公孙氏。好刑名之学。事秦孝公，变法令，使人什伍相司，犯禁相连坐，不告奸者要斩，告奸者与斩敌同赏，匿奸者与降敌同罚，人有二男以上不分异者倍其罚。行之四年，秦人富强。韩非，韩之诸公子也，亦好刑名法术之学。口吃不能言，著书作孤愤p五蠹p内外储p说难，十余万言，皆尚法术，少仁恩。并见史记。
    注[九]诮，责也。跋扈犹强梁也。李斯，上蔡人。为秦丞相，上书曰：“今诸生不师今而学古，惑乱黔首，臣请非秦记皆烧之，天下敢有臧诗p书p百家语者皆烧之。令下三十日不烧，黥为城旦。”制曰：“可。”是灭先王之法则。
    注[一０]援，引也。矫，正也。@，饷也。女齐，晋大夫司马侯也。绛，晋国所都。国语曰：“晋平公为九层之台。”又曰：“叔向见司马侯之子，抚而泣曰：
    '自其父之死，吾蔑与事君矣。昔者其父始之我终之，我始之夫子终之，无不可者。’”是女齐事君必有规谏，必谏作台，但书典散亡，无以言耳。椒举，楚大夫伍举也。飨，宴也。章华，台名，在南郡华容县。楚语曰：“灵王为章华之台，与椒举升。王曰：‘台美乎？’对曰：‘臣闻国君服宠以为美，安人以为乐，不闻其以土木之崇高为美。先君庄王为匏居之台，高不过望国*(气)**[氛]*，大不过容宴豆，用不烦官府，人不废时务。今君为此台，国人疲焉，财用尽焉，臣不知其美。’”二主谓晋楚之君。“二”或作“亡”。
    注[一一]ぃ布也。眇，微也。公羊传曰：“宋公及楚战于泓之阳，楚人济泓而来。有司曰：‘迨其未毕济而击之。’宋公曰：‘不可。吾闻之也，君子不□人于险。吾虽亡国之余，寡人不忍行也。’既济未毕陈，有司复曰：‘请击之。’宋公曰：‘不可。吾闻君子不鼓不成列。’已陈，然后击之，宋师大败。故君子大其不鼓不成列，临大事而不忘大礼，以为文王之战亦不过此。”季札，吴王寿梦之少子也，封于延陵。昆弟四人，札最少而贤。寿梦卒，诸兄欲立之，札弃其室而耕，乃舍之。泓音乌萌反。
    注[一二]摭，拾也。郑侨，郑大夫公孙侨也。溱p洧，郑二水名。郑诗曰：“溱与洧浏其清矣。”晏婴，齐大夫晏平仲也。尔雅曰：“水出其左曰营丘。”齐有营丘。周衰政乱，子产p晏婴皆有贤行辅其君也。事见左传p国语。
    注[一三]耍阴晦貌也。诗曰：“似湟酢！背词曰：“回朕车以复路，及行迷之未远。”
    注[一四]四马曰驷。虬，龙之无角者也。楚词曰：“驷玉虬以乘翳兮。”尔雅曰：
    "马高八尺为龙。”司马相如曰：“驷苍螭兮六素虬。”相佯犹逍遥也。伯夷，孤竹君之子，周武王时义士，不食周粟，隐于首阳山。杨雄反骚曰：“将折中乎重华。”列仙传曰：“务光者，夏时人也。殷汤伐桀，因光而谋，光曰：‘非吾事也。’至殷武丁时，武丁欲以为相，光不从，遂投于梁山。”衍退不仕，与务光辞相侔，事相得，故曰愈明p愈犹益也。
    注[一五]庄子曰：“伯成子高，唐虞时为诸侯，至禹为天子，乃去而耕。禹往见之，曰：‘尧理天下，吾子立为诸侯。尧授舜，舜授予，子去而耕，其故何也？’子高曰：‘昔尧理天下，至公无私，不赏而人劝，不罚而人畏。今子赏而不劝，罚而不威，德自此衰，刑自此作。夫子盍行，无留吾事。’耕而不顾。”□，诚也。真人即谓子高。踌躇犹□也。东观记*(曰)*"高”字作“乔”，谓仙人王子乔也，义亦通。
    注[一六]斟子疑也。澹，定也。俟，待也。容与犹从容也。庄子曰：“舜以天下让善卷，善卷曰：‘吾日出而作，日入而息，逍遥天地之闲，吾何以天下为哉？’遂入深山，莫知所终。’许由字武仲。尧时高士，隐居箕山。尧以天下让由，由不受，恶闻其言，遂洗耳于颍水。负黍，亭名，在洛州阳城县西南，许由墓在其南。秣谓食马以粟。字林曰：“浒，水涯也。”滓羰辛址矗或作“堪”字。
    览天地之幽奥兮，统万物之维纲；究阴阳之变化兮，昭五德之精光。[一]跃青龙于沧海兮，豢白虎于金山；凿岩石而为室兮，托高阳以养仙，神雀翔于鸿崖兮，玄武潜于婴冥；伏朱楼而四望兮，采三秀之华英。[二]纂前修之夸节兮，曜往昔之光勋；披绮季之丽服兮，扬屈原之灵芬。[三]高吾冠之岌岌兮，长吾佩之洋洋；饮六醴之清液兮，食五芝之茂英。[四]

　　注[一]自此以下，既反故宇，乃欲寻览天地，究极阴阳。幽奥谓深邃也。维纲犹宗指也。五德，五行之德也。施之于物，则为金p木p水p火p土；施之于人，则为仁p义p礼p智p信也。
    注[二]天有二十八宿，成龙虎龟凤之形。在地为四灵，东方为青龙，西方为白虎，南方为朱雀，北方为龟蛇。豢，养也。金山，西方之精也。神雀谓凤也。
    玄武谓龟蛇。位在北方，故曰玄；身有鳞甲，故曰武。婴冥犹晦昧，所谓幽都也。衍既反故宇，欲凿岩石为室，托高明之处以养神仙，又假言龙虎之畴在于四面，为其威援也。前书曰：“仙人好楼居。”故云伏朱楼而四望也。楚词曰：
    "采三秀于山闲。”王逸曰：“谓芝草也。”东观记及衍集“秀”字作“奇”，“英”字作“灵”。*(次)**[按]*下云“食五芝之茂英”，此若是“芝”，不宜重说，但不知三奇是何草也。范改“奇”为“秀”，恐失之矣。
    注[三]纂，继也。前修犹前贤也。夸，大也。楚词曰：“搴吾法夫前修。”又曰：
    "纷独有此夸节。”往昔光勋谓衍之先人有功劳于前代，去疾、子明之类也。
    己今继往贤之高节，所以光曜也。绮季，四皓之一也。前书曰，四皓随太子入侍，须眉皓白，衣冠甚伟。楚汉春秋曰“四人冠韦冠，佩银环，衣服甚鲜”，故言丽服也。楚词曰：“畦留夷与揭车，杂杜衡与芬芷。”屈原皆喻身有令德，故衍欲扬其灵芬也。
    注[四]岌岌，高貌。洋洋，美也。楚词曰：“高余冠之岌岌，长吾佩之陆离。”
    王逸注云：“伤己怀德不用，故高冠长佩，尊其威仪，整斯服饰，以异于也。”
    六醴，盖六气也。楚词曰：“餐六气而饮沆瀣。”茅君内传曰：“句曲山上有神芝五种：一曰龙仙芝，似交龙之相负，服之为太极仙卿。第二名参成芝，赤色有光，其枝叶如金石之音，折而续之即复如故，服之为太极大夫。第三名燕胎芝，其色紫，形如葵，叶上有燕象，光明洞澈，服一株拜为太清龙虎仙君。第四名夜光芝，其色青，其实正白如李，夜视其实如月，光照洞一室，服一株为太清仙官。第五名曰玉芝，剖食拜三官正真御史。”
    b六枳而为篱兮，筑蕙若而为室；播兰芷于中廷兮，列杜衡于外术。[一]攒射干杂蘼芜兮，构木兰与新夷；光扈扈而炀耀兮，纷郁郁而畅美；华芳晔其发越兮，时恍忽而莫贵；非惜身之砷鹳猓怜美之憔悴。[二]游精神于大宅兮，抗玄妙之常操；处清静以养志兮，实吾心之所乐。[三]山峨峨而造天兮，林冥冥而畅茂；
    鸾回翔索其k兮，鹿哀鸣而求其友。[四]诵古今以散思兮，览圣贤以自镇；嘉孔丘之知命兮，大老B之贵玄；德与道其孰宝兮？名与身其孰亲？陂山谷而闲处兮，守寂寞而存神。[五]夫庄周之钓鱼兮，辞卿相之显位；于陵子之灌园兮，似至人之□。盖隐约而得道兮，羌穷悟而入术；离尘垢之窈冥兮，配乔、松之妙节。[六]惟吾志之所庶兮，固与俗其不同；既m傥而高引兮，愿观其从容。
    [七]

　　注[一]自此以下，说篱宇廷除，皆树芬芳卉木，喻己立身行道，依仁履义，犹屈原“扈江蓠与薜芷，纫秋兰以为佩”之类也。b，立也。枳，芬木也。晏子曰：“江南为橘，江北为枳。”枳之为木，芳而多刺，可以为篱。此云“六枳”，东观记作“八枳”。案：周书小开篇曰“呜呼！汝何敬非时？何择非德？德枳维大人，大人枳维公，公枳维卿，卿枳维大夫，大夫枳维士，登登皇皇，*(维在)**[君枳维国]*，国枳维都，都枳维邑，邑枳维家，家枳维欲无疆”。言上下相维，递为藩蔽也。其数有八，与东观记同，此为六。蕙，香草也。杜，杜若也。兰即泽兰也。芷，白芷也，一名苻离，一名药。杜衡，其状若葵，其臭如蘼芜。术，路也。
    注[二]攒，聚也。射干，乌翼也。蘼芜似蛇a而香，其根即芎也。木兰，树也。香味俱似桂而皮薄。新夷亦树也，其花甚香。扈扈，光彩盛也。畅，通也。
    郁郁，香气也。晔，盛也。发越，气傍射也。司马相如曰：“煌煌扈扈，照曜巨野。”又曰：“郁郁菲菲，香发越。”恍忽犹轻忽也。楚词曰：“然砷鸲留滞。”王逸曰：“砷穑不遇也。”衍被摈斥沉沦，犹草木之沤郁芬芳，遇风霜而零落也。夷音协韵异。美音协韵媚。
    注[三]大宅谓天地。抗，举也。老子曰：“玄之又玄，妙之门。”乐音五孝反。
    注[四]此言所居之处，山林飞走之状也。索，求也。诗曰“求其友声”也。
    注[五]镇，重也。古之圣贤，多固穷以守道，故览之以自镇也。孔子曰：“五十而知天命。”又曰：“不知命无以为君子。”玄者，幽寂之谓也。老子曰：“万物莫不尊道而贵德。”又曰：“道者万物之奥也，善人之所宝。”又曰：“名与身孰亲？”陂谓傍其边侧也。陂音兵义反。史记曰“陂山信道”是也。道以寂寞为主，神不外营，故常存也。镇，协韵竹人反。闲音闲。
    注[六]庄子曰：“庄子钓于濮水，楚王使大夫二人往见焉。曰：‘愿以境内累也。’庄子持竿不顾。曰：‘吾闻楚有神龟，死已三千岁矣，王以巾笥而臧之庙堂之上。
    为此龟者，宁死留骨而贵乎？宁其生而曳尾涂中乎？’使者曰：‘宁生曳尾涂中。’庄子曰：‘往矣，吾将曳尾于涂中。’”列女传曰：“于陵子终贤，楚王欲以为相，使使者往迎之。子终出谢使者，遂与妻俱逃而为人灌园。”孟子曰，客居于陵，故曰于陵子也。至人守真养志，言□似之也。二子虽病一时，而声流万古。
    盖隐居困约，而反得道之精。穷栖悟理，入贤人之术，离尘垢之窈冥也。超然高迈，配松、乔之妙节也。
    注[七]庶几守道，与俗不同。m傥犹卓异也。凡言观者，非在己之言。从容犹在后也。衍虽摈斥当年，身穷志沮，而令问期于不朽，声芳县诸日月，故曰愿观其从容。
    显宗即位，又多短衍以文过其实，遂废于家。
    衍娶北地*(女)*任氏*[女]*为妻，悍忌，不得畜媵妾，[一]儿女常自操井臼，老竟逐之，遂坝谑薄[二]然有大志，不戚戚于贱贫。居常慷慨叹曰：“衍少事名贤，经历显位，怀金垂紫，揭节奉使，[三]不求苟得，常有陵云之志。三公之贵，千金之富，不得其愿，不于怀。[四]贫而不衰，贱而不恨，年虽疲曳，犹庶几名贤之风。[五]修道德于幽冥之路，以终身名，为后世法。”居贫年老，卒于家。
    所着赋、诔、铭、说、问交、德诰、慎情、[六]书记说、自序、官录说、策五十篇，[七]肃宗甚重其文。子豹。

　　注[一]悍，急也。
    注[二]衍集载衍与妇弟任武达书曰：“天地之性，人有喜怒，夫妇之道，义有离合。先圣之礼，士有妻妾，虽宗之眇微，尚欲u制。年衰岁暮，恨入黄泉，遭遇嫉妒，家道崩坏，五子之母，足尚在门。五年已来，日甚岁剧，以白为黑，以非为是，造作端末，妄生首尾，无罪无辜，谗口嗷嗷。乱匪降天，生自妇人。
    青蝇之心，不重破国，妒嫉之情，不惮丧身。牝鸡之晨，唯家之索，古之大患，今始于衍。醉饱过差，辄为桀纣，房中调戏，布散海外，张目W掌，以有为无。
    痛彻仓天，毒流五臧，愁令人不赖生，忿令人不顾祸。入门着a，继嗣不育，纺绩织□，了无女工，家贫无僮，贱为匹夫，故旧见之，莫不凄怆，曾无悯惜之恩。唯一婢，武达所见，头无钗泽，面无脂粉，形骸不蔽，手足抱土。不原其穷，不揆其情，跳梁大叫，呼若入冥，贩糖之妾，不忍其态。计妇当去久矣，念儿曹小，家无它使，哀怜姜、豹，当为奴婢。恻恻焦心，事事腐肠，uu籍籍，不可听闻。暴虐此婢，不死如发，半年之闲，脓血横流。婢病之后，姜竟舂炊，豹又触冒泥涂，心为怆然。缣e放散，冬衣不补，端坐化乱，一缕不贯。
    既无妇道，又无母仪，忿见侵犯，恨见狼藉，依倚郑令，如居天上。持质相劫，词语百车，□戟在门，何暇有让？百弩环舍，何可强复？举宗达人解说，词如循环，口如布谷，县幡竟天，击鼓动地，心不为恶，身不为摇。宜详居错，且自为计，无以上书告诉相恐。狗吠不惊，自信其情。不去此妇，则家不宁；不去此妇，则家不清；不去此妇，则福不生；不去此妇，则事不成。自恨以华盛时不早自定，至于垂白家贫身贱之日，养汉长疽，自生祸殃。衍以室家纷然之故，捐弃衣冠，侧身山野，绝交游之路，杜仕宦之门，阖门不出，心专耕耘，以求衣食，何敢有功名之路哉！”
    注[三]金谓印也，紫谓绶也。揭，持也，音求谒反。
    注[四]犹屑也。金或作乘。
    注[五]曳犹顿也。
    注[六]衍集有问交一篇，慎情一篇。
    注[七]衍集见有二十八篇。
    豹字仲文，年十二，母为父所出。后母恶之，尝因豹夜寐，欲行毒害，豹逃走得免。敬事愈谨，而母疾之益深，时人称其孝。[一]长好儒学，以诗、春秋教丽山下。[二]乡里为之语曰：“道德彬彬冯仲文。”[三]举孝廉，拜尚书郎，忠勤不懈。每奏事未报，常俯伏省合，或从昏至明。肃宗闻而嘉之，使黄门持被覆豹，□令勿惊，由是数加赏赐。是时方平西域，以豹有才谋，拜为河西副校尉。和帝初，数言边事，奏置戊己校尉，城郭诸国复率旧职。迁武威太守，视事二年，河西称之，复征入为尚书。永元十四年，卒于官。

　　注[一]衍与宣孟书曰：“居室之义，人之大伦。思厚欢和之节，乐定金石之固。
    又自伤前遭不良，比有去两妇之名。事诚不得不然，岂中心之所好哉！”观其书意，似此妻又见出之。
    注[二]丽音力之反。
    注[三]论语曰：“文质彬彬，然后君子。”郑玄注：“彬彬，杂半貌也。”
    论曰：夫贵者负硕骄人，才士负能而遗行，其大略然也。二子不其然乎！[一]　　冯衍之引挑妻之譬，得矣。夫纳妻皆知取詈己者，而取士则不能。何也？岂非反妒情易，而恕义情难。光武虽得之于鲍永，犹失之于冯衍。[二]夫然，义直所以见屈于既往，守节故亦弥阻于来情。呜呼！[三]

　　注[一]史记曰：“魏太子击逢文侯之师田子方，引车下道。子方不为礼。太子击曰：‘富贵者骄人乎？贫贱者骄人乎？’子方曰：‘贫贱者骄人耳。夫诸侯骄人则失其国，大夫骄人则失其家。贫贱者行不合，言不用，则去之楚、越，若脱缢然，柰何同之哉？’”士负能而遗行也。负，恃也。
    注[二]自此已上皆华峤之词。
    注[三]衍为更始举哀，既降，执义守直。既行之于己，光武屈而不用，故言义直所以见屈于既往也。则守节之人，见衍被黜，弥阻难于将来。
    赞曰：谭非谶术，衍晚委质。道不相谋，诡时同失。[一]体兼上才，荣微下秩。

　　注[一]诡，违也，言二人之道不相同，俱以违时咸被摈斥也。
        校勘记

　　九八四页三行胶西王素闻仲舒*[有行]*按：校补谓据史记儒林传“仲舒”下脱“有行”二字。今据补。
    九八四页一０行出无舆马之饰按：“出”原斗“年”，径据汲本、殿本改正。
    九八五页一０行不操市井之利按：“操”原斗“探”，径据汲本、殿本改正。
    九八五页一四行老子*[道]*德经之词也据汲本、殿本补。
    九八六页八行畜马*(千)*乘按：殿本依监本“千”作“十”。校补谓今案礼记文本作“畜马乘”，乘固四马也。“千”乃涉下“乘”字误衍，“十”又改订之误。
    今据删。
    九八七页一五行反而亡焉失之哀于是为甚按：今礼记注疏本“哀”作“矣”，属上“失之”为句。
    九八八页一一行将以荡夫忧心按：“荡”原斗“薄”，径据汲本、殿本改正。注同。
    九八九页一行平阳县名按：集解引钱大昕说，谓两汉三辅无“平阳县”，史记秦本纪宁公徙居平阳，正义云岐山县有平阳乡，乡内有平阳聚。又引洪颐\说，谓前书郊祀志“雍大雨，坏平阳宫垣”，三辅黄图秦有“平阳宫”，故与“飞廉观”对言之，注误。
    九八九页七行孰能观大象无形*(矣)**[哉]*据汲本、殿本改。
    九八九页一六行恐余殃之有再按：汲本、殿本“余”作“余”。
    九九一页一五行植物宜o汲本“o”作“早”。按：今本周礼亦作“早”，释文云“早音o，本或作‘o’”。阮元谓o者草之俗字。说文“草者草斗，栎实也”。
    自人用“草”为艹木字，乃别制“o”为草斗字。唐石经、宋本、嘉靖本均作“o”，今本作“早”者，后人依释文改从正字也。
    九九三页一行享吕望于酆洲按：集解本依汲本“洲”作“州”，校补谓说文州下云“水中可居曰州”，并引诗“在河之州”，别无□水之“洲”。今毛诗作“在河之洲”，尔雅释水作“水中可居曰洲”，皆非正字。
    九九三页四行燕都*[蓟]*今蓟县也按：张森楷校勘记谓以下文“齐都营丘”，“宋都睢阳”例之，“都”下当有“蓟”字。今据补。
    九九三页一一行心而怀惑按：殿本“惑”作“感”。校补谓案楚辞七谏本作“心而烦冤”，王注“冤”一作“怨”。“怀惑”“怀感”皆“烦怨”之斗。
    九九三页一三行*(尽)**[虚]*远匆删菁潮尽⒌畋靖摹０矗杭潮尽⒌畋尽浴倍贰疤琛薄
    九九三页一七行钦明文塞晏晏按：各本“塞”并作“思”，疑后人依书尧典改之。
    九九四页五行在京兆杜陵亭按：此六字原在“汤都”下，今据殿本移正。
    九九四页七行拔周唐之盛德兮按：集解引何焯说，谓“周唐”疑“周康”之讹。
    九九四页九行□子反于彭城兮按：集解引钱大昕说，谓“□”当为“馔”，与下文“@女齐”，“飨椒举”同义，言欲饮食之也。
    九九六页三行夏征舒s其君按：“s”原斗“杀”，径据汲本、殿本改正。
    九九六页一０行君*(何)**[所]*为轻身以先于匹夫者据刊误改，与孟子合。
    九九六页一二行焉能使予不遇*[哉]*据汲本、殿本补。
    九九七页三行太湖有五道按：各本“道”作“湖”，非。御览地部三十一引亦作“道”。
    九九七页四行*(隔)**[]*湖据汲本、殿本改。
    九九七页八行说关*(西)**[东]*六国令事秦刊误谓关西何缘有六国，明衍“关西”二字。今按：观上下文语气，“关西”明是“关东”之斗，刘说未谛，今改“西”作“东”。又按：汲本无“关西”二字。
    九九八页三行高不过望国*(气)**[氛]*据殿本改。
    九九八页一二行及行迷之未远按：“及”原斗“反”，径据殿本、集解本改正。
    九九九页三行东观记*(曰)*高字作乔据殿本删。
    一０００页三行*(次)**[按]*下云据校补说改。
    一０００页一三行拜三官正真御史按：殿本“真”作“员”。
    一０００页一六行光扈扈而B耀兮按：汲本、殿本“B”作“炀”。
    一００一页八行篱宇廷除按：刊误谓应作“篱室庭术”。又按：殿本“宇”作“室”。
    一００一页八行扈江蓠与薜芷按：“蓠”原斗“篱”，径据汲本、殿本改正。
    一００一页一一行登登皇皇*(维在)**[君枳维国]*国枳维都按：校补谓“维在”殿本作“囗维国”，今考朱右曾所校释之足本周书，则作“登登皇皇，君枳维国，国枳维都”，并不阙字。今据改。
    一００一页一二行一名苻离按：“苻”原斗“符”，径据汲本、殿本改正。又按：
    汲本、殿本“离”作“蓠”。
    一００二页一七行衍娶北地*(女)*任氏*[女]*为妻王先谦谓东观记作“北地任氏女”，是也，此误倒。今据改。
    一００二页一七行儿女常自操井臼按：“操”原斗“探”，径改正。
    一００三页一一行了无女工按：汲本、殿本“了”作“子”。
    一００五页一行似此妻又见出之按：“之”疑当作“也”。 

下一章　

    

 
    
    
         后汉书卷二十九　申屠刚鲍永郅恽列传　第十九

　　申屠刚字巨卿，扶风茂陵人也。七世祖嘉，文帝时为丞相。刚质性方直，常慕史□、汲黯之为人。[一]仕郡功曹。

　　注[一]史记曰，史□字子鱼，]大夫也。论语孔子曰：“直哉史鱼，邦有道如矢，邦无道如矢。”前书，汲黯字长孺。武帝时为主爵都尉，好直谏，时人谓之“汲直”。
    平帝时，王莽专政，朝多猜忌，遂隔绝帝外家冯]二族，不得交宦，刚常疾之。
    [一]及举贤良方正，因对策曰：

　　注[一]冯谓冯昭仪，平帝祖母也。]谓]姬，平帝母也，号中山太后。王莽专政，冯]二族皆不得至京师交通仕宦。见前书。
    臣闻王事失则神只怨怒，奸邪乱正，故阴阳谬错。此天所以谴告王者，欲令失道之君，旷然觉悟，怀邪之臣，惧然自刻者也。[一]今朝廷不考功校德，而虚纳毁誉，数下诏书，张设重法，抑断诽谤，禁割论议，罪之重者，乃至□斩。伤忠臣之情，挫直士之锐，殆乖建进善之旌，县敢谏之鼓，[二]辟四门之路，明四目之义也。
    [三]

　　注[一]惧，惊也，音纪住反。刻犹责也。
    注[二]旌，幡也。淮南子曰：“禹县钟鼓磬铎，置鼗，以待四方之士。为幡曰：
    '教道寡人以道者击鼓，喻以义者击钟，告以事者振铎，语以忧者击磬，有狱讼者摇鼗。’”帝王纪曰：“尧置敢谏之鼓。”
    注[三]孔安国注尚书曰，开辟四方之门未开者，谓广致贤也。明四目，谓广视于四方，使下无壅塞也。
    臣闻成王幼少，周公摄政，听言下贤，均权布宠，无旧无新，唯仁是亲，[一]　　动顺天地，举措不失。然近则召公不悦，远则四国流言。[二]夫子母之性，天道至亲。今圣主幼少，始免襁，[三]即位以来，至亲分离，外戚杜隔，恩不得通。且汉家之制，虽任英贤，犹援姻戚。亲疏相错，杜塞闲隙，诚所以安宗庙，重社稷也。今冯、]无罪，久废不录，或处穷僻，不若民庶，诚非慈爱忠孝承上之意。夫为人后者，自有正义，至尊至卑，其瞬幌樱是以人无贤愚，莫不为怨，奸臣贼子，以之为便，不讳之变，诚难其虑。今之保傅，非古之周公。周公至圣，犹尚有累，何况事失其衷，不合天心者哉？昔周公先遣伯禽守封于鲁，以义割恩，宠不加后，[四]故配天郊祀，三十余世。[五]霍光秉政，辅翼少主，修善进士，名为忠直，而尊*[崇]*其宗党，摧抑外戚，[六]结贵据权，至坚至固，终没之后，受祸灭门。[七]方今师傅皆以伊、周之位，据贤保之任，以此思化，则功何不至？不思其危，则祸何不到？损益之际，孔父攸叹，[八]持满之戒，老氏所慎。[九]盖功冠天下者不安，威震人主者不全。今承衰乱之后，继重敝之世，公家屈竭，赋敛重数，苛吏夺其时，贪夫侵其财，百姓困乏，疾疫夭命。盗贼k辈，且以万数，军行止，窃号自立，[一０]攻犯京师，燔烧县邑，[一一]　　至乃讹言积弩入宫，宿]惊惧。自汉兴以来，诚未有也。国家微弱，奸谋不禁，六极之效，危于累卵。[一二]王者承天顺地，典爵主刑，不敢以天官私其宗，不敢以天罚轻其亲。陛下宜遂圣明之德，昭然觉悟，远述帝王之螅近遵孝文之业，[一三]差五品之属，纳至亲之序，[一四]亟遣使者征中山太后，置之别宫，令时朝见。又召冯]二族，裁与□职，[一五]使得执戟，亲奉宿]，以防未然之符，以抑患祸之端。上安社稷，下全保傅，内和亲戚，外绝邪谋。

　　注[一]尚书大传曰：“武王入殷，周公曰：‘各安其宅，各田其田，无故无新，唯仁之亲。’”注[二]尚书曰：“*[召公为保]*，周公为师，相成王为左右，召公不悦。”言周公既还政成王，宜其自退，今复为相，故不悦也。四国谓管、蔡、商、奄也。
    成王幼小，周公摄政，四国流言曰：“公将不利于孺子。”
    注[三]免，离也。平帝即位时年九岁，故云始免襁。前书音义曰：“襁，落也。
    ，被也。”“”或作“褓”也。
    注[四]伯禽，周公旦之子也。周公相成王，先封伯禽于鲁，令就国守封。后谓伯禽也。周公身既尊宠，不令伯禽复加荣贵，以自挹损也。东观记曰：“昔周公豫防祸首，先遣伯禽守封于鲁，离断至亲，以义割恩，使己尊宠，不加其后。”
    注[五]自伯禽至顷公，为楚考烈王所灭，凡三十四公。鲁以周公大圣之后，故郊祀配天，一如天子之礼。
    注[六]昭帝时霍光辅政，其子禹及兄孙云、山等皆中郎将、奉车都尉，昆弟诸皆奉朝请，给事中，唯昭帝外家赵氏无一在位者。
    注[七]霍光薨后，其子禹，宣帝时为大司马，谋反发觉，禹□斩，母显及诸女昆弟皆弃市。
    注[八]说苑曰：“孔子读易至损、益，则喟然而叹。子夏问曰：‘夫子何为叹？’孔子曰：‘夫自损者益，自益者缺，吾是以叹之矣。’”注[九]老子曰：“持而盈之，不如其已。”已，止也，言执满必倾，不如止也。
    注[一０]兴军而行，拥而止，无畏惮于危亡也。
    注[一一]谓平帝元始三年，阳陵人任横等自称将军，盗武库兵，攻官寺，出囚徒也。
    注[一二]尚书大传曰“貌之不恭厥极恶，言之不从厥极忧，视之不明厥极疾，听之不聪厥极贫，心之不睿厥极凶短折，皇极不建厥极弱”也。
    注[一三]文帝即位，使将军薄昭迎薄太后于代。刚欲使平帝迎中山太后至京师者也。
    注[一四]五品，五常之教也。尚书舜命契曰：“汝作司徒，敬敷五教。”左传史克曰：“舜举八元，使布五教于四方；父义，母慈，兄友，弟恭，子孝。”
    注[一五]□，散也。

　　注[一]元后，元帝后，王莽之姑也。
    后莽篡位，刚遂避地河西，转入巴蜀，往来二十许年。及隗嚣据陇右，欲背汉而附公孙述。刚说之曰：“愚闻人所归者天所与，人所畔者天所去也。伏念本朝[一]躬圣德，举义兵，龚行天罚，所当必摧，诚天之所福，非人力也。将军本无尺土，孤立一隅，宜推诚奉顺，与朝并力，上应天心，下荬人望，为国立功，可以永年。[二]嫌疑之事，圣人所绝。以将军之威重，远在千里，动作举措，可不慎与？今玺书数到，委国归信，欲与将军共同吉凶。布衣相与，尚有没身不负然诺之信，况于万乘者哉！[三]今何畏何利，久疑如是？卒有非常之变，上负忠孝，下愧当世。[四]夫未至豫言，固常为虚，及其已至，又无所及，是以忠言至谏，希得为用。诚愿反复愚老之言。”嚣不纳，遂畔从述。

　　注[一]谓光武也。
    注[二]今文尚书曰“立功立事，可以永年”也。
    注[三]烈士传曰：“羊角哀、左伯桃二人为死友，欲仕于楚，道阻，遇雨雪不得行，饥寒，自度不俱生。伯桃谓角哀曰：‘俱死之后，骸骨莫收，内手扪心，知不如子。生恐无益而弃子之能，我乐在树中。’角哀听之，伯桃入树中而死。
    楚平王爱角哀之贤，以上卿礼葬伯桃。角哀梦伯桃曰：‘蒙子之恩而获厚葬，正苦荆将军相近。今月十五日，当大战以决胜负。’角哀至期日，陈兵马诣其，作三桐人，自杀，下而从之。”此殁身不负然诺之信也。
    注[四]言从汉何畏，附蜀何利，而久疑不决。
    建武七年，诏书征刚。刚将归，与嚣书曰：“愚闻专己者孤，拒谏者塞，孤塞之政，亡国之风也。虽有明圣之姿，犹屈己从，故虑无遗策，举无过事。夫圣人不以独见为明，而以万物为心。顺人者昌，逆人者亡，此古今之所共也。将军以布衣为乡里所推，廊庙之计，既不豫定，[一]动军发，又不深料。今东方政教日睦，百姓平安，而西州发兵，人人怀忧，骚动惶惧，莫敢正言，k疑惑，人怀顾望。非徒无精锐之心，其患无所不至。夫物穷则变生，事急则计易，其巳灰病７蚶氲赖拢逆人情，而能有国有家者，古今未有也。将军素以忠孝显闻，是以士大夫不远千里，慕乐德义。今苟欲决意徼幸，此何如哉？夫天所佑者顺，人所助者信。[二]如未蒙佑助，令小人受涂地之祸，毁坏终身之德，败乱君臣之节，□伤父子之恩，[三]贤破胆，可不慎哉！”嚣不纳。刚到，拜侍御史，迁尚书令。

　　注[一]廊，殿下屋也；庙，太庙也。国事必先谋于廊庙之所也。
    注[二]易系词之言也。
    注[三]不从光武，是乱君臣之节也。遣子恂入质而背之，是伤父子之恩也。
    光武尝欲出游，刚以陇蜀未平，不宜宴安逸豫。谏不见听，遂以头轫乘舆轮，帝遂为止。[一]

　　注[一]轫，谓以头枝车轮也。王逸注楚词曰：“轫，止轮木也。”
    时内外k官，多帝自选举，加以法理严察，职事过苦，尚书近臣，至乃捶扑牵曳于前，k臣莫敢正言。刚每辄极谏，又数言皇太子宜时就东宫，简任贤保，以成其德，帝并不纳。以数切谏失旨，数年，出为平阴令。复征拜太中大夫，以病去官，卒于家。
    鲍永字君长，上党屯留人也。[一]父宣，哀帝时任司隶校尉，为王莽所杀。[二]　　永少有志操，习欧阳尚书。[三]事后母至孝，妻尝于母前叱狗，而永即去之。[四]

　　注[一]屯留，今潞州县也。
    注[二]莽辅政，诛不附己者，故杀宣。
    注[三]欧阳生字和伯，千乘人。受尚书于伏生。见前书。
    注[四]去音丘吕反。
    初为郡功曹。莽以宣不附己，欲灭其子孙。都尉路平承望风旨，规欲害永。太守苟谏拥护，召以为吏，常置府中。永因子为谏陈兴复汉室，翦灭篡逆之策。
    谏每戒永曰：“君长几事不密，祸倚人门。”永感其言。及谏卒，自送丧归扶风。
    路平遂收永弟升。太守赵兴到，闻乃叹曰：“我受汉茅土，[一]不能立节，而鲍宣死之，岂可害其子也！”□县出升，复署永功曹。时有矫称侍中止传舍者，兴欲谒之。永疑其诈，谏不听而出，兴遂驾往，永乃拔佩刀截马当匈，乃止。[二]后数日，莽诏书果下捕矫称者，永由是知名。
    举秀才，不应。

　　注[一]王者封五色土为社，封诸侯则各割其方面土与之，焘以黄土，苴以白茅，使归立社也。
    注[二]当匈，以韦为之也。
    更始二年征，再迁尚书仆射，行大将军事，持节将兵，安集河东、并州、朔部，得自置偏裨，辄行军法。永至河东，因击青犊，大破之，更始封为中阳侯。[一]　　永虽为将率，而车服敝素，为道路所识。[二]

　　注[一]中阳，县，属西河郡，今汾州孝义县也。
    注[二]东观记曰：“永好文德，虽行将军，常衣ob，路称鲍尚书兵马。”俗本或有“为”上加“不”者，误也。
    时赤眉害更始，三辅道绝。光武即位，遣谏议大夫储大伯[一]，持节征永诣行在所。永疑不从，乃收系大伯，[二]遣使驰至长安。既知更始已亡，乃发丧，出大伯等，封上将军列侯印绶，悉罢兵，但幅巾与诸将及同心客百余人诣河内。
    [三]帝见永，问曰：“卿所在？”永离席叩头曰：“臣事更始，不能令全，诚X以其幸富贵，故悉罢之。”[四]帝曰：“卿言大！”而意不悦。时攻怀未拔，帝谓永曰：“我攻怀三日而兵不下，关东畏服卿，可且将故人自往城下譬之。”
    即拜永谏议大夫。至怀，乃说更始河内太守，于是开城而降。帝大喜，[五]赐永洛阳商里宅，[六]固辞不受。

　　注[一]风俗通曰：“储姓，齐大夫储子之后也。”
    注[二]东观记曰“封大伯所持节于晋阳传*(合)**[舍]*壁中，遣信人驰至长安”也。
    注[三]幅巾谓不着冠，但幅巾束首也。
    注[四]幸，希也。
    注[五]东观记曰：“永说下怀，上大喜，与永对食。”
    注[六]东观记曰：“赐洛阳上商里宅。”陆机洛阳记曰：“上商里在洛阳东北，本殷顽人所居，故曰上商里宅也。”
    时董宪裨将屯兵于鲁，侵害百姓，乃拜永为鲁郡太守。永到，击讨，大破之，降者数千人。唯别帅彭丰、虞休、皮常等各千余人，称“将军”，不肯下。顷之，孔子阙里无故荆棘自除，[一]从讲堂至于里门。永异之，谓府丞及鲁令曰：“方今危急而阙里自开，斯岂夫子欲令太守行礼，助吾诛无道邪？”乃会人，修乡射之礼，请丰等共会观视，欲因此禽之。丰等亦欲图永，乃持牛酒劳飨，而潜挟兵器。永觉之，手格杀丰等，禽破党与。帝嘉其略，封为关内侯，迁杨州牧。时南土尚多寇暴，永以吏人痍伤之后，乃缓其衔辔，[二]示诛强横而镇抚其余，百姓安之。会遭母忧，去官，悉以财产与孤弟子。

　　注[一]阙里解见明纪。
    注[二]衔穑喻法律以控御人也。说苑曰：“理国譬若张琴，大弦急则小弦绝矣，故急于其衔鹫撸非千里之御也。”
    建武十一年，征为司隶校尉。帝叔父赵王良尊戚贵重，永以事劾良大不敬，[一]　　由是朝廷肃然，莫不戒慎。乃辟扶风鲍恢为都官从事，恢亦抗直不避强御。帝常曰：“贵戚且宜敛手，以避二鲍。”其见惮如此。

　　注[一]东观记曰“时良从送中郎将来歙丧还，入夏城门中，与五官将*(军)**[车]*相逢，道迫，良怒，召门候岑尊，叩头马前。永劾奏良曰‘今月二十七日，车驾临故中郎将来歙丧还，车驾过，须臾赵王良从后到，与右中郎将张邯相逢城门中，道迫狭，叱邯旋车，又召候岑尊诘责，使前走数十步。案良诸侯藩臣，蒙恩入侍，*[宜]*知尊帝城门候吏六百石，而肆意加怒，令叩头都道，奔走马头前。无藩臣之礼，大不敬’”也。
    永行县到霸陵，路经更始墓，引车入陌，[一]从事谏止之。永曰：“亲北面事人，宁有过墓不拜！虽以获罪，司隶所不避也。”遂下拜，哭尽哀而去。西至扶风，椎牛上苟谏。帝闻之，意不平，问公卿曰：“奉使如此何如？”太中大夫张湛对曰：“仁者行之宗，忠者义之主也。仁不遗旧，忠不忘君，行之高者也。”帝意乃释。

　　注[一]墓在今万年县东北。南北为阡，东西为陌。
    后大司徒韩歆坐事，[一]永固请之不得，以此忤帝意，出为东海相。坐度田事不实，被征，诸郡守多下狱。永至*(城)**[成]*剑诏书逆拜为兖州牧，便道之官。[二]视事三年，病卒。子昱。

　　注[一]建武十五年歆坐直言免也。
    注[二]东观记诏书迎下永曰“尹晨夜冒犯霜露，精神亦已劳矣。以君帷幄近臣，其以永为□州牧”也。
    论曰：鲍永守义于故主，斯可以事新主矣。耻以其受宠，斯可以受大宠矣。
    若乃言之者虽诚，而闻之未譬，[一]岂苟进之悦，易以情纳，持正之忤，难以理求乎？[二]诚能释利以循道，居方以从义，[三]君子之也。

　　注[一]譬犹晓也。
    注[二]言谄曲则易入，刚直则难进也。
    注[三]方，直也。
    昱字文泉。少传父学，客授于东平。建武初，太行山中有剧贼，太守戴涉闻昱鲍永子，有智略，乃就谒，请署守高都长。[一]昱应之，遂讨击k贼，诛其渠帅，道路开通，由是知名。后为a阳长，政化仁爱，境内清净。[二]

　　注[一]高都，县，属上党郡，故城在今泽州也。
    注[二]东观记曰：“a阳人赵坚杀人系狱，其父母诣昱，自言年七十余唯有一子，适新娶，今系狱当死，长无种类，涕泣求哀。昱怜其言，令将妻入狱，解械止宿，遂任身有子。”
    荆州刺史表上之，再迁，中元元年，拜司隶校尉。诏昱诣尚书，使封胡降檄。[一]　　光武遣小黄门问昱有所怪不？对曰：“臣闻故事通官文书不着姓，又当司徒露布，[二]怪使司隶下书而着姓也。”帝报曰：“吾故欲令天下知忠臣之子复为司隶也。”
    昱在职，奉法守正，有父风，永平五年，坐救火，免。

　　注[一]檄，军书也，若今之露布也。
    注[二]汉官仪曰“k臣上书，公卿校尉诸将不言姓。凡制书皆玺封，尚书令重封。唯赦赎令司徒印，露布州郡”也。
    后拜汝南太守。郡多陂池，岁岁决坏，年费常三千余万。昱乃上作方梁石洫，[一]　　水常饶足，溉田倍多，人以殷富。

　　注[一]洫，渠也。以石为之，犹今之水门也。
    十七年，代王敏为司徒，赐钱帛什器帷帐，除子得为郎。建初元年，大旱，谷贵。肃宗召昱问曰：“旱既大甚，将何以消复灾眚？”对曰：“臣闻圣人理国，三年有成。[一]今陛下始践天位，刑政未着，如有失得，何能致异？但臣前在汝南，典理楚事，[二]系者千余人，恐未能尽当其罪。先帝诏言，大狱一起，冤者过半。又诸徙者骨肉离分，孤魂不祀。一人呼嗟，王政为亏。宜一切还诸徙家属，蠲除禁锢，兴灭继绝，死生获所。如此，和气可致。”帝纳其言。[三]

　　注[一]论语孔子曰：“如有用我者，月而已可也，三年乃有成功。”
    注[二]永平十三年，楚王英谋反，连坐者在汝南，昱时主劾之也。
    注[三]东观记曰：“时司徒辞讼久者至十数年，比例轻重，非其事类，错杂难知。
    昱奏定辞讼七卷，决事都目八卷，以齐同法令，息遏人讼也。”
    四年，代牟融为太尉。六年，薨，年七十余。
    子德，修志节，有名称，累官为南阳太守。时岁多荒灾，唯南阳丰穰，吏人爱悦，号为神父。时郡学久废，德乃修起横舍，[一]备俎豆黻冕，行礼奏乐。又尊飨国老，宴会诸儒。百姓观者，莫不劝服。在职九年，征拜大司农，卒于官。

　　注[一]横，学也，字又作“黉”。
    子昂，字叔雅，有孝义节行。初，德被病数年，昂俯伏左右，衣不缓带；及处丧，毁瘠三年，抱负乃行；服阕，遂潜于墓次，不关时务。举孝廉，辟公府，连征不至，卒于家。
    郅恽字君章，汝南西平人也。[一]年十二失母，居丧过礼。及长，理韩诗、严氏春秋，[二]明天文历数。

　　注[一]潜夫论曰：“周先氏封于燕，河东有郅都，汝南有郅君章。”音与古同，而其字异。然前书音义郅音之日反。
    注[二]韩，韩婴也。作诗内外传。严，严彭祖也。受公羊于眭孟，专门教授。
    见儒林传。
    王莽时，寇贼k发，恽乃仰占玄象，叹谓友人曰：“方今镇、岁、荧惑并在汉分翼、轸之域，[一]去而复来，汉必再受命，福归有德。如有顺天发策者，必成大功。”时左队大夫逯并素好士，[二]恽说之曰：“当今上天垂象，智者以昌，愚者以亡。昔伊尹自鬻辅商，立功全人。[三]恽窃不逊，敢希伊尹之踪，应天人之变。明府傥不疑逆，俾成天德。”并奇之，使署为吏。恽不谒，曰：“昔文王拔吕尚于渭滨，高宗礼傅说于岩筑，桓公取管仲于射钩，故能立弘烈，就元勋。未闻师相仲父，而可为吏位也。[四]非窥天者不可与图远。君不授骥以重任，骥亦a首裹足而去耳。”[五]遂不受署。

　　注[一]尔雅曰：“中央镇星，东方岁星，南方荧惑。”翼、轸者，南方鹑尾之宿，楚之分野。*(孔)*演*[孔]*图曰：“卯金刀，名为刘，中国东南出荆州。”故为汉分也。
    注[二]王莽以颍川为左队，郡守为大夫。逯，姓；并，名也。风俗通曰：“逯，秦邑也，其大夫氏焉。”逯音录。
    注[三]鬻，自f卖也。史记曰，伊尹欲干汤而无因，乃为有莘氏媵臣，负鼎俎以滋味说汤，乃任以国政也。
    注[四]师，吕望也。相，傅说也。仲父，管仲也。
    注[五]恽以骥自喻，因自称骥。史记曰，吴兵入郢，申包胥走秦求救，昼夜驰驱，足肿跖X，裂裳裹足，鹄立秦庭。X音戾。
    西至长安，乃上书王莽曰：“臣闻天地重其人，惜其物，故运机衡，垂日月，[一]　　含元包一，甄陶品类，[二]显表纪世，图录豫设。[三]汉历久长，孔为赤制，[四]　　不使愚惑，残人乱时。智者顺以成德，愚者逆以取害，神器有命，不可虚获。
    上天垂戒，欲悟陛下，令就臣位，转祸为福。[五]刘氏享天永命，陛下顺节盛衰，[六]取之以天，还之以天，可谓知命矣。若不早图，是不免于窃位也。[七]　　且尧舜不以天显自与，故禅天下，[八]陛下何贪非天显以自累也？天为陛下严父，臣为陛下孝子。父教不可废，子谏不可拒，惟陛下留神。”莽大怒，即收系诏狱，劾以大逆。犹以恽据经谶，难即害之，使黄门近臣胁恽，令自告狂病恍忽，不觉所言。恽乃_目詈曰：“所陈皆天文圣意，非狂人所能造。”遂系须冬，会赦得出，乃与同郡郑敬南遁苍梧。[九]

　　注[一]机衡，北斗也。
    注[二]前书志曰：“太极元气，合三为一。”谓三才未分，包而为一*[也]*。甄*(也)*者，陶人旋转之轮也。言天地造化品物，如陶匠之成品者也。
    注[三]表，明也；纪，年也。言天豫设图录之书，显明帝王之年代也。
    注[四]言孔丘作纬，着历运之期，为汉家之制。汉火德尚赤，故云为赤制，即春秋感精符云“墨、孔生为赤制”是也。
    注[五]上天垂戒，谓镇、岁、荧惑并在汉分也。
    注[六]享，受也。永，长也。汉家受天长命，运祚未绝，劝莽当顺其时之盛衰，衰则取之，盛则还之。
    注[七]窃，盗也。孔子曰：“臧文仲其窃位者欤？”
    注[八]尧舜盛德，天之所显，犹不自与，以位禅人。言尧之禅舜，舜禅于禹也。
    注[九]遁，隐也。苍梧，山名也。山海经曰，南方苍梧之丘，苍梧之川，其中有九疑山焉，舜之所葬也。在今永州唐兴县东南。
    建武三年，又至庐江，因遇积弩将军傅俊东徇扬州。俊素闻恽名，乃礼请之，上为将兵长史，授以军政。恽乃誓曰：“无掩人不备，穷人于□，不得断人支体，人形骸，放淫妇女。”俊军士犹发陈尸，掠夺百姓。恽谏俊曰：“昔文王不忍露白骨，[一]武王不以天下易一人之命，[二]故能获天地之应，克商如林之旅。[三]将军如何不师法文王，而犯逆天地之禁，多伤人害物，虐及枯尸，取罪神明？今不谢天改政，无以全命。愿将军亲率士卒，收伤葬死，哭所残暴，以明非将军本意也。”从之，百姓悦服，所向皆下。

　　注[一]解见顺纪。
    注[二]吕氏春秋曰：“武王伐纣，至鲔水，纣使胶鬲候周，问武王曰：‘何日至？’武王曰：‘将以甲子日至。’胶鬲行，天大雨，日夜不休，武王疾行不辍。军吏谏之。武王曰：‘吾疾行以救胶鬲之死也。’”注[三]天地之应，谓夜雨止、毕陈、白鱼入舟之类。克，胜也。商，殷号也。
    旅，也。如林，言多。尚书曰：“武王伐*[纣]*，纣率其旅若林，会于牧野。”
    七年，俊还京师，而上论之。[一]恽耻以军功取位，遂辞归乡里。县令卑身崇礼，请以为门下掾。恽友人董子张者，父先为乡人所害。[二]及子张病，将终，恽往候之。子张垂殁，视恽，[欷不能言。恽曰：“吾知子不悲天命，而痛雠不复也。子在，吾忧而不手；子亡，吾手而不忧也。”[三]子张但目击而已。[四]　　恽即起，将客遮仇人，取其头以示子张。子张见而气绝。恽因而诣县，以状自首。令应之，[五]恽曰：“为友报雠，吏之私也。奉法不阿，君之义也。亏君以生，非臣节也。”趋出就狱。令跣而追恽，不及，遂自至狱，令拔刃自向以要恽曰：“子不从我出，敢以死明心。”[六]恽得此乃出，因病去。

　　注[一]上音时掌反。
    注[二]东观记曰“子张父及叔父为乡里盛氏一时所害”也。
    注[三]言子在，吾忧子仇未能报，而不须手自挥锋；子若亡，吾直为子手刃仇人，更不须心怀忧也。
    注[四]目击谓孰视之也。庄子曰“目击而道存”也。
    注[五]县令不欲其自首诣狱，故应对之缓也。
    注[六]恽若不去，欲自刺以明心也。
    久之，太守欧阳歙请为功曹。汝南旧俗，十月飨会，百里内县皆赍牛酒到府燕饮。时临飨礼讫，歙教曰：“西部督邮繇延，[一]天资忠贞，禀性公方，摧破奸凶，不严而理。今与儒共论延功，显之于朝。太守敬嘉厥休，牛酒养德。”主簿读*(书)*教，户曹引延受赐。恽于下坐愀然前曰：“司正举觥，[二]以君之罪，告谢于天。案延资性贪邪，外方内员，[三]朋党构奸，罔上害人，所在荒乱，怨慝并作。明府以恶为善，股肱以直从曲，此既无君，又复无臣，恽敢再拜奉觥。”歙色X动，不知所言。门下掾郑敬进曰：“君明臣直，功曹言切，明府德也，可无受觥哉？”
    歙意少解，曰：“实歙罪也，敬奉觥。”[四]恽乃免冠谢曰：“昔虞舜辅尧，四罪咸服，[五]谗言弗庸，孔任不行，[六]故能作股肱，帝用有歌。[七]恽不忠，孔任是昭，[八]豺虎从政，[九]既陷诽谤，又露所言，[一０]罪莫重焉。请收恽、延，以明好恶。”歙曰：“是重吾过也。”[一一]遂不燕而罢。恽归府，称病，延亦自退。

　　注[一]繇姓，咎繇之后。繇音遥。
    注[二]愀，变色貌。司正，主礼仪者。觥，罚爵也，以角为之。诗小雅曰：“兕觥其p，旨酒思柔。”觥音古横反。
    注[三]言延外示方直而内实柔弱也。孔子曰：“色厉而内荏。”
    注[四]遂受罚也。
    注[五]左传曰：“舜臣尧，乃流四凶族。”尚书曰“乃流共工于幽州，放O兜于崇山，窜三苗于三危，殛鲧于羽山，四罪而天下咸服”也。
    注[六]庸，用也。孔，甚也。任，佞也。
    注[七]尚书曰：“股肱喜哉！元首起哉！”
    注[八]昭，显也。恽自责不忠，故使甚佞之人昭显也。
    注[九]豺虎，贪兽，以比繇延也。
    注[一０]露，显也。又对显言*(于)*繇延之罪也。
    注[一一]重，再也。
    郑敬素与恽厚，见其言忤歙，乃相招去，曰：“子廷争繇延，君犹不纳。延今虽去，其吮鼗埂[一]直心无讳，诚三代之道。[二]然道不同者不相为谋，吾不能忍见子有不容君之危，盍去之乎！”恽曰：“孟轲以强其君之所不能为忠，量其君之所不能为贼。[三]恽业已强之矣。障君于朝，[四]既有其直，而不死职，罪也。延退而恽又去，不可。”敬乃独隐于弋阳山中。[五]居数月，歙果复召延，恽于是乃去，从敬止，渔钓自娱，留数十日。恽志在从政，既乃喟然而叹，谓敬曰：“天生俊士，以为人也。乌兽不可与同k，[六]子从我为伊吕乎？将为巢许，而父老尧舜乎？”[七]敬曰：“吾足矣。初从生步重华于南野，[八]谓来归为松子，[九]今幸得全躯树类，[一０]还奉坟墓，尽学问道，[一一]虽不从政，施之有政，是亦为政也。[一二]吾年耄矣，安得从子？子勉正性命，勿劳神以害生。”恽于是告别而去。敬字次都，清志高世，光武连征不到。[一三]

　　注[一]言歙后必召延也。
    注[二]三代，夏、殷、周也。论语曰：“三代之所以直道而行也。”
    注[三]孟子对齐宣王曰：“力足以举百钧，而不足以举一羽，明足以察秋毫之末，而不见舆薪，则王许之乎？”曰：“不。”孟子曰：“今恩足以及禽兽，而功不至于百姓者，独何欤？然则一羽之不举，为不用力焉，舆薪之不见，为不用明焉，百姓之不见保，为不用恩焉。故王之不王，弗为也，非不能也。”曰：“不为者与不能者之形何以异？”曰：“挟太山以*(趋)**[超]*北海，语人曰我不能，是诚不能也。为*(少)**[长]*者折枝，语人曰我不能，是*(诚不能也为长者折枝语人曰我)*不为也，非不能也”。此强其君之所不能为也。又曰：“恻隐之心，仁之端也；*(善)**[羞]*恶之心，义之端也；辞让之心，礼之端也；是非之心，智之端也。人之有是四端也，犹其有四体也。有是四端自谓不能者，自贼者也；
    谓其君不能者，贼其君者也。”
    注[四]障，蔽也。君谓歙也。言歙将以牛酒赏繇延，而恽障蔽不听之。
    注[五]弋阳，县，属汝南郡，前书云弋阳山在县西北也。
    注[六]论语孔子之言。
    注[七]若为巢父、许由，则以尧、舜为父老之人也。
    注[八]步犹寻也。重华、舜字也。南野，谓苍梧也。
    注[九]赤松子也。敬以归乡隐逸，自谓同之。刘向列仙传曰“赤松子，神农时雨师，至昆仑山，常止西王母石室，随风上下。炎帝少女追之，得仙俱去”也。
    注[一０]树类谓有胤嗣。
    注[一一]敬汝南人，今隐弋阳，不离坟墓。
    注[一二]论语孔子之言也。言隐遁好道，在家孝悌，亦从政之义也。
    注[一三]谢沉书曰：“敬闲居不修人伦，新迁都尉逼为功曹。厅事前树时有清汁，以为甘露。敬曰：‘明府政未能致甘露，此清木汁耳。’辞病去，隐处精学蛾陂中。阴就、虞延并辟，不行。同郡邓敬因折芰为坐，以荷荐肉，瓠瓢盈酒，言谈弥日，蓬庐荜门，琴书自娱。光武公车征，不行。”案：王莽改新蔡县为新迁也。
    恽遂客居江夏教授，郡举孝廉，为上东城门候。[一]帝尝出猎，车驾夜还，恽拒关不开。帝令从者见面于门闲。恽曰：“火明辽远。”遂不受诏。帝乃回从东中门入。[二]明日，恽上书谏曰：“昔文王不敢盘于游田，以万人惟忧。[三]而陛下远猎山林，夜以继昼，其如社W宗庙何？暴虎冯河，未至之戒，诚小臣所窃忧也。”书奏，赐布百匹，贬东中门候为参封尉。[四]

　　注[一]洛阳城东面北头门也。
    注[二]东面中门也。
    注[三]盘，乐也。尚书无逸曰“文王不敢盘于游田，以万人惟政之共”也。
    注[四]参封，县，属琅邪郡。
    后令恽授皇太子韩诗，侍讲殿中。及郭皇后废，[一]恽乃言于帝曰：“臣闻夫妇之好，父不能得之于子，[二]况臣能得之于君乎？是臣所不敢言。虽然，愿陛下念其可否之计，无令天下有议社稷而已。”帝曰：“恽善恕己量主，知我必不有所左右而轻天下也。”[三]后既废，而太子意不自安，恽乃说太子曰：“久处疑位，上违孝道，下近危殆。昔高宗明君，吉甫贤臣，及有纤介，放逐孝子。[四]春秋之义，母以子贵。太子宜因左右及诸皇子引愆退身，奉养母氏，以明圣教，不背所生。”太子从之，帝竟听许。

　　注[一]建武十七年废。
    注[二]得犹制御也。司马迁曰：“妃匹之爱，君不能得之臣，父不能得之子。况卑下乎？”
    注[三]左右犹向背也。言其齐等。
    注[四]家语曰：“曾参妻为梨蒸不熟，因出之，终身不娶。其子请焉。曾参曰：
    '高宗以后妻杀孝子，尹吉甫以后妻放伯奇，吾上不及高宗，中不比吉甫，知其得免于非乎！’遂不娶。”
    恽再迁长沙太守。先是长沙有孝子古初，遭父丧未葬，邻人失火，初匍匐柩上，以身I火，火为之灭。恽甄异之，以为首举。后坐事左转芒长，[一]又免归，避地教授，[二]著书八篇。以病卒。子寿。

　　注[一]芒，县，属沛国，故城在今亳州永城县北，一名临睢城。东观记曰“坐前长沙太守张禁多受遗送千万，以恽不推劾，故左迁”也。
    注[二]避地谓隐遁也。东观记曰：“芒守丞韩龚受大盗丁仲钱，阿拥之，加笞八百，不死，入见恽，称仲健。恽怒，以所杖铁杖捶龚。龚出怨怼，遂杀仲，恽故坐免。”
    寿字伯考，善文章，以廉能称，举孝廉，稍迁冀州刺史。时冀部属郡多封诸王，宾客放纵，类不检节，[一]寿案察之，无所容贷。乃使部从事专住王国，又徙督邮舍王宫外，[二]动静失得，实时骑驿言上奏王罪及劾傅相，于是藩国畏惧，并为遵节。视事三年，冀土肃清。三迁尚书令。朝廷每有疑议，常独进见。肃宗奇其智策，擢为京兆尹。郡多强豪，奸暴不禁。三辅素闻寿在冀州，皆怀震竦，各相检□，莫敢干犯。寿虽威严，而推诚下吏，皆愿死，莫有欺者。以公事免。

　　注[一]类犹皆也。
    注[二]近王宫置督邮舍，以察王得失。
    复征为尚书仆射。是时大将军窦宪以外戚之宠，威倾天下。宪尝使门生赍书诣寿，有所请托，寿即送诏狱。前后上书陈宪骄恣，引王莽以诫国家。是时宪征匈奴，海内供其役费，而宪及其弟笃、景并起第宅，骄奢非法，百姓苦之。寿以府臧空虚，军旅未休，遂因朝会讥刺宪等，厉音正色，辞旨甚切。宪怒，陷寿以买公田诽谤，下吏当诛。侍御史何敞上疏理之曰：“臣闻圣王辟四门，开四聪，延直言之路，下不讳之诏，立敢谏之旗，听歌谣于路，[一]争臣七人，以自鉴照，[二]考知政理，违失人心，辄改更之，故天人并应，传福无穷。臣伏见尚书仆射郅寿坐于台上，与诸尚书论击匈奴，言议过差，及上书请买公田，遂系狱考劾大不敬。臣愚以为寿机密近臣，匡救为职。若怀默不言，其罪当诛。
    今寿违正议，以安宗庙，岂其私邪？又台阁平事，分争可否，虽唐虞之隆，三代之盛，犹谓谔谔以昌，不以诽谤为罪。[三]请买公田，人情细过，可裁隐忍。
    寿若被诛，臣恐天下以为国家横罪忠直，贼伤和气，忤逆阴阳。臣所以敢犯严威，不避夷灭，触死瞽言，非为寿也。[四]忠臣尽节，以死为归。臣虽不知寿，度其甘心安之。诚不欲圣朝行诽谤之诛，以伤晏晏之化，[五]杜塞忠直，垂讥无穷。臣敞谬豫机密，言所不宜，罪名明白，当填牢狱，先寿僵仆，万死有余。”
    书奏，寿得减死，论徙合浦。[六]未行，自杀，家属得归乡里。

　　注[一]歌谣谓诗也。禹置敢谏之幡，解已见上。礼记王制曰：“命太师陈诗观民风。”郑玄注云：“陈诗谓采其诗而示之。”
    注[二]孔子曰，天子有争臣七人。
    注[三]史记赵良谓商君曰：“千人之诺诺，不如一士之谔谔。武王谔谔以昌，殷纣嘿嘿以亡。”
    注[四]论语曰“侍于君子有三愆，未见颜色而言谓之瞽”也。
    注[五]郑玄注尚书考灵耀云：“道德纯备谓之塞，宽容覆载谓之晏。”
    注[六]今*(广)**[廉]*州县。
    赞曰：鲍永沉吟，晚乃归正。志达义全，先号后庆。[一]申屠对策，郅恽上书。
    有道虽直，无道不愚。

　　注[一]易曰“先号G而后笑”，谓初凶后吉也。
        校勘记

　　一０一一页七行王莽专政朝多猜忌按：“政”字原脱，径据汲本、殿本补。
    一０一二页六行使下无壅塞也按：“壅”原斗“拥”，径据汲本、殿本改正。
    一０一二页一五行而尊*[崇]*其宗党殿本“尊”下有“崇”字。校补引钱大昭说，谓闽本“尊”下有“崇”字。今据补。
    一０一三页一二行*[召公为保]*周公为师刊误谓按文少“召公为保”四字。按：
    下有“为左右”之文，如无召公，则“左右”字无着矣。刘说是，今据补。
    一０一六页一行建武七年诏书征刚按：集解引通鉴考异，谓七年嚣已臣公孙述，必不用诏书，“七年”当作“六年”。
    一０一六页一三行遂以头轫乘舆轮帝遂为止按：上“遂”字御览四五二引作“乃”。
    一０一六页一五行轫谓以头枝车轮也汲本、殿本“枝”作“止”。按：集解引惠栋说，谓“止”本作“支”，或作“w”。
    一０一七页二行简任贤保按：何焯谓“保”下当有“傅”字。
    一０一八页九行路称鲍尚书兵马按：“马”原斗“焉”，径据汲本、殿本改正。
    一０一九页三行封大伯所持节于晋阳传*(合)**[舍]*壁中刊误谓“合”当作“舍”。今据改。
    一０二０页四行入夏城门中按：集解本依汲本“入”作“大”。校补谓钱大昭云“大”当作“入”，洛阳十二城门，夏门位在亥。今案钱说虽与东观记合，然书钞六十一引续汉书则与此注同，又陶弘景真诰郎宗占知京师大火，烧大夏门，则似作“大”亦非误。
    一０二０页四行与五官将*(军)**[车]*相逢刊误谓五官无将军之称，盖“军”字本是“车”字。今据改。
    一０二０页六行*[宜]*知尊帝城门候吏六百石据东观记补。
    一０二０页一四行永至*(城)**[成]*骄菁解本改。
    一０二一页九行昱字文泉按：东观记“泉”作“渊”，王先谦谓此避唐高祖讳改。
    又按：王先谦谓书钞六十一引续汉书，云“字守文”。
    一０二二页三行吾故欲令天下知忠臣之子复为司隶也按：汲本、殿本“故”作“固”。
    一０二二页一０行除子得为郎刊误谓“得”字后皆作“德”，义无两子名得、德者，知此字误。今按：得德古通作，非字误，特前后不一致耳。
    一０二二页一三行先帝诏言大狱一起冤者过半按：查明帝纪无此诏，通鉴作“夫大狱一起，冤者过半”。
    一０二二页一四行宜一切还诸徙家属按：“属”字原脱，径据汲本、殿本补。
    一０二三页三行时司徒辞讼久者至十数年按：“徒”原斗“徙”，径改正。“辞”汲本作“例”，东观记同。“十数年”汲本作“数十年”，东观记同。
    一０二三页七行备俎豆黻冕按：“黻”汲本、殿本作“黼”。
    一０二三页八行莫不劝服按：“劝”疑“叹”之斗。
    一０二四页三行并在汉分翼轸之域按：“在”字原脱，径据汲本、殿本补。
    一０二四页四行时左队大夫逯并素好士按：沉家本谓前书王莽传作“逯~”，恩泽侯表作“逯普”，普本作□，□~形近，未详孰是。~为莽大司马，封同风侯，后策免就侯位。此云左队大夫，殆策免之后复居是官欤？
    一０二四页一０行*(孔)*演*[孔]*图曰据汲本改。
    一０二五页六行父教不可废按：殿本“可”作“敢”。
    一０二五页一一行合三为一按：殿本、集解本“合”作“含”。
    一０二五页一一行包而为一*[也]*甄*(也)*者据刊误改。
    一０二六页七行穷人于□按：汲本、集解本“于”作“屈”。校补引钱大昭说，谓闽本作“于”。
    一０二六页一五行武王伐*[纣]*纣率其旅若林刊误谓案文“伐”下少一“殷”字。今按：御览三二六引重“纣”字，今依御览补。
    一０二七页一三行恽若不去汲本、殿本“去”作“出”。今按：去谓离去，作“去”亦通。
    一０二八页一行主簿读*(书)*教集解引惠栋说，谓袁纪及风俗通皆云主簿读教，衍“书”字。今据删。
    一０二九页三行又对显言*(于)*繇延之罪也据殿本删。按：汲本“于”作“夫”，疑皆衍文。
    一０二九页一０行将为巢许而父老尧舜乎按：汲本、殿本作“将为巢许乎，而父老尧舜也”。王先谦谓东观记“父老”二字作“去”。
    一０三０页四行挟太山以*(趋)**[超]*北海据汲本、殿本改，与今本孟子合。
    一０三０页五行为*(少)**[长]*者折枝语人曰我不能是*(诚不能也为长者折枝语人曰我)*不为也据汲本、殿本改删。按：章怀引孟子，往往与今本孟子异，或其所见本不同也。然此节文字衍斗，几不可句读，张王龚传论注亦引孟子答齐宣王语，虽多删节，大致与今本孟子合，足证此为传写之误也。
    一０三０页六行*(善)**[羞]*恶之心据汲本、殿本改，与今本孟子合。
    一０三一页二行此清木汁耳按：汲本、殿本“清”作“青”。
    一０三一页六行火明辽远按：王先谦谓东观记“辽”作“燎”。
    一０三一页六行帝乃回从东中门入按：“东中门”续志作“中东门”。校补谓钱大昭云此与何汤事略同，汤事在谢承书，桓荣传注引之。今案桓荣传注引作“更从中东门入”，与续志合。
    一０三一页七行以万人惟忧按：注引书无逸“以万民惟政之共”，则“忧”似当作“政”，袁纪正作“万民惟正”，正与政同也。又按：殿本“惟”作“为”。
    一０三二页一五行寿字伯考汲本、殿本“伯考”作“伯孝”。按：古人名字相应，作“伯孝”者，斗也。
    一０三四页四行以伤晏晏之化按：集解本依汲本改“晏晏”为“塞晏”，取与郑注合。殿本考证谓第五伦、何敞、陈垄传皆有“晏晏”二字，依郑注改“塞晏”，非是。
    一０三四页一０行侍于君子有三愆按：“子”字原脱，径据汲本、殿本补。
    一０三四页一二行今*(广)**[廉]*州县据刊误改。

 
    
下一章　

    

 
    
    
         后汉书卷三十上　苏竟杨厚列传　第二十上

　　苏竟字伯况，扶风平陵人也。平帝世，竟以明易为博士讲书祭酒。[一]善图纬，能通百家之言。王莽时，*[与]*刘歆等共典校书，拜代郡中尉。时匈奴扰乱，北边多罹其祸，竟终完辑一郡。光武即位，就拜代郡太守，使固塞以拒匈奴。
    建武五年冬，卢芳略得北边诸郡，帝使偏将军随弟屯代郡。[二]竟病笃，以兵属弟，诣京师谢罪。拜侍中，数月，以病免。

　　注[一]王莽置六经祭酒，秩上卿，每经各一人，竟为讲尚书祭酒。
    注[二]随姓，弟名也。弟音悌。
    初，延岑护军邓仲况拥兵据南阳阴县为寇，[一]而刘歆兄子龚为其谋主。[二]　　竟时在南阳，与龚书晓之曰：

　　注[一]阴，县名，属南阳郡，故城在今襄州谷城县界北。
    注[二]臣贤案：前书及三辅决录并云向曾孙，今言歆兄子，则不同也。
    君执事无恙。[一]走昔以摩研编削之才，[二]与国师公从事出入，校定秘书，[三]　　窃自依依，末由自远。盖闻君子愍同类而伤不遇。人无愚智，莫不先避害然后求利，先定志然后求名。昔智果见智伯穷兵必亡，故变名远逝，[四]陈平知项王为天所弃，故归心高祖，皆智之至也。[五]闻君前权时屈节，北面延牙，[六]　　乃后觉悟，栖养德。[七]先世数子，又何以加。[八]君处阴中，土多贤士，若以须臾之闲，研考异同，揆之图书，测之人事，则得失利害，可陈于目，何自负畔乱之困，不移守恶之名乎？与君子之道，何其反也？

　　注[一]执事犹言左右也。敬前人，故呼其执事者。尔雅曰：“恙，忧也”。
    注[二]走谓驰走之人，谦称也，犹司马迁与任少卿书云“牛马走”之类也。说文曰：“编，次也。”削谓简也，一曰削书刀也。研音午见反。
    注[三]刘歆为王莽国师公也。
    注[四]智果，智伯臣也。逝，去也。战国策曰，智伯与韩、魏共围赵，智伯之臣智果说智伯曰：“韩魏二主色动而喜，必背君矣。不如杀之。”智伯曰：“晋阳旦暮将拔之，而飨其利，乃有它心，不可，子勿复言。”智果见言之不听，出，更其姓为辅氏，遂去不见。其后韩、魏乃反杀智伯，三分其地。“果”或作“过”。
    注[五]陈平初事项羽，后知羽必败，乃仗□度河归汉，见前书也。
    注[六]延岑字牙。屈节谓臣事也。
    注[七]尔雅曰“栖，息偃也”，言后息偃养德，不复事延牙也。诗小雅曰：“或栖偃仰。”
    注[八]谓智果、陈平也。
    世之俗儒末学，醒醉不分，而稽论当世，疑误视听。或谓天下迭兴，未知谁是，称兵据土，可图非冀。或曰圣王未启，宜观时变，倚强附大，顾望自守。二者之论，岂其然乎？夫孔丘秘经，为汉赤制，[一]玄包幽室，文隐事明。[二]且火德承尧，虽昧必亮，[三]承积世之祚，握无穷之符，王氏虽乘闲偷篡，而终婴大戮，支分体解，宗氏屠灭，非其欤？[四]皇天所以眷顾踟W，忧汉子孙者也。[五]论者若不本之于天，参之于圣，猥以师旷杂事轻自眩惑，说士作书，乱夫大道，焉可信哉？[六]

　　注[一]秘经，幽秘之经，即纬书也。赤制，解见郅恽传。
    注[二]包，臧也。言纬书玄秘，臧于幽室，文虽微隐，事甚明验。
    注[三]昧，暗也。亮，明也。言汉承唐尧、刘累之后，以火德王，虽遭王莽篡夺，一时昧，今光武中兴，必盛明也。
    注[四]王莽传曰：“校尉公宾就斩莽首，军人分裂莽身，支节肌肉脔分。”三辅旧事曰：“脔切千段。”
    注[五]踟W犹裴回也。
    注[六]师旷杂事，杂占之书也。前书曰阴阳书十六家，有师旷八篇也。
    诸儒或曰：今五星失晷，天时谬错，[一]辰星久而不，[二]太白出入过度，荧惑进退见态，镇星绕带天街，岁星不舍氐、房。[三]以为诸如此占，归之国家。盖灾不徒设，皆应之分野，各有所主。夫房、心即宋之分，东海是也。[四]尾为燕分，渔阳是也。[五]东海董宪迷惑未降，渔阳彭垄逆乱拥兵，王赫斯怒，命将并征，故荧惑应此，宪、宠受殃。太白、辰星自亡新之末，失行g度，以至于今，或守东井，或没羽林，[六]或裴回藩屏，或踯躅帝宫，[七]或经天反明，或潜臧久沉，或衰微昧，或煌煌北南，或盈缩成钩，或偃蹇不禁，[八]皆大运荡除之祥，圣帝应符之兆也。贼臣乱子，往往错互，指麾妄说，传相坏误。
    由此论之，天文安得遵度哉！

　　注[一]五星谓东方岁星，南方荧惑星，西方太白*[星]*，北方辰星，中央镇星。
    失晷，失于常度。
    注[二]不谓出入失度也。
    注[三]前书曰：“昴、毕闲为天街。”氐、房，东方之宿。岁星，岁舍一次，当次舍于氐、房，今不舍之，是变常也。
    注[四]前书天文志曰：“卯为房、心，宋之分也。”
    注[五]前书天文志曰：“寅为尾、箕，燕之分也。”
    注[六]东井，南方之宿。天官书曰：“北宫虚、危，南方有星曰羽林天军。”
    "g”或作“舛”。
    注[七]帝宫，北辰也。藩屏，两傍之星也。裴回谓萦绕淹留。踯躅谓上下不去也。
    注[八]盈缩犹进退，曲如钩形也。偃蹇，高而明大无禁制。
    乃者，五月甲申，天有白虹，自子加午，广可十丈，长可万丈，正临倚弥。倚弥即黎丘，秦丰之都也。[一]是时月入于毕。毕为天网，[二]主网罗无道之君，故武王将伐纣，上祭于毕，求助天也。[三]夫仲夏甲申为八魁。[四]八魁，上帝开塞之将也，主退恶攘逆。流星状似蚩尤旗，或曰营头，或曰天枪，出奎而西北行，至延牙营上，散为数百而灭。奎为毒螫，主库兵。[五]此二变，郡中及延牙士所共见也。是故延牙遂之武当，[六]托言发兵，实避其殃。今年比卦部岁，坤主立冬，坎主冬至，水性灭火，南方之兵受岁祸也。[七]德在中宫，刑在木，木胜土，刑制德，今年兵事毕已，中国安宁之也。五七之家三十五姓，彭、秦、延氏不得豫焉。[八]如何怪惑，依而恃之？葛累之诗，“求福不回”，其若是乎！[九]

　　注[一]盖秦丰黎丘一名倚弥也。
    注[二]毕，西方宿也。
    注[三]史记曰，周武王即位九年，上祭于毕，东观兵于孟津也。
    注[四]历法，春三月己巳、丁丑，夏三月甲申、壬辰，秋三月己亥、丁未，冬三月甲寅、壬戌，为八魁。
    注[五]春秋合诚图曰“奎主武库之兵”也。
    注[六]今均州县也。
    注[七]比卦，坤下坎上，坎为水也。
    注[八]春秋运斗枢曰：“五七三十五，人皆共一德。”
    注[九]诗大雅曰：“莫莫葛，施于条枚，恺悌君子，求福不回。”注云：“葛延曼于木之枝而茂盛，喻子孙依缘先人之功而起也。回，违也。言不违先祖之道。”
    图谶之占，变之验，皆君所明。善恶之分，去就之决，不可不察。无忽鄙言！
    夫周公之善康叔，以不从管蔡之乱也；[一]景帝之悦济北，以不从吴濞之畔也。
    [二]自更始以来，孤恩背逆，归义向善，臧否粲然，可不察欤！良医不能救无命，强梁不能与天争，[三]故天之所坏，人不得支。[四]宜密与太守刘君共谋降议。仲尼栖栖，墨子遑遑，忧人之甚也。[五]屠羊救楚，非要爵禄；[六]茅焦干秦；岂求报利？[七]尽忠博爱之诚，愤满不能已耳。
    又与仲况书谏之，文多不载，于是仲况与龚遂降。

　　注[一]史记曰，周公以成王命伐殷，杀管叔，放蔡叔，以殷余人封康叔为]君。
    注[二]济北王志，高帝孙，齐王肥之子也。吴楚反时，坚守不从，景帝贤之，徙封为淄川王也。
    注[三]扁鹊之见桓侯，项王之敌汉祖也。
    注[四]支，持也。左传曰，晋汝叔宽曰：“天之所坏，不可支也；之所为，不可干也。”
    注[五]班固曰“栖栖遑遑，孔席不暖，墨突不黔”也。
    注[六]庄子曰“楚昭王失国，屠羊说走而从于王。昭王反国，将赏从亡者，及屠羊说。屠羊说曰：‘大王失国，说失屠羊；大王反国，说亦反屠羊。臣之爵禄已复矣，又何赏之有？’遂不受”也。
    注[七]秦始皇迁太后于咸阳宫，又扑杀两弟。齐人茅焦解衣伏质入谏，始皇乃迎太后归于咸阳，爵茅焦为上卿，焦辞不受。事见说苑也。
    龚字孟公，长安人，善论议，扶风马援、班彪并器重之。[一]竟终不伐其功，潜乐道术，作记诲篇及文章传于世。年七十，卒于家。

　　注[一]三辅决录注曰：“唯有孟公论可观者。”班叔皮与京兆丞郭季通书曰：“刘孟公臧器于身，用心笃固，实瑚琏之器，宗庙之宝也。”
    杨厚字仲桓，广汉新都人也。祖父春卿，善图谶学，为公孙述将。汉兵平蜀，春卿自杀，临命戒子统曰：“吾绨中[一]有先祖所传秘记，为汉家用，尔其修之。”统感父遗言，服阕，辞家从犍为周循学习先法，又就同郡郑伯山受河洛书及天文推步之术。[二]建初中为彭城令，一州大旱，统推阴阳消伏，县界蒙泽。太守宗湛使统为郡求雨，亦即降澍。[三]自是朝廷灾异，多以访之。统作家法章句及内谶二卷解说，位至光禄大夫，为国三老。年九十卒。

　　注[一]说文曰：“绨，厚缯也。”绨音提。
    注[二]益部耆旧传曰：“统字仲通。曾祖父仲续举河东方正，拜祁令，甚有德惠，人为立祠。乐益部风俗，因留家新都，代修儒学，以夏侯尚书相传。”
    注[三]袁山松书曰“统在县，休征时序，风雨得节，嘉禾生于寺舍，人庶称神”也。
    统生厚。厚母初与前妻子博不相安，厚年九岁，思令和亲，乃托疾不言不食。
    母知其旨，惧然改意，[一]恩养加笃。博后至光禄大夫。

　　注[一]惧音九具反。
    厚少学统业，精力思述。初，安帝永初*(二)**[三]*年，太白入*(北)*斗，洛阳大水。[一]时统为侍中，厚随在京师。朝廷以问统，统对年老耳目不明，子厚晓读图书，粗识其意。邓太后使中常侍承制问之，厚对以为“诸王子多在京师，容有非常，宜亟发遣各还本国”。[二]太后从之，星寻灭不见。又克水退期日，皆如所言。除为中郎。太后特引见，问以图谶，厚对不合，免归。[三]复习业犍为，不应州郡、三公之命，方正、有道、公车特征皆不就。

　　注[一]续汉志曰，时正月己亥，太白入北斗中，以为贵相凶也。又京师及郡国四十一雨水，邓太后专政也。
    注[二]亟音纪力反。
    注[三]袁山松书曰：“邓太后问厚曰：‘大将军邓骘应辅臣*(以)**[星]*不？’对曰：‘不应。’以此不合其旨。”
    永建二年，顺帝特征，诏告郡县督促发遣。厚不得已，行到长安，以病自上，因陈汉三百五十年之□，[一]宜蠲法改宪之道，[二]及消伏灾异，凡五事。制书锸觯有诏太医致药，太官赐羊酒。及至，拜议郎，三迁为侍中，特蒙引见，访以时政。四年，厚上言“今夏必盛寒，当有疾疫蝗虫之害”。是岁，果六州大蝗，疫气流行。后又连上“西北二方有兵气，宜备边寇”。车驾临当西巡，感厚言而止。
    至阳嘉三年，西羌寇陇右，明年，乌桓围度辽将军耿晔。永和元年，复上“京师应有水患，又当火灾，三公有免者，蛮夷当反畔。”是夏，洛阳暴水，杀千余人；至冬，承福殿灾，太尉庞参免；荆、交二州蛮夷贼杀长吏，寇城郭。又言“阴臣、近戚、妃党当受祸”。[三]明年，宋阿母与宦者镄藕罾钤等遘奸废退；[四]后二年，中常侍张逵等复坐诬罔大将军梁商专恣，悉伏诛。每有灾异，厚辄上消救之法，而阉宦专政，言不得信。

　　注[一]春秋命历序曰：“四百年之闲，闭四门，听外难，k异并贼，官有孽臣，州有兵乱，五七弱，暴渐之也。”宋均注云：“五七三百五十岁，当顺帝渐微，四方多逆贼也。”
    注[二]蠲，明也。
    注[三]阴，私也。
    注[四]阿母，顺帝乳母山阳君宋娥也。
    时大将军梁冀威权倾朝，遣弟侍中不疑以车马、珍玩致遗于厚，欲与相见。厚不E，固称病求退。帝许之，赐车马钱帛归家。修黄老，教授门生，上名录者三千余人。
    太尉李固数荐言之。*(太)**[本]*初元年，梁太后诏备古礼以聘厚，[一]遂辞疾不就。建和三年，太后复诏征之，经四年不至。年八十二，卒于家。策书吊祭。乡人谥曰文父。门人为立庙，郡文学掾史春秋飨射常祠之。

　　注[一]古礼谓以束帛加璧，安车蒲轮等。
        校勘记

　　一０四一页四行*[与]*刘歆等共典校书刊误谓案文“刘歆”上少一“与”字。
    今据补。
    一０四一页九行刘歆兄子龚集解引惠栋说，谓东观记云刘歆子恭，“恭”与“龚”古文通。按：聚珍本东观记作“刘歆兄子恭”。
    一０四二页一行摩研编削之才按：东观记“削”作“简”。
    一０四二页二行末由自远按：“末”原斗“未”，径据殿本p集解本改正。
    一０四二页六行不移守恶之名乎按：集解引惠栋说，谓“守恶”当作“首恶”。
    校补谓“守恶”诚误，但首恶之名见史记，惟为人君父者当之，龚但为仲况谋主，亦不应即斥为首恶，或为“同恶”之斗。
    一０四四页七行传相坏误按：刊误谓“坏”当作“诖”，声相近而误。
    一０四四页八行西方太白*[星]*据汲本p殿本补。
    一０四五页二行求助天也按：集解引王鸣盛说，谓“助天”当作“天助”。
    一０四七页七行杨厚按：集解引惠栋说，谓华阳国志作“序”。
    一０四八页一行拜祁令按：张森楷校勘记谓旧本“祁”作“郫”。祁县属太原郡，而此下云“乐益部风俗，因留家新都”，则当作“郫”为是。又按：张氏所谓“旧本”，据张氏自云“似是坊刻，称通行本，一称旧本”，未确言何本。
    一０四八页七行安帝永初*(二)**[三]*年太白入*(北)*斗集解引钱大昕说，谓五星行道皆在黄道左右，无缘得入北斗，史言入斗者，皆南斗也。续志太白入斗中凡再见，俱无“北”字，知为后人妄增。且太白入斗在永初三年，此云“二年”，亦误。今按：续志书永初三年正月己亥，太白入斗中。查永初三年正月壬辰朔，有己亥，二年正月戊辰朔，无己亥。钱说是，今据改。
    一０四八页一四行大将军邓骘应辅臣*(以)**[星]*不据集解本改。按：校补谓“星”原斗“以”，据袁书改。
    一０四九页八行而阉宦专政按：“宦”原作“官”，径据汲本p殿本改。
    一０四九页一０行官有孽臣按：“孽”原斗“”，径据汲本p殿本改正。
    一０五０页二行*(太)**[本]*初元年集解引惠栋说，谓依华阳国志，当作“本初”。今据改。

 

下一章　

    

 
    
    
         后汉书卷三十下　郎襄楷列传　第二十下

　　郎字雅光，北海安丘人也。父宗，字仲绥，学京氏易，善风角p星gp六日七分，[一]能望气占候吉凶，常卖卜自奉。[二]安帝征之，对策为诸儒表，后拜吴令。[三]时卒有暴风，宗占知京师当有大火，记识时日，遣人参候，果如其言。诸公闻而表上，以博士征之。宗耻以占验见知，闻征书到，夜县印绶于县廷而遁去，遂终身不仕。

　　注[一]京氏，京房也，作易传。风角谓候四方四隅之风，以占吉凶也。星g谓善天文g数也。易稽览图曰：“甲子卦气起中孚，六日八十分日之七。”郑玄注云：“六以候也。八十分为一日之七者，一封六日七分也。”
    注[二]奉音扶用反。
    注[三]吴，县名，属会稽郡，今苏州县也。
    少传父业，兼明经典，隐居海畔，延致学徒常数百人。昼研精义，夜占象度，勤心锐思，朝夕无倦。州郡辟召，举有道p方正，不就。
    顺帝时，灾异屡见，阳嘉二年正月，公车征，乃诣阙拜章曰：
    臣闻天垂妖象，地见灾符，所以谴告人主，责躬修德，使正机平衡，流化兴政也。易内传曰：“凡灾异所生，各以其政。变之则除，消之亦除。”[一]伏惟陛下躬日□之听，温三省之勤，[二]思过念咎，务消只悔。[三]

　　注[一]易稽览图曰：“凡异所生，灾所起，各以其政，变之则除，其不可变，则施之亦除。”郑玄注云：“改其政者，谓失火令则行水令，失土令则行木令，失金令则行火令，则灾除去也。不可变谓杀贤者也。施之者，死者不可复生，封禄其子孙，使得血食，则灾除也。”
    注[二]论语曾子曰“吾日三省吾身”也。
    注[三]只，大也。易复卦初九曰：“无只悔元吉。”
    方今时俗奢佚，浅恩薄义。夫救奢必于俭约，拯薄无若敦厚，安上理人，莫善于礼。修礼遵约，盖惟上兴，革文变薄，事不在下。故周南之德，关雎政本。[一]　　本立道生，风行草从，澄其源者流清，溷其本者末浊。天地之道，其犹鼓钥，以虚为德，自近及远者也。[二]伏见往年以来，园陵数灾，[三]炎光炽猛，惊动神灵。易天人应曰：“君子不思遵利，兹谓无泽，厥灾孽火烧其宫。”又曰：
    "君高台府，犯阴侵阳，厥灾火。”又曰：“上不俭，下不节，炎火并作烧君室。”
    自顷缮理西苑，修复太学，[四]宫殿官府，多所构饰。昔盘庚迁殷，去奢即俭，[五]夏后卑室，尽力致美。[六]又鲁人为长府，闵子骞曰：“仍旧贯，何必改作。”[七]臣愚以为诸所缮修，事可省减，禀恤贫人，赈赡孤寡，此天之意也，人之庆也，仁之本也，俭之要也。焉有应天养人，为仁为俭，而不降福者哉？

　　注[一]周南诗序曰：“关雎，风之始也，所以风化天下而正夫妇也。”故夫妇为政本也。
    注[二]钥如笛，六孔。鼓钥，其形内虚而气无穷。老子曰：“天地之闲其犹□钥，虚而不屈，动而愈出。”
    注[三]阳嘉元年冬，恭陵百丈庑灾。永建元年秋，茂陵园灾。
    注[四]永建六年修太学也。
    注[五]帝王纪曰：“盘庚以耿在河北，迫近山川，自祖辛以来奢淫不绝，乃度河将徙都亳之殷地。人咨嗟相怨，不欲徙，盘庚乃作书三篇以告喻之。”今尚书盘庚三篇是也。亳在偃师。
    注[六]论语孔子曰：“禹恶衣服而致美乎黻冕，卑宫室而尽力乎沟洫。”
    注[七]长府，鲁之府名也。仍，因也。贯，事也。言因旧事则可，何必更作。
    见论语。
    土者地只，阴性澄静，宜以施化之时，敬而勿扰，窃见正月以来，阴连日。
    易内传曰：“久阴不雨，乱气也，蒙之比也。蒙者，君臣上下相冒乱也。”[一]　　又曰：“欲德不用，厥异常阴。”夫贤者化之本，云者雨之具也。得贤而不用，犹久阴而不雨也。又顷前数日，寒过其节，冰既解释，还复凝合。夫寒往则暑来，暑往则寒来，[二]此言日月相推，寒暑相避，以成物也。今立春之后，火卦用事，当温而寒，违反时节，由功赏不至，而刑罚必加也。宜须立秋，顺气行罚。

　　注[一]易稽览图曰：“日食之比，阴*(得)**[覆]*阳*[也]*。蒙之比也，阴冒阳也。”郑玄注云：“蒙，气也。比非一也。邪臣谋覆冒其君，先雾从夜昏起，或从夜半或平旦。君不觉悟，日中不解，遂成蒙；君复不觉悟，下为雾也。”比音庇。
    注[二]易系词之文也。
    臣伏案飞候，参察政，[一]以为立夏之后，当有震裂涌水之害。又比荧惑失度，盈缩往来，涉历舆鬼，环绕轩辕。[二]火精南方，夏之政也。政有失礼，不从夏令，则荧惑失行。[三]正月三日至乎九日，三公卦*[也]*。[四]三公上应台阶，下同元首。[五]政失其道，则寒阴反节。“节彼南山”，咏自周诗；[六]　　“股肱良哉”，着于虞典。而今之在位，竞托高虚，纳累钟之奉，忘天下之忧，[七]栖偃仰，疾自逸，被策文，得赐钱，即复起矣。何疾之易而愈之速？
    以此消伏灾眚，兴致升平，其可得乎？今选举牧守，委任三府。[八]长吏不良，既咎州郡，州郡有失，岂得不归责举者？而陛下崇之弥优，自下慢事愈甚，所谓大网疏，小网数。[九]三公非臣之仇，臣非狂夫之作，所以发愤忘食，恳恳不已者，诚念朝廷欲致兴平，非不能面誉也。

　　注[一]京房作易飞候。
    注[二]天官书曰，舆鬼，南方之宿。轩辕黄龙体，女主后宫之象也。
    注[三]荧惑，南方，主夏，为礼为视。礼亏视失，不行夏令，则荧惑逆行也。
    见天文志。
    注[四]凡卦法，一为元士，二为大夫，三为三公，四为诸侯，五为王位，六为宗庙。前书曰：“梁人焦延寿，字赣，长于灾变，分六十四卦，更直日用事，以风p雨p寒p温为候。”音义云：“分卦直日之法，爻主一日，即三日九日，并为三公之*(日)**[卦]*也。”
    注[五]春秋元命包曰：“魁下六星，两两而比，曰三台。”前书音义曰：“泰阶，三台也。”又黄帝泰阶六符经曰：“泰阶者，天之三阶也。上阶为天子，中阶为诸侯p公卿p大夫，下阶为士p庶人。三阶平则阴阳和，风雨时。”尚书曰：“君为元首，臣作股肱。”言三公上象天之台阶，下与人君同体也。
    注[六]诗小雅曰：“节彼南山，维石岩岩，赫赫师尹，人具尔瞻。”注云：“节，高峻貌也。喻三公之位，人所高严也。赫赫，显盛也。师尹，三公也。言三公之位，天下之人共瞻视之。”
    注[七]六斛四斗曰钟，左传曰四*(斗)**[升]*为豆，四豆为区，四区为釜，*(四)**[十]*釜为钟也。
    注[八]三公也。
    注[九]谓缓于三公，切于州郡也。
    臣生长草野，不晓禁忌，披露肝胆，书不择言。伏@鼎镬，死不敢恨。谨诣阙奉章，伏待重诛。
    书奏，帝复使对尚书。[一]对曰：

　　注[一]使就尚书更对也。
    臣闻明王圣主好闻其过，忠臣孝子言无隐情。臣备生人伦视听之类，而禀性愚悫，不识忌讳，故出死忘命，恳恳重言。[一]诚欲陛下修乾坤之德，开日月之明，披图籍，案经典，览帝王之务，识先后之政。如有阙遗，退而自改。本文武之业，拟尧舜之道，攘灾延庆，号令天下。此诚臣区区之愿，夙夜梦寤，尽心所计。谨条序前章，畅其旨趣，[二]条便宜七事，具如状对：

　　注[一]重，再也。
    注[二]谓前诣阙所上章也。
    一事：陵园至重，圣神攸冯，而灾火炎赫，迫近殿，魂而有灵，犹将惊动。
    寻宫殿官府，近始永平，岁时未积，便更修造。又西苑之设，禽畜是处，离房别观，本不常居，而皆务精土木，营建无已，消功单贿，巨亿为计。易内传曰：
    "人君奢侈，多饰宫室，其时旱，其灾火。”是故鲁僖遭旱，修政自□，下钟鼓之县，休缮治之官，[一]虽则不宁，而时雨自降。[二]由此言之，天之应人，敏于景响。[三]今月十七日戊午，征日也，[四]日加申，[五]风从寅来，丑时而止。丑p寅p申皆征也，不有火灾，必当为旱。[六]愿陛下校计缮修之费，永念百姓之劳，罢将作之官，减雕文之饰，损庖厨之馔，退宴私之乐。易中孚传曰：“阳感天，不旋日。”[七]如是，则景云降集，眚l息矣。[八]

　　注[一]春秋考异邮曰：“僖公三年春夏不雨，于是僖公忧闵，玄服避舍，释更徭之逋，罢军寇之诛，去苛刻峻文惨毒之教，所蠲浮令四十五事。曰：‘方今天旱，野无生稼，寡人当死，百姓何*(谤)**[罪]*？不敢烦人请命，愿抚万人害，以身塞无状。’祷已，舍齐南郊，雨大澍也。”
    注[二]左传僖公“六月雨”。
    注[三]敏，疾也。
    注[四]阳嘉二年正月。
    注[五]日在申时也。
    注[六]南方为征，故为火及旱也。
    注[七]易中孚传曰：“阳感天，不旋日，诸侯不旋时，大夫不过。”郑玄注云：
    "阳者天子，为善一日，天立应以善；为恶一日，天立应以恶。诸侯为善一时，天立应以善；为恶一时，天立应以恶。大夫为善一岁，天亦立应以善；为恶一岁，天亦立应以恶。”一说云“不旋日，立应之；不过时，三辰闲；不过，从今旦至明日旦”也。阳即指天子也。
    注[八]景云，五色云也，一曰庆云。孝经援神契曰：“德至山陵则景云出。”以陵园火灾，故引之也。眚l谓灾气。
    二事：去年已来，兑卦用事，类多不。易传曰：“有貌无实，佞人也；有实无貌，道人也。”寒温为实，清浊为貌。[一]今三公皆令色足恭，外厉内荏，以虚事上，无佐国之实，故清浊效而寒温不效也，是以阴寒侵犯消息。[二]占曰：
    "日乘则有妖风，日蒙则有地裂。”如是三年，则致日食，阴侵其阳，渐积所致。立春前后温气应节者，诏令宽也。其后复寒者，无宽之实也。夫十室之邑，必有忠信，率土之人，岂无贞贤，未闻朝廷有所赏拔，非所以求善赞务，弘济元元。宜采纳良臣，以助圣化。

　　注[一]易稽览图曰：“有实无貌，屈道人也；有貌无实，佞人也。”郑玄注曰：
    "有寒温，无貌浊清静，此贤者屈道，仕于不肖君也。有貌浊清静，无寒温，此佞人以便巧仕于世也。”
    注[二]易稽览图曰：“侵消息者，或阴专政，或阴侵阳。”郑玄注：“温卦以温侵，寒卦以寒侵。阳者君也，阴者臣也，专君政事亦阴侵阳也。”
    三事：臣闻天道不远，三五复反。[一]今年少阳之岁，法当乘起，恐后年已往，将遂惊动，涉历天门，灾成戊己。[二]今春当旱，夏必有水，臣以六日七分候之可知。夫灾眚之来，缘类而应。行有玷缺，则气逆于天，精感变出，以戒人君。王者之义，时有不登，则损滋彻膳。数年以来，谷收稍减，家贫户馑，岁不如昔。百姓不足，君谁与足？水旱之灾，虽尚未至，然君子远览，防微虑萌。
    老子曰：“人之饥也，以其上食税之多也。”故孝文皇帝绨袍革舄，木器无文，[三]约身薄赋，时致升平。今陛下圣德中兴，宜遵前典，惟节惟约，天下幸甚。
    易曰：“天道无亲，常与善人。”是故高宗以享福，[四]宋景以延年。[五]

　　注[一]春秋合诚图曰：“至道不远，三五而反。”宋均注云：“三，三正也。五，五行也。三正五行，王者改代之际会也。能于此际自新如初，则通无穷也。”
    注[二]戌亥之闲为天门也。
    注[三]前书曰：“孝文帝身衣弋绨，足履革舄，兵木无刃，衣无文。”
    注[四]高宗，殷王武丁也。尚书大传曰：“武丁祭成汤，有雉飞升鼎耳而椋祖己曰：‘雉者野鸟，升于鼎者，欲为用也，无则远方将有来朝者。’故武丁内反诸己，以思先王之道。三年，编发重译来朝者六国。孔子曰：‘吾于高宗肜日见德之有报之疾也。’”帝王纪曰“高宗飨国五十有九年，年百岁”也。
    注[五]吕氏春秋曰“宋景公时，荧惑在心，召子韦问焉。子韦曰：‘祸当君。虽然，可移宰相。’公曰：‘宰相，寡人所与理国家也。’曰：‘可移于人。’公曰：‘人死，寡人将谁为君？’曰：‘可移于岁。’公曰：‘岁饥人饿，谁以我为君乎？’子韦曰：‘君有至德之言三，天必三赏君，荧惑必退三舍。一舍行七星，星当一年，君延二十一年矣。’荧惑果退三舍”也。
    四事：臣窃见皇子未立，储宫无主，仰观天文，太子不明。[一]荧惑以去年春分后十六日在娄五度，[二]推步三统，荧惑今当在翼九度，[三]今反在柳三度，[四]则不及五十余度。[五]去年八月二十四日戊辰，荧惑历舆鬼东入轩辕，出后星北，东去四度，北旋复还。轩辕者，后宫也。荧惑者，至阳之精也，天之使也，[六]而出入轩辕，绕还往来。易曰：“天垂象，见吉凶。”其意昭然可见矣。礼，天子一娶九女，嫡媵毕具。今宫人侍御，动以千计，或生而幽隔，人道不通，郁积之气，上感皇天，故遣荧惑入轩辕，理人伦，垂象见异，以悟主上。昔武王下车，出倾宫之女，表商容之闾，[七]以理人伦，以表贤德，故天授以圣子，成王是也。今陛下多积宫人，以违天意，故皇胤多夭，嗣体莫寄。诗云：“敬天之怒，不敢戏豫。”[八]方今之福，莫若广嗣，广嗣之术，可不深思？宜简出宫女，恣其姻嫁，则天自降福，子孙千亿。
    惟陛下丁宁再三，留神于此。左右贵幸，亦宜惟臣之言，以悟陛下。盖善言古者合于今，善言天者合于人。[九]愿访问百僚，有违臣言者，臣当受苟言之罪。
    [一０]

　　注[一]洪范五行传曰：“心之大星天王也，其前星太子也，后星庶子也。”
    注[二]娄，西方宿也。
    注[三]翼，南方宿也。
    注[四]柳，东方宿也。
    注[五]言荧惑行也。
    注[六]荧惑南方火，盛阳之精也。天文要集曰：“天有五帝，五星为之使。”
    注[七]尚书大传曰：“武王入殷，表商容之闾，归倾宫之女。”
    注[八]诗大雅板篇之文也。注云：“戏豫，逸豫也。”
    注[九]前书武帝诏曰：“善言天者必有征于人，善言古者必有验于今。”
    注[一０]论语孔子曰：“君子于其言无所苟而已矣。”
    五事：臣窃见去年闰*(十)*月十七日己丑夜，有白气从西方天苑趋左足，入玉井，数日乃灭。[一]春秋曰：“有星孛于大辰。大辰者何？大火也。[二]大火为大辰，伐又为大辰，[三]北极亦为大辰。”[四]所以孛一宿而连三宿者，言北辰王者之宫也。凡中宫无节，政教乱逆，威武衰微，则此三星以应之也。罚者白虎，其宿主兵，其国赵、魏，[五]变见西方，亦应三辅。凡金气为变，发在秋节。[六]臣恐立秋以后，赵、魏、关西将有羌寇畔戾之患。宜豫宣告诸郡，使敬授人时，轻徭役，薄赋敛，勿妄缮起，坚仓狱，备守]，回选贤能，以镇抚之。[七]金精之变，责归上司。[八]宜以五月丙午，遣太尉服干戚，建井，[九]书玉板之策，引白气之异，[一０]于西郊责躬求愆，谢咎皇天，消灭妖气。
    盖以火胜金，转祸为福也。[一一]

　　注[一]续汉志曰：“时客星气白，广二尺，长五丈，起天苑西南。”天官书曰：
    "西有句曲九星，三处罗：一曰天旗，二曰天苑，三曰九游。”参星下四小星为玉井，其外四星左右肩股也。
    注[二]春秋昭十七年：“有星孛于大辰。”尔雅曰：“大辰，房、心、尾也。”
    孙炎曰：“龙星明者可以为时候，故曰大辰。”
    注[三]广雅曰“罚谓之大辰”也。
    注[四]尔雅曰：“北极谓之北辰。”李巡曰；“北极，天心也，居北方，正四时，谓之北辰也。”
    注[五]天官书曰：“参为白虎，下有三星曰罚，为斩刈之事。”故主兵。昴、毕之闲，赵、魏之分也。
    注[六]西方白气入玉井，是金气之变也。
    注[七]回，易也。
    注[八]上司谓司马也，建武二十七年改为太尉。韩诗外传曰：“司马主天。阴阳不调，星辰失度，责之司马。”故云责归上司也。
    注[九]干，J也。戚，斧也。西方主兵，故太尉执持J斧，所以厌金气也。井，南方火宿也。鸟隼曰也。以火胜金，故画井星之文于而建之也。
    注[一０]书祝辞于玉板也。
    注[一一]以五月丙午日，火胜金也。
    六事：臣窃见今月十四日乙卯巳时，白虹贯日。凡日傍气色白而纯者名为虹。
    贯日中者，侵太阳也；见于春者，政变常也。方今中官外司，各各考事，[一]　　其所考者，或非急务。又恭陵火灾，主名未立，[二]多所收捕，备经考毒。寻火为天戒，以悟人君，可顺而不可违，可敬而不可慢。陛下宜恭己内省，以备后灾。凡诸考案，并须立秋。又易传曰：“公能其事，序贤进士，后必有喜。”
    反之，则白虹贯日。以甲乙见者，则谴在中台。[三]自司徒居位，阴阳多谬，[四]　　久无虚己进贤之策，天下兴议，异人同咨。[五]且立春以来，金气再见，[六]　　金能胜木，必有兵气，宜黜司徒以应天意。陛下不早攘之，将负臣言，遗患百姓。

　　注[一]考，劾也。
    注[二]立犹定也。时考问延火者姓名未定也。
    注[三]谴，责也。韩诗外传曰：“三公者何？司空、司徒、司马也。司马主天，司空主地，司徒主人。故阴阳不调，星辰失度，责之司马；山陵崩绝，川谷不流，责之司空；五谷不殖，草木不茂，责之司徒。”甲乙东方主春，生殖五谷之时也。而白虹以甲乙日见，明责在司徒也。
    注[四]时刘崎为司徒，至阳嘉三年策免。
    注[五]咨，嗟叹也。
    注[六]谓元年闰十二月己丑夜，有白气入玉井，二年正月乙卯，白虹贯日，此金气再见。
    七事：臣伏惟汉兴以来三百三十九岁。于诗三基，高祖起亥仲二年，今在戌仲十年。[一]诗泛历枢曰：“卯酉为革政，午亥为革命，神在天门，出入候听。”
    [二]言神在戌亥，司候帝王兴衰得失，厥善则昌，厥恶则亡。于易雄雌秘历，今值困乏。凡九二困者，小人欲共困害君子也。经曰：“困而不失其所，其唯君子乎！”[三]唯独贤圣之君，遭困遇险，能致命遂志，不去其道。[四]陛下乃者潜龙养德，幽隐屈□，[五]即位之元，紫宫惊动，历运之会，时气已应。
    然犹恐妖祥未尽，君子思患而豫防之。臣以为戌仲已竟，来年入季，文帝改法，除肉刑之罪，[六]至今适三百载。[七]宜因斯际，大蠲法令，官名称号，舆服器械，事有所更，变大为小，去奢就俭，机衡之政，除烦为简。改元更始，招求幽隐，举方正，征有道，博采异谋，开不讳之路。

　　注[一]"基”当作“”，谓以三之法推之也。诗泛历枢曰：“凡推其数皆从亥之仲起，此天地所定位，阴阳气周而复始，万物死而复苏，大统之始，故王命一节为之十岁也。”
    注[二]宋均注云：“神，阳气，君象也。天门，戌亥之闲，干所据者。”
    注[三]易困卦之辞也。
    注[四]易困卦曰：“泽无水，困，君子以致命遂志。”困卦坎下兑上。坎为水，兑为泽，水在泽下，是谓竭涸之象，故以喻困。致命遂志，谓君子委命固穷，不离于道也。
    注[五]谓顺帝为太子时，废为济阴王。
    注[六]汉法肉刑三，谓黥也，劓也，左右趾也。文帝除之，当黥者髡钳城旦舂，当劓者笞三百，当左右*(指)**[趾]*者笞五百也。
    注[七]自文帝十三年除肉刑，至顺帝阳嘉二年，合三百年也。
    臣陈引际会，恐犯忌讳，书不尽言，未敢究畅。
    台诘曰：“对云‘白虹贯日，政变常也’。朝廷率由旧章，何所变易而言变常？
    又言‘当大蠲法令，革易官号’。或云变常以致灾，或改旧以除异，何也？又阳嘉初建，复欲改元，据何经典？其以实对。”对曰：
    方春东作，布德之元，阳气开发，养导万物。王者因天视听，奉顺时气，宜务崇温柔，遵其行令。[一]而今立春之后，考事不息，秋冬之政，行乎春夏，故白虹春见，掩蔽日曜。凡邪气乘阳，则虹U在日，斯皆臣下执事刻急所致，殆非朝廷优宽之本。此其变常之咎也。又今选举皆归三司，非有周召之才，而当则哲之重，[二]每有选用，辄参之掾属，[三]公府门巷，宾客填集，送去迎来，财货无已。其当迁者，竞相荐谒，各遣子弟，充塞道路，开长奸门，兴致浮伪，非所谓率由旧章也。尚书职在机衡，宫禁严密，[四]私曲之意，羌不得通，偏党之恩，或无所用。选举之任，不如还在机密。[五]臣诚愚戆，不知折中，斯固远近之论，当今之宜。又孔子曰：“汉三百载，*(计)**[斗]*历改宪。”[六]　　三百四岁为一德，五德千五百二十岁，五行更用。[七]王者随天，譬犹自春徂夏，改青服绛者也。[八]自文帝省刑，适三百年，而轻微之禁，渐已殷积。王者之法，譬犹江河，当使易避而难犯也。故易曰：“易则易知，简则易从，易简而天下之理得矣。”今去奢即俭，以先天下，改易名号，随事称谓。易曰：“君子之道，或出或处，同归殊涂，一致百虑。”是知变常而善，可以除灾，变常而恶，必致于异。今年仲竟，来年入季，仲终季始，历运变改，故可改元，所以顺天道也。

　　注[一]礼记月令，孟春，天子命相布德和令，行庆施惠，下及兆人。仲春，安萌牙，养幼少，存诸孤，省囹圄，去桎梏，止狱讼。是遵其行令也。
    注[二]尚书曰：“知人则哲。”
    注[三]参，豫也。
    注[四]北斗魁星第三为机，第五为衡，于天文为喉舌。李固对策曰：“陛下之有尚书，犹天有北斗，主为喉舌，斟酌元气，运平四时，出纳王命也。”
    注[五]欲使尚书专掌选也。
    注[六]春秋保干图曰：“阳起于一，天帝为北辰，气成于三，以立五神，三五展转，机以动运。”故三百岁斗历改宪也。
    注[七]易干凿度孔子曰：“立德之数，先立木、金、水、火、土德，各三百四岁。”
    五德备凡千五百二十岁，太终复初，故曰五行更用。更犹变改也。
    注[八]礼记月令，孟春天子衣青衣，服仓玉，孟夏则衣朱衣，服赤玉也。
    臣愚蔽，不足以E圣问。
    又上书荐黄琼、李固，并陈消灾之术曰：
    臣前对七事，要政急务，宜于今者，所当施用。诚知愚浅，不合圣听，人贱言废，当受诛罚，[一]征营惶怖，靡知厝身。

　　注[一]论语孔子曰：“不以人废言。”
    臣闻刳舟剡楫，将欲济江海也；[一]聘贤选佐，将以安天下也。昔唐尧在上，k龙为用，[二]文武创德，周召作辅，是以能建天地之功，增日月之耀者也。
    诗云：“赫赫王命，仲山甫将之。邦国若否，仲山甫明之。”[三]宣王是赖，以致雍熙。陛下践祚以来，勤心庶政，而三九之位，未见其人，[四]是以灾害屡臻，四国未宁。
    [五]臣考之国典，验之闻见，莫不以得贤为功，失士为败。且贤者出处，翔而后集，[六]爵以德进，则其情不苟，然后使君子耻贫贱而乐富贵矣。若有德不报，有言不荬，来无所乐，进无所趋，[七]则皆怀归薮泽，修其故志矣。夫求贤者，上以承天，下以为人。不用之，则逆天统，违人望。逆天统则灾眚降，违人望则化不行。灾眚降则下呼嗟，化不行则君道亏。四始之缺，五际之□，其咎由此。[八]岂可不刚健笃实，矜矜栗栗，以守天功盛德大业乎？[九]

　　注[一]易曰：“黄帝刳木为舟，剡木为楫。”
    注[二]k龙喻贤臣也。郑玄注易干卦云：“爻皆体干，k龙之象。”舜既受禅，禹与稷、契、咎繇之属并在朝。
    注[三]诗大雅也。将，行也。若，顺也。顺否犹臧否，谓善恶也。言国有善恶，仲山甫能明之。
    注[四]三公九卿也。
    注[五]四方之国。
    注[六]论语：“色斯举矣，翔而后集。”
    注[七]无爵赏也。
    注[八]四始谓关雎为国风之始，鹿鸣为小雅之始，文王为大雅之始，清庙为颂之始。缺犹废也。翼奉传曰：“易有阴阳五际。”孟康曰：“韩诗外传云‘五际，卯、酉、午、戌、亥也，阴阳终始际会之岁，于此则有变改之政。’”注[九]易系词曰：“日新之谓盛德，富有之谓大业。”
    臣伏见光禄大夫江夏黄琼，耽道乐术，清亮自然，被褐怀宝，含味经籍，[一]　　又果于从政，明达变复。[二]朝廷前加优宠，宾于上位。琼入朝日浅，谋谟未就，因以丧病，致命遂志。老子曰：“大音希声，大器晚成。”[三]善人为国，三年乃立。[四]天下莫不嘉朝廷有此良人，而复怪其不时还任。陛下宜加隆崇之恩，极养贤之礼，征反京师，以慰天下。又处士汉中李固，年四十，通游夏之，履颜闵之仁。e白之节，情同日，忠贞之操，好是正直，卓冠古人，当世莫及。元精所生，王之佐臣，[五]天之生固，必为圣汉，宜蒙特征，以示四方。夫有出伦之才，不应限以官次。昔颜子十八，天下归仁；[六]子奇嗫齿，化阿有声。[七]若还琼征固，任以时政，伊尹、傅说，不足为比，则可垂景光，致休祥矣。臣明不知人，伏听言，百姓所归，臧否共叹。愿泛问百僚，核其名行，有一不合，则臣为欺国。惟留圣神，不以人废言。

　　注[一]家语子路问于孔子曰：“有人于此，被褐而怀玉，何如？”子曰：“国无道，隐可也；国有道，则衮冕而执玉也。”
    注[二]言明于变异消复之术也。
    注[三]声震宇内谓之大音，其动有时，故希声也。无所不容谓之大器，其功既博，故晚成也。
    注[四]论语孔子曰：“苟有用我者，期月而已可也，三年乃成功。”又曰：“善人为邦百年，可以胜残去杀。”
    注[五]元为天精，谓之精气。春秋演孔图曰“正气为帝，闲气为臣，宫商为*(佐)**[姓]*，秀气为人”也。
    注[六]论语曰：“颜渊问仁。孔子曰：‘克己复礼为仁。一日克己复礼，天下归仁焉。’”注[七]子奇，齐人，年十八为阿邑宰，出仓廪以振贫乏，邑内大化。见说苑。
    谨复条便宜四事，附奏于左：
    一事：孔子作春秋，书“正月”者，敬岁之始也。[一]王者则天之象，因时之序，宜开发德号，爵贤命士，流宽大之泽，垂仁厚之德，[二]顺助元气，含养庶类。如此，则天文昭烂，星辰显列，五纬循轨，四时和睦。[三]不则太阳不光，天地溷浊，时气错逆，霾雾蔽日。[四]自立春以来，累经旬朔，未见仁德有所施布，但闻罪罚考掠之声。夫天之应人，疾于景响，而自从入岁，常有蒙气，月不舒光，日不宣曜。日者太阳，以象人君。政变于下，日应于天。清浊之占，随政抑扬。天之见异，事无虚作。岂独陛下倦于万机，帷幄之政有所阙欤？[五]何天戒之数见也！臣愿陛下发扬干刚，援引贤能，勤求机衡之寄，以获断金之利。[六]臣之所陈，辄以太阳为先者，明其不可久，急当改正。其异虽微，其事甚重。臣言虽约，其旨甚广。惟陛下乃眷臣章，深留明思。

　　注[一]公羊传曰：“元年春正月。元年者何？君之始年也。春者何？岁之始也。”
    注[二]礼记，正月迎春于东郊，还，乃赏公卿诸侯大夫于朝。命相布德和令，行庆施惠，下及兆人，庆赏遂行，无有不当。
    注[三]五纬，五星。
    注[四]尔雅曰：“风而雨土为霾。”
    注[五]帷幄谓谟谋之臣也。
    注[六]易曰：“二人同心，其利断金。”
    二事：孔子曰：“赖之始发大壮始，君弱臣强从解起。”今月九日至十四日，大壮用事，消息之卦也。于此六日之中，赖当发声，发声则岁气和，王道兴也。[一]　　易曰：“赖出地奋，豫，[二]先王以作乐崇德，殷荐之上帝。”[三]赖者，所以开发萌牙，辟阴除害。万物须赖而解，资雨而润。[四]故经曰：“赖以动之，雨以润之。”[五]王者崇宽大，顺春令，则赖应节，不则发动于冬，当震反潜。
    故易传曰：“当赖不赖，太阳弱也。”今蒙气不除，日月变色，则其效也。天网恢恢，疏而不失，[六]随时进退，应政得失。大人者，与天地合其德，与日月合其明，[七]I玑动作，与天相应。赖者号令，其德生养。号令殆废，当生而杀，则赖反作，其时无岁。[八]陛下若欲除灾昭祉，顺天致和，宜察臣下尤酷害者，亟加斥黜，以安黎元，则太皓悦和，赖声乃发。[九]

　　注[一]周书时训曰“春分之日玄鸟至，又五日赖乃发声。赖不发声，诸侯失人”也。
    注[二]豫卦，坤下震上。坤为地，震为赖，赖在地上，故曰赖出地*[奋]*，豫。
    奋，动也。豫，喜也。
    注[三]殷，盛也。荐，进也。上帝，天帝也。赖动于地，万物喜豫，作乐之象。
    注[四]易解卦曰“天地解而赖雨作，赖雨作而百果草木皆甲坼”也。
    注[五]易说卦文。
    注[六]老子之文也。
    注[七]易干卦文言之词也。大人，天子也。
    注[八]赖以冬呜，则岁饥也。
    注[九]太皓，天也。
    三事：去年十月二十日癸亥，太白与岁星合于房、心。太白在北，岁星在南，相离数寸，光芒交接。房、心者，天帝明堂布政之宫。[一]孝经钩命决曰：“岁星守心年谷丰。”[二]尚书洪范记曰：“月行中道，移节应期，德厚受福，重华留之。”[三]重华者，谓岁星在心也。今太白从之，交合明堂，金木相贼，而反同合，[四]此以阴陵阳，臣下专权之异也。房、心东方，其国主宋。[五]石氏经曰：[六]"岁星出左有年，出右无年。”今金木俱东，岁星在南，是为出右，恐年谷不成，宋人饥也。陛下宜审详明堂布政之务，然后妖异可消，五纬顺序矣。[七]

　　注[一]春秋元命包曰：“房四星，心三星。”
    注[二]岁星守心为重华，故年丰也。
    注[三]天官书曰“岁星一曰摄提，一曰重华”也。
    注[四]太白，金也。岁星，木也。金*(刻)**[克]*木，故相贼也。
    注[五]卯为房、心，宋之分也。
    注[六]石氏，魏人石中夫也，见文志。
    注[七]五纬，五星也。
    四事：易传曰：“阳无德则旱，阴僭阳亦旱。”阳无德者，人君恩泽不施于人也。
    阴僭阳者，禄去公室，臣下专权也。自冬涉春，讫无嘉泽，数有西风，反逆时节。[一]朝廷劳心，广为祷祈，荐祭山川，暴龙移市。[二]臣闻皇天感物，不为伪动，灾变应人，要在责己。若令雨可请降，水可攘止，则岁无隔并，太平可待。然而灾害不息者，患不在此也。[三]立春以来，未见朝廷赏录有功，表显有德，存问孤寡，赈恤贫弱，而但见洛阳都官奔车东西，收系纤介，牢狱充盈。臣闻恭陵火处，比有光曜，[四]明此天灾，非人之咎。丁丑大风，掩蔽天地。风者号令，天之威怒，皆所以感悟人君忠厚之戒。又连月无雨，将害宿麦。
    若一谷不登，则饥者十三四矣。陛下诚宜广被恩泽，贷赡元元。昔尧遭九年之水，人有十载之蓄者，简税防灾，为其方也。[五]愿陛下早宣德泽，以应天功。
    若臣言不用，朝政不改者，立夏之后乃有澍雨，于今之际未可望也。若政变于朝而天不雨，则臣为诬上，愚不知量，分当鼎镬。

　　注[一]春当东风也。
    注[二]董仲舒春秋繁露曰：“春旱，以甲乙日为仓龙一，长八尺，居中央；为小龙七，各长四尺，于东方。皆东向，其闲相去八尺。小童八人，皆斋三日，服青衣而舞之。夏，以丙丁日为赤龙，服赤衣。季夏，以戊己日为黄龙，服黄衣。
    秋，以庚辛日为白龙，服白衣。冬，以壬癸日为黑龙，服黑衣。牲各依其方色，皆燔雄鸡，烧j猪尾，于里北门及市中以祈焉。”礼记，岁旱，鲁穆公问于县子，县子曰：“为之徙市，不亦可乎？”见□弓篇。
    注[三]不在祈祷。
    注[四]比，频也。时恭陵百丈庑灾，仍有光耀不绝。
    注[五]简，少也。方，法也。
    书奏，特诏拜郎中，辞病不就，即去归家。至四月京师地震，遂陷。[一]其夏大旱。秋，鲜卑入马邑城，破代郡兵。明年，西羌寇陇右。[二]皆略如言。
    后复公车征，不行。

　　注[一]阳嘉二年四月己亥地震，六月丁丑洛阳地陷，是月旱也。
    注[二]阳嘉三年七月，种羌寇陇西。
    同县孙礼者，积恶凶暴，好游侠，与其同里人常慕名德，欲与亲善。不顾，以此结怨，遂为礼所杀。
    襄楷字公矩，平原隰阴人也。[一]好学博古，善天文阴阳之术。

　　注[一]风俗通曰：“襄姓，楚大夫襄老之后，”隰阴，县，在隰水之南，故城在今齐州临邑县西也。
    桓帝时，宦官专朝，政刑暴滥，又比失皇子，灾异尤数。延熹九年，楷自家诣阙上疏曰：
    臣闻皇天不言，以文象设教。尧舜虽圣，必历象日月星辰，察五纬所在，故能享百年之寿，为万世之法。[一]臣窃见去岁五月，荧惑入太微，犯帝坐，出端门，不轨常道。[二]其闰月庚辰，太白入房，犯心小星，震动中耀。中耀，天王也；傍小星者，天王子也。夫太微天廷，五帝之坐，而金火罚星扬光其中，[三]　　于占，天子凶；又俱入房、心，法无继嗣。今年岁星久守太微，逆行西至掖门，还切执法。[四]岁为木精，好生恶杀，而淹留不去者，咎在仁德不修，诛罚太酷。前七年十二月，荧惑与岁星俱入轩辕，逆行四十余日，而邓皇后诛。其冬大寒，杀鸟兽，害鱼□，城傍竹柏之叶有伤枯者。[五]臣闻于师曰：“柏伤竹枯，不出三年，天子当之。”今洛阳城中人夜无故叫呼，云有火光，人声正，[六]　　于占亦与竹柏枯同。自春夏以来，连有霜雹及大雨赖，而臣作威作福，刑罚急刻之所感也。

　　注[一]尧年一百一十七岁，舜年一百一十二岁。言百年，举全数。
    注[二]天官书曰：“太微南四星，中为端门。”轨犹依也。
    注[三]太白金也，荧惑火也。天文志曰：“逆夏令，伤火气，罚见荧惑。逆秋令，伤金气，罚见太白。”故金火并为罚星也。
    注[四]天官书曰：“端门左右星为掖门。太微南四星为执法。”切谓迫近也。
    注[五]续汉志曰：“延熹九年，雒阳城傍竹柏叶有伤者。”
    注[六]续汉志曰：“桓帝延熹九年三月，京师有火光转行，人相惊噪。”
    太原太守刘□、南阳太守成□，志除奸邪，其所诛翦，皆合人望，[一]而陛下受阉竖之谮，乃远加考逮。三公上书乞哀□等，不见采察，[二]而严被谴让。
    忧国之臣，将遂杜口矣。

　　注[一]谢承书曰：“刘□字文理，平原人。迁太原太守。郡有豪强，中官亲戚，为百姓所患。□深疾之，到官收其魁帅杀之，所臧匿主人悉坐伏诛。桓帝征诣廷尉，以□宗室，不忍致之于刑，使自杀。”“成□字幼平，弘农人。迁南阳太守。时桓帝美人外亲张子禁怙恃荣贵，不畏法网，□与功曹岑y捕子禁付宛狱，笞杀之。桓帝征□诣廷尉，下狱死。”□音质。□音晋。
    注[二]时太尉陈蕃、司徒刘矩、司空刘茂共上书讼□等，帝不纳。
    臣闻杀无罪，诛贤者，祸及三世。[一]自陛下即位以来，频行诛伐，梁、寇、孙、邓，并见族灭，[二]其从坐者，又非其数。李云上书，明主所不当讳，杜乞死，谅以感悟圣朝，[三]曾无赦宥，而并被残戮，天下之人，咸知其冤。
    汉兴以来，未有拒谏诛贤，用刑太深如今者也。

　　注[一]黄石公三略曰：“伤贤者殃及三世，蔽贤者身当其害，达贤者福流子孙，疾贤者名不全。”
    注[二]梁冀、寇荣、孙寿、邓万世等也。
    注[三]时弘农五官掾杜伤云以忠谏获罪，遂上书云，愿与李云同日死也。
    永平旧典，诸当重论皆须冬狱，先请后刑，所以重人命也。顷数十岁以来，州郡D习，又欲避请谳之烦，[一]辄托疾病，多死牢狱。长吏杀生自己，死者多非其罪，魂神冤结，无所归诉，淫厉疾疫，自此而起。[二]昔文王一妻，诞致十子，[三]今宫女数千，未闻庆育。宜修德省刑，以广螽斯之祚。[四]

　　注[一]广雅曰：“谳，疑也。”谓罪有疑者谳于廷尉也。
    注[二]淫，过也。左传曰：“阴淫寒疾，阳淫热疾。”
    注[三]史记曰，太姒，文王正妃也。其长子伯邑考，次武王发，次管叔鲜，次周公旦，次蔡叔度，次曹叔振铎，次成叔武，次霍叔处，次康叔封，冉季载，同母兄弟十人也。
    注[四]诗国风序曰：“螽斯，后妃子孙多也，言若螽斯不妒忌则子孙多也。”
    注云：“螽斯，蚣d也。凡有情欲者无不妒忌，唯蚣d不尔，各得受气而生子，故以喻焉。”祚，福也。
    又七年六月十三日，河内野王山上有龙死，长可数十丈。[一]扶风有星陨为石，声闻三郡。夫龙形状不一，小大无常，故周易况之大人，帝王以为符瑞。[二]　　或闻河内龙死，讳以为蛇。夫龙能变化，蛇亦有神，皆不当死。昔秦之将衰，华山神操璧以授郑客，曰“今年祖龙死”，[三]始皇逃之，死于沙丘。[四]王莽天凤二年，讹言黄山宫有死龙之异，[五]后汉诛莽，光武复兴。虚言犹然，况于实邪？夫星辰丽天，犹万国之附王者也。下将畔上，故星亦畔天。石者安类，坠者失恕４呵镂迨陨宋，其后襄公为楚所执。[六]秦之亡也，石陨东郡。[七]今陨扶风，与先帝园陵相近，[八]不有大丧，必有畔逆。

　　注[一]延熹七年也。袁山松书曰“长可百余尺”。
    注[二]大人，天子也。干卦九五曰：“飞龙在天，大人造也。”九五处天子之位，故以飞龙喻焉。尚书中候曰：“舜沉璧于清河，黄龙负图出水。”
    注[三]祖龙谓秦始皇也。乐资春秋后传曰：“使者郑客入函谷，至平舒，见素车白马，曰：‘吾华山君，愿以一牍致槌鼐。子之咸阳，过槌丶一大梓树，有文石取以扣树，当有应者，以书与之。’郑客如其言，见宫阙如王者居，谒者出受书，入有顷，云‘今年祖龙死’。”
    注[四]史记曰：“始皇崩于沙丘平台。”沙丘在今邢州平乡县东北。
    注[五]王莽传曰：“时讹言黄龙地，死黄山宫中，百姓奔走往观者乃有万数。
    莽恶之，捕系诘语所从起，而竟不得。”
    注[六]左传鲁僖公十六年“陨石于宋五”，陨星也。至二十年，诸侯会宋公于□，于是楚执宋公以伐宋。
    注[七]史记：“始皇三十六年，有坠星下东郡，至地为石，人或刻其石曰‘始皇死而地分’。始皇闻之，尽取石旁舍诛之，因燔其石。”
    注[八]桓帝延熹七年陨石于。属扶风，与高帝诸陵相近也。
    案春秋以来及古帝王，未有河清及学门自坏者也。[一]臣以为河者，诸侯位也。
    [二]清者属阳，浊者属阴。河当浊而反清者，阴欲为阳，诸侯欲为帝也。太学，天子教化之宫，其门无故自坏者，言文德将丧，教化废也。京房易传曰：“河水清，天下平。”今天垂异，地吐妖，人厉疫，三者并时而有河清，犹春秋麟不当见而见，孔子书之以为异也。[三]

　　注[一]延熹五年，太学西门自坏。八年，济阴p东郡p济北河水清也。
    注[二]孝经援神契曰：“五岳视三公，四渎视诸侯也。”
    注[三]公羊传曰：“西狩获麟何以书？记异也。何以异？麟非中国兽也。”
    臣前上琅邪宫崇受干吉神书，不合明听。[一]臣闻布谷鸣于孟夏，蟋蟀吟于始秋，物有微而志信，人有贱而言忠。[二]臣虽至贱，诚愿赐清闲，极尽所言。

　　注[一]干姓，吉名也。神书，即今道家太平经也。其经以甲p乙p丙p丁p戊p己p庚p辛p壬p癸为部，每部一十七卷也。
    注[二]布谷，一名戴□，一名戴胜。蟋蟀，促织也。春秋考异邮曰：“孟夏戴胜降，立秋促织鸣。”言虽微物不失信也。□音女林反。
    书奏不省。
    十余日，复上书曰：
    臣伏见太白北入数日，复出东方，其占当有大兵，中国弱，四夷强。臣又推步，荧惑今当出而潜，必有阴谋。皆由狱多冤结，忠臣被戮。德星所以久守执法，亦为此也。[一]陛下宜承天意，理察冤狱，为刘□p成□亏除罪辟，追录李云p杜等子孙。

　　注[一]德星，岁星也。
    夫天子事天不孝，则日食星□。比年日食于正朔，[一]三光不明，五纬错戾。
    前者宫崇所献神书，专以奉天地顺五行为本，亦有兴国广嗣之术。其文易晓，参同经典，而顺帝不行，故国胤不兴，[二]孝冲p孝质频世短祚。

　　注[一]延熹八年正月辛巳朔，日食。九年正月辛卯朔，日食。
    注[二]太平经兴帝王篇曰：“真人问神人曰：‘吾欲使帝王立致太平，岂可闻邪？’神人言：‘但顺天地之道，不失铢分，则立致太平。元气有三名，为太阳p太阴p中和。形体有三名，为天p地p人。天有三名，为日p月p星，北极为中也。
    地有三名，为山p川与平土。人有三名，为父p母p子。政有三名，为君p臣p人。此三者，常相得腹心，不失铢分，使其同一忧，合成一家，立致太平，延年不疑也。’又问曰：‘今何故其生子少也？’天师曰：‘善哉子之言也，但施不得其意耳。如令施其人欲生也，开其玉户，施种于中，比若春种于地也，十十相应和而生。其施不以其时。比若十月种物于地也，十十尽死，固无生者。
    真人欲重知其审，今无子之女，虽日百施其中，犹无所生也。不得其所生之处，比若此矣。是故古者圣贤不妄施于不生之地也，名为亡种，竭气而无所生成。
    今太平气到，或有不生子者，反断绝天地之统，使国少人。理国之道，多人则国富，少人则国贫。今天上皇之气已到，天皇气生物，乃当万倍其初天地。’”臣又闻之，得主所好，自非正道，神为生虐。故周衰，诸侯以力征相尚，于是夏育p申休p宋万p彭生p任鄙之徒生于其时。[一]殷纣好色，妲己是出。[二]　　叶公好龙，真龙游廷。[三]今黄门常侍，天刑之人，陛下爱待，兼倍常宠，系嗣未兆，岂不为此？天官宦者星不在紫宫而在天市，明当给使主市里也。[四]　　今乃反处常伯之位，实非天意。[五]

　　注[一]并多力之人也。夏育，卫人，力举千钧。宋万，宋人，杀愍公，遇大夫仇牧于门，批而杀之，齿着门阖。彭生，齐人，拉鲁桓公干而杀之。范雎曰：“以任鄙之力焉而死。”申休未详何世也。
    注[二]妲己，苏人之美女也，献于纣，纣纳以为妻，常与沉湎于酒。事见列女传。
    注[三]子张见鲁哀公也，七日，哀公不礼。子张曰：“君之好士有似叶公子高之好龙也。叶公子高好画龙，天龙闻之，降之，窥头于牖。叶公子高见之，弃而反走，五色无主。是叶公子高好夫似龙而非好真龙也。”事见新序。
    注[四]山阳公载记曰：“市垣二十二星而帝座居其中，宦者四星，唯供市买之事也。”
    注[五]常伯，侍中也。尚书曰：“常伯常任。”
    又闻宫中立黄老p浮屠之祠。[一]此道清虚，贵尚无为，好生恶杀，省欲去奢。
    今陛下嗜欲不去，杀罚过理，既乖其道，岂获其祚哉！或言老子入夷狄为浮屠。
    [二]浮屠不三宿桑下，不欲久生恩爱，精之至也。[三]天神遗以好女，浮屠曰：
    "此但革囊盛血。”遂不眄之。[四]其守一如此，乃能成道。今陛下淫女艳妇，极天下之丽，甘肥饮美，单天下之味，柰何欲如黄老乎？

　　注[一]浮屠即佛C，但声转耳，并谓佛也，解见楚王英传也。
    注[二]或闻言当时言也。老子西入夷狄，始为浮屠之化。
    注[三]言浮屠之人寄桑下者，不经三宿便即移去，示无爱恋之心也。
    注[四]四十二章经：“天神献玉女于佛，佛曰：‘此是革囊盛秽耳。’”书上，即召*(诏)**[诣]*尚书问状。楷曰：“臣闻古者本无宦臣，武帝末，春秋高，数游后宫，始置之耳。[一]后稍见任，至于顺帝，遂益繁炽。今陛下爵之，十倍于前，至今无继嗣者，岂独好之而使之然乎？”尚书上其对，诏下有司处正，尚书承旨奏曰：“其宦者之官，非近世所置。汉初张泽为大谒者，佐绛侯诛诸吕；[二]孝文使赵谈参乘，而子孙昌盛。[三]楷不正辞理，指陈要务，而析言破律，违背经，假借星宿，伪托神灵，[四]造合私意，诬上罔事。请下司隶，正楷罪法，收送洛阳狱。”帝以楷言虽激切，然皆天文恒象之数，故不诛，犹司寇论刑。[五]

　　注[一]元帝时，任宦者石显为中书令，前将军萧望之等曰：“尚书百官之本，宜以公正处之。武帝游宴后廷，故用宦者，非古制也。宜罢中书宦官，应古不近刑人之法。”
    注[二]张泽，阉人也。绛侯周勃诛诸吕，乃迎立代王入宫，顾麾左右执戟皆罢兵。有数人不肯去，宦者令张泽喻告之，乃去。此其佐诛诸吕之功。见前书。
    注[三]文帝使宦者赵谈参乘，爰盎伏车前曰：“陛下独柰何与刀锯余人载！”于是上笑，推下赵谈，谈泣而下车。文帝生景帝，其后昌盛也。
    注[四]谓上干吉神书也。
    注[五]前书曰司寇，二岁刑。
    初，顺帝时，琅邪宫崇诣阙，上其师干吉于曲阳泉水上所得神书百七十卷，皆缥白素朱介青首朱目，号太平清领书。[一]其言以阴阳五行为家，而多巫觋杂语。[二]有司奏崇所上妖妄不经，乃收臧之。后张角颇有其书焉。

　　注[一]今润州有曲阳山，有神溪水；定州有曲阳山，有神溪水；海州有曲阳城，北有羽潭水；寿州有曲阳城，又有北溪水。而干吉p宫崇并琅邪人，盖东海曲阳是也。缥，青白也。素，缣也。以朱为介道。首，G也。目，题目也。太平经曰：“吾书中，善者悉使青下而丹目，合乎吾之道，乃丹青之信也。青者，生仁而有心。赤者太阳，天之正色也。”江表传：“时有道士琅邪干吉，先寓居东方，来吴会，立精舍，烧香读道书，制作符水以疗病，吴会人多事之。孙策尝于郡城楼上请会宾客，吉乃盛服趋度门下。诸将宾客三分之二下楼拜之，掌客者禁诃不能止。策即令收之。诸事之者，悉使妇女入见策母，请之。母谓策曰：
    '干先生亦助军作福，医护将士，不可杀之。’策曰：‘昔南阳张津为交州刺史，舍前圣典训，废汉家法律，常着绛头，鼓琴焚香，读邪俗道书，云以助化，卒为蛮夷所杀。此甚无益，诸君但未悟耳。今此子已在鬼录，勿复费纸笔也。’即催斩之，县首于市。”
    注[二]太平经曰：“天失阴阳则乱其道，地失阴阳则乱其财，人失阴阳则绝其后，君臣失阴阳则其道不理，五行四时失阴阳则为灾。今天垂象为人法，故当承顺之也。”又曰：“天上有常神圣要语，时下授人以言，用使神吏应气而往来也。人得之谓神□也。□百中百，十中十，其□有可使神为除灾疾，用之所向无不愈也。”
    及灵帝即位，以楷书为然。太傅陈蕃举方正，不就。乡里宗之，每太守至，辄致礼请。中平中，与荀爽p郑玄俱以博士征，不至，卒于家。
    论曰：古人有云：“善言天者，必有验于人。”[一]而张衡亦云：“天文历数，阴阳占候，今所宜急也。”郎p襄楷能仰瞻俯察，参诸人事，祸福吉凶既应，引之教义亦明。此盖道术所以有补于时，后人所当取鉴者也。然而其敝好巫，故君子不以专心焉。[二]

　　注[一]前书武帝策茂才之词也。
    注[二]好巫谓好鬼神之事也。范□谷梁序曰“左氏艳而富，其敝也巫”也。
    赞曰：仲桓术深，蒲车屡寻。[一]苏竟飞书，清我旧阴。[二]襄p郎灾戒，由政淫。

　　注[一]频征不至。
    注[二]阴，县，属南阳。与光武同郡，故云我旧也。
        校勘记

　　一０五四页一五行炎火并作烧君室按：汲本“炎”作“灾”。殿本“君”作“居”。
    一０五五页一行闵子骞曰按：“闵子”下原脱“骞”字，径据汲本p殿本补。
    一０五六页二行阴*(得)**[覆]*阳*[也]*刊误谓“得”当作“覆”，“阳”下合有“也”字。今据以改补。
    一０五六页七行三公卦*[也]*据殿本补。
    一０五七页三行并为三公之*(日)**[卦]*也张森楷校勘记谓钱大昕考异引“日”作“卦”，是，此误。今据改。
    一０五七页一０行四*(斗)**[升]*为豆据刊误改。
    一０五七页一０行*(四)**[十]*釜为钟也据刊误改。
    一０五八页四行夙夜梦寤汲本p殿本“寤”作“寐”。按：梦寤犹言寤寐，作“寤”义长。
    一０五八页一０行而皆务精土木按：“皆”下原衍“当”字，径据汲本p殿本删，一０五九页二行百姓何*(谤)**[罪]*据殿本改。
    一０五九页一０行天立应以恶按：“天”字原脱，径据汲本p殿本补。
    一０五九页一一行从今旦至明日旦也按：汲本“明日旦”作“明日”，殿本作“明旦”。
    一０六一页五行编发重译来朝者六国按：“译”原斗“驿”，径据汲本p殿本改。
    一０六二页一０行柳东方宿也按：“东”原斗“南”，径据汲本p殿本改。
    一０六三页一行去年闰*(十)*月十七日己丑集解引钱大昕说，谓“闰十月”之“十”字盖衍文，或当云“闰十二月”。盖郎上便宜七事在阳嘉二年，顺帝纪阳嘉元年闰月戊子，客星出天苑，即其事也。纪书闰月于十二月之后，则是闰十二月也。是岁闰十二月癸酉朔，十七日恰得己丑。今据钱说删“十”字。
    一０六三页二行伐又为大辰汲本p殿本“伐”作“罚”。按：此皆公羊传文，公羊传作“伐”。
    一０六三页一三行广雅曰罚谓之大辰也汲本p殿本“广雅”作“尔雅”。今按：
    尔雅无此文。广雅释天“参伐谓之大辰”，作“广雅”是。
    一０六五页四行山陵崩绝按：校补引柳从辰说，谓今韩诗外传“绝”作“竭”。
    一０六六页九行左右趾也按：“趾”原斗“指”，径据汲本p殿本改，下同。
    一０六七页一行遵其行令按：御览二０引作“遵行月令”。
    一０六七页六行私曲之意羌不得通汲本p殿本“羌”作“差”。按：羌，语辞也，作“差”疑非。
    一０六七页七行*(计)**[斗]*历改宪据刊误改。按：刊误谓“计”当作“斗”，注文可见。盖斗字似草书计字，后人因误之。
    一０七０页六行情同日按：“”原作“荨保从日，非，径据汲本p殿本改。
    一０七０页一六行宫商为*(佐)**[姓]*集解引惠栋说，谓御览引演孔图云“宫商为姓”，谓吹律定姓也，注缘传“佐臣”而误从“佐”也。今据改。按：御览引见卷三百六十人事部。
    一０七二页一四行故曰赖出地*[奋]*豫按：明脱一“奋”字，今补。
    一０七三页五行太皓天也按：原脱“也”字，径据汲本p殿本补。
    一０七三页一六行金*(刻)**[克]*木据汲本改。
    一０七四页二行魏人石中夫也按：刊误谓案前书“中夫”当作“申夫”。
    一０七四页一一行将害宿麦按：各本“宿”作“粟”，误。
    一０七五页一行为小龙七按：汲本p殿本“七”作“五”。
    一０七五页二行以戊己日为黄龙按：“戊”原斗“戌”，径改正。
    一０七五页四行见檀弓篇按：校补谓注上文明言礼记，则下文不必更言檀弓，疑后人妄增。
    一０七五页一四行平原隰阴人也按：集解引钱大昕说，谓“隰”当作“□”。郡国志平原郡有湿阴县，湿他合反，即漯水也。班志作“漯阴”。案说文济漯字本作“湿”，隶省作“湿”，燥湿字本作“湿”，后世借湿为燥湿字，而以漯为水名，不知漯为□之斗也。其正作“湿”者，多与“隰”相乱。左氏哀十年传注“济南有隰阴县”，陆德明误音习。
    一０七七页三行延熹九年雒阳城傍竹柏叶有伤者汲本p殿本“九年”作“元年”，惠栋云当作“七年”。今按：续志云“延熹九年，雒阳城旁竹柏叶有伤者”，桓纪亦书于九年冬十二月，是“元年”乃“九年”之斗。然楷疏称七年冬，故惠氏以为当作“七年”也。
    一０七九页一五行尽取石旁舍诛之按：刊误谓史记作“石傍居人”，“舍”字误。
    一０八０页九行何以异按：刊误谓当云“何异尔”。
    一０八０页一０行受干吉神书按：汲本p殿本“干吉”之“干”皆作“于”。注同。
    一０八一页一０行天有三名按：“三”原斗“二”，径改正。
    一０八三页三行或闻言当时言也殿本无“闻”字。今按：疑当作“或言，闻当时言也”，各本言闻颠倒，殿本又依正文删“闻”字耳。
    一０八三页六行即召*(诏)**[诣]*尚书问状刊误谓案文“诏”当作“诣”，今据改。
    一０八四页一０行青者生仁而有心按：殿本“生”作“主”。
    一０八四页一六行五行四时失阴阳则为灾按：“五行”二字疑衍，汲本无。
    

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
