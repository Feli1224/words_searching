
       后汉书卷一上　光武帝纪第一　上

　　世祖光武皇帝讳秀，字文叔，[一]南阳蔡阳人，[二]高祖九世之孙也，出自景帝生长沙定王发。[三]发生舂陵节侯买，[四]买生郁林太守外，[五]外生钜鹿都尉回，[六]回生南顿令钦，[七]钦生光武。光武年九岁而孤，养于叔父良。
    身长七尺三寸，美须眉，大口，隆准，日角。[八]性勤于稼穑，[九]而兄伯升好侠养士，常非笑光武事田业，比之高祖兄仲。[一０]王莽天凤中，[一一]乃之长安，受尚书，略通大义。[一二]

　　注[一]礼“祖有功而宗有德”，光武中兴，故庙称世祖。谥法：“能绍前业曰光，克定祸乱曰武。”伏侯古今注曰：“秀之字曰茂。伯p仲p叔p季，兄弟之次。
    长兄伯升，次仲，故字文叔焉。”
    注[二]南阳，郡，今邓州县也。蔡阳，县，故城在今随州枣阳县西南。
    注[三]长沙，郡，今潭州县也。
    注[四]舂陵，乡名，本属零陵*(冷)**[泠]*道县，在今永州唐兴县北，元帝时徙南阳，仍号舂陵，故城*(今)*在*[今]*随州枣阳县东。事具宗室四王传。
    注[五]郁林，郡，今*(郴)**[贵]*州县。前书曰：“郡守，秦官。秩二千石。景帝更名太守。”
    注[六]钜鹿，郡，今邢州县也。前书曰：“都尉，本郡尉，秦官也。掌佐守，典武职，秩比二千石。景帝更名都尉。”
    注[七]南顿，县，属汝南郡，故城在今陈州项城县西。前书曰：“令p长，皆秦官也。万户以上为令，秩千石至六百石；不满万户为长，秩五百石至三百石。”
    注[八]隆，高也。许负云：“鼻头为准。”郑玄尚书中候注云：“日角谓庭中骨起，状如日。”
    注[九]种曰稼，敛曰穑。
    注[一０]仲，合阳侯喜也，能为产业。见前书。
    注[一一]王莽*[始]*建国六年改为天凤。
    注[一二]东观记曰：“受尚书于中大夫庐江许子威。资用乏，与同舍生韩子合钱买驴，令从者僦，以给诸公费。”
    莽末，天下连岁灾蝗，寇盗锋起。[一]地皇三年，[二]南阳荒饥，[三]诸家宾客多为小盗。光武避吏新野，[四]因卖谷于宛。[五]宛人李通等以图谶说光武云：“刘氏复起，李氏为辅。”[六]光武初不敢当，然独念兄伯升素结轻客，必举大事，且王莽败亡已兆，天下方乱，遂与定谋，于是乃市兵弩。十月，与李通从弟轶等起于宛，时年二十八。

　　注[一]言贼锋锐竞起。字或作“蜂”，谕多也。
    注[二]天凤六年改为地皇。
    注[三]韩诗外传曰：“一谷不升曰歉，二谷不升曰饥，三谷不升曰馑，四谷不升曰荒，五谷不升曰大侵。”
    注[四]新野属南阳郡，今邓州县。续汉书曰：“伯升宾客劫人，上避吏于新野邓晨家。”
    注[五]东观记曰：“时南阳旱饥，而上田独收。”宛，县，属南阳郡，故城今邓州南阳县也。
    注[六]图，河图也。谶，符命之书。谶，验也。言为王者受命之征验也。易坤灵图曰：“汉之臣李阳也。”
    十一月，有星孛于张。[一]光武遂将宾客还舂陵。时伯升已会起兵。初，诸家子弟恐惧，皆亡逃自匿，曰“伯升杀我”。及见光武绛衣大冠，[二]皆惊曰“谨厚者亦复为之”，乃稍自安。伯升于是招新市p平林兵，[三]与其帅王凤p陈牧西击长聚。[四]光武初骑牛，杀新野尉乃得马。[五]进屠唐子乡，[六]又杀湖阳尉。[七]军中分财物不均，恚恨，欲反攻诸刘。光武敛宗人所得物，悉以与之，乃悦。进拔棘阳，[八]与王莽前队大夫甄阜p[九]属正梁丘赐[一０]　　战于小长安，[一一]汉军大败，还保棘阳。

　　注[一]前书音义曰：“孛星光芒短，蓬然。张，南方宿也。”续汉志曰：“张为周地。星孛于张，东南行即翼p轸之分。翼p轸，楚地，是楚地将有兵乱。后一年正月，光武起兵舂陵，攻南阳，斩阜p赐等，杀其士数万人。光武都雒阳，居周地，除秽布新之象。”
    注[二]董巴舆服志曰：“大冠者，谓*[武冠]*，武官冠之。”东观记曰：“上时绛衣大冠，将军服也。”
    注[三]新市，县，属江夏郡，故城在今郢州富水县东北。平林，地名，在今随州随县东北。
    注[四]广雅曰：“聚，居也，音慈谕反。”前书音义曰：“小于乡曰聚。”
    注[五]前书曰，尉，秦官，秩四百石至二百石也。
    注[六]例曰：“多所诛杀曰屠。”唐子乡有唐子山，在今唐州湖阳县西南。
    注[七]湖阳属南阳郡，今唐州县也。东观记曰：“刘终诈称江夏吏，诱杀之。”
    注[八]县名，属南阳郡，在棘水之阳，古谢国也，故城在今唐州湖阳县西北。
    棘音己力反。
    注[九]王莽置六队，郡置大夫一人，职如太守。南阳为前队，河内为后队，颍川为左队，弘农为右队，河东为兆队，荥阳为祈队。队音遂。
    注[一０]王莽每队置属正一人，职如都尉。
    注[一一]续汉书曰U阳县有小长安聚，故城在今邓州南阳县南。
    更始元年正月甲子朔，汉军复与甄阜p梁丘赐战于a水西，大破之，斩阜p赐。
    [一]伯升又破王莽纳言将军严尤p秩宗将军陈茂于U阳，[二]进围宛城。

　　注[一]a水在今唐州a阳县南。庐江县亦有a水，与此别也。a音比。
    注[二]前书曰，纳言，虞官也，掌出纳王命，所谓喉舌之官也，历秦p汉不置，王莽改大司农为之。桓谭新论云庄尤字伯石，此言“严”，避明帝讳也。秩宗，虞官也，掌郊庙之事，周谓之宗伯，秦p汉不置，王莽改太常为秩宗，后又典兵，故纳言p秩宗皆有将军号也。U阳，县，属南*[阳]*郡，故城在今邓州南阳县南*(在)*U水之阳。U音育。
    二月辛巳，立刘圣公为天子，以伯升为大司徒，光武为太常偏将军。[一]

　　注[一]前书曰：“奉常，秦官。景帝更名太常。”应劭汉官仪曰：“欲令国家盛大，社稷常存，故称太常。”老子曰：“偏将军处左，上将军处右。”东观记曰：“时无印，得定武侯家丞印，佩之入朝。”
    三月，光武别与诸将徇昆阳p定陵p郾，皆下之。[一]多得牛马财物，谷数十万斛，转以馈宛下。莽闻阜p赐死，汉帝立，大惧，遣大司徒王寻p大司空王邑[二]将兵百万，其甲士四十二万人，五月，到颍川，复与严尤p陈茂合。[三]　　初，光武为舂陵侯家讼逋租于尤，尤见而奇之。[四]及是时，城中出降尤者言光武不取财物，但会兵计策。尤笑曰：“是美须眉者邪？何为乃如是！”

　　注[一]徇，略也。昆阳p定陵p郾，皆县名，并属颍川郡。昆阳故城在今许州叶县北。郾，今豫州郾城县也。定陵故城在今郾城西北。*[郾]*音于建反。
    注[二]王莽时哀章所献金匮图有王寻姓名。王邑，王商子，于莽为从父兄弟也。
    注[三]颍川，郡，今洛州阳翟县也。
    注[四]逋，违也。舂陵侯敞即光武季父也。
    东观记曰：“为季父故舂陵侯诣大司马府，讼地皇元年十二月壬寅前租二万六千斛，刍f钱若干万。时宛人朱福亦为舅讼租于尤，尤止车独与上语，不视福。上归，戏福曰：‘严公宁视卿邪？’”初，王莽征天下能为兵法者六十三家数百人，并以为军吏；选练武]，招募猛士，[一]旌旗辎重，千里不绝。[二]时有长人巨无霸，[三]长一丈，大十围，以为垒尉；[四]又驱诸猛兽[五]虎豹犀象之属，以助威武。自秦p汉出师之盛，未尝有也。光武将数千兵，徼之于阳关。[六]诸将见寻p邑兵盛，反走，驰入昆阳，皆惶怖，忧念妻孥，[七]欲散归诸城。光武议曰：“今兵谷既少，而外寇强大，并力御之，功庶可立；如欲分散，宋蘧闳。且宛城未拔，[八]不能相救，昆阳即破，一日之闲，诸部亦灭矣。今不同心胆共举功名，反欲守妻子财物邪？”诸将怒曰：“刘将军何敢如是！”光武笑而起。会候骑还，言大兵且至城北，军陈数百里，不见其后。诸将遽相谓曰：“更请刘将军计之。”光武复为图画成败。诸将忧迫，皆曰“诺”。
    时城中唯有八九千人，光武乃使成国上公王凤p廷尉大将军王常留守，夜自与骠骑大将军宗佻p[九]五威将军李轶等十三骑，[一０]出城南门，于外收兵。
    时莽军到城下者且十万，光武几不得出。[一一]既至郾、定陵，悉发诸营兵，而诸将贪惜财货，欲分留守之。光武曰：“今若破敌，珍偻虮叮[一二]大功可成；如为所败，首领无余，何财物之有！”乃从。

　　注[一]说文曰：“募，广求之也。”
    注[二]周礼曰：“析羽为旌，熊虎为旗。”辎，车名。释名曰：“辎，厕也。谓军粮什物杂厕载之。以其累重，故称辎重。”重音直用反。
    注[三]王莽连率韩博上言：“有奇士，长一丈，大十围，自谓巨无霸，出于蓬莱东南，五城西北，*(诏)**[昭]*如海滨，轺车不能载，三马不能胜，卧则枕鼓，以铁箸食。”见前书。
    注[四]郑玄注周礼云：“军壁曰垒。”崔瑗中垒校尉箴曰：“堂堂黄帝，设为垒壁。”尉者主垒壁之事。
    注[五]"猛”或作“犷”。犷，猛\也，音古猛反。
    注[六]聚名也。郦元水经注曰：“颍水东南经阳关聚，聚夹颍水相对。”在今洛州阳翟县西北。
    注[七]孥，子也。
    注[八]谓伯升围之未拔也。
    注[九]骠骑大将军，武帝置，自霍去病始。佻音太尧反。
    注[一０]王莽置五威将军，其衣服依五方之色，以威天下。李轶初起，犹假以为号。
    注[一一]几音祈。
    注[一二]伲古“宝”字。
    严尤说王邑曰：“昆阳城小而坚，今假号者在宛，亟进大兵，[一]彼必奔走；宛败，昆阳自服。”邑曰：“吾昔以虎牙将军围翟义，坐不生得，以见责让。[二]　　今将百万之，遇城而不能下，何谓邪？”[三]遂围之数十重，列营百数，云车十余丈，[四]瞰临城中，[五]旗帜蔽野，[六]埃尘连天，钲鼓之声闻数百里。
    [七]或为地道，冲~H城。[六]积弩乱发，矢下如雨，城中负户而汲。王凤等乞降，不许。寻p邑自以为功在漏刻，意气甚逸。夜有流星坠营中，昼有云如坏山，当营而陨，不及地尺而散，吏士皆厌伏。[九]

　　注[一]亟，急也，音纪力反。
    注[二]翟义字文仲，方进少子，为东郡太守。王莽居摄，义心恶之，乃立东平王云子信为天子，义自号柱天大将军，以诛莽。莽乃使孙建p王邑等将兵击义，破之。义亡，自杀，故坐不生得。坐音才卧反。见前书。
    注[三]"遇”或为“过”。
    注[四]云车即楼车，称云，言其高也，升之以望敌，犹墨子云“公输般为云梯之械”。
    注[五]俯视曰瞰，音苦暂反。
    注[六]广雅曰：“帜，幡也，音炽。”
    注[七]说文曰：“钲，铙也，似铃。”
    注[八]冲，H车也。诗曰：“临冲闲闲。”许慎曰：“~，楼车也。”~音步耕反。
    注[九]续汉志曰：“云如坏山，谓营头之星也。占曰：‘营头之所坠，其下覆军杀将，血流千里。’”厌音一叶反。
    六月己卯，光武遂与营部俱进，自将步骑千余，前去大军四五里而陈。寻p邑亦遣兵数千合战。光武奔之，斩首数十级。[一]诸部喜曰：“刘将军平生见小敌怯，今见大敌勇，甚可怪也，且复居前。请助将军！”光武复进，寻p邑兵漤，诸部共乘之，斩首数百千级。连胜，遂前。时伯升拔宛已三日，而光武尚未知，乃伪使持书报城中，云“宛下兵到”，而阳其书。寻、邑得之，不□。[二]诸将既经累捷，胆气益壮，无不一当百。光武乃与敢死者三千人，从城西水上冲其中坚，[三]寻p邑陈乱，乘锐崩之，遂杀王寻。城中亦鼓噪而出，中外合耍震呼动天地，莽兵大溃，走者相腾践，奔殪百余里闲。[四]会大雷风，屋瓦皆飞，雨下如注，泶ㄊ⒁纾[五]虎豹皆股战，士卒争赴，溺死者以万数，水为不流。[六]王邑p严尤p陈茂轻骑乘死人度水逃去。尽获其军实辎重，车甲珍宝，不可胜g，举之连月不尽，或燔烧其余。

　　注[一]秦法，斩首一，赐爵一级，故因谓斩首为级。
    注[二]□音许记反。
    注[三]敢死谓果敢而死者。凡军事，中军将最尊，居中以坚锐自辅，故曰中坚也。
    注[四]殪，仆也，音于计反。或作“噎”。
    注[五]水经曰，硭出南阳鲁阳县西尧山，东南经昆阳城北，东入汝。硪糁崩矸础
    注[六]数过于万，故以万为数。
    光武因复徇下颍阳。[一]会伯升为更始所害，光武自父城驰诣宛谢。[二]司徒官属迎吊光武，光武难交私语，深引过而已。未尝自伐昆阳之功，又不敢为伯升服丧，饮食言笑如平常。更始以是X，拜光武为破虏大将军，封武信侯。

　　注[一]县名，属颍川郡，故城在今许州。
    注[二]父城，县，古应国也，属颍川郡，故城在今许州叶县东北。以伯升见害，心不自安，故谢。
    九月庚戌，三辅豪桀共诛王莽，传首诣宛。[一]

　　注[一]三辅谓京兆p左冯翊p右扶风，共在长安中，分领诸县。淮南子曰：“智过百人谓之豪。”白虎通云：“贤万人曰杰。”时城中少年子弟张鱼等攻莽于渐台，商人杜吴杀莽，校尉公宾就斩莽首，将军申屠建等传莽首诣宛。
    更始将北都洛阳，以光武行司隶校尉，使前整修宫府。[一]于是置僚属，作文移，[二]从事司察，一如旧章。[三]时三辅吏士东迎更始，见诸将过，皆冠帻，[四]而服妇人衣，诸于绣Q，[五]莫不笑之，或有畏而走者。[六]及见司隶僚属，皆欢喜不自胜。老吏或垂涕曰：“不图今日复见汉官威仪！”由是识者皆属心焉。

　　注[一]前书曰，司隶校尉本周官，武帝初置，持节，从中都官徒千二百人，督大奸猾。后罢其兵，察三辅p三河p弘农。秩*(比)*二千石。音义云：“以掌徒隶而巡察，故曰司隶。”
    注[二]东观记曰“文书移与属县”也。
    注[三]续汉书曰：“司隶置从事史十二人，秩皆百石，主督促文书，察举非法。”
    注[四]汉官仪曰：“帻者，古之卑贱不冠者之所服也。”方言曰：“覆髻谓之帻，或谓之承露。”
    注[五]前书音义曰：“诸于，大掖衣也，如妇人之Y衣。”字书无“Q”字，续汉书作“□”，*(并)*音其物反。杨雄方言曰：“b，其短者，自关之西谓之□□。”郭璞注云：“俗名□掖。”据此，即是诸于上加绣□，如今之半臂也。
    或“绣”下有“拥”字。
    注[六]续汉志曰：“时知者见之，以为服之不中，身之灾也，乃奔入边郡避之。
    是服妖也。其后更始遂为赤眉所杀。”
    及更始至洛阳，乃遣光武以破虏将军行大司马事。十月，持节北度河，[一]镇慰州郡。所到部县，辄见二千石p长吏p三老p官属，下至佐史，[二]考察黜陟，如州牧行部事。[三]辄平遣囚徒，除王莽苛政，[四]复汉官名。吏人喜悦，争持牛酒迎劳。

　　注[一]汉官仪曰：“太尉，秦官也，武帝更名大司马。”节，所以为信也，以竹为之，柄长八尺，以旄牛尾为其g三重。冯衍与田邑书曰：“今以一节之任，建三军之威，岂特宠其八尺之竹，牦牛之尾哉！”
    续汉志曰：“更始时，南方有童谣云：‘谐不谐，在赤眉；得不得，在河北。’后更始为赤眉所杀，是不谐也；光武由河北而兴，是得之也。”
    注[二]二千百谓郡守也。长吏谓县令长及丞尉也。三老者，乡官也。高祖置。
    前书曰：“举人年五十已上，有修行能帅者，置以为三老，每乡一人；择乡三老为县三老，与令长丞尉以事相教，复其缡。”续汉志曰“每刺史皆有从事史p假佐，每县各置诸*(事)*曹*[掾]*史”也。
    注[三]汉初遣丞相史分刺州，武帝改置刺史，察州，秩六百石。成帝更名牧，秩二千石。汉官典仪曰“刺史行郡国，省察政教，黜陟能不，断理冤狱”也。
    注[四]说文曰：“苛，小草也。”言政令繁细。礼记曰：“苛政猛于虎。”
    进至邯郸，[一]故赵缪王子林[二]说光武曰：“赤眉今在河东，但决水灌之，百万之可使为鱼。”[三]光武不E，去之真定。[四]林于是乃诈以卜者王郎为成帝子子舆，[五]十二月，立郎为天子，都邯郸，遂遣使者降下郡国。

　　注[一]县名，属赵国，今持菹匾病Ｇ笆橐粢澹骸昂，山名；郸，尽也。邯山至此而尽。城郭字皆从邑，因以名焉。”
    注[二]缪王，景帝七代孙，名元。前书曰，元坐杀人，为大鸿胪所奏。谥曰缪，音谬。东观记*(日)*"林”作“临”字。
    注[三]赤眉贼帅樊崇等恐其与王莽兵乱，皆朱其眉以相别，故曰赤眉。续汉书曰：“是时上平河北，过邯郸，林进见，言赤眉可破。上问其故，对曰：‘河水从列人北流；如决河水灌之，皆可令为鱼。’上不然之。”列人，县，故城在今持莘氏缦囟北。
    注[四]县名，属真定国，今恒州县也。
    注[五]前书曰，立国将军孙建奏云“不知何一男子遮臣车前，自称汉氏刘子舆，成帝下妻子也，刘氏当复”。故郎因而称之。
    二年正月，光武以王郎新盛，乃北徇蓟。[一]王郎移檄购光武十万户，[二]而故广阳王子刘接[三]起兵蓟中以应郎，城内扰乱，转相惊恐，言邯郸使者方到，二千石以下皆出迎。于是光武趣驾南辕，[四]晨夜不敢入城邑，舍食道傍。至饶阳，[五]官属皆乏食。光武乃自称邯郸使者，入传舍。[六]传吏方进食，从者饥，争夺之。传吏疑其伪，乃椎鼓数十通，[七]绐言邯郸将军至，[八]官属皆失色。光武升车欲驰；既而惧不免，徐还坐，曰：“请邯郸将军入。”久乃驾去。传中人遥语门者闭之。门长曰：“天下讵可知，而闭长者乎？”遂得南出。
    晨夜兼行，蒙犯霜雪，[九]天时寒，面皆破裂。至呼沱河，[一０]无船，适遇冰合，得过，[一一]未毕数车而陷。进至下博城西，[一二]遑惑不知所之。有白衣老父在道旁，[一三]指曰：“努力！信都郡为长安守，去此八十里。”[一四]光武即驰赴之，信都太守任光开门出迎。世祖因发旁县，得四千人，先击堂阳p贳县，皆降之。[一五]王莽和*(戎)**[成]*卒正邳彤亦举郡降。[一六]又昌城人刘植，宋子人耿纯，[一七]各率宗亲子弟，据其县邑，以奉光武。于是北降下曲阳，[一八]稍合，乐附者至有数万人。

　　注[一]县名，属涿郡，今幽州县也。本字从“契”从“邑”，见说文。
    注[二]说文曰：“檄，以木简为书，长尺二寸。谓之檄，以征召也。”又曰：“以财有所求曰购。”魏武奏事曰：“若有急，即插以鸡羽，谓之羽檄。”
    注[三]广阳王名嘉，武帝五代孙。
    注[四]趣，急也，读曰促。
    注[五]县名，属安平国，在饶河之阳，故城在今瀛州饶阳县东北。
    注[六]客馆也。传音知恋反，下同。
    注[七]椎音直追反。
    注[八]绐，言欺诳也，音殆。
    注[九]蒙，冒也。
    注[一０]山海经云：“太戏之山，滹沱之水出焉。”在今代州繁县东，流经定州深泽县东南，即光武所度处，今俗犹谓之危度口。臣贤案：呼沱河旧在饶阳南，至魏太祖曹操因饶河故渎决，令北注新沟水，所以今在饶阳县北。
    注[一一]续汉书曰：“时冰滑马僵，乃各以囊盛沙，布冰上度焉。”
    注[一二]下博，县，属信都国。在博水之下，故曰下博。故城在今冀州下博县南。
    注[一三]老父盖神人也，今下博县西犹有祠堂。
    注[一四]信都郡，今冀州也。
    注[一五]堂阳及贳并属钜鹿郡。堂阳在堂水之阳，今冀州县，故城在今冀州鹿城县西南。贳音时夜反。
    注[一六]东观记曰：“王莽分钜鹿为和*(戎)**[成]*郡。”卒正，职如太守。
    注[一七]昌城，县，属信都国，故城在今冀州西北。宋子，县，属钜鹿郡，故城在今赵州平棘县北。
    注[一八]县名，属钜鹿郡。常山郡有上曲阳，故此言下。
    复北击中山，[一]拔卢奴。[二]所过发奔命兵，[三]移檄边部，共击邯郸，郡县还复响应。南击新市p真定p元氏p防子，皆下之，[四]因入赵界。

　　注[一]中山，国，一名中人亭，故城在今定州唐县东北。张曜中山记曰：“城中有山，故曰中山。”
    注[二]县名，属中山国，故城在今定州安喜县。水经注曰：“县有黑水故池，水黑曰卢，不流曰奴，因以为名。”
    注[三]前书音义曰：“旧时郡国皆有材官p骑士，若有急难，权取骁勇者闻命奔赴，故谓之‘奔命’。”
    注[四]新市，县，属钜鹿郡，故城在今恒州东北。元氏p房子，属常山郡，并今赵州县也。防与房古字通用。
    时王郎大将李育屯柏人，[一]汉兵不知而进，前部偏将朱浮p邓禹为育所破，亡失辎重。光武在后闻之，收浮p禹散卒，与育战于郭门，大破之，尽得其所获。育还保城，攻之不下，于是引兵拔广阿。[二]会上谷太守耿况p渔阳太守彭宠[三]各遣其将吴汉p寇恂等将突骑来助击王郎，[四]更始亦遣尚书仆射谢躬讨郎，[五]光武因大飨士卒，遂东围钜鹿。王郎守将王饶坚守，月余不下。
    郎遣将倪宏p刘奉[六]率数万人救钜鹿，光武逆战于南□，[七]斩首数千级。
    四月，进围邯郸，连战破之。五月甲辰，拔其城，诛王郎。收文书，得吏人与郎交关谤毁者数千章。光武不省，会诸将军烧之，曰：“令反侧子自安。”[八]

　　注[一]县名，属赵国，今邢州县，故城在县之西北。
    注[二]县名，属钜鹿郡，故城在今赵州象城县西北。
    注[三]上谷，郡，故城在今妫州怀戎县。渔阳，郡，在渔水之阳，今幽州县。
    注[四]突骑，言能冲突军阵。
    注[五]汉官仪曰：“尚书四员，武帝置，成帝加一为五。有*[常]*侍曹尚书，主丞相御史事；二千石尚书，主刺史p二千石事；户曹尚书，主人庶上书事；主客尚书，主外国四夷事；成帝加三公尚书，主断狱事。仆射，秦官也。仆，主也。古者重武事，每官必有主射以督课之。”谢躬为尚书仆射。
    注[六]倪音五兮反。
    注[七]县名，属钜鹿郡，故城在今邢州柏人县东北。左传齐国夏伐晋取栾，即其地也。其后南徙，故加“南”。今俗谓之伦城，声之转也。□音力全反。
    注[八]反侧，不安也。诗国风曰：“展转反侧。”
    更始遣侍御史持节立光武为萧王，[一]悉令罢兵诣行在所。[二]光武辞以河北未平，不就征。自是始贰于更始。[三]

　　注[一]萧，县，属沛郡，今徐州县也。续汉书曰：“更始使侍御史黄党封上为萧王。”
    注[二]蔡邕独断曰：“天子以四海为家，故谓所居为行在所。”
    注[三]贰，离异也。
    是时长安政乱，四方背叛。梁王刘永□命睢阳，[一]公孙述称王巴蜀，[二]李宪自立为淮南王，[三]秦丰自号楚黎王，[四]张步起琅邪，[五]董宪起东海，[六]　　延岑起汉中，[七]田戎起夷陵，[八]并置将帅，侵略郡县。又别号诸贼铜马p大肜p高湖p重连p铁胫p大抢p尤来p上江p青犊p五校p□乡p五幡p五楼p富平p获索等，[九]各领部曲，[一０]合数百万人，所在寇掠。

　　注[一]县名，属梁郡，今宋州也。□，专也。
    注[二]蜀有巴郡，故总言之。
    注[三]淮南，郡，今寿州也。
    注[四]习凿齿襄阳记曰：“秦丰，黎丘乡人。黎丘楚地，故称楚黎王。”黎丘故城在今襄州率道县北。
    注[五]郡*[名]*。有琅邪山，故城*[在]*今海州朐山县东北。
    注[六]郡名，今海州县。
    注[七]郡名，故城在今梁州南郑县东北。
    注[八]县名，属南郡。有夷山，故曰夷陵，今硖州县也，故城在今县西北。
    注[九]诸贼或以山川土地为名，或以军容强盛为号。铜马贼帅东山荒秃p上淮况等，大肜渠帅樊重，尤来渠帅樊崇，五校贼帅高扈，□乡贼帅董次仲，五楼贼帅张文，富平贼帅徐少，获索贼帅古师郎等，并见东观记。
    注[一０]续汉志曰：“大将军营有五部，部三校尉。部下有曲，曲有军候一人。”
    光武将击之，先遣吴汉北发十郡兵。幽州牧苗曾不从，汉遂斩曾而发其。秋，光武击铜马于，[一]吴汉将突骑来会清阳。[二]贼数挑战，[三]光武坚营自守；有出卤掠者，辄击取之，[四]绝其彻道。积月余日，贼食尽，夜遁去，追至馆陶，大破之。[五]受降未尽，而高湖p重连从东南来，与铜马余合，光武复与大战于蒲阳，悉破降之，封其渠帅为列侯。[六]降者犹不自安，光武知其意，□令各归营勒兵，乃自乘轻骑按行部陈。降者更相语曰：“萧王推赤心置人腹中，安得不投死乎！”[七]由是皆服。悉将降人分配诸将，遂数十万，故关西号光武为“铜马帝”。赤眉别帅与大肜p青犊十余万在射犬，[八]光武进击，大破之，皆散走。使吴汉p岑彭袭杀谢躬于邺。

　　注[一]县名，属钜鹿郡，故城在今冀州鹿城县东。音苦尧反。竹书纪年曰：“]　　鞅封于。”臣贤案：下文云“吴汉将突骑来会清阳”，又“追至馆陶”，并与相近。俗本多误作“邬”，而萧该音一古反，云属太原郡，臧*(矜)**[竞]*音作鄢，一建反，云属襄阳郡，并误也。
    注[二]县名，属清河郡，今贝州县，故城在州西北。
    注[三]挺身独战也，古谓之致师，见左传。挑音徒了反。
    注[四]卤与虏同。郭璞注尔雅曰：“掠，夺取也。”
    注[五]馆陶，县，属魏郡，今魏州县。
    注[六]前书音义曰“蒲阳山，蒲水所出”，在今定州北平县西北。本或作“满阳”。
    渠，大也。尚书：“歼厥渠魁。”列侯即彻侯也。称列者，言见序列也。
    注[七]投死犹言致死。
    注[八]续汉志曰野王县有射犬聚，故城在今怀州武德县北也。
    青犊p赤眉贼入函谷关，攻更始。[一]光武乃遣邓禹率六裨将引兵而西，以乘更始p赤眉之乱。时更始使大司马朱鲔p舞阴王李轶等屯洛阳，[二]光武亦令冯异守孟津以拒之。[三]

　　注[一]函谷，谷名，因谷以名关。旧在弘农湖城县西，前书杨仆为楼船将军，有功，耻居关外，武帝乃为徒于新安。故关在今洛州新安县之东。
    注[二]舞阴，县，属南阳郡，故城在今唐州a阳县西北。
    注[三]孔安国注尚书云：“孟，地名，在洛北，都道所凑，古今以为津。”论衡曰：“武王伐纣，八百诸侯同于此盟，故曰盟津。”俗名治戍津，今河阳县津也。
    建武元年春正月，平陵人方望[一]立前孺子刘婴为天子，[二]更始遣丞相李松击斩之。

　　注[一]平陵，昭帝陵也，因以为县，故城在今咸阳县西北。
    注[二]平帝崩，王莽立楚孝王孙广戚侯显子婴为孺子。莽篡位，废为定安公。
    光武北击尤来p大抢p五幡于元氏，追至右北平，连破之。[一]又战于顺水北，[二]乘胜轻进，反为所败。贼追急，短兵接，[三]光武自投高岸，遇突骑王丰，下马授光武，光武抚其肩而上，顾笑谓耿m曰：“几为虏嗤。”m频射漤贼，得免。士卒死者数千人，散兵归保范阳。[四]军中不见光武，或云已殁，[五]诸将不知所为。吴汉曰：“卿曹努力！[六]王兄子在南阳，何忧无主？”[七]恐惧，数日乃定。贼虽战胜，而素慑大威，[八]客主不相知，夜遂引去。大军复进至安次，[九]与战，破之，斩首三千余级。贼入渔阳，乃遣吴汉率耿mp陈俊p马武等十二将军追战于潞东，[一０]及平谷，大破灭之。[一一]

　　注[一]北平，县，属中山国，今易州永乐县也。臣贤案：东观记p续汉书并无“右”字，此加“右”，误也。营州西南别有右北平郡故城，非此地。
    注[二]郦元水经注云：“徐水经北平县故城北，光武追铜马p五幡，破之于顺水，即徐水之别名也。”在今易州。本或作“慎”者，误也。
    注[三]短兵谓刀□也。楚辞曰：“车错毂兮短兵接。”
    注[四]县名，在范水之阳，属涿郡，故城在今易州易县东南。
    注[五]东观记曰：“上已乘王丰小马先到矣，营门不觉。”
    注[六]曹，辈也。
    注[七]兄子谓伯升子章及兴也。
    注[八]慑，惧也，音之涉反。
    注[九]县名，属勃海郡，今幽州县也，故城在县东。
    注[一０]潞，县名，属渔阳郡，今幽州县也。有潞水，因以为名。萧该音义云：
    "潞属上党。”臣贤案：潞与渔阳相接，言上党潞者非也。
    注[一一]平谷，县，属渔阳郡，故城在今潞县北。
    朱鲔遣讨难将军苏茂攻温，[一]冯异、寇恂与战，大破之，斩其将贾强。

　　注[一]今洛州县。
    于是诸将议上尊号。马武先进曰：“天下无主。如有圣人承敝而起，虽仲尼为相，孙子为将，犹恐无能有益。反水不收，后悔无及。[一]大王虽执谦退，柰宗庙社稷何！宜且还蓟即尊位，乃议征伐。今此谁贼而驰骛击之乎？”[二]光武惊曰：“何将军出是言？可斩也！”武曰：“诸将尽然。”光武使出晓之，[三]乃引军还至蓟。

　　注[一]言早当即尊位以定心，今执谦退，失于事机也。孙子名武，吴王阖闾将，善用兵，有兵法十三篇。反音翻。

    注[二]谁谓未有主也。前书音义曰：“直骋曰驰，乱驰曰骛。”

    注[三]使晓谕诸将。
    夏四月，公孙述自称天子。
    光武从蓟还，过范阳，命收葬吏士。至中山，诸将复上奏曰：“汉遭王莽，宗庙废绝，豪杰愤怒，兆人涂炭。[一]王与伯升首举义兵，更始因其资以据帝位，而不能奉承大统，败乱纲纪，盗贼日多，k生危蹙。[二]大王初征昆阳，王莽自溃；后拔邯郸，北州弭定；参分天下而有其二，跨州据土，带甲百万。言武力则莫之敢抗，论文德则无所与辞。臣闻帝王不可以久旷，天命不可以谦拒，惟大王以社稷为计，万姓为心。”光武又不听。

　　注[一]尚书曰：“人坠涂炭。”孔安国注云：“若陷泥坠火，无救之者。”
    注[二]蹙，迫也，音子六反。
    行到南平棘，[一]诸将复固请之。光武曰：“寇贼未平，四面受敌，何遽欲正号位乎？诸将且出。”耿纯进曰：“天下士大夫捐亲戚，□土壤，从大王于矢石之闲者，其计固望其攀龙鳞，附凤翼，以成其所志耳。[二]今功业即定，天人亦应，而大王留时逆，不正号位，纯恐士大夫望绝计穷，则有去归之思，无为久自苦也。大一散，难可复合。时不可留，不可逆。”纯言甚诚切，光武深感，曰：“吾将思之。”

　　注[一]县名，属常山郡，今赵州县，故城在县南。
    注[二]杨雄法言曰：“攀龙鳞，附凤翼，巽以扬之。”
    行至z，[一]光武先在长安时同舍生强华[二]自关中奉赤伏符，曰“刘秀发兵捕不道，四夷云集龙□野，四七之际火为主”。[三]k臣因复奏曰：“受命之符，人应为大，[四]万里合信，不议同情，周之白鱼，曷足比焉？[五]今上无天子，海内淆乱，符瑞之应，昭然着闻，宜E天神，以塞k望。”光武于是命有司设□场于z南千秋亭五成陌。[六]

　　注[一]县名，今赵州高邑县也。z音火各反。
    注[二]续汉书曰：“强华，颍川人也。”强音其两反。
    注[三]四七，二十八也。自高祖至光武初起，合二百二十八年，即四七之际也。
    汉火德，故火为主也。
    注[四]谓强华奉赤伏符也。
    注[五]尚书中候曰“武王伐纣，度孟津，中流白鱼跃入王舟，长三尺，赤文有字，告以伐纣之意”也。
    注[六]□谓筑土，场谓除地。秦法，十里一亭。南北为阡，东西为陌。其地在今赵州柏乡县。水经注曰，亭有石□，□有圭头碑，其阴云常山相陇西狄道冯龙所造。□*(庙)*之东，枕道有两石翁仲，南北相对焉。
    六月己未，即皇帝位。燔燎告天，[一]于六宗，[二]望于k神。[三]其祝文曰：“皇天上帝，后土神只，眷顾降命，属秀黎元，为人父母，[四]秀不敢当。
    k下百辟，不谋同辞，[五]咸曰：‘王莽篡位，秀发愤兴兵，破王寻、王邑于昆阳，诛王郎、铜马于河北，平定天下，海内蒙恩。上当天地之心，下为元元所归。’[六]谶记曰：‘刘秀发兵捕不道，卯金修德为天子。’[七]秀犹固辞，至于再，至于三。k下佥曰：‘皇天大命，不可稽留。’敢不敬承。”于是建元为建武，大赦天下，改z为高邑。

　　注[一]天高不可达，故燔柴以祭之，庶高烟上通也。尔雅云：“祭天曰燔柴。”
    燔音烦。燎音力吊反。
    注[二]精意以享谓之。续汉志：“平帝元始中，谓六宗为易卦六子之气，水、火、雷、风、山、泽也。光武中兴，遵而不改。至安帝即位。初改六宗为天地四方之宗，祠于洛阳之北，戌亥之地。”
    注[三]山林川谷能兴致云雨者皆曰神。不可至，故望而祭之。尚书曰：“望于山川，于k神。”
    注[四]属音烛。
    注[五]诗大雅曰：“百辟卿士。”郑玄注云：“百辟，畿内诸侯也。”
    注[六]元元谓黎庶也。元元由言喁喁，可矜怜之辞也。
    注[七]卯金，刘字也。春秋演孔图曰：“卯金刀，名为[刘]，赤帝后，次代周。”
    是月，赤眉立刘盆子为天子。
    甲子，前将军邓禹击更始定国公王匡于安邑，大破之，[一]斩其将刘均。

　　注[一]安邑，县，属河东郡，今蒲州县也。
    秋七月辛未，拜前将军邓禹为大司徒。丁丑，以野王令王梁为大司空。[一]壬午，以大将军吴汉为大司马，偏将军景丹为骠骑大将军，大将军耿m为建威大将军，偏将军盖延为虎牙大将军，偏将军朱佑为建义大将军，中坚将军杜茂为大将军。

　　注[一]野王，县，属河内郡，故城在今怀州。时据赤伏符文，故从县宰而超拜之，事具梁传。
    时宗室刘茂自号“厌新将军”，[一]率降，封为中山王。

　　注[一]王莽号新室，言欲厌胜之。
    己亥，幸怀。[一]遣耿m率强弩将军陈俊军五社津，[二]备荥阳以东。使吴汉率朱佑及廷尉岑彭、[三]执金吾贾复、[四]扬化将军坚镡等十一将军[五]围朱鲔于洛阳。

　　注[一]县名，属河内郡，故城在今怀州武陟县西。天子所行必有恩幸，故称幸。
    注[二]水经注曰：“巩县北有五社津，一名土社津。有山临河，其下有穴，潜通淮浦。有渚，谓之鲔渚。”吕览云“武王伐纣至鲔水”，即此地。
    注[三]前书“廷尉，秦官”也。听狱必质于朝廷，与共之。尉，平也，故称廷尉。
    注[四]前书曰：“中尉，秦官，武帝改为执金吾。”吾，御也，掌执兵革以御非常。
    注[五]镡音徒南反。
    八月壬子，祭社稷。癸丑，祠高祖、太宗、世宗于怀宫。进幸河阳。更始廪丘王田立降。[一]

　　注[一]廪丘，县，属东郡，*[故]*城在今濮州雷泽县北也。
    九月，赤眉入长安，更始奔高陵。辛未，诏曰：[一]"更始破败，弃城逃走，妻子裸袒，流□道路。[二]朕甚愍之。今封更始为淮阳王。[三]吏人敢有贼害者，罪同大逆。”

　　注[一]汉制度曰：“帝之下书有四：一曰策书，二曰制书，三曰诏书，四曰诫敕。
    策书者，编简也，其制长二尺，短者半之，篆书，起年月日，称皇帝，以命诸侯王。三公以罪免亦赐策，而以隶书，用尺一木，两行，唯此为异也。制书者，帝者制度之命，其文曰制诏三公，皆玺封，尚书令印重封，露布州郡也。诏书者，诏，告也，其文曰告某官云[云]，如故事。诫敕者，谓敕刺史、太守，其文曰有诏敕某官。它皆仿此。”
    注[二]□音人勇反。□，散也。
    注[三]淮阳，郡，故城在今陈州宛丘县西南。
    甲申，以前*(高)*密令卓茂为太傅。[一]

　　注[一]高密，县，属高密国，今密州县，故城在今县之西南。卓以平帝时为密令，故曰“前”。
    辛卯，朱鲔举城降。
    冬十月癸丑，车驾入洛阳，幸南宫漤非殿，遂定都焉。[一]

　　注[一]蔡质汉典职仪曰：“南宫至北宫，中央作大屋，复道，三道行，天子从中道，从官夹左右，十步一]。两宫相去七里。”又洛阳宫阁名有漤非殿。臣贤案：俗本或作“御北殿”者，误。
    遣岑彭击荆州k贼。
    十一月甲午，幸怀。
    刘永自称天子。
    十二月丙戌，至自怀。
    赤眉杀更始，而隗嚣据陇右，卢芳起安定。[一]破虏大将军叔寿击五校贼于曲梁，战殁。[二]

　　注[一]郡名，今泾州县。
    注[二]曲梁属广平国，今持菹匾病
    二年春正月甲子朔，日有食之。[一]大司马吴汉率九将军击□乡贼于邺东，大破降之。庚辰，封功臣皆为列侯，大国四县，余各有差。下诏曰：“人情得足，苦于放纵，快须臾之欲，忘慎罚之义。[二]惟诸将业远功大，诚欲传于无穷，宜如临深渊，如履薄冰，战战栗栗，日慎一日。[三]其显效未，名籍未立者，大鸿胪趣上，[四]朕将差而录之。”博士丁恭议曰：“古帝王封诸侯不过百里，[五]故利以建侯，取法于雷，[六]强干弱枝，所以为治也。今封诸侯四县，不合法制。”帝曰：“古之亡国，皆以无道，未尝闻功臣地多而灭亡者。”乃遣谒者即授印绶，[七]策曰：“在上不骄，高而不危；制节谨度，满而不溢。敬之戒之。传尔子孙，长为汉藩。”[八]

　　注[一]续汉志曰：“在危八度。虚、危，齐地。贼张步拥兵据齐，至五年乃破。”
    注[二]尚书曰：“罔不明德慎罚，亦克用劝。”孔安国注云“慎刑罚，亦能用劝善”也。
    注[三]太公金匮曰：“黄帝居人上，惴惴若临深渊；舜居人上，矜矜如履薄冰；
    禹居人上，栗栗如不满日。敬胜怠则吉，义胜欲则昌，日慎一日，寿终无殃。”
    注[四]续汉志曰：“大鸿胪，卿一人，中二千石，掌诸王入朝及拜诸侯封者。”
    趣音促。
    注[五]史记太史公曰：“武王、成、康所封数百，而同姓五十，地不过百里。”
    注[六]易屯卦震下坎上，震为雷，初九曰“利建侯”，又曰“震惊百里”，故封诸侯地方百里，以法雷也。
    注[七]前书曰：“谒者，秦官，掌宾赞受事，员七十人，秩比六百石。”中兴但三十人。蔡质*[汉]*典职仪曰：“皆选仪容端正，任奉使者。”前书曰：“诸侯王，金玺X绶。列侯，金印紫绶。”X音戾，草名也。似艾，可染绿，因以名绶也。
    注[八]藩，屏也。言建诸侯所以为国之藩蔽也。诗大雅曰：“四国于藩。”
    壬午，更始复汉将军邓晔、辅汉将军于匡降，皆复爵位。
    壬子，起高庙，建社稷于洛阳，立郊兆于城南，始正火德，色尚赤。[一]

　　注[一]汉礼制度曰：“人君之居，前有朝，后有寝。终则制庙以象朝，后制寝以象寝。光武都洛阳，乃合高祖以下至平帝为一庙，藏十一帝主于其中。元帝次当第八，光武第九，故立元帝为祖庙，后遵而不改。”续汉志曰：“立社稷于洛阳，在宗庙之右，皆方□，四面及中各依方色，无屋，有墙门而已。”白虎通曰：“天子之□方五丈，诸侯之□半天子之□。社者，土也，人非土不立，非谷不食，故封土立社，示有土也。稷者，五谷之长，得阴阳中和之气，故祭之也。”
    续汉书曰：“制郊兆于洛阳城南七里，为□，八陛，中又为重□，天地位皆在□上。其外□上为五帝位，青帝位在甲寅，赤帝位在丙巳，黄帝位在丁未，白帝位在庚申，黑帝位在壬亥。其外为茫重营皆紫，以象紫宫。营有信道以为门，日月在营内南道，日在东，月在西。北斗在北道之西。外营、中营凡千五百一十四神，高皇帝配食焉。北郊在洛阳城北四里，方□，四陛。地只位南面，西上；高皇后配，西面，皆在□上；地理k后从食，皆在□下；中岳在末；四岳各依其方，淮、海俱在东，河在西，济在北，江在南，余山川各如其方。”汉初土德，色尚黄，至此始明火德，□帜尚赤，服色于是乃正。
    是月，赤眉焚西京宫室，发掘园陵，[一]寇掠关中。大司徒邓禹入长安，遣府掾奉十一帝神主，纳于高庙。[二]

　　注[一]园谓茔域，陵谓山坟。
    注[二]汉官仪曰：“司徒府掾属三十一人，秩千石。”十一帝谓高祖至平帝。神主，以木为之，方尺二寸，穿中央，达四方。天子主长尺二寸，诸侯主长一尺，虞主用桑。练主用栗。]宏旧汉仪曰：“已葬，收主，为木函，藏庙太室中西壁坎中，去地六尺一寸，祭则立主于坎下。”
    真定王杨、临邑侯让谋反，[一]遣前将军耿纯诛之。

　　注[一]杨，景帝七代孙。让即杨弟。
    二月己酉，幸修武。[一]

　　注[一]县名，属河内郡，本殷之宁邑。韩诗外传曰：“武王伐纣，勒兵于宁，改曰修武。”今怀州县也。
    大司空王梁免。壬子，以太中大夫宋弘为大司空。
    遣骠骑大将军景丹率征虏将军祭遵等二将军击弘农贼，破之，因遣祭遵围蛮中贼张满。[一]

　　注[一]蛮中，聚名，故戎蛮子国，在今汝州西南，俗谓之麻城。
    渔阳太守彭宠反，攻幽州牧朱浮于蓟。
    延岑自称武安王于汉中。
    辛卯，至自修武。
    三月乙未，大赦天下，诏曰：“顷狱多冤人，用刑深刻，朕甚愍之。孔子云：‘刑罚不中，则民无所措手足。’[一]其与中二千石、诸大夫、博士、议郎议省刑法。”

　　注[一]论语之文。
    遣执金吾贾复率二将军击更始郾王尹遵，破降之。[一]

　　注[一]"遵”或作“尊”。
    骁骑将军刘植击密贼，战殁。[一]

　　注[一]密，县，属河南郡，今洛州县。
    遣虎牙大将军盖延率四将军伐刘永。夏四月，围永于睢阳。更始将苏茂杀淮阳太守潘蹇而附刘永。
    甲午，封叔父良为广阳王，兄子章为太原王，章弟兴为鲁王，舂陵侯嫡子祉为城阳王。[一]

　　注[一]城阳，国，故城在今沂州临沂县南。
    五月庚辰，封更始元氏王歙为泗水王，[一]故真定王杨子得为真定王，周后姬常为周承休公。[二]

　　注[一]泗水，国，今兑州县也。
    注[二]武帝封周后姬嘉为周子南君，成帝封姬延为周承休公，常即延之后。承休所封，故城在今汝州东北。
    癸未，诏曰：“民有嫁妻卖子欲归父母者，恣听之。敢拘执，论如律。”
    六月戊戌，立贵人郭氏为皇后，子强为皇太子，大赦天下。增郎、谒者、从官秩各一等。[一]丙午，封宗子刘终为淄川王。[二]

　　注[一]前书曰：“郎官掌守门户，出充车骑。有议郎、中郎、侍郎、郎中，秩六百石已下。”
    注[二]淄川，国，今淄州县。
    秋八月，帝自将征五校。丙辰，幸内黄，[一]大破五校于p阳，降之。[二]

　　注[一]县名属魏郡，今相州县。
    注[二]p阳，聚名，属魏郡，故城在今相州尧城县东。诸本有作“”者，误也。左传云：“晋荀盈如齐逆女，还，卒于戏阳。”杜预注云：“内黄县北有戏阳城。”戏与p同，音许宜反。
    遣游击将军邓隆救朱浮，与彭宠战于潞，隆军败绩。
    盖延拔睢阳，刘永奔谯。[一]

　　注[一]今亳州县。
    破虏将军邓奉据U阳反。
    九月壬戌，至自内黄。
    骠骑大将军景丹薨。
    延岑大破赤眉于杜陵。[一]

　　注[一]县名，属京兆，周之杜伯国，在今万年县东南。
    关中饥，民相食。
    冬十一月，以廷尉岑彭为征南大将军，率八将军讨邓奉于堵乡。[一]

　　注[一]水经注曰：“堵水南经小堵乡。”在今唐州方城县。堵音者。
    铜马、青犊、尤来余贼共立孙登为天子于上郡。[一]登将乐玄杀登，以其五万余人降。

　　注[一]春秋保干图曰：“贼臣起，名孙登，巧用法，多技方。”盖立以应之。上郡故城在今泾州上县东南。
    遣偏将军冯异代邓禹伐赤眉。
    使太中大夫伏隆持节安辑青徐二州，招张步降之。[一]

　　注[一]尔雅曰：“辑，和也。”音集。
    十二月戊午，诏曰：“惟宗室列侯为王莽所废，先灵无所依归，朕甚愍之。其并复故国。若侯身已殁，属所上其子孙见名尚书，封拜。”[一]

　　注[一]属所谓侯子孙所属之郡县也。录其见名上于尚书，封拜之。
    是岁，盖延等大破刘永于沛西。[一]初，王莽末，天下旱蝗，黄金一斤易粟一斛；至是野谷旅生，[二]麻□尤盛，野蚕成茧，被于山阜，人收其利焉。

　　注[一]沛，今徐州县也。
    注[二]旅，寄也。不因播种而生，故曰旅。今字书作“稆”，音吕，古字通。
    三年春正月甲子，以偏将军冯异为征西大将军，杜茂为骠骑大将军，大司徒邓禹及冯异与赤眉战于回溪，[一]禹、异败绩。

　　注[一]溪名也，俗名回坑，在今洛州永宁县东。
    征虏将军祭遵破蛮中，斩张满。
    辛巳，立皇考南顿君已上四庙。
    壬午，大赦天下。
    闰月乙巳，大司徒邓禹免。
    冯异与赤眉战于崤底，大破之，[一]余南向宜阳，[二]帝自将征之。己亥，幸宜阳。甲辰，亲勒六军，大陈戎马，大司马吴汉精卒当前，中军次之，骁骑、武]分陈左右。赤眉望见震怖，遣使乞降。丙午，赤眉君臣面缚，[三]奉高皇帝玺绶，[四]诏以属城门校尉。[五]戊申，至自宜阳，己酉，诏曰：“k盗纵横，贼害元元，盆子窃尊号，乱惑天下。
    朕奋兵讨击，应时崩解，十余万束手降服，先帝玺绶归之王府。斯皆祖宗之灵，士人之力，朕曷足以享斯哉！[六]其择吉日祠高庙，赐天下长子当为父后者爵，人一级。”

　　注[一]崤，山名；底，阪也。一名箩山，在今洛州永宁县西北。
    注[二]县名，属弘农郡，韩国都也，故城在今洛州福昌县东韩城是也。
    注[三]面，骋病Ｎ椒扯缚之。
    注[四]蔡邕独断曰：“皇帝六玺，皆玉螭虎纽，文曰‘皇帝行玺’、‘皇帝之玺’、‘皇帝信玺’、‘天子行玺’、‘天子之玺’、‘天子信玺’，皆以武都紫泥封之。”
    玉玺谱曰：“传国玺是秦始皇初定天下所刻，其玉出蓝田山，丞相李斯所书，其文曰‘受命于天，既寿永昌’。高祖至霸上，秦王子婴献之。至王莽篡位，就元后求玺，不与，以威逼之，乃出玺投地。玺上螭一角缺。及莽败，李松持玺诣宛上更始；更始败，玺入赤眉；刘盆子既败，以奉光武。”
    注[五]前书曰“城门校尉，掌京师城门屯兵，秩比二千石”也。
    注[六]享，当也。
    二月己未，祠高庙，受传国玺。
    刘永立董宪为海西王，[一]张步为齐王。步杀光禄大夫伏隆而反。

　　注[一]海西，县，属琅邪郡。
    幸怀。遣吴汉率二将军击青犊于轵西，大破降之。[一]

　　注[一]轵，县，属河内郡，故城在今洛州济源县东南。
    三月壬寅，以大司徒司直伏湛为大司徒。[一]

　　注[一]续汉志曰：“光武即位，依武帝故事置司徒司直，建武十一年省。”
    彭宠陷蓟城，宠自立为燕王。
    帝自将征邓奉，幸堵阳。夏四月，大破邓奉于小长安，斩之。
    冯异与延岑战于上林，破之。[一]

　　注[一]关中上林苑也。
    吴汉率七将军与刘永将苏茂战于广乐，大破之。[一]虎牙大将军盖延围刘永于睢阳。

　　注[一]广乐地阙，今宋州虞城县有长乐故城，盖避隋炀帝讳。
    五月己酉，车驾还宫。
    乙卯晦，日有食之。[一]

　　注[一]续汉志曰：“日在柳十四度。柳，河南也。时樊崇谋作乱，其七月伏诛。”
    六月壬戌，大赦天下。
    耿m与延岑战于穰，大破之。[一]

　　注[一]穰，县，属南阳郡，今邓州县。
    秋七月，征南大将军岑彭率三将军伐秦丰，战于黎丘，大破之，获其将蔡宏。
    庚辰，诏曰：“吏不满六百石，下至墨绶长、相，有罪先请。[一]男子八十以上，十岁以下，及妇人从坐者，自非不道，诏所名捕，皆不得系。[二]当验问者即就验。女徒雇山归家。”[三]

　　注[一]续汉志曰：“县大者置令一人，千石；其次置长，四百石；小者三百石。
    侯国之相亦如之。皆掌理人，并秦制。”
    注[二]诏书有名而特捕者。
    注[三]前书音义曰：“令甲：女子犯徒遣归家，每月出钱雇人于山伐木，名曰雇山。”
    盖延拔睢阳，获刘永，而苏茂、周建立永子纡为梁王。
    冬十月壬申，幸舂陵，祠园庙，因置酒旧宅，大会故人父老。[一]十一月乙未，至自舂陵。

　　注[一]光武旧宅在今随州枣阳县东南。宅南二里有白水焉，即张衡所谓“龙飞白水”也。
    涿郡太守张丰反。[一]

　　注[一]涿郡故城在今幽州范阳县。
    是岁，李宪自称天子。西州大将军隗嚣奉奏。[一]建义大将军朱佑率祭遵与延岑战于东阳，斩其将张成。[二]

　　注[一]时邓禹承制命嚣为西州大将军，专制凉州、朔方事。
    注[二]东阳，聚名也，故城在今邓州南。临淮郡复有东阳县，非此地也。
    四年春正月甲申，大赦天下。
    二月壬子，幸怀。壬申，至自怀。
    遣右将军邓禹率二将军与延岑战于武当，破之。[一]

　　注[一]武当，县，属南阳郡，有武当山，今均州县也。
    夏四月丁巳，幸邺。己巳，进幸临平。[一]

　　注[一]县名，属钜鹿郡，故城在今定州鼓城县东南。
    遣大司马吴汉击五校贼于箕山，大破之。[一]

　　注[一]吴汉传曰东郡箕山。
    五月，进幸元氏。辛巳，进幸卢奴。
    遣征虏将军祭遵率四将军讨张丰于涿郡，斩丰。
    六月辛亥，车驾还宫。
    七月丁亥，幸谯。遣捕虏将军马武、偏将军王霸围刘纡于垂惠。[一]

　　注[一]垂惠，聚名，在今亳州山桑县西北，一名礼城。
    董宪将贲休以兰陵城降，宪围之。[一]虎牙大将军盖延率平狄将军庞萌救贲休，不克，兰陵为宪所陷。

　　注[一]前书曰贲赫。贲音肥，今姓作*(贲)**[奔]*音*(奔)*。兰陵，县，属东海郡，故城在今沂州丞县东。
    秋八月戊午，进幸寿春。[一]

　　注[一]今寿州县。
    太中大夫徐恽□杀临淮太守刘度，恽坐诛。
    遣扬武将军马成率三将军伐李宪。九月，围宪于舒。[一]

　　注[一]县名，故城在今庐州庐江县西。
    冬十月甲寅，车驾还宫。
    太傅卓茂薨。
    十一月丙申，幸宛。遣建义大将军朱佑率二将军围秦丰于黎丘。十二月丙寅，进幸黎丘。
    是岁，征西大将军冯异与公孙述将程焉战于陈仓，破之。
    五年春正月癸巳，车驾还宫。
    二月丙午，大赦天下。
    捕虏将军马武、偏将军王霸拔垂惠。
    乙丑，幸魏郡。[一]

　　注[一]今相州也。
    壬申，封殷后孔安为殷绍嘉公。[一]

　　注[一]成帝封孔吉为殷绍嘉公，安即吉之裔也。
    彭宠为其苍头所杀，渔阳平。[一]

　　注[一]秦呼人为黔首。谓奴为苍头者，以别于良人也。
    大司马吴汉率建威大将军耿m击富平、获索贼于平原，大破降之。[一]复遣耿m率二将军讨张步。

　　注[一]平原，郡，今德州县也。
    三月癸未，徙广阳王良为赵王，始就国。
    平狄将军庞萌反，杀楚郡太守孙萌而东附董宪。
    遣征南大将军岑彭率二将军伐田戎于津乡，大破之。[一]

　　注[一]南郡有津乡，故城在今荆州江陵县东。
    夏四月，旱，蝗。
    河西大将军窦融始遣使贡献。
    五月丙子，诏曰：“久旱伤麦，秋种未下，朕甚忧之。将残吏未胜，狱多冤结，元元愁恨，感动天气乎？其令中都官、三辅、郡、国出系囚，[一]罪非犯殊死一切勿案，[二]见徒免为庶人。务进柔良，退贪酷，各正厥事焉。”[三]

　　注[一]前书音义曰：“中都官谓京师诸官府也。国谓诸侯王国也。”
    注[二]殊死谓斩刑。殊，绝也。左传曰：“斩其木而弗殊。”一切谓权时，非久制也。并见前书音义。
    注[三]臣贤案：范晔序例云“帝纪略依春秋，唯孛彗、日食、地震书，余悉备于志”。流俗本于此下多有“甲申，白虹见，南北竟天”者，误。它皆放此。
    六月，建义大将军朱佑拔黎丘，获秦丰；而庞萌、苏茂围桃城。[一]帝时幸蒙，[二]因自将征之。先理兵任城，乃进救桃城，大破萌等。

　　注[一]任城国有桃聚，故城在今兖州任城县北。
    注[二]县名，属梁国，故城在今宋州北。
    秋七月丁丑，幸沛，祠高原庙。[一]诏修复西京园陵。进幸湖陵，征董宪。[二]　　又幸蕃，[三]遂攻董宪于昌虑，大破之。[四]

　　注[一]前书音义曰：“原，再也。”谓已立庙，更立者为原。
    注[二]湖陵，县，属山阳郡，故城在今兖州方与县东，一名湖陆。
    注[三]县名，属鲁国，故城在今徐州滕县。蕃音皮。
    注[四]昌虑，县，属东海郡，故城在今徐州滕县东南。古邾国之滥邑也。左传曰“邾庶其以滥来奔”，即此地。
    八月己酉，进幸郯，[一]留吴汉攻刘纡、董宪等，车驾转徇彭城、下邳。吴汉拔郯，获刘纡，汉进围董宪、庞萌于朐。[二]

　　注[一]县名，属东海郡，故城在今泗州下邳县东北。郯音谈。
    注[二]县名，属东海郡，故城在今海州朐山县西。音其于反。
    冬十月，还，幸鲁，使大司空祠孔子。
    耿m等与张步战于临淄，大破之。[一]帝幸临淄，进幸剧。[二]张步斩苏茂以降，齐地平。

　　注[一]临淄，今青州县。
    注[二]县名，故城在今青州寿光县南，故纪国城也。
    初起太学。[一]车驾还宫，幸太学，赐博士弟子各有差。

　　注[一]陆机洛阳记曰：“太学在洛阳城故开阳门外，去宫八里，讲堂长十丈，广三丈。”
    十一月壬寅，大司徒伏湛免，尚书令侯霸为大司徒。
    十二月，卢芳自称天子于九原。[一]

　　注[一]县名，属五原郡，故城在今胜州银成县。
    西州大将军隗嚣子恂入侍。
    交址牧邓让率七郡太守遣使奉贡。[一]

　　注[一]交址，郡，今交州县也。南滨大海。舆地志云：“其夷足大指开析，两足并立，指则相交。”址与趾同，古字通。应劭汉官仪曰：“始开北方，遂交于南，为子孙基址也。”七郡谓南海、苍梧、郁林、合浦、交址、九真、日南，并属交州，见续汉书。
    诏复济阳二年缫邸[一]

　　注[一]济阳，县，故城在今曹州冤句县西南。皇考南顿君初为济阳令，以哀帝建平元年帝生于济阳宫，故复之。前书音义曰：“复谓除其赋役也。复音福。”
    是岁，野谷渐少，田亩益广焉。
    校勘记

　　一页三行出自景帝生长沙定王发刘东汉书刊误谓“生”当作“子”。按：集解引惠栋说，谓东观记世祖纪云“世祖光武皇帝，高祖九世孙，承文、景之统，出自长沙定王发，定王生舂陵节侯”，本书自明，范氏易其文而义反晦耳。
    一页一二行本属零陵*(冷)**[泠]*道县据汲本改。
    一页一二行故城*(今)*在*[今]*随州枣阳县东据张□读史举正改。
    二页一行今*(郴)**[贵]*州县王先谦谓郁林今浔州府贵县，贵县唐为贵州县，作“郴”误。今据改。
    二页五行庭中骨起按：殿本、集解本“庭中”作“中庭”。
    二页八行王莽*[始]*建国六年据刊误补。
    二页一五行天凤六年改为地皇按：张□谓据前书“六”当作“七”。
    三页一０行孛星光芒短蓬然按：姚范援鹑堂笔记谓前书文纪文颖注“孛星光芒短，其光四出蓬蓬孛孛也”，则此注“蓬然”当重一“蓬”字。
    三页一三行谓*[武冠]*武官冠之据刊误补。
    四页八行更始元年正月甲子朔张□读史举正及黄山后汉书校补并谓据下文“二月辛巳”，则正月甲子非朔。今按：是年正月壬子朔，此或衍“朔”字，或“甲子”为“壬子”之斗。
    四页一一行前书曰按：张□谓引前书非本文，“书”下当有“音义”二字。
    四页一三行属南*[阳]*郡按：张□谓“南”下当有“阳”字。今据补。
    四页一三行故城在今邓州南阳县南*(在)*U水之阳据殿本删。
    五页一行得定武侯家丞印按：沉家本后汉书琐言谓前书无“定武”，未知是班夺，抑东观记误也。
    五页八行*[郾]*音于建反据汲本、殿本补。
    六页八行欲分留守之按：通鉴“留”作“兵”。
    六页一三行*(诏)**[昭]*如海滨据殿本改，与前书莽传合。
    七页四行骠骑大将军武帝置自霍去病始按：钱大昕廿二史考异谓去病为骠骑将军，无“大”字。
    七页一一行钲鼓之声闻数百里按：袁宏后汉纪“数百里”作“数十里”。御览二八三引同。
    七页一二行城中负户而汲按：御览二八三引“户”作“J”。
    八页七行谓营头之星也按：御览三二八引“谓”上有“所”字。
    八页八行光武遂与营部俱进按：张文虎舒室随笔谓“营部”不辞，通典一五八引“营部”上有“诸”字，通鉴同。“诸”字不可少。
    九页一四行贤万人曰杰殿本、集解本“贤”下有“过”字。按：白虎通圣人篇作“万人曰杰”。
    九页一五行少年子弟按：前书莽传“子”作“朱”。殿本同，考证谓监本作“于”，宋本作“宋”。
    一０页四行秩*(比)*二千石据前书百官公卿表删。按：前书云“自司隶至虎贲、校尉秩皆二千石”，此“比”字疑即“皆”字之脱其下半。
    一０页九行*(并)*音其物反据刊误删。
    一０页一０行□□按：“□”原斗“□”，径据汲本、殿本改正。
    一一页五行诸*(事)*曹*[掾]*史刊误谓案文多一“事”字。按：百官志作“诸曹掾史”，今据改。
    一一页一三行东观记*(曰)*林作临字按：于文明衍“曰”字，今删。
    一二页一三行王莽和*(戎)**[成]*卒正邳彤亦举郡降按：邳彤传“和戎”作“和成”，张□谓当从彤传。又沉家本谓按邳彤传“戎”作“成”，注引东观记亦作“成”，只此传误。水经浊漳水注引作“和城”，城成书多通用也。今据改。又按：汲本“彤”作“肜”。
    一三页二行县名属涿郡按：张□谓案前志，蓟属广阳国，续志属广阳郡，皆无“属涿郡”之文。
    一五页六行有*[常]*侍曹尚书据刊误补。
    一六页一一行郡*[名]*有琅邪山故城*[在]*今海州朐山县东北刊误谓“郡”下少一“名”字，“城”下少一“在”字。今据补。
    一六页一五行大肜渠帅樊重按：耿m传“故大肜渠帅重异”，李注“重姓，异名”，此作“樊重”，似斗。
    一七页一一行臧*(矜)**[竞]*音作鄢按：集解引惠栋说，谓“矜”当作“竞”，隋书经籍志范汉音训三卷，陈宗道先生臧竞撰。今据改。
    一九页五行乃遣吴汉率耿m陈俊马武等十二将军按：“十二”当作“十四”。集解引惠栋说，谓耿m传光武遣m与吴汉、景丹、盖延、朱佑、邳彤、耿纯、刘植、岑彭、祭遵、坚镡、王霸、陈俊、马武十三将军，并m为十四也。
    二一页三行臣闻帝王不可以久旷按：李慈铭后汉书札记谓“王”当作“位”。
    二二页八行□*(庙)*之东据刊误删。
    二三页六行名为*[刘]*据刊误补。
    二三页八行击更始定国公王匡于安邑按：“公”下原衍“主”字，径据汲本、殿本删。
    二三页一二行偏将军朱佑为建义大将军按：王先谦谓“佑”当作“祜”，详下朱佑传校勘记。
    二四页五行尉平也按：前书颜师古注作“廷，平也”。
    二四页一０行*[故]*城在今濮州雷泽县北也按：张森楷校勘记谓“城”上当有“故”字，今据补。
    二四页一五行其文曰告某官云*[云]*据刊误补。
    二五页三行以前*(高)*密令卓茂为太傅据殿本考证引何焯说及集解引钱大昕说删。按：钱氏谓茂作令在河南之密，非高密，纪衍“高”字。
    二五页四行卓以平帝时为密令按：集解引何焯说，谓“卓”应改“茂”。
    二七页二行蔡质*[汉]*典职仪曰据刊误补。
    二七页三行草名也按：“草”原作“华”，径据汲本、殿本改。
    二七页九行故立元帝为祖庙按：刊误谓以世数言之，元帝乃是光武考，非祖也，作“祖”字误。
    二七页一五行地理k后从食按：“后”当作“神”，续志可证。
    二八页七行真定王杨临邑侯让按：钱大昕谓刘植、耿纯传“杨”皆作“扬”，耿纯传“临”作“林”。二八页九行－二九页二行二月己酉幸修武辛卯至自修武三月乙未大赦天下校补引洪亮吉说，谓己酉、辛卯不同月，下“三月”二字当在“辛卯”上，范史误倒。黄山谓本年正月甲子朔，则二月己酉已届望后矣，不惟二月无辛卯，即三月亦不当有乙未。袁纪书“三月乙酉，大赦天下”，不作“乙未”也。范书日月驳之处不可枚举，书阙有闲，无从悉正。
    二九页一四行故真定王杨子得为真定王汲本、殿本“得”作“德”。按：得德古通作。
    三０页二行成帝封姬延为周承休公常即延之后按：沈家本谓按前书恩泽侯表“延”作“延年”，疑此注夺“年”字。常者，延年四世孙也。惟表云更为周承休侯，与此异。
    三七页一行今姓作*(贲)**[奔]*音*(奔)*据刊误改。
    三九页一六行蕃音皮殿本“皮”作“反”。按：张森楷校勘记谓前书地理志注引应劭音皮，又引白裒说，陈蕃子为鲁相，改读为皮云云以实之。而胡三省据通典，谓“皮”乃“反”之误，非是真有皮音。近人酷信应说，乃谓蕃通作番，番皮双声云云，非也。
    四０页一五行故城在今胜州银成县汲本、殿本“成”作“城”。按：成城古多通作。

下一章　

 
    后汉书卷一下　光武帝纪第一　下

　　六年春正月丙辰，改舂陵乡为章陵县。世世复缫郏比丰、沛，无有所豫。[一]

　　注[一]高祖*(丰)*沛*[丰]*邑人，故代代复，今比之也。复音福。
    辛酉，诏曰：“往岁水旱蝗虫为b，谷价腾跃，[一]人用困乏。朕惟百姓无以自赡，恻然愍之。其命郡国有谷者，给禀[二]高年、□、寡、孤、独及笃□、无家属贫不能自存者，如律。[三]二千石勉加循抚，无令失职。”[四]

　　注[一]言踊贵也。
    注[二]说文：“禀，赐谷也。”音笔锦反。
    注[三]大戴礼曰：“六十无妻曰□，五十无夫曰寡。”礼记曰：“幼而无父曰孤，老而无子曰独。”尔雅曰：“笃，困也。”苍颉篇曰：“□，病也。”汉律今亡。
    注[四]职犹常也。
    扬武将军马成等拔舒，获李宪。
    二月，大司马吴汉拔朐，获董宪、庞萌，山东悉平。诸将还京师，置酒赏赐。
    三月，公孙述遣将任满寇南郡。[一]

　　注[一]今荆州也。
    夏四月丙子，幸长安，始谒高庙，遂有事十一陵。[一]

　　注[一]有事谓祭也。左传曰：“有事于太庙。”高祖长陵，惠帝安陵，文帝霸陵，景帝阳陵，武帝茂陵，昭帝平陵，宣帝杜陵，元帝渭陵，成帝延陵，哀帝义陵，平帝康陵。
    遣虎牙大将军盖延等七将军从陇道伐公孙述。
    五月己未，至自长安。
    隗嚣反，盖延等因与嚣战于陇s，诸将败绩。
    辛丑，诏曰：“惟天水、陇西、安定、北地[一]吏人为隗嚣所诖误者，[二]又三辅遭难赤眉，有犯法不道者，[三]自殊死以下，皆赦除之。”

　　注[一]并郡名。天水今秦州，安定今泾州，北地今宁州，陇西今渭州。
    注[二]说文曰：“诖亦误也。”音古卖反。
    注[三]前书音义曰：“律：杀不辜一家三人为不道。”
    六月辛卯，诏曰：“夫张官置吏，所以为人也。[一]今百姓遭难，户口耗少，而县官吏职所置尚繁，其令司隶、州牧[二]各实所部，省减吏员。县国不足置长吏可并合者，[三]上大司徒、大司空二府。”于是条奏并省四百余县，吏职减损，十置其一。

　　注[一]管子曰：“张官置吏，所以奉主之法。”
    注[二]汉官仪曰：“司隶校尉部河南、河内、右扶风、左冯翊、京兆、河东、弘农七郡于河南洛阳，故谓东京为‘司隶’。”
    注[三]并音必政反。
    代郡太守刘兴击卢芳将贾览于高柳，战殁。[一]

　　注[一]高柳，县，属代郡，故城在今云州定襄县。
    初，乐浪人王调据郡不服。[一]秋，遣乐浪太守王遵击之，郡吏杀调降。

　　注[一]乐浪，郡，故朝鲜国也，在辽东。
    遣前将军李通率二将军，与公孙述将战于西城，破之。[一]

　　注[一]西城，县，属汉中，今金州县也。
    夏，蝗。
    秋九月庚子，赦乐浪谋反大逆殊死已下。
    丙寅晦，日有食之。
    冬十月丁丑，诏曰：“吾德薄不明，寇贼为害，强弱相陵，元元失所。诗云：‘日月告凶，不用其行。’[一]永念厥咎，内疚于心。[二]其□公卿举贤良p方正各一人；[三]百僚并上封事，无有隐讳；[四]有司修职，务遵法度。”

　　注[一]诗小雅郑玄注云：“告凶，告天下凶亡之征也。行，道度也。不用之者，谓相干犯。”
    注[二]疚，病也。诗曰：“忧心孔疚。”
    注[三]武帝建元元年，始诏举贤良方正p直言极谏之士也。
    注[四]宣帝始令k臣得奏封事，以知下情。
    十一月丁卯，诏王莽时吏人没入为奴婢不应旧法者，皆免为庶人。
    十二月壬辰，大司空宋弘免。
    癸巳，诏曰：“顷者师旅未解，用度不足，故行什一之税。[一]今军士屯田，粮储差积。[二]其令郡国收见田租三十税一，如旧制。”[三]

　　注[一]谓十分而税其一也。孟子曰：“夏五十而贡，殷七十而助，周百亩而彻，其实皆什一也。”
    注[二]武帝初通西域，始置校尉屯田。
    注[三]景帝二年，令人田租三十而税一，今依景帝，故云“旧制”。
    隗嚣遣将行巡寇扶风，[一]征西大将军冯异拒破之。

　　注[一]行，姓；巡，名。汉有行佑，为赵相，见风俗通。
    是岁，初罢郡国都尉官。始遣列侯就国。匈奴遣使来献，使中郎将报命。[一]

　　注[一]汉官仪曰：“使匈奴中郎将，拥节，秩比二千石。”匈奴传云：“令中郎将韩统报命，赂遗金币。”
    七年春正月丙申，诏中都官p三辅p郡p国出系囚，非犯殊死，皆一切勿案其罪。见徒免为庶*(民)**[人]*。耐罪亡命，吏以文除之。[一]

　　注[一]耐，轻刑之名。前书音义曰：“一岁刑为罚作，二岁刑已上为耐。”耐音乃代反。亡命谓犯耐罪而背名逃者。令吏为文簿，记其姓名而除其罪，恐遂逃不归，因失名籍。
    又诏曰：“世以厚葬为德，薄终为鄙，至于富者奢僭，贫者单财，[一]法令不能禁，礼义不能止，仓卒乃知其咎。[二]其布告天下，令知忠臣p孝子p慈兄p悌弟薄葬送终之义。”

　　注[一]单，尽也。
    注[二]仓卒谓丧乱也。诸厚葬者皆被发掘，故乃知其咎。咎，恶也。
    二月辛巳，罢护漕都尉官。
    三月丁酉，诏曰：“今国有军，并多精勇，宜且罢轻车p骑士、材官p楼船士及军假吏，[一]令还复民伍。”

　　注[一]汉官仪曰：“高祖命天下郡国选能引关蹶张，材力武猛者，以为轻车p骑士、材官、楼船，常以立秋后讲肄课试，各有员数。平地用车骑，山阻用材官，水泉用楼船。”军假吏谓军中权置吏也。
    今悉罢之。
    公孙述立隗嚣为朔宁王。
    癸亥晦，日有食之，避正殿，兵，不听事五日。诏曰：“吾德薄致灾，谪见日月，[一]战栗恐惧，夫何言哉！今方念愆，庶消厥咎。其令有司各修职任，奉遵法度，惠兹元元。百僚各上封事，无有所讳。其上书者，不得言圣。”

　　注[一]谪，责也。音直革反。左传曰：“人君为政不用善，自取谪于日月之灾也。”
    夏四月壬午，诏曰：“比阴阳错谬，日月薄食。百姓有过，在予一人，大赦天下。
    公p卿p司隶p州牧举贤良p方正各一人，遣诣公车，朕将览试焉。”[一]

　　注[一]公车，门名。公车所在，因以名焉。汉官仪曰：“公车*[司马]*掌殿司马门，天下上事及征召皆总领之。”
    五月戊戌，前将军李通为大司空。
    甲寅，诏吏人遭饥乱及为青p徐贼所略为奴婢下妻，欲去留者，恣听之。[一]　　敢拘制不还，以卖人法从事。[二]

　　注[一]杜预*[注]*左传云：“不以道取为略。”
    注[二]言从卖人之事以结其罪。
    是夏，连雨水。
    汉忠将军王常为横野大将军。
    八月丁亥，封前河闲王邵为河闲王。
    隗嚣寇安定，征西大将军冯异p征虏将军祭遵击却之。
    冬，卢芳所置朔方太守田飒p[一]云中太守乔扈各举郡降。

　　注[一]音立。
    是岁，省长水p射声二校尉官。[一]

　　注[一]前书音义曰：“长水，地名，胡骑所屯。射声谓工射者也，夜中闻声则射之，因以为名。”二校尉皆武帝置，今省之。
    八年春正月，中郎将来歙袭略阳，[一]杀隗嚣守将而据其城。

　　注[一]县名，属天水郡，故城在今秦州陇城县西北。
    夏四月，司隶校尉傅抗下狱死。
    隗嚣攻来歙，不能下。闰月，帝自征嚣，河西*(太守)**[大将军]*窦融率五郡太守与车驾会高平。[一]陇右溃，隗嚣奔西城，遣大司马吴汉p征南大将军岑彭围之；进幸上，不降，[二]命虎牙大将军盖延p建威大将军耿m攻之。

　　注[一]五郡谓陇西p金城p天水、酒泉p张掖。高平，县名，属安定，后改为*(高)*平*[高]*，今原州县。
    注[二]上，县名，属陇西郡，故戎邑，今秦州县。
    颍川盗贼寇没属县，河东守守兵亦叛，京师骚动。
    秋，大水。
    八月，帝自上晨夜东驰。九月乙卯，车驾还宫。
    庚申，帝自征颍川盗贼，皆降。
    安丘侯张步叛归琅邪，[一]琅邪太守陈俊讨获之。

　　注[一]安丘，县，属北海郡，今密州县，有渠丘亭。
    戊寅，至自颍川。
    冬十月丙午，幸怀。十一月乙丑，至自怀。
    公孙述遣兵救隗嚣，吴汉p盖延等还军长安。天水p陇西复反归嚣。
    十二月，高句丽王遣使奉贡。
    是岁大水。[一]

　　注[一]左传曰：“平原出水为大水。”
    九年春正月，隗嚣病死，其将王元p周宗复立嚣子纯为王。
    徙e门吏人于太原。
    三月辛亥，初置青巾左校尉官。
    公孙述遣将田戎p任满据荆门。[一]

　　注[一]水经注曰：“江水东历荆门p虎牙之闲。荆门山在南，上合下开，其状似门，虎牙山在北，石壁色红，闲有白文类牙，故以名也。此二山，楚之西塞也。”
    在今硖州夷陵县东南。
    夏六月丙戌，幸缑氏，登S辕。[一]

　　注[一]缑氏县有缑氏山，S辕山有S辕n，并在洛阳之东南。
    遣大司马吴汉率四将军击卢芳将贾览于高柳，战不利。
    秋八月，遣中郎将来歙监征西大将军冯异等五将军讨隗纯于天水。
    骠骑大将军杜茂与贾览战于繁，[一]茂军败绩。

　　注[一]县名，属e门郡，今代州县。
    是岁，省关都尉，[一]复置护羌校尉官。[二]

　　注[一]前书曰秦官也，武帝置。
    注[二]汉官仪曰：“武帝置，秩比二千石，持节，以护西羌。王莽乱，遂罢。”
    时班彪议，宜复其官，以理冤结。帝从之，以牛邯为护羌校尉，都于陇西令居县。
    十年春正月，大司马吴汉率捕虏将军王霸等五将军击贾览于高柳，匈奴遣骑救览，诸将与战，却之。
    修理长安高庙。
    夏，征西大将军冯异破公孙述将赵匡于天水，斩之。征西大将军冯异薨。
    秋八月己亥，幸长安，祠高庙，遂有事十一陵。
    戊戌，进幸F。[一]隗嚣将高峻降。

　　注[一]县名，属右扶风，故城在今陇州F源县。
    冬十月，中郎将来歙等大破隗纯于落门，[一]其将王元奔蜀，纯与周宗降，陇右平。

　　注[一]前书曰天水冀县有落门聚，在今渭州陇西县东南；有落门山，落门水出焉。
    先零羌寇金城p陇西，[一]来歙率诸将击羌于五溪，大破之。[二]

　　注[一]金城，郡，故城在今兰州广武县之西南。
    注[二]续汉志曰陇西襄武县有五溪聚。
    庚寅，车驾还宫。
    是岁，省定襄郡，[一]徙其民于西河。[二]泗水王歙薨。淄川王终薨。

　　注[一]定襄故城在今胜州界。
    注[二]郡名，今石州离石县。
    十一年春二月己卯，诏曰：“天地之性人为贵。其杀奴婢，不得减罪。”
    *[三月]*己酉，幸南阳；还，幸章陵，祠园陵。
    城阳王祉薨。
    庚午，车驾还宫。
    闰月，征南大将军岑彭率三将军与公孙述将田戎p任满战于荆门，大破之，获任满。威虏将军冯骏围田戎于江州，[一]岑彭遂率舟师伐公孙述，平巴郡。

　　注[一]县名，属巴郡，今渝州巴县。
    夏四月丁卯，省大司徒司直官。[一]

　　注[一]汉官仪曰：“武帝置丞相司直，元寿二年改丞相为大司徒，司直仍旧。”
    今省。
    先零羌寇临洮。[一]

　　注[一]县名，属陇西郡，故城在今岷州。
    六月，中郎将来歙率扬武将军马成破公孙述将王元p环安于下辩。[一]安遣闲人刺杀中郎将来歙。[二]帝自将征公孙述。秋七月，次长安。[三]八月，岑彭破公孙述将侯丹于黄石。[四]辅威将军臧宫与公孙述将延岑战于沈水，大破之。
    [五]王元降。至自长安。

　　注[一]县名，属武都郡，今成州同谷县，旧名武]城。
    注[二]闲，谍也，谓伺候闲隙也。
    注[三]左传例曰：“凡师出一宿为舍，再宿为信，过信为次。”
    注[四]即黄石滩也。水经注曰：“江水自涪陵东出百里而届于黄石。”在今涪州涪陵县。
    注[五]水经注曰：“沈水出广汉县，下入涪水。”本或作“沉水”及“沅水”者，并非。
    癸亥，诏曰：“敢灸灼奴婢，论如律，免所灸灼者为庶*(民)**[人]*。”
    冬十月壬午，诏除奴婢射伤人□市律。
    公孙述遣闲人刺杀征南大将军岑彭。
    马成平武都，因陇西太守马援击破先零羌，徙致天水p陇西p扶风。
    十二月，大司马吴汉率舟师伐公孙述。
    是岁，省朔方牧，并并州。[一]初断州牧自还奏事。[二]

　　注[一]朔方，郡，在今夏州朔方县北，上并音必政反。
    注[二]前书音义曰“刺史每岁尽则入奏事京师”，今断之。哀帝改刺史曰州牧。
    十二年春正月，大司马吴汉与公孙述将史兴战于武阳，斩之。[一]

　　注[一]武阳，县，属犍为郡，故城在今眉州隆山县东也。
    三月癸酉，诏陇p蜀民被略为奴婢自讼者，及狱官未报，一切免为庶*(民)**[人]*。
    夏，甘露降南行唐。[一]六月，黄龙见东阿。[二]

　　注[一]县名，属常山郡，今恒州县。
    注[二]今济州县。
    秋七月，威虏将军冯骏拔江州，获田戎。九月，吴汉大破公孙述将谢丰于广都，斩之。[一]辅威将军臧宫拔涪城，斩公孙恢。[二]

　　注[一]广都，今益州。
    注[二]涪城，今绵州县也。恢，述之弟。
    大司空李通罢。
    冬十一月戊寅，吴汉p臧宫与公孙述战于成都，大破之。述被创，夜死。辛巳，吴汉屠成都，夷述宗族及延岑等。[一]

　　注[一]广雅曰：“夷犹灭也。”
    十二月辛卯，扬武将军马成行大司空事。
    是岁，九真徼外蛮夷张游率种人内属，[一]封为归汉里君。省金城郡属陇西。
    参狼羌寇武都，[二]陇西太守马援讨降之。诏边吏力不足战则守，追虏料敌不拘以逗留法。[三]横野大将军王常薨。遣骠骑大将军杜茂将郡施刑屯北边，[四]　　筑亭候，[五]修烽燧。[六]

　　注[一]九真，今爱州县。
    注[二]武都，今武州也。参音所今反。
    注[三]说文曰：“逗，留止也。”前书音义曰：“逗是曲行避敌也”。汉法，军行逗留畏□者斩。追虏或近或远，量敌进退，不拘以军法，直取胜敌为务也。逗，古住字。
    注[四]施，读曰□。□，解也。前书音义曰：“谓有赦令去其钳K赭衣，谓之□刑。”
    注[五]亭候，伺候望敌之所。前书曰，秦法十里一亭，亭有长，汉因之不改。
    注[六]前书音义曰：“边方备警急，作高土台，台上作桔剑桔酵酚卸盗悖以薪草置其中，常低之，有寇即燃火举之，以相告，曰烽。又多积薪，寇至即燔之，望其，曰燧。昼则燔燧，夜乃举烽。”广雅曰：“兜零，笼也。”
    十三年春正月庚申，大司徒侯霸薨。
    戊子，诏曰：“往年已□郡国，异味不得有所献御，今犹未止，非徒有豫养导择之劳，[一]至乃烦扰道上，疲费过所。其令太官勿复受。[二]明□下以远方口实所以荐宗庙，自如旧制。”[三]

　　注[一]豫养谓未至献时豫前养之。导亦择也。
    注[二]续汉志曰：“太官令一人，秩六百石，掌御膳饮食。”
    注[三]汉官仪曰：“口实，膳羞之事也。”
    二月，遣捕虏将军马武屯沱河以备匈奴。卢芳自五原亡入匈奴。
    丙辰，诏曰：“长沙王兴、真定王得、河闲王邵、中山王茂，皆袭爵为王，不应经义。[一]其以兴为临湘侯，[二]得为真定侯，邵为乐成侯，[三]茂为单父侯。”
    [四]其宗室及绝国封侯者凡一百三十七人。丁巳，降赵王良为赵公，太原王章为齐公，鲁王兴为鲁公。庚午，以殷绍嘉公孔安为宋公，周承休公姬*(常)**[武]*为]公。省并西京十三国：广平属钜鹿，真定属常山，河闲属信都，城阳属琅邪，泗水属广陵，淄川属高密，胶东属北海，六安属庐江，广阳属上谷。[五]

　　注[一]以其服属既疏，不当袭爵为王。
    注[二]临湘，县，今潭州长沙县。
    注[三]乐成，县，故城在今瀛州乐*(府)**[寿]*县西北。
    注[四]今宋州县。音善甫。
    注[五]据此惟有九国，云“十三”，误也。
    三月辛未，沛郡太守韩歆为大司徒。丙子，行大司空马成罢。
    夏四月，大司马吴汉自蜀还京师，于是大飨将士，班劳策勋。[一]功臣增邑更封，凡三百六十五人。其外戚恩泽封者四十五人。罢左右将军官。[二]建威大将军耿m罢。

　　注[一]班，布也。谓布劳来之。其有功者，以策书纪其勋也。劳音力到反。
    注[二]前书曰左右将军，周官也，秦、汉因之。至此罢。
    益州传送公孙述瞽师、郊庙乐器、葆车、舆辇、于是法物始备。[一]时兵革既息，天下少事，文书调役，务从简寡，[二]至乃十存一焉。

　　注[一]瞽，无目之人也。为乐师，取其无所见，于音声审也。郊庙之器，M彝之属也。乐器，钟磬之属。葆车谓上建羽葆也。合聚五羽名为葆。舆者，车之总名也。辇者，驾人以行。法物谓大驾卤簿仪式也。时草创未暇，今得之始备。
    注[二]调谓发也。
    甲寅，冀州牧窦融为大司空。
    五月，匈奴寇河东。
    秋七月，广汉徼外白马羌豪率种人内属。[一]

　　注[一]广汉，今益州雒县也。徼犹塞也，音吉吊反。羌有百五十四种，在广汉西北者为白马羌。
    九月，日南徼外蛮夷献白雉、白兔。[一]

　　注[一]日南，郡，属交州。
    冬十二月甲寅，诏益州民自八年以来被略为奴婢者，[一]皆一切免为庶*(民)**[人]*；或依托为人下妻，欲去者，恣听之；敢拘留者，比青、徐二州以略人法从事。

　　注[一]谓公孙述时也。
    复置金城郡。[一]

　　注[一]前年省并陇西。
    十四年春正月，起南宫前殿。
    匈奴遣使奉献，使中郎将报命。[一]

　　注[一]中郎将刘襄也。
    夏四月辛巳，封孔子后志为锍珊睢[一]

　　注[一]平帝封孔均为成侯。志，均子也。古今志曰志时为密令。
    越`人任贵自称太守，遣使奉计。[一]

　　注[一]越`，郡，武帝置，本邛都也。`，水名，因越`水而置郡，故以名焉。
    计谓人庶名籍，若今计帐。
    秋九月，平城人贾丹杀卢芳将尹由来降。[一]

　　注[一]平城属e门郡，今云州定襄县也。
    是岁，会稽大疫。[一]莎车国、鄯善国遣使奉献。[二]

　　注[一]会稽，今越州县。
    注[二]莎车、鄯善，并西域国名。鄯音市战反。
    十二月癸卯，诏益、凉二州奴婢，自八年以来自讼在所官，一切免为庶*(民)**[人]*，卖者无还直。
    十五年春正月辛丑，大司徒韩歆免，自杀。[一]

　　注[一]事见侯霸传。
    丁未，有星孛于昴。
    汝南太守欧阳歙为大司徒。建义大将军朱佑罢。
    丁未，有星孛于营室。
    二月，徙e门、代郡、上谷三郡民，置常*[山]*关、居庸关以东。[一]

　　注[一]前书曰代郡有常山关，上谷郡居庸县有关。时胡寇数犯边，故徙之。
    初，巴蜀既平，大司马吴汉上书请封皇子，不许，重奏连岁。三月，乃诏k臣议。大司空融、固始侯通、胶东侯复、高密侯禹、太常登等奏议曰：“古者封建诸侯，以藩屏京师。[一]周封八百，[二]同姓诸姬并为建国，[三]夹辅王室，尊事天子，享国永长，为后世法。故诗云：‘大启尔宇，为周室辅。’[四]高祖圣德，光有天下，亦务亲亲，封立兄弟诸子，不违旧章。陛下德横天地，兴复宗统，锏律脱，亲睦九族，[五]功臣宗室，咸蒙封爵，多受广地，或连属县。今皇子赖天，能胜衣趋拜，陛下恭谦克让，抑而未议，k臣百姓，莫不失望。宜因盛夏吉时，定号位，以广藩辅，[六]明亲亲，尊宗庙，重社稷，应古合旧，厌塞心。臣请大司空上舆地图，[七]太常择吉日，具礼仪。”制曰：“可。”

　　注[一]藩，蓠也。屏，蔽也。诗大雅曰：“介人维藩，大邦维屏。”毛苌注曰：
    "当用公卿诸侯为藩屏也。”公羊传曰：“京者何？大也。师者何？也。天子之居，必*(有)**[以]*大之辞言之。”
    注[二]史记曰“唐、虞协和万国，逮于夏、商，或数千，盖周封八百”也。
    注[三]左传曰：“虞、□、焦、滑、霍、杨、韩、魏，皆姬姓也。”
    注[四]诗鲁颂也。宇，居也。周成王封周公子伯禽于鲁。言大开尔居，以为我周家之辅。
    注[五]孔安国注尚书云：“九族谓上至高祖，下至玄孙。”
    注[六]礼记月令：“天子孟夏迎夏于南郊，还，乃封诸侯，行爵出禄。”
    注[七]广雅曰：“舆，载也。”言载在地者，皆图画之。司空掌土地，故命上之。
    夏四月戊申，以太牢告祠宗庙。丁巳，使大司空融告庙，封皇子辅为右翊公，英为楚公，阳为东海公，康为济南公，苍为东平公，延为淮阳公，荆为山阳公，衡为临淮公，焉为左翊公，京为琅邪公。癸丑，追谥兄伯升为齐武公，兄仲为鲁哀公。
    六月庚午，复置屯骑、长水、射声三校尉官；[一]改青巾左校尉为越骑校尉。

　　注[一]七年罢。
    诏下州郡检核垦田顷亩[一]及户口年纪，又考实二千石长吏阿枉不平者。

　　注[一]垦，辟也。
    冬十一月甲戌，大司徒欧阳歙下狱死。十二月庚午，关内侯戴涉为大司徒。
    卢芳自匈奴入居高柳。
    是岁，骠骑大将军杜茂免。虎牙大将军盖延薨。
    十六年春二月，交址女子征侧反，略有城邑。
    三月辛丑晦，日有蚀之。
    秋九月，河南尹张臣爸羁な厥余人，坐度田不实，皆下狱死。[一]

　　注[一]东观记曰：“刺史太守多为诈巧，不务实核，苟以度田为名，聚人田中，并度庐屋里落，聚人遮道啼呼。”
    郡国大姓及兵长、k盗处处并起，攻劫在所，害杀长吏。郡县追讨，到则解散，去复屯结。青、徐、幽、冀四州尤甚。冬十月，遣使者下郡国，听k盗自相纠`，[一]五人共斩一人者，除其罪。吏虽逗留回避故纵者，皆勿问，听以禽讨为效。其牧守令长坐界内盗贼而不收捕者，又以畏□捐城委守者，皆不以为负，[二]但取获贼多少为殿最，[三]唯蔽匿者乃罪之。于是更相追捕，贼并解散。
    徙其魁帅于它郡，赋田受禀，使安生业。自是牛马放牧，邑门不闭。

　　注[一]`犹发也。音它狄反。
    注[二]委守谓□其所守也。
    注[三]殿，后也。谓课居后也。最，凡要之首也。言课居先也。
    卢芳遣使乞降。十二月甲辰，封芳为代王。
    初，王莽乱后，货币杂用布、帛、金、粟。是岁，始行五铢钱。[一]

　　注[一]武帝始为五铢钱，王莽时废，今始行之。
    十七年春正月，赵公良薨。
    二月乙*(亥)**[未]*晦，日有食之。[一]

　　注[一]东观记曰：“上以日食避正殿，读图谶多，御坐庑下浅露，中风发疾，苦眩甚。左右有白大司马史，病苦如此，不能动摇。自强从公，出乘，以车行数里，病差。四月二日，车驾宿偃师。病差数日，入南阳界，到叶。以车骑省，留数日行，黎阳兵马千余匹，遂到章陵，起居平愈。”
    夏四月乙卯，南巡狩，皇太子及右翊公辅、楚公英、东海公阳、济南公康、东平公苍从，幸颍川，进幸叶、章陵。[一]五月乙卯，车驾还宫。

　　注[一]叶，县，故楚叶公邑，属南*[阳]*郡，今许州县也。叶音式涉反。
    六月癸巳，临淮公衡薨。
    秋七月，妖巫李广等k起据皖城，[一]遣虎贲中郎将马援、骠骑将军段志讨之。
    九月，破皖城，斩李广等。

　　注[一]县名，属庐江郡，故城在今舒州，有皖水。音下板反。
    冬十月辛巳，废皇后郭氏为中山太后，立贵人阴氏为皇后。进右翊公辅为中山王，食常山郡。[一]其余九国公，皆即旧封进爵为王。

　　注[一]本恒山郡，避文帝讳改为常山，故城在今赵州元氏县西。
    甲申，幸章陵。修园庙，祠旧宅，观田庐，置酒作乐，赏赐。时宗室诸母因酣悦，相与语曰：“文叔少时谨信，与人不款曲，唯直柔耳。今乃能如此！”帝闻之，大笑曰：“吾理天下，亦欲以柔道行之。”乃悉为舂陵宗室起祠堂。有五凤皇见于颍川之郏县。[一]十二月，至自章陵。

　　注[一]郏，今汝州郏城县也。东观记曰：“凤高八尺，五彩，k鸟并从，行列盖地数顷，停一十七日。”
    是岁，莎车国遣使贡献。
    十八年春二月，蜀郡守将史歆叛，遣大司马吴汉率二将军讨之，围成都。
    甲寅，西巡狩，幸长安。三月壬午，祠高庙，遂有事十一陵。历冯翊界，进幸蒲n，祠后土。[一]夏四月*(甲戌)**[癸酉]*车驾还宫。

　　注[一]汉官仪曰：“祭地于河东汾阴后土宫。宫曲入河，古之祭地，泽中方丘也。
    以夏至日祭，其礼仪如祭天。”蒲n，县，属河东郡。后土祠在今蒲州汾阴县西北。
    *(癸酉)**[甲戌]*，诏曰：“今边郡盗谷五十斛，罪至于死，开残吏妄杀之路，其蠲除此法，同之内郡。”
    遣伏波将军马援率楼船将军段志等击交址贼征侧等。
    *(戊)**[甲]*申，幸河内。戊子，至自河内。
    五月，旱。
    卢芳复亡入匈奴。
    秋七月，吴汉拔成都，斩史歆等。壬戌，赦益州所部殊死已下。
    冬十月庚辰，幸宜城。[一]还，祠章陵。十二月乙丑，车驾还宫。

　　注[一]县，属南郡，楚之鄢邑也，故城在今襄州率道县南。
    是岁，罢州牧，置刺史。[一]

　　注[一]武帝元封五年初置部刺史，掌奉诏条察州，秩六百石，员十三人。成帝绥和元年更名牧，秩二千石。哀帝建平二年复为刺史，元寿二年复为牧。经王莽变革，至建武元年复置牧，今改置刺史。
    十九年春正月庚子，追尊孝宣皇帝曰中宗。始祠昭帝、元帝于太庙，[一]成帝、哀帝、平帝于长安，舂陵节侯以下四世于章陵。

　　注[一]汉官仪曰：“光武第虽十二，于父子之次，于成帝为兄弟，于哀帝为诸父，于平帝为祖父，皆不可为之后。上至元帝，于光武为父，故上继元帝而为九代。
    故河图云‘赤九会昌’，谓光武也。”然则宣帝为*(曾)*祖，故追尊及祠之。
    妖巫单臣、傅镇等反，据原武，遣太中大夫臧宫围之。夏四月，拔原武，斩臣、镇等。
    伏波将军马援破交址，斩征侧等。因击破九真贼都阳等，降之。
    闰月戊申，进赵、齐、鲁三国公爵为王。
    六月戊申，诏曰：“春秋之义，立子以贵。[一]东海王阳，皇后之子，宜承大统。
    皇太子强，崇执谦退，愿备藩国。父子之情，重久违之。其以强为东海王，立阳为皇太子，改名庄。”

　　注[一]公羊传曰：“立嫡以长不以贤，立子以贵不以长。桓公何以贵？母贵也。
    母贵则子*[何以]*贵？子以母贵，母以子贵。”
    秋九月，南巡狩。壬申，幸南阳，进幸汝南南顿县舍，置酒会，赐吏人，复南顿田租岁。父老前叩头言：“皇考居此日久，陛下识知寺舍，[一]每来辄加厚恩，愿赐复十年。”帝曰：“天下重器，常恐不任，日复一日，安敢远期十岁乎？”
    吏人又言：“陛下实惜之，何言谦也？”帝大笑，复增一岁。进幸淮阳、梁、沛。

　　注[一]蔡邕独断曰：“陛，阶陛也。与天子言不敢指斥，故云陛下。”风俗通曰：
    "寺，司也。诸官府所止皆曰寺。”光武尝从皇考至南顿，故识知官府舍宇。
    西南夷寇益州郡，[一]遣武威将军刘尚讨之。越`太守任贵谋叛，十二月，刘尚袭贵，诛之。

　　注[一]常璩华阳国志云：“武帝元封二年叟夷反，将军郭昌讨平之，因开为益州郡。”故城在今昆州晋宁县是也。
    是岁，复置函谷关都尉。[一]修西京宫室。

　　注[一]九年省，今复置。
    二十年春二月戊子，车驾还宫。
    夏四月庚辰，大司徒戴涉下狱死。[一]大司空窦融免。

　　注[一]古今注曰：“坐入故太公仓令奚涉罪。”
    五月辛亥，大司马吴汉薨。
    匈奴寇上党、天水，遂至扶风。
    六月庚寅，广汉太守蔡茂为大司徒，太仆朱浮为大司空。壬辰，左中郎将刘隆为骠骑将军，行大司马事。[一]

　　注[一]武帝省太尉，置大司马将军；成帝赐金印紫绶，置官属，禄比丞相；哀帝去将军，位在司徒上。见前书。
    乙未，徙中山王辅为沛王。
    秋，东夷韩国人率诣乐浪内附。[一]

　　注[一]东夷有辰韩、卞韩、马韩，谓之三韩国也。
    冬十月，东巡狩。甲午，幸鲁，进幸东海、楚、沛国。
    十二月，匈奴寇天水。
    壬寅，车驾还宫。
    是岁，省五原郡，徙其吏人置河东。复济阳县缫哿岁。
    二十一年春正月，武威将军刘尚破益州夷，平之。
    夏四月，安定属国胡叛，屯聚青山，[一]遣将兵长史陈欣讨平之。[二]

　　注[一]青山在今庆州马岭县西北。
    注[二]欣音欣。
    秋，鲜卑寇辽东，辽东太守祭肜大破之。
    冬十月，遣伏波将军马援出塞击乌桓，不克。
    匈奴寇上谷、中山。
    其冬，鄯善王、车师王等十六国皆遣子入侍奉献，愿请都护。[一]帝以中国初定，未遑外事，乃还其侍子，厚加赏赐。

　　注[一]都护，宣帝置，始以郑吉为之，秩比二千石。都，总也。言总护南北道。
    居乌垒城，察西域诸国动静以闻。事见前书。
    二十二年春闰月丙戌，幸长安，祠高庙，遂有事十一陵。二月己巳，至自长安。
    夏五月乙未晦，日有食之。
    秋七月，司隶校尉苏邺下狱死。
    九月戊辰，地震裂。制诏曰：“日者地震，南阳尤甚。夫地者，任物至重，静而不动者也。而今震裂，咎在君上。鬼神不顺无德，b殃将及吏人，朕甚惧焉。
    其令南阳勿输今年田租刍f。遣谒者案行，其死罪系囚在戊辰以前，减死罪一等；徒皆□解钳，衣丝絮。[一]赐郡中居人压死者棺钱，人三千。其口赋逋税而庐宅尤破坏者，勿收责。[二]吏人死亡，或在坏垣毁屋之下，而家羸弱不能收拾者，其以见钱谷取佣，为寻求之。”

　　注[一]□，解脱也。仓颉篇曰：“钳，K也。”音奇炎反。前书音义曰：“K，足钳也。”音徒计反，又大盖反。旧法，在徒役者不得衣丝絮，今赦许之。
    注[二]汉仪注曰：“人年十五至五十六出赋钱，人百二十，为一g。又七岁至十四出口钱，人二十，以供天子；至武帝时又口加三钱，以补车骑马。”逋税谓欠田租也。
    冬十月壬子，大司空朱浮免。癸丑，光禄勋杜林为大司空。
    是岁，齐王章薨。青州蝗。匈奴K日逐王比[一]遣使诣渔阳请和亲，使中郎将李茂报命。乌桓击破匈奴，匈奴北徙，幕南地空。[二]诏罢诸边郡亭候吏卒。

　　注[一]音于六反。K音纪言反。比，其名也。
    注[二]前书音义曰：“沙土曰幕，即今碛也。”
    二十三年春正月，南郡蛮叛，遣武威将军刘尚讨破之，徙其种人于江夏。[一]

　　注[一]郡名，故城在今安州云梦县东南。
    夏五月丁卯，大司徒蔡茂薨。
    秋八月丙戌，大司空杜林薨。
    九月辛未，陈留太守玉况为大司徒。[一]

　　注[一]况字文伯，京兆人。玉音肃。
    冬十月丙申，太仆张纯为大司空。
    高句丽率种人诣乐浪内属。
    十二月，武陵蛮叛，寇掠郡县，遣刘尚讨之，战于沅水，[一]尚军败殁。

　　注[一]武陵，郡，今朗州也。沅，水名，出柯，东北过临沅县，至长沙入洞庭湖。
    是岁，匈奴K日逐王比率部曲遣使诣西河内附。
    二十四年春正月乙亥，大赦天下。
    匈奴K日逐王比遣使款五原塞，求I御北虏。
    秋七月，武陵蛮寇临沅，[一]遣谒者李嵩、中山太守马成讨蛮，不克，于是伏波将军马援率四将军讨之。

　　注[一]县名，属武陵郡，故城在今朗州武陵县。
    诏有司申明旧制阿附蕃王法。[一]

　　注[一]武帝时有淮南、衡山之谋，作左官之律，设附益之法。前书音义曰：“人道尚右，言舍天子，仕诸侯为左官。左，僻也。”阿曲附益王侯者，将有重法。
    是为旧制，今更申明之。
    冬十月，匈奴K日逐王比自立为南单于，于是分为南、北匈奴。
    二十五春正月，辽东徼外貊人[一]寇右北平、渔阳、上谷、太原，辽东太守祭肜招降之。乌桓大人来朝。[二]

　　注[一]貊人，秽貊国人也。貊音陌。
    注[二]大人谓渠帅也。
    南单于遣使诣阙贡献，奉蕃称臣；又遣其左贤王击破北匈奴，却地千余里。三月，南单于遣子入侍。
    戊申晦，日有食之。
    伏波将军马援等破武陵蛮于临沅。冬十月，叛蛮悉降。
    夫余王遣使奉献。[一]

　　注[一]夫余国在海东，去玄菟千里余。
    是岁，乌桓大人率内属，诣阙朝贡。
    二十六年*[春]*正月，诏有司增百官奉。[一]其千石已上，减于西京旧制；六百石已下，增于旧秩。

　　注[一]续汉志曰：“大将军、三公奉月三百五十斛，秩中二千石奉月百八十斛，二千石月百二十斛，比二千石月百斛，千石月九十斛，比千石月八十斛，六百石月七十斛，比六百石月五十五斛，四百石月五十斛，比四百石月四十五斛，三百石月四十斛，比三百石月三十七斛，二百石月三十斛，比二百石月二十七斛，百石月十六斛，斗食月十一斛，佐史月八斛。凡诸受奉，钱谷各半。”奉音扶用反。
    初作寿陵。[一]将作大匠窦融上言园陵广袤，无虑所用。[二]帝曰：“古者帝王之葬，皆陶人瓦器，木车茅马，[三]使后世之人不知其处。太宗识终始之义，景帝能述遵孝道，遭天下反复，而霸陵独完受其福，岂不美哉！[四]今所制地不过二三顷，无为山陵，陂池裁令流水而已。”[五]

　　注[一]初作陵未有名，故号寿陵，盖取久长之义也。汉自文帝以后皆预作陵，今循旧制也。
    注[二]前书曰：“将作少府，秦官，掌宫室，景帝改为大匠，秩二千石。”说文曰：“南北曰袤，东西曰广。”广雅曰：“无虑，都凡也。”谓请园陵都凡制度也。袤音茂。
    注[三]礼曰：“涂车刍灵，自古有之。”郑玄注云：“刍灵，东茅为人马也。”
    注[四]谓赤眉入长安，惟霸陵不掘。
    注[五]言不起山陵，裁令封土，陂池不停水而已。陂音普何反。池音徒何反。
    遣中郎将段郴授南单于玺绶，令入居云中，[一]始置使匈奴中郎将，将兵]护之。[二]南单于遣子入侍，奉奏诣阙。于是云中、五原、朔方、北地、定襄、e门、上谷、代八郡民归于本土。遣谒者分将施刑补理城郭。[三]发遣边民在中国者，布还诸县，皆赐以装钱，转输给食。[四]

　　注[一]郡名，在今胜州北。郴音丑林反。
    注[二]中郎将即段郴也。汉官仪曰“使匈奴中郎将屯西河美稷县”也。
    注[三]施与□同，解见上。
    注[四]东观记曰：“时城郭丘墟，扫地更为，上悔前徙之。”
    二十七年夏四月戊午，大司徒玉况薨。
    五月丁丑，诏曰：“昔契作司徒，禹作司空，皆无‘大’名，其令二府去‘大’。”
    [一]又改大司马为太尉。骠骑大将军行大司马刘隆即日罢，太仆赵□为太尉，大司农冯勤为司徒。

　　注[一]朱佑奏宜令三公并去“大”名，以法经典，帝从其议。
    益州郡徼外蛮夷率种人内属。
    北匈奴遣使诣武威乞和亲。[一]

　　注[一]武威，郡，故城在今凉州姑臧县西北，故凉城是也。
    冬，鲁王兴、齐王石始就国。
    二十八年春正月己巳，徙鲁王兴为北海王，以鲁国益东海。赐东海王强虎贲、旄头、钟之乐。[一]

　　注[一]汉官仪曰：“虎贲千五百人，戴i尾，属虎贲中郎将。”又云：“旧选羽林为旄头，被发先□。”魏文帝列异传曰：“秦文公时梓树化为牛，以骑击之，骑不胜，或堕地髻解被发，牛畏之，入水，故秦因是置旄头骑，使先□。”尔雅曰：“木谓之。”所以悬钟磬也。说文曰：“饰为猛兽。”
    夏六月丁卯，沛太后郭氏薨，因诏郡县捕王侯宾客，坐死者数千人。[一]

　　注[一]时更始子鲤因沛献王辅杀刘盆子兄恭，故王侯宾客多坐死。
    秋八月戊寅，东海王强p沛王辅p楚王英p济南王康p淮阳王延始就国。
    冬十月癸酉，诏死罪系囚皆一切募下蚕室，[一]其女子宫。[二]

　　注[一]蚕室，宫刑狱名。宫刑者畏风，须暖，作窨室蓄火如蚕室，因以名焉。
    窨音一禁反。见前书音义。
    注[二]谓幽闭也。
    北匈奴遣使贡献，乞和亲。
    二十九年春二月丁巳朔，日有食之。遣使者举冤狱，出系囚。
    庚申，赐天下男子爵，人二级；□p寡p孤p独p笃□p贫不能自存者粟，人五斛。
    夏四月乙丑，诏令天下系囚自殊死已下及徒各减本罪一等，其余赎罪输作各有差。
    三十年春正月，鲜卑大人内属，朝贺。
    二月，东巡狩。甲子，幸鲁，进幸济南。闰月癸丑，车驾还宫。
    有星孛于紫宫。
    夏四月戊子，徙左翊王焉为中山王。
    五月，大水。
    赐天下男子爵，人二级；□p寡p孤p独p笃□p贫不能自存者粟，人五斛。
    秋七月丁酉，幸鲁国。复济阳县是年缫邸６十一月丁酉，至自鲁。
    三十一年夏五月，大水。
    戊辰，赐天下男子爵，人二级；□、寡、孤、独、笃□、贫不能自存者粟，人六斛。
    癸酉晦，日有食之。
    是夏，蝗。
    秋九月甲辰，诏令死罪系囚皆一切募下蚕室，其女子宫。
    是岁，陈留雨谷，形如稗实。[一]北匈奴遣使奉献。

　　注[一]杜预注左传云：“稗，草之似谷者。”音蒲懈反。
    中元元年春正月，东海王强p沛王辅p楚王英p济南王康p淮阳王延p赵王盱皆来朝。[一]

　　注[一]盱音况于反。
    丁卯，东巡狩。二月己卯，幸鲁，进幸太山。北海王兴p齐王石朝于东岳。辛卯，柴望岱宗，登封太山；甲午，禅于梁父。[一]

　　注[一]岱宗，太山也。梁父，太山下小山也。封谓聚土为□，谓除地而祭。
    改“”为“禅”，神之也。续汉志曰：“时上御辇升山，即位于□南，北面，尚书令奉玉牒检，皇帝以寸三分玺亲封之。藏玉牒已，复石覆讫，尚书令以五寸印封石检毕，皇帝再拜。禅祭地于梁阴，以高后配，山川k神从祀焉。其玉牒文秘，刻石文辞多，不载。”
    三月戊辰，司空张纯薨。
    夏四月癸酉，车驾还宫。己卯，大赦天下。复嬴p博p梁父p奉高，[一]勿出今年田租刍f。改年为中元。

　　注[一]四县属太山郡，故城在今兖州博城县界。
    行幸长安。戊子，祀长陵。五月乙丑，至自长安。
    六月辛卯，太仆冯鲂为司空。
    乙未，司徒冯勤薨。
    是夏，京师醴泉涌出，[一]饮之者固疾皆愈，惟眇p蹇者不瘳。又有赤草生于水崖。[二]郡国频上甘露。k臣奏言：“地只灵应而朱草萌生。[三]孝宣帝每有嘉瑞，辄以改元，神爵p五凤p甘露p黄龙，列为年纪，盖以感致神只，表彰德信。是以化致升平，称为中兴。今天下清宁，灵物仍降。陛下情存损挹，推而不居，岂可使祥符显庆，没而无闻？宜令太史撰集，*(四)*以传来世。”帝不纳。常自谦无德，每郡国所上，辄抑而不当，故史官罕得记焉。

　　注[一]尚书中候曰“俊V在官，则醴泉出”也。
    注[二]赤草，朱草也。大戴礼曰：“朱草日生一叶，至十五日已后日落一叶，周而复始。”
    注[三]孝经援神契曰：“德至草木，即朱草生。”
    注[四]太史，史官之长也。前书音义曰：“太史公，武帝置，位在丞相之上。”
    秋，郡国三蝗。
    冬十月辛未，司隶校尉东莱李欣为司徒。
    甲申，使司空告祠高庙曰：“高皇帝与k臣约，非刘氏不王。吕太后贼害三赵，[一]专王吕氏，赖社稷之灵，禄p产伏诛，[二]天命几坠，危朝更安。吕太后不宜配食高庙，同祧至尊。薄太后母德慈仁，[三]孝文皇帝贤明临国，子孙赖福，延祚至今。其上薄太后尊号曰高皇后，配食地只。迁吕太后庙主于园，四时上祭。”[四]

　　注[一]谓高帝子赵幽王友p赵恭王恢p赵隐王如意。
    注[二]吕产p吕禄，并吕后兄弟子。吕后崩，各拥南北军，欲为乱，周勃p陈平等诛之。
    注[三]薄太后，高帝姬，孝文帝之母。
    注[四]园谓茔域也，于中置。
    十一月甲子晦，日有食之。
    是岁，初起明堂p灵台p辟雍，及北郊兆域。[一]宣布图谶于天下。复济阳p南顿是年缫邸２卫乔伎芪涠迹败郡兵，陇西太守刘盱遣军救之，及武都郡兵讨叛羌，皆破之。

　　注[一]大戴礼云：“明堂者凡九室，一室有四户八牖，三十六户，七十二牖。以茅盖上，上员下方。赤缀户也，白缀牖也。”礼图又曰：“建武三十一年，作明堂，上员下方。十二堂法日辰。九室法九州。室八□，八九七十二，法一时之王。室有十二户，法阴阳之数。”胡伯始云：“古清庙盖以茅，今盖以瓦，下藉茅，存古制也。”汉官仪曰：“明堂四面起土作r，上作桥，r中无水。明堂去平城门二里所，天子出，从平城门，先历明堂，乃至郊祀。”又曰：“辟雍去明堂三百步。车驾临辟雍，从北门入。三月p九月，皆于中行乡射礼。辟雍以水周其外，以节观者。诸侯曰泮宫。东西南有水，北无，下天子也。”汉宫阁疏曰：“灵台高三丈，十二门。天子曰灵台，诸侯曰观台。”汉官仪：“北郊□在城西北角，去城一里所。*(谓)**[为]*方□四陛，但有□祠舍而已。其鼓吹乐及舞人御帐，皆徙南郊之具。地只位南面西上，高皇后配，西面，皆在□上。
    地理k神从食□下。南郊焚犊，北郊埋犊。”
    二年春正月辛未，初立北郊，祀后土。
    东夷倭奴国王遣使奉献。[一]

　　注[一]倭在带方东南大海中，依山岛为国。
    二月戊戌，帝崩于南宫前殿，年六十二。[一]遗诏曰：“朕无益百姓，皆如孝文皇帝制度，务从约省。[二]刺史p二千石长吏皆无离城郭，无遣吏及因邮奏。”
    [三]

　　注[一]伏侯古今注曰：“是岁在丁巳。”
    注[二]文帝葬皆以瓦器，不以金银铜锡为饰，因其山，不起坟。
    注[三]说文曰：“邮，境上行书舍也。”
    初，帝在兵闲久，厌武事，且知天下疲m，思乐息肩。[一]自陇p蜀平后，非儆急，未尝复言军旅。皇太子尝问攻战之事，帝曰：“昔]灵公问陈，孔子不对，此非尔所及。”[二]每旦视朝，日仄乃罢。数引公卿p郎p将讲论经理，夜分乃寐。[三]皇太子见帝勤劳不怠，承闲谏曰：“陛下有禹汤之明，而失黄老养性之福，[四]愿颐爱精神，优游自宁。”帝曰：“我自乐此，不为疲也。”虽身济大业，兢兢如不及，故能明慎政体，总□权纲，量时度力，举无过事。退功臣而进文吏，戢弓矢而散马牛，虽道未方古，斯亦止戈之武焉。[五]

　　注[一]左传曰：“息肩于晋。”
    注[二]论语：“]灵公问陈于孔子。曰：‘俎豆之事，则尝闻之矣；军旅之事，未之学也。’”注[三]分犹半也。
    注[四]黄帝p老子。
    注[五]左传曰：“于文，止戈为武也。”
    论曰：皇考南顿君初为济阳令，以建平元年十二月甲子夜生光武于县舍，[一]　　有赤光照室中。[二]钦异焉，使卜者王长占之。长辟左右[三]曰：“此兆吉不可言。”是岁县界有嘉禾生，一茎九穗，因名光武曰秀。明年，方士有夏贺良者，上言哀帝，云汉家历运中衰，当再受命。于是改号为太初元年，称“陈圣刘太平皇帝”，以厌胜之。及王莽篡位，忌恶刘氏，以钱文有金刀，故改为货泉。或以货泉字文为“白水真人”。后望气者苏伯阿为王莽使至南阳，遥望见舂陵郭，曰：[四]"气佳哉！郁郁然。”及始起兵还舂陵，远望舍南，火光赫然属天，有顷不见。初，道士西门君惠p李守等亦云刘秀当为天子。其王者受命，信有符乎？不然，何以能乘时龙而御天哉！[五]

　　注[一]蔡邕光武碑文云：“光武将生，皇考以令舍不显，开宫后殿居之而生。”
    注[二]东观记曰：“光照堂中，尽明如昼。”
    注[三]辟音频亦反。
    注[四]，叹也，音子夜反。
    注[五]易曰：“时乘六龙以御天。”
    赞曰：炎正中微，大盗移国。[一]九县飙回，三精雾塞。[二]人厌淫诈，神思反德。光武诞命，灵贶自甄。[三]沉几先物，深略纬文。[四]寻p邑百万，貔虎为k。[五]长毂雷野，高锋彗云。[六]英威既振，新都自焚。[七]虔刘庸p代，纷纭梁p赵。[八]三河未澄，四关重扰。[九]神旌乃顾，递行天讨。[一０]　　金汤失险，车书共道。[一一]灵庆既启，人谋咸赞。[一二]明明庙谟，赳赳雄断。[一三]于赫有命，系隆我汉。[一四]

　　注[一]汉以火德王，故曰炎正。大盗谓王莽篡位也。庄子曰：“田成子一日杀齐君而盗其国，向所谓智者，不反为大盗积者乎？”
    注[二]九县，九州也。飙回谓乱也。三精，日月星也。雾塞言昏昧也。精，或为“象”。
    注[三]诞，大也。书曰：“诞膺天命。”甄，明也。灵贶谓佳气神光之类也。
    注[四]几者，动之微也。物，事也。沉深之几，先见于事也。谥法：“经纬天地曰文。”
    注[五]貔，执夷，虎属也。书曰：“如虎如貔。”言甚猛勇也。
    注[六]长毂，兵车。雷野，言其声盛。淮南子曰：“雷以为车舆。”彗，埽也，音详锐反。
    注[七]王莽初封为新都侯。史记曰，周武王伐纣，纣衣其宝玉自焚而死。莽虽被杀，灭亡与纣同，故假以言之。
    注[八]虔p刘，皆杀也。左传曰：“虔刘我边垂。”谓公孙述称帝于庸p蜀，卢芳据代郡也。纷纭，谕乱也。梁谓刘永，赵谓王郎也。
    注[九]三河，河南p河北p河东也。未澄谓朱鲔等据洛*(州)**[阳]*，未归光武也。四关谓长安四塞之国。重扰谓更始已定关中，刘盆子入关杀更始，发掘诸陵也。
    注[一０]周礼曰：“析羽为旌。”称神者，犹言神兵神g也。诗云“乃眷西顾”，书云“天讨有罪”也。
    注[一一]前书曰：“金城汤池，不可攻矣。”金以谕坚，汤取其热。光武所击，皆失其险固也。礼记曰：“天下车同轨，书同文。”
    注[一二]灵庆谓符谶也。左传曰：“天启之也。”人谋谓k下劝即尊号也。易曰：
    "人谋鬼谋，百姓与能。”赞，助也。
    注[一三]诗曰“明明天子”。淮南子曰：“运筹于庙堂之上，决胜千里之外。”
    赳赳，武\也。
    注[一四]于赫，叹美之词，音乌。诗云：“有命既集。”系犹系也。
    校勘记

　　四七页四行高祖*(丰)*沛*[丰]*邑人据殿本考证改。
    四七页六行其命郡国有谷者给禀按：“给禀”二字连下读，注于“给禀”绝句，非。
    五０页一０行故行什一之税按：“什”原作“十”，径据汲本p殿本改。
    五一页一行初罢郡国都尉官按：刊误谓郡有都尉，国有中尉，此但罢郡都尉，不当有“国”字。
    五一页二行拥节按：“拥”原作“雍”，径据汲本p殿本改。
    五一页三行见徒免为庶*(民)**[人]*集解引钱大昕说，谓章怀注范史，避太宗讳，“民”字皆改为“人”。今本仍有作“民”者，则宋以后校书者回改。然亦有不当改而妄改者。此“庶民”本当作“庶人”，校书者不知庶民与庶人有别，而一例改之。凡律言“庶人”者，对奴婢及有罪者而言，与它处泛称“庶民”者不同。今据钱说回改。下十一年p十二年p十三年p十四年同。
    五二页九行公车*[司马]*掌殿司马门据前书百官公卿表颜注引汉官仪补。
    五二页一三行杜预*[注]*左传云按文当有“注”字，今补。
    五三页一二行河西*(太守)**[大将军]*窦融集解引钱大昕说，谓河西非郡名，不当有太守，当依前五年作“河西大将军”。今据改。
    五四页一行后改为*(高)*平*[高]*据殿本考证改。
    五四页三行河东守守兵亦叛按：刊误谓案文多一“守”字。若云太守之兵，不合去“太”字。
    五六页一二行故城在今兰州按：“兰”原斗“阑”，径改正。
    五七页五行*[三月]*己酉幸南阳据袁纪及通鉴补。按：通鉴考异谓上有“二月己卯”，袁纪“三月己酉，幸南阳”，以长历考之，二月壬申朔，己酉在三月，盖上脱“三月”二字。
    五八页八行本或作□水及沅水者并非按：“沅”殿本、集解本作“沆”。
    五八页一四行并并州按：王先谦谓“并州”下疑脱“凉州”二字，说详集解。
    五九页四行黄龙见东阿按：袁纪“东阿”作“河东”。
    五九页一二行冬十一月戊寅至辛巳吴汉屠成都续天文志云十一月丁丑，汉护军将军高午刺述洞其胸，其夜死。明日，汉入屠蜀城。而此云戊寅，述被创，夜死，辛巳，吴汉屠成都。按：戊寅至辛巳四日，丁丑次日即戊寅，志明云明日汉入屠蜀城，公孙述传亦云其夜死，明旦岑降，吴汉传亦云旦日城降，则“戊寅”当从续志作“丁丑”，“辛巳”又为“戊寅”之斗。
    六０页九行钳K按：“K”原斗“□”，径据汲本、殿本改正。
    六一页八行庚午以殷绍嘉公孔安为宋公按：建武十三年二月庚寅朔，无庚午，疑“庚午”为“庚子”或“庚戌”之斗。又查是年三月庚申朔，有庚午，或下文“三月”二字当移于此。
    六一页九行周承休公姬*(常)**[武]*为]公集解引惠栋说，谓前书恩泽侯表姬常于建武二年为周承休侯，五年，侯武嗣，十三年，更为]公，然则“姬常”当作“姬武”也。今据改。
    六一页九行省并西京十三国按：钱大昕谓“三”字衍，说详下。
    六一页一０行淄川属高密按：集解引钱大昕说，谓续志北海国下云建武十三年省淄川、高密、胶东三国，以其县属。盖其时以高密四县封邓禹，胶东六县封贾复，故不立王国而并属之北海，高密与淄川同在省并之内，非以淄川属高密也。志又称世祖省并郡国十，今并高密计之，正合十国之数，乃知纪云十三国者，误衍“三”字，而“淄川”下又衍“属”字耳。
    六一页一四行故城在今瀛州乐*(府)**[寿]*县西北据刊误及殿本考证改。
    六二页八行M彝之属也按：“M”原斗“”，径改正。
    六四页～九行一一行丁未有星孛于昴丁未有星孛于营室按：集解引钱大昕说，谓“丁未”重出，当有一误，以天文志证之，似下“丁未”误也。
    六四页一二行置常*[山]*关据刊误补。
    六五页九行必*(有)**[以]*大之辞言之据刊误改，与今公羊传合。
    六五页一三行上至高祖按：伪孔传“至”作“自”。
    六七页一四行二月乙*(亥)**[未]*晦据集解引钱大昕、惠栋说改。按：是年三月丙申朔，作“乙未”是。
    六八页四行夏四月乙卯按：是年四月丙寅朔，无乙卯，此误。下云“五月乙卯，车驾还宫”。是年五月乙未朔，有乙卯，不误。
    六八页六行属南*[阳]*郡据殿本考证补。
    六九页七行夏四月*(甲戌)**[癸酉]*车驾还宫据殿本考证改。
    六九页一０行*(癸酉)**[甲戌]*诏曰据殿本考证改。按：万松龄谓“癸酉”移前，“甲戌”移后，写者误倒耳。
    六九页一三行*(戌)**[甲]*申幸河内据殿本考证改。按：是年夏四月庚申朔，下文云“戊子至自河内”，明此“戊申”乃“甲申”之误。
    七０页八行始祠昭帝元帝于太庙按：集解引钱大昕说，谓祭祀志是年雒阳高庙四时加祭孝宣、孝元，凡五帝，此云“昭帝”，误。
    七０页一０行光武第虽十二“第”原作“弟”，弟第古字通用，今改归一律，后如此不悉出校记。
    七０页一０行于哀帝为诸父于平帝为祖父按：李慈铭谓哀帝、平帝皆元帝庶孙，兄弟行也，光武于成帝为兄弟，则于平帝亦为诸父，非祖父。注引汉官仪皆谬。
    七０页一一行然则宣帝为*(曾)*祖按：刊误谓案世数宣帝于光武犹是祖，此多一“曾”字。今据删。
    七一页五行母贵则子*[何以]*贵据刊误补，与公羊传合。
    七三页一一行鄯善王车师王等十六国按：西域传“十六国”作“十八国”，袁纪作“鄯善王安、莎车王贤等十六国”。
    七四页四行制诏曰按：刊误谓多一“制”字。
    七四页六行徒皆□解钳按：李慈铭谓以注文详之，此当衍一“解”字，脱一“K”字。
    七六页一０行寇右北平渔阳上谷太原按：集解引陈景云说，谓“太原”二字非衍即误。貊人入寇东边诸郡，不能西至太原内地也。
    七六页一三行大人谓渠帅也殿本“大人”作“乌桓”。按校补谓当作“大人，乌桓谓渠帅也”，互脱二字。
    七七页八行二十六年*[春]*正月据汲本、殿本补。
    七九页四行骠骑大将军行大司马刘隆即日罢刊误谓两汉称“行”者皆云行某官事，明此少一“事”字。今按：范书称行某官事往往省一“事”字，非必脱文，后如此不悉出。
    八一页五行幸鲁国按：刊误谓它处皆不言国，明此多一“国”字。
    八一页五行冬十一月丁酉至自鲁汲本、集解本“丁酉”作“乙酉”。按：是年十一月丁未朔，无丁酉、乙酉，疑“己酉”之误。
    八一页一三行中元元年按：中元非年号，刊误及补注并谓应冠“建武”二字。
    八四页一二行*(谓)**[为]*方□四陛据刊误改。按：为谓古通作。
    八四页一二行皆徙南郊之具按：汲本、殿本“徙”作“从”。
    八四页一五行东夷倭奴国王遣使奉献按：“王”原作“主”，径据汲本、殿本改。
    八五页二行年六十二按：惠栋补注引蒋杲说，谓光武以二十八岁起兵，中更始二年，建武三十一年，中元二年，则崩时乃六十三岁。祭祀志封禅刻石文已云“在位三十二年，年六十二”，则崩年六十三无疑矣。此“二”字疑传写误也。
    八五页三行无遣吏及因邮奏按：刊误谓多一“无”字，盖凡吊丧及赴葬，皆遣吏及因邮也。
    八六页六行于是改号为太初元年按：沈家本谓“太初”下当有“元将”二字，事详前书。
    八七页一行炎正中微按：校补谓文选“正”作“政”。
    八七页一行光武诞命按：校补谓文选“光武”作“世祖”。
    八七页二行高锋彗云文选“锋”作“旗”。按：校补谓观李注引东都主人曰“戈a彗云”，则“旗”仍“锋”之斗。
    八七页四行明明庙谟按：校补谓文选“谟”作“谋”。
    八七页五行系隆我汉按：校补谓文选作“系我皇汉”。又按：集解引钱大昕说，谓尉宗宋人，不应有“我汉”之称，此必沿东观旧文。
    八七页一一行言甚猛勇也按：汲本“甚”作“其”。
    八七页一六行谓朱鲔等据洛*(州)**[阳]*按：张森楷校勘记谓时无洛州，“州”当是“阳”之误。今据改。

 

下一章　

 
    后汉书卷二　显宗孝明帝纪　第二

　　显宗孝明皇帝讳庄，[一]光武第四子也。母阴皇后。帝生而丰下，[二]十岁能通春秋，光武奇之。建武十五年封东海公，十七年进爵为王，十九年立为皇太子。师事博士桓荣，学通尚书。

　　注[一]谥法曰：“照临四方曰明。”伏侯古今注曰：“庄之字曰严。”
    注[二]杜预注左传云：“丰下，盖面方也。”东观记云：“帝丰下兑上，项赤色，有似于尧。”
    中元二年二月戊戌，即皇帝位，年三十。尊皇后曰皇太后。
    三月丁卯，葬光武皇帝于原陵。[一]有司奏上尊庙曰世祖。

　　注[一]帝王纪曰：“原陵方三百二十步，高六丈，在临平亭东南，去洛阳十五里。”
    夏四月丙辰，诏曰：“予末小子，奉承圣业，夙夜震畏，不敢荒宁。先帝受命中兴，德侔帝王，协和万邦，假于上下，[一]怀柔百神，惠于□寡。[二]朕承大运，继体守文，[三]不知稼穑之艰难，惧有废失。圣恩遗戒，顾重天下，以元元为首。公卿百僚，将何以辅朕不逮？其赐天下男子爵，人二级；[四]三老、孝悌、力田人三级；[五]爵过公乘，得移与子若同产、同产子；[六]及流人无名数欲自占者人一级；[七]　　□、寡p孤、独、笃□粟，人十斛。其施刑及郡国徒，在中元元年四月己卯赦前所犯而后捕系者，悉免其刑。又边人遭乱为内郡人妻，在己卯赦前，一切遣还边，恣其所乐。中二千石下至黄绶，[八]贬秩赎论者，悉皆复秩还赎。方今上无天子，下无方伯，[九]若涉渊水而无舟楫。夫万乘至重而壮者虑轻，[一０]　　实赖有德左右小子。[一一]高密侯禹元功之首，东平王苍宽博有谋，并可以受六尺之托，临大节而不挠。[一二]其以禹为太傅，苍为骠骑将军。太尉□告谥南郊，[一三]司徒欣奉安梓宫，[一四]司空鲂将校复土。[一五]其封□为节乡侯，欣为安乡侯，鲂为杨邑侯。”

　　注[一]假，至也。音格。
    注[二]怀，安也。柔，和也。礼曰“凡山林能兴云致雨者皆曰神，有天下者祭百神”，怀柔百神也。书曰：“惠于□寡。”
    注[三]创基之主，则尚武功以定祸乱；其次继体而立者，则守文德。谷梁传曰：
    "承明继体。则守文之君也。”
    注[四]前书音义曰：“男子者，谓户内之长也。”商鞅为秦制爵二十级：一，公士；二，上造；三，簪□；四，不更；五，大夫；六，官大夫；七，公大夫；
    八，公乘；九，五大夫；十，左庶长；十一，右庶长；十二，左更；十三，中更；十四，右更；十五，少上造；十六，大上造；十七，驷车庶长；十八，大庶长；十九，关内侯；二十，彻侯。人赐爵者，有罪得赎，贫者得卖与人。
    注[五]三老、孝悌、力田，三者皆乡官之名。三老，高帝置，孝悌、力田，高后置，所以劝导乡里，助成风化也。文帝诏曰：“孝悌，天下之大顺也。力田，为生之本也。三老，人之师也。其以户口率置员。”事见前书。
    注[六]汉制，赐爵自公士已上不得过公乘，故过者得移授也。同产，同母兄弟也。
    注[七]无名数谓无文簿也。占谓自归首也。
    注[八]汉制，二百石以上铜印黄绶也。
    注[九]公羊传曰：“上无天子，下无方伯。”此制引以为谦也。
    注[一０]帝谦言年尚少壮，思虑轻浅，故须贤人辅弼。
    注[一一]赖，恃也。左右，助也。
    注[一二]六尺谓年十五已下。大节谓大事。挠，屈也。音女孝反。
    注[一三]赵□也。应劭风俗通曰：“礼，臣子无爵谥君父之义也，故k臣累其功美，葬日，遣太尉于南郊告天而谥之。”
    注[一四]李欣也。梓宫，以梓木为棺。风俗通曰：“宫者，存时所居，缘生事死，因以为名。”
    注[一五]冯鲂也。将校谓将领五校兵以穿圹也。前书音义曰：“复土，主穿圹填塞事也。言下棺讫，复以土为坟，故言复土。”
    秋九月，烧当羌寇陇西，败郡兵于允街。[一]赦陇西囚徒，减罪一等，勿收今年租调。又所发天水三千人，亦复是岁更赋。[二]遣谒者张鸿讨叛羌于允吾，[三]　　鸿军大败，战殁。冬十一月，遣中郎将窦固监捕虏将军马武等二将军讨烧当羌。

　　注[一]允街，县名也，允音铅，街音佳，属金城郡，故城在今凉州昌松县东南。
    城临丽水，一名丽水城。
    注[二]更谓戍卒更相代也。赋谓雇更之钱也。前书音义曰：“更有三品：有卒更，有践更。古正卒无常，人皆当迭为之。*(有)*一月一更，是为卒更。贫者欲得雇更钱，次直者出钱雇之，月二千，是为践更，有过更。古者天下人皆当戍边三日，亦名为更。不可人人自行三日戍，当行者不可往即还，因住一岁，次直者出钱三百雇之，谓之过更。”
    注[三]允吾，县名，属金城郡，故城在今兰州广武县西南。允音沿。吾音牙。
    十二月甲寅，诏曰：“方春戒节，人以耕桑。其□有司务顺时气，使无烦扰。[一]　　天下亡命殊死以下，听得赎论：死罪入缣二十匹，右趾至髡钳城旦舂十匹，[二]　　完城旦舂至司寇作三匹。[三]其未发觉，诏书到先自告者，半入赎。今选举不实，邪佞未去，权门请托，残吏放手，[四]百姓愁怨，情无告诉。有司明奏罪名，并正举者。[五]又郡县每因征发，轻为奸利，诡责羸弱，先急下贫。其务在均平，无令枉刻。”

　　注[一]礼记：“孟春之月，布德和令，行庆施惠。仲春，无作大事，以妨农事。”
    注[二]前书音义曰：“右趾谓刖其右足，次刖左足，次劓，次黥，次髡钳为城旦舂。城旦者，昼日伺寇虏，夜暮筑长城。舂者，妇人犯罪，不任军役之事，但令舂以食徒者。”
    注[三]完者，谓不加髡钳而筑城也。次鬼薪、白粲，次隶臣妾，次*(作)*司寇*[作]*。
    注[四]放手谓贪纵为非也。
    注[五]举非其人，并正举主之罪。
    永平元年春正月，帝率公卿已下朝于原陵，如元会仪。[一]

　　注[一]汉官仪曰：“古不墓祭。秦始皇起于墓侧，汉因而不改。诸陵皆以晦、望、二十四气、三伏、社、腊及四时上饭。其亲陵所宫人，随鼓漏理被枕，具盥水，陈庄具。天子以正月上原陵，公卿百官及诸侯王、郡国计吏皆当轩下，占其郡国谷价，四方改易，欲先帝魂魄闻之也。”元会仪见下。
    夏五月，太傅邓禹薨。
    戊寅，东海王强薨，遣司空冯鲂持节视丧事，赐升龙旄头、銮辂、龙旗。[一]

　　注[一]旄头，见光武纪。銮，铃也，在镳。交龙为旗，唯天子用之，今特赐以葬。
    六月乙卯，葬东海恭王。
    秋七月，捕虏将军马武等与烧当羌战，大破之。募士卒戍陇右，赐钱人三万。
    八月戊子，徙山阳王荆为广陵王，遣就国。
    是岁，辽东太守祭肜使鲜卑击赤山乌桓，大破之，斩其渠帅。[一]越`姑复夷叛，[二]州郡讨平之。

　　注[一]赤山在辽东西北数千里。
    注[二]姑复，县名。
    二年春正月辛末，宗祀光武皇帝于明堂，帝及公卿列侯始服冠冕、衣裳、玉佩、P屦以行事。[一]礼毕，登灵台。使尚书令持节诏骠骑将军、三公曰：“今令月吉日，宗祀光武皇帝于明堂，以配五帝。[二]礼备法物，乐和八音，咏祉福，舞功德，[三]*(其)*班时令，□k后。[四]事毕，升灵台，望元气，吹时律，观物变。[五]k僚藩辅，宗室子孙，郡奉计，百蛮贡职，[六]乌桓、桴鱿汤粗祭，单于侍子、骨都侯亦皆陪位。斯固圣祖功德之所致也。朕以陋，奉承大业，亲执璧，恭祀天地。[七]仰惟先帝受命中兴，拨乱反正，以宁天下，[八]封泰山，建明堂，立辟雍，起灵台，恢弘大道，被之八极；[九]而胤子无成康之质，k臣无吕旦之谋，[一０]盥洗进爵，qe惟X。[一一]素性顽鄙，临事益惧，故‘君子坦荡荡，小人长戚戚’。[一二]其令天下自殊死已下，谋反大逆，皆赦除之。百僚师尹，其勉修厥职，顺行时令，敬若昊天，以绥兆人。”
    [一三]

　　注[一]汉官仪曰：“天子冠通天，诸侯王冠远游，三公、诸侯冠进贤三梁，卿、大夫、尚书、二千石、博士冠两梁，*(二)*千石已下至小吏冠一梁。天子、公、卿、特进、诸侯祀天地明堂，皆冠平冕，天子十二旒，三公、九卿、诸侯七，其缨各如其绶色，玄衣c裳。”周礼曰：“王祀昊天上帝则服大裘而冕，祀五帝亦如之。”三礼图曰：“冕以三十升布漆而为之，广八寸，长尺六寸，前圜后方，前下后高，有a伏之形，故谓之冕。欲人之位弥高而志弥下，故以名焉。”董巴舆服志曰：“显宗初服冕衣裳以祀天地。衣裳以玄上c下，乘舆备文日月星辰十二章，三公、诸侯用山龙九章，卿已下用华虫七章，皆五色。乘舆刺绣，公卿已下皆织成。陈留襄邑献之。”徐广车服注曰：“汉明帝案古礼备其服章，天子郊庙衣o上绛下，前三幅，后四幅，衣画而裳绣。”礼记曰：“古之君子必佩玉，君子于玉比德焉。天子佩白玉，公侯佩山玄玉，大夫佩水苍玉，世子佩瑜玉。”周礼屦人“掌王赤舄青P”。郑玄注云：“赤舄，为上冕服之舄也。P屦，鼻头以青彩饰之。”P音劬。三礼图曰：“屦复下曰舄，其色各随裳色。”
    注[二]五经通义曰：“苍帝灵威仰，赤帝赤吓，黄帝含枢纽，白帝白招矩，黑帝*(汁)**[K]*光纪。牲币及玉，各依方色。”
    注[三]祉亦福也。咏谓诗云“降福穰穰”之类。景帝诏曰：“歌者所以发德，舞者所以明功。”
    注[四]班，布也。时令谓月令也。四时各有令，若有乖舛，必致妖b，故告之。
    注[五]元气，天气也。王者承天心，理礼乐，通上下四时之气也，故望之焉。
    时律者，即月令“孟春律中太蔟，仲春律中夹钟”之类。大戴礼曰：“圣人□十二管，察八音之清浊，谓之律吕。律吕不正则诸气不和。”周礼保章氏：“以五云之色，辨吉凶、水旱、丰荒之象。”郑司农注云：“以二至二分观云色，青为虫，白为丧，赤为兵荒，黑为水，黄为丰。故春秋传曰：‘凡分至启闭必书云物，为备故也’。”杜预注云：“物谓气色b变也。”
    注[六]奉计谓计吏也。诗曰“因时百蛮。”百言多也。独言蛮，通四夷。
    注[七]周礼曰：“四圭尺有二寸，以祀天。”又曰：“以苍璧礼天，以黄琮礼地，以青圭礼东方，以赤璋礼南方，以白琥礼西方，以玄璜礼北方。”
    注[八]拨，理也。公羊传曰：“拨乱世反之正，莫近于春秋。”
    注[九]淮南子曰：“九州之外有八寅，八寅之外有八，八之外有八极。”
    注[一０]明帝自谓无*[成康之质]*。成康之时，刑措不用四十余年。
    注[一一]郑玄注论语云：“qe，敬恭貌。”盥音管。
    注[一二]坦荡，明达之貌。戚戚，常忧惧也。
    注[一三]若，顺也。
    三月，临辟雍，初行大射礼。[一]

　　注[一]仪礼*(曰)*大射之礼，王将祭射宫，择士以助祭也。张虎侯、熊侯、豹侯，其制若今之射的矣。谓之为侯者，天子射中之，可以服诸侯也。天子侯中一丈八尺，画以云气焉。王以六耦射三侯，乐以驺虞九节；诸侯以四耦射二侯，乐以狸首七节；孤卿、大夫以三耦射一侯，乐以苹五节；士以二耦射t侯，乐以蘩三节。
    秋九月，沛王辅、楚王英、济南王康、淮阳王延、东海王政来朝。
    冬十月壬子，幸辟雍，初行养老礼。诏曰：“光武皇帝建三朝之礼，而未及临飨。
    [一]眇眇小子，属当圣业。[二]闲暮春吉辰，初行大射；令月元日，[三]复践辟雍。尊事三老，兄事五更，安车轮，供绥执授。侯王设酱，公卿馔珍，朕亲袒割，执爵而S。[四]祝哽在前，祝噎在后。[五]升歌鹿鸣，下管新宫，[六]　　八佾具修，万舞于庭。[七]朕固薄德，何以克当？易陈负乘，诗刺彼己，[八]　　永念X疚，无忘厥心。三老李躬，年耆学明。五更桓荣，授朕尚书。诗曰：‘无德不报，无言不酬。’[九]其赐荣爵关内侯，食邑五千户。三老、五更皆以二千石禄养终厥身。其赐天下三老酒人一石，肉四十斤。有司其存耆□，[一０]恤幼孤，惠□寡，称朕意焉。”

　　注[一]三朝之礼谓中元元年初起明堂、辟雍、灵台也。
    注[二]尚书康王曰：“眇眇予末小子。”孔安国注云：“眇眇犹微微也。”
    注[三]东观记曰：“十月元日。”
    注[四]孝经援神契曰：“尊事三老，父象也。”宋均注曰：“老人知天地之事者。”
    安车，坐乘之车；轮，以蒲裹轮。音而兖反。三老就车，天子亲执绥授之。
    说文：“绥，车中把也。”五更，老人知五行更代事者。汉官仪曰：“三老、五更，皆取有首妻男女全具者。”续汉志曰：“养三老、五更，先吉日，司徒上太傅若讲师故三公人名，用其德行年耆高者，三公一人为三老，次卿一人为五更，皆服大袍单衣，o缘领袖中衣，冠进贤，扶*(玉)**[王]*杖。五更亦如之，不杖。皆齐于太学讲堂。其日乘舆先到辟雍礼殿，坐于东厢，遣使者安车迎三老、五更，天子迎于门屏，交拜，导自阼阶。三老自宾阶升，东面。三公设几杖。九卿正履。天子亲袒割俎，执酱而馈，执爵而S。五更南面，三公进供，礼亦如之。明日皆诣阙谢，以其于己礼太隆也。”酱，醢也。珍谓肴羞之属，即周礼“八珍”之类。郑玄注仪礼云：“S，□也，所以洁口。”音胤。
    注[五]老人食多哽噎，故置人于前后祝之，令其不哽噎也。
    注[六]鹿鸣，诗小雅篇名也。新宫，小雅逸篇也。升，登也。登堂而歌，所以重人声也。燕礼曰：“升歌鹿鸣，下管新宫。”
    注[七]佾，列也。谓舞者行列也。左氏传曰：“天子八佾，诸侯六，大夫四，士二。夫舞，所以节八音而行八风，故自八以下。”万亦舞也。诗云：“公庭万舞。”
    注[八]易曰：“负且乘，致寇至。”负也者，小人之事也。乘也者，君子之器也，小人而乘君子之器，盗思夺之矣。诗曰“彼己之子，不称其服”也。
    注[九]诗大雅也。
    注[一０]礼记曰，六十曰耆，七十曰□。释名曰：“耆，指也，不从力役，指事使人也。耋，□也，皮肤变黑色如□也。”
    中山王焉始就国。
    甲子，西巡狩，幸长安，祠高庙，遂有事于十一陵。历览馆邑，会郡县吏，劳赐作乐。十一月甲申，遣使者以中牢祠萧何、霍光。帝谒陵园，过式其墓。[一]　　进幸河东，所过赐二千石、令长已下至于掾史，各有差。[二]癸卯，车驾还宫。

　　注[一]东观汉记曰：“萧何墓在长陵东司马门道北百步。”又云：“霍光墓在茂陵东司马门道南四里。”式，敬也。礼记曰：“行过墓必式。”
    注[二]续汉志曰：“郡国及县，诸曹皆置掾史。”
    十二月，护羌校尉窦林下狱死。
    是岁，始迎气于五郊。[一]少府阴就子丰杀其妻郦邑公主，就坐自杀。[二]

　　注[一]续汉书曰：“迎气五效之兆。四方之兆各依其位。中央之兆在未，□皆*(二)**[三]*尺。立春之日，迎春于东郊，祭青帝句芒，车服皆青，歌青阳，八佾舞云翘之舞。立夏之日，迎夏于南郊，祭赤帝祝融，车服皆赤，歌朱明，八佾舞云翘之舞，先立秋十八日，迎黄灵于中兆，祭黄帝后土，车服皆黄，歌朱明，八佾舞云翘、育命之舞。立秋之日，迎秋于西郊，祭白帝蓐收，车服皆白，歌白藏，八佾舞育命之舞。立冬之日，迎冬于北郊，祭黑帝玄冥，车服皆黑，歌玄冥，八佾舞育命之舞。”
    注[二]郦，县，属南阳郡。郦音栎。
    三年春正月癸巳，诏曰：“朕奉郊祀，登灵台，见史官，正仪度。[一]夫春者，岁之始也。始得其正，则三时有成。[二]比者水旱不节，边人食寡，政失于上，人受其咎。有司其勉顺时气，劝督农桑，去其螟蜮，以及蝥贼；[三]详刑慎罚，明察单辞，[四]夙夜匪懈，以称朕意。”

　　注[一]仪谓浑仪，以铜为之，置于灵台，王者正天文之器也。度谓日月星辰之行度也。史官即太史，掌天文之官也。
    注[二]正谓日月五星不失其次也。三时谓春、夏、秋。左传曰：“务其三时。”
    注[三]尔雅曰：“食苗心曰螟，食节曰贼，食根曰蝥。”蜮一名短弧，今之水弩，含沙射人为灾。言此者，欲令臣下顺时行政，勿侵扰也。
    注[四]单辞犹偏辞也。
    二月甲寅，太尉赵□、司徒李欣免。丙辰，左冯翊郭丹为司徒。己未，南阳太守虞延为太尉。
    甲子，立贵人马氏为皇后，皇子[一]为皇太子。赐天下男子爵，人二级；三老、孝悌、力田人三级；流人无名数欲占者人一级；□、寡、孤、独、笃□、贫不能自存者粟，人五斛。

　　注[一]音丁达反。
    夏四月辛酉，封皇子建为千乘王，[一]羡为广平王。

　　注[一]千乘，国名，今青州县，故城在今淄州高苑北。
    六月丁卯，有星孛于天船北。[一]

　　注[一]天船，星名。续汉志曰：“天船为水，彗出之为大水。是岁，伊、洛水溢到津城门。”伏侯古今注曰：“彗长三尺所，见三十五日乃去。”
    秋八月戊辰，改大乐为大予乐。[一]

　　注[一]尚书I机钤曰“有帝汉出，德洽作乐名予”，故据I机钤改之。汉官仪曰：
    "大予乐令一人，秩六百石。”
    壬申晦，日有蚀之。诏曰：“朕奉承祖业，无有善政。日月薄蚀，彗孛见天，水旱不节，稼穑不成，人无宿储，下生愁垫。[一]虽夙夜勤思，而智能不逮。昔楚庄无灾，以致戒惧；[二]鲁哀祸大，天不降谴。[三]今之动变，傥尚可救。
    有司勉思厥职，以匡无德。古者卿士献诗，百工箴谏。[四]其言事者，靡有所讳。”

　　注[一]储，积也。垫，溺也，音丁念反。
    注[二]说苑曰：“楚庄王见天不见妖而地不出l，则祷于山川曰：‘天其忘余欤？’此能求过于天，必不逆谏矣。”
    注[三]春秋感精符曰：“鲁哀公时，政弥乱绝，不日食。政乱之类，当致日食之变，而不应者，谴之何益，告之不悟，故哀公之篇绝无日食之异。”
    注[四]国语曰：“天子听政，公卿至于庶士献诗，师箴，百工谏，庶人传语，近臣尽规，而后王斟酌事焉。”
    冬十月，蒸祭光武庙，[一]初奏文始、五行、武德之舞。[二]

　　注[一]礼记曰：“冬祭曰蒸。”蒸，也。冬物毕成，可祭者。
    注[二]前书曰，文始舞者，本舜韶舞也，高祖六年更名曰文始，其舞人执羽钥。
    五行者，本周舞也，秦始皇二十六年更名曰五行，其舞人冠冕衣服法五行色。
    武德者，高祖四年作，言行武以除乱也，其舞人执干戚。光武草创，礼乐未备，今始奏之，故云初也。
    甲子，车驾从皇太后幸章陵，观旧庐。十二月戊辰，至自章陵。
    是岁，起北宫及诸官府。京师及郡国七大水。
    四年春二月辛亥，诏曰：“朕亲耕藉田，以祈农事。[一]京师冬无宿雪，春不燠沐，[二]烦劳k司，积精祷求。[三]而比再得时雨，宿麦润泽。其赐公卿半奉。
    有司勉遵时政，务平刑罚。”

　　注[一]礼记曰：“天子亲耕于东郊，为藉田千亩，冕而朱，躬秉耒耜。”五经要义曰：“天子藉田，以供上帝之粢盛，所以先百姓而致孝敬也。藉，蹈也。言亲自蹈履于田而耕之。”续汉志云：“正月始耕，既事，告祠先农。”汉旧仪曰：“先农即神农炎帝也。祠以太牢，百官皆从。
    皇帝亲执耒耜而耕。天子三推，三公五，孤卿七，大夫十二，士庶人终亩。乃致藉田仓，置令丞，以给祭天地宗庙，以为粢盛。”
    注[二]燠，暖也，音于六反。沐，润泽也。言无暄润之气也。
    注[三]积精犹储积也。说文云：“告事求福曰祷。”
    秋九月戊寅，千乘王建薨。
    冬十月乙卯，司徒郭丹、司空冯鲂免。丙辰，河南尹范迁为司徒，太仆伏恭为司空。
    十二月，陵乡侯梁松下狱死。[一]

　　注[一]坐县飞书诽谤。
    五年春二月庚戌，骠骑将军东平王苍罢归藩；琅邪王京就国。
    冬十月，行幸邺。与赵王栩会邺。常山三老言于帝曰：“上生于元氏，愿蒙优复。”
    诏曰：“丰、沛、济阳，受命所由，加恩报德，适其宜也。今永平之政，百姓怨结，而吏人求复，令人愧笑，重逆此县之拳拳，[一]其复元氏县田租更赋六岁，劳赐县掾史，及门阑走卒。”[二]至自邺。

　　注[一]重，难也。拳拳犹勤勤也。礼记曰：“得一善则拳拳服膺而不息。”
    注[二]续汉志曰：“五伯、铃下、侍合、门阑部署、街里走卒，皆有程品，多少随所典领。”
    十一月，北匈奴寇五原；十二月，寇云中，南单于击漤之。
    是岁，发遣边人在内郡者，赐装钱人二万。
    六年春正月，沛王辅、楚王英、东平王苍、淮阳王延、琅邪王京、东海王政、赵王盱、北海王兴、齐王石来朝。
    二月，王雒山出宝鼎，[一]庐江太守献之。夏四月甲子，诏曰：“昔禹收九牧之金，铸□以象物，使人知神奸，不逢恶气。[二]遭德则兴，迁于商、周；周德既衰，□乃沦亡。[三]祥瑞之降，以应有德。方今政化多僻，何以致兹？易曰□象三公，[四]岂公卿奉职得其理邪？太常其以j祭之日，[五]陈□于庙，以备器用。赐三公帛五十匹，九卿、二千石半之。先帝诏书，禁人上事言圣，而闲者章奏颇多浮词，自今若有过称虚誉，尚书皆宜抑而不省，示不为谄子蚩也。”

　　注[一]"雒”或作“雄”。
    注[二]夏禹之时，令远方图画山川奇异之物，使九州之牧贡金铸□以象之，令人知鬼神百物之形状而备之，故人入山林川泽，魑魅罔两莫能逢之。恶气谓罔两之类。事见左传。
    注[三]史记曰，周鼎亡入泗水中，秦始皇过彭城，斋戒，欲出周鼎于泗水，使千人没水求之，不得。
    注[四]易曰：“鼎折足，覆公M。”
    注[五]礼记曰“夏祭曰j”，音药。j，薄也。夏物未成，祭尚薄。
    冬十月，行幸鲁，祠东海恭王陵；会沛王辅p楚王英p济南王康p东平王苍p淮阳王延p琅邪王京p东海王政。十二月，还，幸阳城，遣使者祠中岳。壬午，车驾还宫。东平王苍p琅邪王京从驾来朝皇太后。
    七年春正月癸卯，皇太后阴氏崩。二月庚申，葬光烈皇后。
    秋八月戊辰，北海王兴薨。
    是岁，北匈奴遣使乞和亲。
    八年春正月己卯，司徒范迁薨。[一]三月辛卯，太尉虞延为司徒，]尉赵□行太尉事。

　　注[一]汉官仪曰，迁字子闾，沛人也。
    遣越骑司马郑报使北匈奴。初置度辽将军，屯五原曼柏。[一]

　　注[一]*(武)**[昭]*帝拜范明友为度辽将军，至此复置焉。以中郎将吴常行度辽将军。曼柏，县，在今胜州银城县。
    秋，郡国十四雨水。
    冬十月，北宫成。
    丙子，临辟雍，养三老p五更。礼毕，诏三公募郡国中都官死罪系囚，减罪一等，勿笞，诣度辽将军营，屯朔方p五原之边县；妻子自随，便占着边县；[一]　　父母同产欲相代者，恣听之。其大逆无道殊死者，一切募下蚕室。亡命者令赎罪各有差。凡徙者，赐弓弩衣彻。

　　注[一]占着谓附名籍。
    壬寅晦，日有食之，既。[一]诏曰：“朕以无德，奉承大业，而下贻人怨，上动三光。日食之变，其灾尤大，春秋图谶所为至谴。[二]永思厥咎，在予一人。
    k司勉修职事，极言无讳。”于是在位者皆上封事，各言得失。[三]帝览章，深自引咎，乃以所上班示百官。诏曰：“k僚所言，皆朕之过。人冤不能理，吏黠不能禁；而轻用人力，缮修宫宇，出入无节，喜怒过差。昔应门失守，关雎刺世；[四]飞蓬随风，微子所叹。[五]永览前戒，竦然兢惧。徒恐薄德，久而致怠耳。”

　　注[一]既，尽也。
    注[二]春秋感精符曰：“人主含天光，据机衡，齐七政，操八极。”故君明圣，天道得正，则日月光明，五星有度。日明则道正，不明则政乱，故常戒以自□厉。日食皆象君之进退为盈缩。当春秋拨乱，日食三十六，故曰至谴也。
    注[三]宣帝始令k臣得奏封事，以知下情。封有正有副，领尚书者先发副封，所言不善，屏而不奏；后魏相奏去副封，以防拥蔽。
    注[四]春秋说题辞曰：“人主不正，应门失守，故歌关雎以感之。”宋均注曰：
    "应门，听政之处也。言不以政事为务，则有宣淫之心。关雎乐而不淫，思得贤人与之共化，修应门之政者也。”薛君韩诗章句曰：“诗人言雎鸠贞e慎匹，以声相求，隐蔽于无人之处。故人君退朝，入于私宫，后□御见有度，应门击柝，鼓人上堂，退反宴处，体安志明。今时大人内倾于色，贤人见其萌，故咏关雎，说淑女，正容仪，以刺时。”
    注[五]管子曰：“无仪法程序，飞摇而无所定，谓之飞蓬。飞蓬之闲，明王不听。”
    此言“微子”，未详。
    北匈奴寇西河诸郡。
    九年春三月辛丑，诏郡国死罪囚减罪，与妻子诣五原p朔方占着，所在死者皆赐妻父若男同产一人复终身；其妻无父兄独有母者，赐其母钱六万，又复其口g。[一]

　　注[一]口g，已见光武纪。
    夏四月甲辰，诏郡国以公田赐贫人各有差。令司隶校尉p部刺史岁上墨绶长吏视事三岁已上理状尤异者各一人，与计偕上。[一]及尤不政理者，亦以闻。

　　注[一]偕，俱也。所征之人，令与计吏俱上。
    是岁，大有年。[一]为四姓小侯开立学校，置五经师。[二]

　　注[一]谷梁传曰：“五谷皆熟，书大有年。”
    注[二]袁宏汉纪曰，永平中崇尚儒学，自皇太子p诸王侯及功臣子弟，莫不受经。又为外戚樊氏p郭氏p阴氏p马氏诸子弟立学，号四姓小侯，置五经师。
    以非列侯，故曰小侯。礼记曰“庶方小侯”，亦其义也。
    十年春二月，广陵王荆有罪，自杀，国除。
    夏四月戊子，诏曰：“昔岁五谷登衍，[一]今兹蚕麦善收，其大赦天下。方盛夏长养之时，荡涤宿恶，以报农功。百姓勉务桑稼，以备灾害。吏敬厥职，无令愆。”

　　注[一]郑玄注周礼云：“五谷，黍p稷p麦p麻p□也。”登，成也。衍，饶也，音以战反。
    闰月甲午，南巡狩，幸南阳，祠章陵。日北至，又祠旧宅。[一]礼毕，召校官弟子作雅乐，奏鹿鸣，[二]帝自御埙篪和之，以娱嘉宾。[三]还，幸南顿，劳飨三老p官属。

　　注[一]北至，夏至也。
    注[二]校，学也。鹿鸣，诗小雅篇名，宴k臣嘉宾之诗。
    注[三]郑玄注周礼云：“埙，烧土为之，大如e子。”郑曰：“有六孔。”世本曰：“暴辛公作篪，以竹为之，长尺四寸，有八孔。”
    冬十一月，征淮阳王廷会平舆，[一]征沛王辅会睢阳。

　　注[一]县名，属汝南郡，故城在今豫州汝阳县东北。舆音预。
    十二月甲午，车驾还宫。
    十一年春正月，沛王辅p楚王英p济南王康p东平王苍p淮阳王延p中山王焉p琅邪王京p东海王政来朝。
    秋七月，司隶校尉郭霸下狱死。
    是岁，R湖出黄金，庐江太守以献。[一]时麒麟p白雉p醴泉p嘉禾所在出焉。

　　注[一]R湖，湖名，音子小反，在今庐州合肥县东南。
    十二年春正月，益州徼外夷哀牢王相率内属，于是置永昌郡，罢益州西部都尉。
    [一]

　　注[一]西南夷传曰：“罢益州西部所领六县，合为永昌郡，置哀牢p博南二县。”
    去洛阳七千里，在今匡州匡川县西。
    夏四月，遣将作谒者王吴修汴渠，自荥阳至于千乘海口。[一]

　　注[一]汴渠即莨荡渠也。汴自荥阳首受河，所谓石门，在荥阳山北一里。过汴以东，积石为堤，亦号金堤，成帝阳嘉中所作也。
    五月丙辰，赐天下男子爵，人二级，三老p孝悌p力田人三级，流民无名数欲占者人一级；□p寡p孤p独p笃□p贫无家属不能自存者粟，人三斛。诏曰：“昔曾p闵奉亲，竭观致养，[一]仲尼葬子，有棺无颉[二]丧贵致哀，礼存宁俭。今百姓送终之制，竞为奢靡。生者无担石之储，而财力尽于坟土。[三]伏腊无糟糠，而牲牢兼于一奠。[四]糜破积世之业，以供终朝之费，子孙饥寒，绝命于此，岂祖考之意哉！又车服制度，恣极耳目。田荒不耕，游食者。[五]有司其申明科禁，宜于今者，宣下郡国。”

　　注[一]曾参字子舆，闵损字子骞，并孔子弟子，皆有孝行也。
    注[二]论语曰：“鲤也死，有棺而无颉！
    注[三]前书音义曰：“担音丁滥反。言一石之储。”方言作“X”，云“也，齐东北海岱之闲谓之X”。郭璞注曰：“所谓‘家无X石之储’者也。”埤苍曰：
    "大罂也。”字或作“儋”，音丁甘反。
    注[四]史记曰，秦德公始为伏祠。历忌曰：“伏者何也？金气伏藏之日也。四气代谢，皆以相生。至于立秋，以金代火；金畏于火，故庚日必伏。”月令：“孟冬之月，腊先祖。”说文云：“腊，冬至后祭百神。”始皇更腊曰嘉平。奠，丧祭也。
    注[五]游食谓浮食者。
    秋七月乙亥，司空伏恭罢。乙未，大司农牟融为司空。
    冬十月，司隶校尉王康下狱死。
    是岁，天下安平，人无缫郏岁比登稔，百姓殷富，粟斛三十，牛羊被野。
    十三年春二月，帝耕于藉田。礼毕，赐观者食。
    三月，河南尹薛昭下狱死。
    夏四月，汴渠成。辛巳，行幸荥阳，巡行河渠。乙酉，诏曰：“自汴渠决败，六十余岁，[一]加顷年以来，雨水不时，汴流东侵，日月益甚，水门故处，皆在河中，漭Y广溢，莫测圻岸，[二]荡荡极望，不知纲纪。今兖p豫之人，多被水患，乃云县官不先人急，好兴它役。又或以为河流入汴，幽p冀蒙利，故曰左堤强则右堤伤，左右俱强则下方伤，宜任水怂之，使人随高而处，公家息壅塞之费，百姓无陷溺之患。议者不同，南北异论，朕不知所从，久而不决。
    今既筑堤理渠，绝水立门，河p汴分流，复其旧螅陶丘之北，渐就壤坟，[三]　　故荐嘉玉e牲，以礼河神。[四]东过洛I，叹禹之绩。[五]今五土之宜，反其正色，[六]滨渠下田，赋与贫人，无令豪右得固其利，[七]庶继世宗瓠子之作。”
    [八]因遂度河，登太行，进幸上党。壬寅，车驾还宫。

　　注[一]王景传曰，平帝时汴河决坏。
    注[二]圻，□也。
    注[三]尔雅曰：“丘再成曰陶丘。”孙炎曰：“形如累两盂也。”郭璞曰：“今济阴定陶城中有陶丘也。”尚书曰：“厥土惟黑壤，下土坟垆。”孔安国曰：“无块曰壤。坟，起也。”
    注[四]礼记曰：“凡祭玉曰嘉玉。”仪礼曰：“e牲刚鬣。”
    注[五]水北曰I。洛I，洛水入河处也。绩，功也。河p洛皆禹所加功，故叹之。
    注[六]周礼曰“山林p川泽p丘陵p坟衍p原隰，谓之五土”也。色谓其黄p白p青p黑之类。孔安国曰“水所去，土复其性”也。
    注[七]滨，近也。豪右，大家也。
    注[八]瓠子，堤名也。武帝元封二年，发卒数万人塞瓠子决河，沈白马，玉璧，令k臣皆负薪填河。在今濮州濮阳县西也。
    冬十月壬辰晦，日有食之。三公免冠自劾。制曰：“冠履勿劾。灾异屡见，咎在朕躬，忧惧遑遑，未知其方。将有司陈事，多所隐讳，使君上壅蔽，下有不畅乎？昔]有忠臣，灵公得守其位。[一]今何以和穆阴阳，消伏灾谴？刺史p太守详刑理冤，存恤□孤，勉思职焉。”

　　注[一]论语：“孔子曰：‘]灵公无道。’季康子曰：‘夫如是，奚其不丧？’孔子曰：‘仲叔圉主宾客，祝它主宗庙，王孙贾主军旅。夫如是，奚其丧？’”十一月，楚王英谋反，废，国除，迁于泾县，[一]所连及死徙者数千人。

　　注[一]泾县属丹阳郡，今宣州县，故城在县东。有泾水，出芜湖，因水立名。
    是岁，齐王石薨。
    十四年春三月甲戌，司徒虞延免，自杀。夏四月丁巳，钜鹿太守南阳邢穆为司徒。[一]

　　注[一]穆字绥公，宛人。
    前楚王英自杀。
    夏五月，封故广陵王荆子元寿为广陵侯。
    初作寿陵。
    十五年春二月庚子，东巡狩。辛丑，幸偃师。诏亡命自殊死以下赎：死罪缣四十匹，右趾至扒城旦舂十匹，完城旦至司寇五匹；犯罪未发觉，诏书到日自告者，半入赎。征沛王辅会睢阳。进幸彭城。癸亥，帝耕于下邳。
    三月，征琅邪王京会良成，[一]征东平王苍会阳都，[二]又征广陵侯及其三弟会鲁。祠东海恭王陵。还，幸孔子宅，祠仲尼及七十二弟子。亲御讲堂，[三]　　命皇太子p诸王说经。又幸东平。[四]辛卯，进幸大梁，[五]至定陶，祠定陶恭王陵。[六]夏四月庚子，车驾还宫。

　　注[一]良成，县名，属东海郡，故城在今泗州下邳县北。
    注[二]阳都，县名，属琅邪郡，故城在今沂州沂水县南。
    注[三]孔子宅在今兖州曲阜县故鲁城中归德门内阙里之中，背洙面泗，矍相圃之东北也。七十二弟子，颜p闵之徒。汉春秋曰：“帝时升庙立，k臣中庭北面，皆再拜，帝进爵而后坐。”
    注[四]东平，国名，故城在今郓州东。
    注[五]大梁城，魏惠王所筑，故城在今汴州。
    注[六]恭王，元帝子康。
    改信都为乐成国，临淮为下邳国。封皇子恭为钜鹿王，党为乐成王，衍为下邳王，畅为汝南王，□为常山王，长为济阴王。[一]赐天下男子爵，人三级；郎p从官*[视事]*二十岁已上帛百匹，十岁已上二十匹，十岁已下十匹，官府吏五匹，书佐p小史三匹。令天下大T五日。[二]乙巳，大赦天下，其谋反大逆及诸不应宥者，皆赦除之。

　　注[一]济阴，郡，今曹州。
    注[二]前书音义曰：“汉律：三人已上无故k饮，罚金四两。”今恩诏横赐，得令聚会饮食五日。T，布也。言天子布恩于天下。史记：“赵惠文王三年，大赦，置酒大T五日。”
    冬，车骑校猎上林苑。[一]

　　注[一]周礼校人掌王田猎之马，故曰校猎。谓以木相贯穿为栏校，以遮禽兽。
    十二月，遣奉车都尉窦固p驸马都尉耿秉屯凉州。[一]

　　注[一]前书曰，奉车都尉，掌乘舆；驸马都尉，掌天子之副马。驸，副也。并武帝置，秩二千石。
    十六年春二月，遣太仆祭肜出高阙，[一]奉车都尉窦固出酒泉，驸马都尉耿秉出居延，[二]骑都尉来苗出平城，伐北匈奴。窦固破呼衍王于天山，[三]留兵屯伊吾卢城。[四]耿秉、来苗、祭肜并无功而还。

　　注[一]高阙，山名，因以名塞，在朔方北。
    注[二]本匈奴地名也，武帝因以名县，属张掖郡，在今甘州张掖县东北。
    注[三]呼衍，匈奴王号。天山即祁连山，一名雪山，今名折罗汉山，在伊州北。
    祁音时。
    注[四]本匈奴中地名，既破呼衍，取其地置宜禾都尉，以为屯田，今伊州*(细)**[纳]*职县伊吾故城是也。
    夏五月，淮阳王延谋反，发觉。癸丑，司徒邢穆、驸马都尉韩光坐事下狱死，所连及诛死者甚。[一]

　　注[一]坐与延同谋。
    戊午晦，日有食之。
    六月丙寅，大司农西河王敏为司徒。[一]

　　注[一]汉官仪曰，敏字叔公，并州隰城人也。
    秋七月，淮阳王延徙封阜陵王。[一]

　　注[一]阜陵，县名，属九江郡，故城在今滁州全椒县南。
    九月丁卯，诏令郡国中都官死罪系囚减死罪一等，勿笞，诣军营，屯朔方、敦煌；妻子自随，父母同产欲求从者，恣听之；女子嫁为人妻，勿与俱。谋反大逆无道不用此书。
    是岁，北匈奴寇云中，云中太守廉范击破之。
    十七年春正月，甘露降于甘陵。北海王睦薨。
    二月乙巳，司徒王敏薨。三月癸丑，汝南太守鲍昱为司徒。
    是岁，甘露仍降，树枝内附，[一]芝草生殿前，神雀五色翔集京师。西南夷哀牢、儋耳、僬侥、盘木、白狼、动黏诸种，前后慕义贡献；[二]西域诸国遣子入侍。夏五月戊子，公卿百官以帝威德怀远，祥物显应，乃并集朝堂，奉觞上寿。[三]制曰：“天生神物，以应王者；远人慕化，实由有德。朕以虚薄，何以享斯？唯高祖、光武圣德所被，不敢有辞。其敬举觞，太常择吉日策告宗庙。
    其赐天下男子爵，人二级，三老、孝悌、力田人三级，流人无名数欲占者人一级；□、寡、孤、独、笃□p贫不能自存者粟，人三斛；郎、从官视事十岁以上者，帛十匹。中二千石、二千石下至黄绶，贬秩奉赎，在去年以来皆还赎。”

　　注[一]仍，频也。内附谓木连理也。前书终军曰：“枝内附，是无外也。”
    注[二]山海经曰：“周侥国在三首国东，为人短小，冠带，一名僬侥。”国语曰：
    "僬侥氏三尺，短之至也。”杨浮异物志曰：“儋耳，南方夷，生则镂其颊，皮连耳匡，分为数支，状如鸡肠，累累下垂至肩。”
    注[三]寿者人之所欲，故卑下奉觞进酒，皆言上寿。
    秋八月丙寅，令武威、张掖、酒泉、敦煌[一]及张掖属国，系囚右趾已下任兵者，[二]皆一切勿治其罪，诣军营。

　　注[一]张掖，郡，故匈奴昆邪王地也。汉官仪曰：“张国臂掖，故曰张掖。”故城在今甘州张掖县西北。
    注[二]任，堪也。
    冬十一月，遣奉车都尉窦固、驸马都尉耿秉、骑都尉刘张出敦煌昆仑塞，[一]　　击破白山虏于蒲类海上，遂入车师。[二]初置西域都护、戊己校尉。[三]

　　注[一]昆仑，山名，因以为塞，在今肃州酒泉县西南。山有昆仑之体，故名之。
    周穆王见西王母于此山，有石室、王母台。
    注[二]西河旧事曰：“白山冬夏有雪，故曰白山，匈奴谓之天山，过之皆下马拜焉。去蒲类海百里之内。”
    注[三]宣帝初置，郑吉为都护，护三十六国，秩比二千石。元帝置戊己校尉，有丞、司马各一人，秩比六百石。戊己，中央也，镇覆四方，见汉官仪。亦处西域，镇抚诸国。
    是岁，改天水为汉阳郡。
    十八年春三月丁亥，诏曰：“其令天下亡命，自殊死已下赎：死罪缣三十匹，右趾至髡钳城旦舂十匹，完城旦至司寇五匹；吏人犯罪未发觉，诏书到自告者，半入赎。”
    夏四月己未，诏曰：“自春已来，时雨不降，宿麦伤旱，秋种未下，政失厥中，忧惧而已。其赐天下男子爵，人二级，及流民无名数欲占者人一级；□、寡、孤、独、笃□，贫不能自存者粟，人三斛。理冤狱，录轻系。二千石分祷五岳四渎。郡界有名山大川能兴云*[致]*雨者，[一]长吏各e斋祷请，冀蒙嘉澍。”
    [二]

　　注[一]周礼：“职方氏掌天下之地。杨州，其山曰会稽，其川曰三江。荆州，其山曰衡山，其川曰江、汉。豫州，其山曰华，其川曰荥、洛。青州，其山曰沂山，其川曰淮、泗。兖州，其山曰岱，其川曰河、。雍州，其山曰岳，其川曰泾、I。幽州，其山曰医无闾，其川曰河、。冀州，其山曰霍，其川曰漳。
    并州，其山曰恒，其川曰滹沱。”此谓九州名山大川也。
    注[二]说文曰：“时雨所以澍生万物。”淮南子曰：“春雨之灌，万物无地不澍，无物不生。”澍音之戍反。
    六月己未，有星孛于太微。
    焉耆、龟兹攻西域都护陈睦，悉没其。北匈奴及车师后王围戊己校尉耿恭。
    秋八月壬子，帝崩于东宫前殿。年四十八。遗诏无起庙，藏主于光烈皇后更衣别室。[一]帝初作寿陵，制令流水而已，石蚬阋徽啥尺，长二丈五尺，无得起坟。[二]万年之后，埽地而祭，f水脯L而已。[三]过百日，唯四时设奠，置吏卒数人供给洒埽，勿开修道。敢有所兴作者，以□议宗庙法从事。[四]

　　注[一]礼“藏主于庙”，既不起庙，故藏于后之易衣别室。更，易也。
    注[二]东观记曰：“陵东北作庑，长三丈，五步出外为小厨，财足祠祀。”
    注[三]说文曰：“f，饮器。”音于。方言曰：“谓之□。”说文曰：“L，干□也。”
    注[四]前书曰：“□议宗庙者□市。”
    帝遵奉建武制度，无敢违者。后宫之家，不得封侯与政。[一]忍展主[二]为子求郎，不许，而赐钱千万。谓k臣曰：“郎官上应列宿，出宰百里，[三]有非其人，则民受其殃，是以难之。”故吏称其官，民安其业，远近肃服，户口滋殖焉。

　　注[一]东观记曰：“光武闵伤前代权臣太盛，外戚与政，上浊明主，下危臣子，后族阴、郭之家不过九卿，亲属荣位不能及许、史、王氏之半耳。”
    注[二]光武女。
    注[三]史记曰，太微宫后二十五星，郎位也。
    论曰：明帝善刑理，法令分明。日晏坐朝，幽枉必达。内外无幸曲之私，在上无乡大之色。断狱得情，号居前代十二。[一]故后之言事者，莫不先建武、永平之政。而钟离意、宋均之徒，常以察慧为言，[二]夫岂弘人之度未优乎？

　　注[一]十断其二，言少刑也。
    注[二]并见本传。
    赞曰：显宗丕承，业业兢兢。危心恭德，政察奸胜。[一]备章朝物，省薄坟陵。
    [二]永怀废典，下身遵道。[三]登台观云，临雍拜老。懋惟帝绩，增光文考。[四]

　　注[一]危心言常危惧。奸胜犹胜奸佞。
    注[二]朝物谓朝仪文物也。
    注[三]废典谓明堂、辟雍之礼，历汉不行。下身谓进爵授绥之类。
    注[四]懋，勉也。书曰：“惟我文考，光于四海。”
    校勘记

　　九六页三行及流人无名数按：刊误谓案他处诏书皆上有“脱无名数”，则云“及流人”云云，此无，故不当有“及”字，三年诏亦无，可互证。
    九七页一二行主穿圹填塞事也汲本、殿本“塞”作“墓”。按：疑当依前书如淳注作“瘗”。
    九八页三行*(有)*一月一更据刊误删。
    九八页五行兰州按：“兰”原误“阑”，径依集解本改正。
    九八页一四行次*(作)*司寇*[作]*据殿本、集解本改。
    一００页三行*(其)*班时令据刊误删。
    一００页四行望元气按：洪颐轩读书丛录谓“元气”当是“云气”之斗，祭祀志云“升露台以望云物”，云物即云气也。李慈铭谓洪说是。“云”古文作“云”，与“元”字易乱。下赞云“登台观云”，可知范书此纪正作“云”字。
    一００页七行立辟雍按：“辟”原斗“璧”，径改正。
    一００页一一行*(二)*千石已下至小吏冠一梁据刊误删。
    一００页一三行冕以三十升布漆而为之按：殿本、集解本“漆”作“染”。
    一０一页三行前三幅按：殿本、集解本“三”作“二”。
    一０一页五行以青彩饰之按：殿本、集解本“彩”作“丝”。
    一０一页六行黑帝*(汁)**[K]*光纪据汲本、殿本改。
    一０二页一行明帝自谓无*[成康之质]*据刊误补。
    一０二页六行仪礼*(曰)*大射之礼据刊误删。
    一０三页六行老人知天地之事者按：刊误谓知天地人三才，故谓之三老，此“之”字应作“人”。
    一０三页九行扶*(玉)**[王]*杖据集解引惠栋说改。
    一０四页一六行□皆*(二)**[三]*尺据殿本改，与续志合。
    一０六页一０行尚书I机钤按：汲本、殿本“机”作“玑”，下同。
    一０七页二行春秋感精符曰按：下所引乃宋均注语，合有一“注”字。
    一一一页一行*(武)**[昭]*帝拜范明友为度辽将军据殿本考证引何焯说改。按：
    通鉴注引亦作“昭帝”。
    一一一页九行春秋图谶所为至谴刊误谓案文“为”当作“谓”。今按：谓为古字通作，汲本作“谓”。
    一一一页一二行微子所叹按：集解引沉涛说，谓“微子”当作“微管”，六朝人每以管仲为微管。
    一一一页一五行天道得正按：殿本“天”作“人”。
    一一一页一五行日明则道正按：殿本“道正”作“政理”。
    一一二页八行明王不听按：殿本“王”作“主”，与今本管子合。
    一一三页八行五谷黍稷麦麻□也按：校补谓殿本“□”作“豆”，与周礼原注合。
    一一四页一一行成帝阳嘉中所作也按：成帝年号有“阳朔”，有“鸿嘉”，无“阳嘉”，注必有误。
    一一六页一四行厥土惟黑壤按：殿本作“厥土惟壤”，无“黑”字，与书禹贡合。
    一一七页九行冬十月壬辰晦日有食之按：是年十月甲辰朔，不得有“壬辰”。续五行志作“甲辰晦”，亦非。今查是年九、十、十一等月皆无日食，参阅续五行志六校记。
    一一八页八行完城旦至司寇五匹按：张森楷校勘记谓监本“寇”下有“作”字，下十八年同。
    一一九页八行郎从官*[视事]*二十岁已上据刊误补。
    一二０页八行取其地置宜禾都尉按：汲本、殿本“取”作“即”。
    一二０页八行今伊州*(细)**[纳]*职县姚范谓“细”为“纳”字之斗。按：姚说是，各本皆未正，今据改。
    一二一页五行甘露降于甘陵按：惠栋补注引通鉴考异，谓“甘陵”当作“原陵”。
    一二一页一三行中二千石二千石下至黄绶按：刊误谓案文既云中二千石下至黄绶，不须更比二千石，明多“二千石”三字。
    一二二页一行杨浮异物志按：集解引惠栋说，谓“浮”当作“孚”。汉议郎杨孚，字孝先，撰异物志一卷，见广志及经籍志。
    一二三页四行及流民无名数按：刊误谓多一“及”字。
    一二三页五行能兴云*[致]*雨者据殿本补。按：章帝纪建初五年诏书亦作“能兴云致雨者”。
    一二四页四行长三丈五步出外为小厨刊误谓“三丈五步”不成文理，当作“五尺”。按：东观记亦作“五步”，“五步”二字应属下为句，刘说非。又按：各本无“出”字。
    一二四页八行有非其人殿本、集解本“有”作“苟”。张森楷校勘记谓k书治要亦作“有”，是唐本不作“苟”也。今按：有犹如也。有非其人犹言如非其人耳。
    一二四页一四行在上无乡大之色汲本、殿本“乡”作“矜”。今按：段注说文“矜”作“乡”，云□矛令声。

 

下一章　

 
    后汉书卷三　肃宗孝章帝纪　第三

　　肃宗孝章皇帝讳兀显宗第五子也。[一]母贾贵人。永平三年，立为皇太子。
    少宽容，好儒术，显宗器重之。

　　注[一]谥法曰：“温克令仪曰章。”伏侯古今注曰：“刂字曰着，音丁达反。”
    十八年八月壬子，即皇帝位，年十九。尊皇后曰皇太后。
    壬戌，葬孝明皇帝于显节陵。[一]

　　注[一]帝王纪曰：“显节陵方三百步，高八丈。其地故富寿亭也，西北去洛阳三十七里。”
    冬十月丁未，大赦天下。赐民爵，人二级，为父后及孝悌、力田人三级，脱无名数及流人欲占者人一级，爵过公乘得移与子若同产子；□、寡、孤、独、笃□、贫不能自存者粟，人三斛。诏曰：“朕以眇身，托于王侯之上，统理万机，惧失厥中，兢兢业业，未知所济。深惟守文之主，必建师傅之官。诗不云乎：‘不愆不忘，率由旧章。’[一]行太尉事节乡侯□三世在位，为国元老；[二]司空融[三]典职六年，勤劳不怠。其以□为太傅，融为太尉，并录尚书事。[四]'三事大夫，莫肯夙夜’，小雅之所伤也。[五]‘予违汝弼，汝无面从’，[六]股肱之正义也。k后百僚勉思厥职，各贡忠诚，以辅不逮。申□四方，称朕意焉。”

　　注[一]诗大雅也。郑玄云：“愆，过也。率，循也。由，用也。言成王之令德，不过误，不违失，皆循用旧典文章，谓周公之礼法。”
    注[二]赵□，光武时为太尉，明帝时行太尉事，故曰三代在位。元，长也。诗曰：“方叔元老。”
    注[三]融，牟融。
    注[四]武帝初以张子孺领尚书事。录尚书事由此始。
    注[五]诗雨无正之文也。三事，三公也。郑玄注云：“幽王在外，三公及诸侯随而行者，皆无复君臣之礼，不肯晨夜省王。”
    注[六]尚书益稷之文也。孔安国注云：“我违道，汝当以义辅正我，无面从我。”
    十一月戊戌，蜀郡太守第五伦为司空。
    诏征西将军耿秉屯酒泉。[一]遣酒泉太守段彭救戊己校尉耿恭。

　　注[一]酒泉，今肃州县也。前书音义曰：“城下有泉，其味若酒，因名酒泉焉。”
    甲辰晦，日有食之。于是避正殿，兵，不听事五日。诏有司各上封事。
    十二月癸巳，有司奏言：“孝明皇帝圣德淳茂，劬劳日□，身御浣衣，[一]食无兼珍。泽臻四表，[二]远人慕化，僬侥、儋耳，款塞自至。[三]克伐鬼方，开道西域，[四]　　威灵广被，无思不服。以A庶为忧，不以天下为乐。备三雍之教，躬养老之礼。
    作登歌，正予乐，博贯六，[五]不舍昼夜。聪明渊塞，着在图谶。[六]至德所感，通于神明。功烈光于四海，仁风行于千载。而深执谦谦，自称不德，无起庙，埽地而祭，除日祀之法，[七]省送终之礼，遂藏主于光烈皇后更衣别室。天下闻之，莫不凄怆。陛下至孝AA，奉顺圣德。臣愚以为更衣在中门之外，处所殊别，宜尊庙曰显宗，其四时E，于光武之堂，闲祀悉还更衣，[八]　　共进武德之舞，如孝文皇帝祭高庙故事。”[九]制曰：“可。”

　　注[一]日□，日i。尚书曰：“文王自朝至于日中□，不遑暇食。”
    注[二]尚书曰：“光被四表。”
    注[三]款，扣。僬侥、儋耳解见明纪。
    注[四]鬼方，远方。易曰：“高宗伐鬼方，三年克之。”
    注[五]周礼保氏教之六：一曰礼，二曰乐，三曰射，四曰驭，五曰书，六曰数。前书文志*(曰)*以礼、乐、春秋、易、诗、书为六。博贯谓究极深幽耳。
    注[六]河图曰：“图出代，九天开明，受用嗣兴，十代以光。”又括地象曰：“十代礼乐，文雅并出。”谓明帝也。
    注[七]春秋外传曰：“日祭，月祀，时享。祖祢则日祭，高曾则月祀，三祧则时享。”今此除日祀之法，从时月之祭。
    注[八]续汉书曰：“五年再殷祭，三年一，五年一E。父为昭，南向；子为穆，北向。E以夏四月，以冬十月。E之为言谛，谛审昭穆尊卑之义。者，合也。冬十月五谷成，故骨肉合饮食于祖庙，谓之殷祭。四时正祭外，有五月尝麦，三伏立秋尝粢盛酎，十月尝稻等，谓之闲祀，即各于更衣之殿。更衣者，非正处也。园中有，有便殿。者，陵上正殿。便殿，侧之别殿，即更衣也。”
    注[九]前书高庙奏武德、文始、五行之舞。
    是岁，牛疫。京师及三州大旱，诏勿收兖、豫、徐州田租、刍f，其以见谷赈给贫人。
    建初元年春正月，诏三州郡国：“方春东作，恐人稍受禀，往来烦剧，或妨耕农。
    [一]其各实核尤贫者，计所贷并与之。[二]流人欲归本者，郡县其实禀，令足还到，听过止官亭，无雇舍宿。长吏亲躬，无使贫弱遗脱，小吏豪右得容奸妄。
    [三]诏书既下，勿得稽留，刺史明加督察尤无状者。”[四]

　　注[一]禀，给也。稍*(为)**[谓]*少少给之，不顿与。
    注[二]并音必政反。
    注[三]前书曰，百石已下有斗食佐史之秩，言小吏也。
    注[四]无状谓其罪恶尤大，其状无可寄言，故云无状。它皆类此。
    丙寅，诏曰：“比年牛多疾疫，垦田减少，谷价颇贵，人以流亡。方春东作，宜及时务。二千石勉劝农桑，弘致劳来。k公庶尹，各推精诚，专急人事。罪非殊死，须立秋案验。有司明慎选举，进柔良，退贪猾，顺时令，理冤狱。‘五教在宽’，帝典所美；[一]　　‘恺悌君子’，大雅所叹。[二]布告天下，使明知朕意。”

　　注[一]五教谓父义、母慈、兄友、弟恭、子孝也。尚书舜典曰：“汝作司徒，敬敷五教在宽。”
    注[二]恺，乐；悌，易也。诗大雅s酌篇曰：“恺悌君子，人之父母。”
    酒泉太守段彭讨击车师，大破之。罢戊己校尉官。
    二月，武陵澧中蛮叛。[一]

　　注[一]武陵，郡，今澧州。水经曰“澧水出武陵充县西历山之北”也。
    三月甲寅，山阳、东平地震。己巳，诏曰：“朕以无德，奉承大业，夙夜栗栗，不敢荒宁。[一]而灾异仍见，与政相应。朕既不明，涉道日寡；又选举乖实，俗吏伤人，官职m乱，刑罚不中，可不忧与！昔仲弓季氏之家臣，子游武城之小宰，孔子犹诲以贤才，问以得人。[二]明政无大小，以得人为本。夫乡举里选，必累功劳。今刺史、守相不明真伪，茂才、孝廉岁以百数，既非能显，而当授之政事，甚无谓也。每寻前世举人贡士，或起l亩，不系阀阅。[三]敷奏以言，则文章可采；明试以功，则政有异蟆[四]文质彬彬，朕甚嘉之。[五]　　其令太傅、三公、中二千石、二千石、郡国守相举贤良方正、能直言极谏之士各一人。”

　　注[一]孔安国注尚书曰：“不敢荒怠自安宁。”
    注[二]论语，仲弓为季氏宰，问政，子曰：“赦小过，举贤才。”子游为武城宰，孔子谓之曰：“汝得人焉耳乎？”
    注[三]说文曰：“l，田中之沟。”音工犬反。史记曰：“明其等曰阀，积其功曰阅。”言前代举人务取贤才，不拘门地。
    注[四]敷，陈；奏，进也。令各陈进其言，则知其能否也。尚书曰“敷奏以言，明试以功”，则政之类。
    注[五]彬彬，杂半之貌。
    夏五月辛酉，初举孝廉、郎中宽博有谋，任典城者，以补长、相。[一]

　　注[一]任，堪使也。典，主也。长谓县长，相谓侯相。
    秋七月辛亥，诏以上林池□田赋与贫人。[一]

　　注[一]□，禁苑也，音语。前书音义曰：“折竹以绳悬连之，使人不得往来，谓之□。”
    八月庚寅，有星孛于天市。[一]

　　注[一]史记曰：“房为天驷，东北曲十二星曰旗，旗中四星曰天市。”
    九月，永昌哀牢夷叛。
    冬十月，武陵郡兵讨叛蛮，破降之。
    十一月，阜陵王延谋反，贬为阜陵侯。
    二年春三月辛丑，诏曰：“比年阴阳不调，肌馑屡臻。深惟先帝忧人之本，[一]　　诏书曰‘不伤财，不害人’，诚欲元元去末归本。而今贵戚近亲，奢纵无度，嫁聚送终，尤为僭侈。
    有司废典，莫肯举察。春秋之义，以贵理贱。今自三公，并宜明纠非法，宣振威风。朕在弱冠，未知稼穑之艰难，区区管窥，岂能照一隅哉！[二]其科条制度所宜施行，在事者备为之禁，先京师而后诸夏。”[三]

　　注[一]本谓稼穑。
    注[二]史记扁鹊曰：“以管窥天，以隙视文。”
    注[三]公羊传曰：“春秋内中国而外诸夏，内诸*(侯)**[夏]*而外夷狄。王者欲一乎天下，曷以内外之辞言？自近者始也。”
    甲辰，罢伊吾卢屯兵。[一]

　　注[一]永平十六年置。
    永昌、越`、益州三郡民、夷讨哀牢，破平之。
    夏四月戊子，诏还坐楚、淮阳事徙者四百余家，令归本郡。
    癸巳，诏齐相省冰纨、方空e、吹纶絮。[一]

　　注[一]纨，素也。冰言色鲜洁如冰。释名曰：“e，纱也。”方空者，纱薄如空也。或曰空，孔也，即今之方目纱也。纶，似絮而细。吹者，言吹嘘可成，亦纱也。前书齐有三服官，故诏齐相罢之。
    六月，烧当羌叛，金城太守郝崇讨之，败绩，羌遂寇汉阳。秋八月，遗行车骑将军马防讨平之。
    十二月戊寅，有星孛于紫宫。
    三年春正月己酉，宗祀明堂。礼毕，登灵台，望云物。大赦天下。
    三月癸巳，立贵人窦氏为皇后。赐爵，人二级，三老、孝悌、力田人三级，民无名数及流民欲占者人一级；□、寡、孤、独、笃□、贫不能自存者粟，人五斛。
    夏四月己巳，罢常山呼P石臼河漕。[一]

　　注[一]石臼，河名也，在今定州唐县东北。时邓训上言此漕难成，遂罢之。漕，水运也，音才到反。
    行车骑将军马防破烧当羌于临洮。[一]

　　注[一]临洮，县名，属陇西郡，即今岷*(山之)*州。
    闰月，西域假司马班超击姑墨，大破之。[一]

　　注[一]姑墨，西域国名，去长安八千一百五十里。
    冬十二月丁酉，以马防为车骑将军。
    武陵局新叛。[一]

　　注[一]荆水名，音娄，源出今澧州崇义县西北山。
    是岁，零陵献芝草。
    四年春二月庚寅，太尉牟融薨。
    夏四月戊子，立皇子庆为皇太子。赐爵，人二级，三老、孝悌、力田人三级，民无名数及流人欲自占者人一级；□、寡、孤、独、笃□、贫不能自存者粟，人五斛。
    己丑，徙钜鹿王恭为江陵王，汝南王畅为梁王，常山王□为淮阳王。辛卯，封皇子伉[一]为千乘王，全为平春王。[二]

　　注[一]音抗。
    注[二]平春，县，属江夏郡。
    五月丙辰，车骑将军马防罢。
    甲戌，司徒鲍昱为太尉，南阳太守桓虞为司徒。[一]

　　注[一]虞字仲春，冯翊人。
    六月癸丑，皇太后马氏崩。秋七月壬戌，葬明德皇*(太)*后。
    冬，牛大疫。
    十一月壬戌，诏曰：“盖三代导人，教学为本。[一]汉承暴秦，锵匀迨酰建立五经，为置博士。其后学者精进，虽曰承师，亦别名家。[二]孝宣皇帝以为去圣久远，学不厌博，故遂立大、小夏侯尚书，后又立京氏易。[三]至建武中，复置颜氏、严氏春秋，大、小戴礼博士。[四]此皆所以扶进微学，尊广道也。中元元年诏书，五经章句烦多，议欲减省。至永平元年，长水校尉[五]奏言，先帝大业，当以时施行。
    欲使诸儒共正经义，颇令学者得以自助。孔子曰：‘学之不讲，是吾忧也。’又曰：‘博学而笃志，切问而近思，仁在其中矣。’[六]于戏，其勉之哉！”于是下太常，将、大夫、博士、议郎、郎官[七]及诸生、诸儒会白虎观，讲议五经同异，使五官中郎将魏应承制问，[八]侍中淳于恭奏，帝亲称制临决，如孝宣甘露石渠故事，[九]作白虎议奏。[一０]

　　注[一]前书曰，三代之道，乡里有教，夏曰校，殷曰庠，周曰序。
    注[二]言虽承一师之业，其后触类而长，更为章句，则别为一家之学。
    注[三]大、小夏侯谓夏侯胜、胜从兄子建也。京氏，京房也。
    注[四]严氏谓严彭祖。颜氏谓颜安乐。大、小戴，戴德、戴圣也。
    注[五]樊。
    注[六]论语文也。讲犹习也。笃，厚也。志，记也。言人能博涉学而后识之，切问于己所未悟之事，近思己所能及之事。好学亦仁之一分，故仁在其中矣。
    注[七]博士属太常，故云下。
    注[八]续汉志曰：“五官中郎将，比二千石。”
    注[九]前书：“甘露二年，诏诸儒讲五经异同，萧望之等平奏其议，上亲制临决焉。”又曰：“施雠，甘露中论五经于石渠阁。”三辅故事曰：“石渠阁在未央殿北，藏秘书之所。”
    注[一０]今白虎通。
    是岁，甘露降泉陵、洮阳二县。[一]

　　注[一]二县属零陵郡。泉陵城在今永州零陵县北。洮阳故城在今湘源县西北。
    五年春二月庚辰朔，日有食之。诏曰：“朕新离供养，[一]愆咎着，上天降异，大变随之。诗不云乎：‘亦孔之丑。’[二]又久旱伤麦，忧心惨切。公卿已下，其举直言极谏、能指朕过失者各一人，遣诣公车，将亲览问焉。其以岩穴为先，勿取浮华。”[三]

　　注[一]去年马太后崩。
    注[二]诗小雅曰：“朔月辛卯，日有食之，亦孔之丑。”孔，甚也。丑，恶也。
    注[三]前书邹阳曰：“显岩穴之士。”
    甲申，诏曰：“春秋书‘无麦苗’，重之也。[一]去秋雨泽不适，今时复旱，如炎如焚。[二]凶年无时，而为备未至。朕之不德，上累三光，震栗忉忉，痛心疾首。[三]前代圣君，博思咨诹，[四]虽降灾咎，辄有开匮反风之应。[五]令予小子，徒惨惨而已。其令二千石理冤狱，录轻系；祷五岳四渎，及名山能兴云致雨者，冀蒙不崇朝雨天下之报。[六]务加肃敬焉。”

　　注[一]春秋庄公七年：“秋，大水，无麦苗。”公羊传曰：“一灾不书，待无麦然后书无苗。”何休注曰：“不书谷*[名]*，至麦苗独书，人食最重也。”
    注[二]炎p焚言热气甚。韩诗：“旱魃为虐，如炎如焚。”
    注[三]忉音刀。诗曰：“忧心忉忉。”又曰：“M如疾首。”
    注[四]咨诹，谋也，音子余反。
    注[五]武王有疾，周公作请命之书，藏于金匮。后管p蔡流言，成王疑周公，天乃大风，禾木尽偃。成王启金匮，得书，乃郊天谢过，天乃反风起禾。事见尚书。
    注[六]尚书大传曰：“五岳皆触石出云，肤寸而合，不崇朝而雨天下。”
    三月甲寅，诏曰：“孔子曰：‘刑罚不中，则人无所措手足。’今吏多不良，□行喜怒，或案不以罪，迫胁无辜，致令自杀者，一岁且多于断狱，甚非为人父母之意也。[一]有司其议纠举之。”

　　注[一]书曰：“元后作人父母。”
    荆p豫诸郡兵讨破武陵局信崖。
    夏五月辛亥，诏曰：“朕思直士，侧席异闻。[一]其先至者，各以发愤吐懑，略闻子大夫之志矣，皆欲置于左右，顾问省纳。建武诏书又曰，尧试臣以职，不直以言语笔札。[二]今外官多旷，并可以补任。”

　　注[一]犹希望也，音持二反。侧席谓不正坐，所以待贤良也。
    注[二]书舜典曰：“朕其试哉。”又曰：“历试诸难。”札，简也。
    戊辰，太傅赵□薨。
    冬，始行月令迎气乐。[一]

　　注[一]东观记曰：“马防上言，‘圣人作乐，所以宣气致和，顺阴阳也。臣愚以为可因岁首发太蔟之律，奏雅颂之音，以迎和气。’时以作乐器费多，遂独行十月迎气乐也。”
    是岁，零陵献芝草。有八黄龙见于泉陵。[一]西域假司马班超击疏勒，破之。

　　注[一]伏侯古今注曰：“见零陵泉陵湘水中，相与戏。其二大如马，有角；六枚大如驹，无角。”
    六年春二月辛卯，琅邪王京薨。
    夏五月辛酉，赵王盱薨。
    六月丙辰，太尉鲍昱薨。
    辛未晦，日有食之。
    秋七月癸巳，以大司农邓彪为太尉。
    七年春正月，沛王辅p济南王康p东平王苍p中山王焉p东海王政p琅邪王宇来朝。
    夏六月甲寅，废皇太子庆为清河王，立皇子□为皇太子。
    己未，徙广平王羡为西平王。
    秋八月，饮酎高庙，E祭光武皇帝p孝明皇帝。[一]甲辰，诏*[曰]*：“书云‘祖考来假’，明哲之祀。[二]予末小子，质又菲薄，仰惟先帝AA之情，前修E祭，以尽孝敬。朕得识昭穆之序，寄远祖之思。今年大礼复举，加以先帝之坐，[三]　　悲伤感怀。乐以迎来，哀以送往，虽祭亡如在，而空虚不知所裁，庶或飨之。
    岂亡克慎肃雍之臣，辟公之相，[四]皆助朕之依依。[五]今赐公钱四十万，卿半之，及百官执事各有差。”

　　注[一]前书高庙饮酎，奏武德p五行之舞。音义云：“正月旦作酒，八月成，名曰酎者，言醇也。”武帝时因八月尝酎，令诸侯出金助祭，所谓酎金也。丁孚汉仪式曰：“九真p交址p日南者用犀角二，长九寸，若h瑁甲一；郁林用象牙一，长三尺已上，若翠羽各二十，准以当金。”
    注[二]假音格。格，至也。尚书夔曰：“于！予击石拊石，搏拊琴瑟以咏，祖考来格。”言明哲祭祀，则能致祖考之神来至。
    注[三]言显宗神坐，今新加之。
    注[四]肃，敬；雍，和；相，助也。诗大雅曰：“有来雍雍，至止肃肃，相维辟公，天子穆穆。”言百辟诸侯来助祭，皆有肃雍之德，无懈慢也。
    注[五]依依，思慕之意。
    九月甲戌，幸偃师，东涉卷津，[一]至河内。下诏曰：“车驾行秋稼，观收获，因涉郡界。皆精骑轻行，无它辎重。不得辄修道桥，远离城郭，遣吏逢迎，刺探起居，[二]出入前后，以为烦扰。动务省约，但患不能脱粟瓢饮耳。[三]所过欲令贫弱有利，无违诏书。”遂览淇园。[四]己酉，进幸邺，劳飨魏郡守令已下，至于三老p门阑p走卒，赐钱各有差。劳赐常山p赵国吏人，复元氏租赋三岁。辛卯，车驾还宫。诏天下系囚减死一等，勿笞，诣边戍；妻子自随，占着所在；父母同产欲相从者，恣听之；有不到者，皆以乏军兴论。[五]及犯殊死，一切募下蚕室；其女子宫。系囚鬼薪p白粲已上，[六]皆减本罪各一等，输司寇作。亡命赎：死罪入缣二十匹，右趾至髡钳城旦舂十匹，完城旦至司寇三匹，吏人有罪未发觉，诏书到自告者，半入赎。

　　注[一]卷，县名，属河南郡也。卷音丘权反。
    注[二]刺探谓候伺也。探音汤勘反。
    注[三]晏子相齐，食脱粟之饭。孔子曰，颜回一瓢饮。
    注[四]前书音义曰：“淇园，]之苑也。”
    注[五]军兴而致阙乏，当死刑也。
    注[六]前书曰：“鬼薪p白粲已上，皆三岁刑也。男子为鬼薪，取薪以给宗庙。
    女子为白粲，使择米白粲粲然。”
    冬十月癸丑，西巡狩，幸长安。丙辰，祠高庙，遂有事十一陵。遣使者祠太上皇于万年，[一]以中牢祠萧何p霍光。进幸槐里。岐山得铜器，形似酒M，献之。又获白鹿。帝曰：“上无明天子，下无贤方伯。[二]'人之无良，相怨一方。’[三]斯器亦曷为来哉？”[四]又幸长平，御池阳宫，[五]东至高陵，造舟于泾而还。[六]每所到幸，辄会郡县吏人，劳赐作乐。十一月，诏劳赐河东守p令p掾以下。十二月丁亥，车驾还宫。

　　注[一]太上皇，高祖父也，名，音它官反，一名执嘉。三辅黄图曰，高祖初都栎阳，太上皇崩，葬栎阳北原陵，号万年，仍分置万年县，在今栎阳东北，故就祭祀焉。
    注[二]已见明帝纪。
    注[三]诗小雅也。良，善也。言王者所为无有善者，各相与于一方而怨之。义见韩诗。
    注[四]公羊传曰：“孔子抱麟而泣曰：‘孰为来哉？孰为来哉？’”注[五]前书音义曰：“长平n在池阳南，有长平观，去长安五十余里。”
    注[六]造，至也。谓次比舟，令相至为桥而度也。尔雅曰：“天子造舟，诸侯维舟，大夫方舟，士特舟。”
    是岁，京师及郡国螟。
    八年春正月壬辰，东平王苍薨。三月辛卯，葬东平宪王，赐銮辂p龙旗。
    夏六月，北匈奴大人率款塞降。
    冬十二月甲午，东巡狩，幸陈留p梁国p淮阳p颍阳。戊申，车驾还宫。
    诏曰：“五经剖判，去圣弥远，章句遗辞，乖疑难正，恐先师微言将遂废绝，非所以重稽古，求道真也。其令k儒选高才生，受学左氏p谷梁春秋，古文尚书，毛诗，以扶微学，广异义焉。”
    是岁，京师及郡国螟。
    元和元年春正月，中山王焉来朝。日南徼外蛮夷献生犀p白雉。[一]

　　注[一]刘欣明交州记曰：“犀，其毛如豕，缟有三甲，头如马，有三角，鼻上角短，额上p头上角长。”异物志曰：“角中特有光耀，白理如线，自本达末则为通天犀。”
    闰月辛丑，济阴王长薨。
    二月甲戌，诏曰：“王者八政，以食为本，[一]故古者急耕稼之业，致耒耜之勤，[二]节用储蓄，以备凶灾，是以岁虽不登而人无饥色。自牛疫已来，谷食连少，良由吏教未至，刺史p二千石不以为负。[三]其令郡国募人无田欲徙它界就肥饶者，恣听之。到在所，赐给公田，为雇耕佣，赁种□，[四]贳与田器，勿收租五岁，除g三年。其后欲还本乡者，勿禁。”

　　注[一]尚书洪范八政，一曰食，是为政本。
    注[二]耒耜，农器也。耒，其柄；耜，其刃。
    注[三]负犹忧也。
    注[四]□，粮也，古饷字，音式上反。
    夏四月己卯，分东平国，封宪王苍子尚为任城王。
    六月辛酉，沛王辅薨。
    秋七月丁未，诏曰：“律云‘掠者唯得榜p笞p立’。[一]又令丙，棰长短有数。
    [二]自往者大狱已来，掠考多酷，钻钻之属，[三]惨苦无极。念其痛毒，怵然动心。书曰‘鞭作官刑’，岂云若此？[四]宜及秋冬理狱，明为其禁。”

　　注[一]苍颉篇曰：“掠，问也。”广雅曰：“榜，击也，音彭。”说文曰：“笞，击也。”立谓立而考讯之。
    注[二]令丙为篇之次也。前书音义曰：“令有先后，有令甲，令乙，令丙。”又景帝*(京师)*定棰令，棰长五尺，本大一寸，其竹也末薄半寸，其平去节，故曰长短有数也。
    注[三]大狱谓楚王英等事也。钻音其廉反。说文曰：“钻，□也。”国语曰：“中刑用钻凿。”皆谓惨酷其肌肤也。
    注[四]孔安国注尚书曰：“以鞭为理官事之刑。”
    八月甲子，太尉邓彪罢，大司农郑弘为太尉。
    癸酉，诏曰：“朕道化不德，吏政失和，元元未谕，抵罪于下。寇贼争心不息，边野邑屋不修。[一]永惟庶事，思稽厥衷，与凡百君子，共弘斯道。中心悠悠，将何以寄？其改建初九年为元和元年。郡国中都官系囚减死一等，勿笞，诣边县；妻子自随，占着在所。其犯殊死，一切募下蚕室；其女子宫。系囚鬼薪p白粲以上，皆减本罪一等，输司寇作。亡命者赎，各有差。”

　　注[一]"修”或作“充”。
    丁酉，南巡狩，诏所经道上，郡县无得设储N。[一]命司空自将徒支柱桥梁。[二]　　有遣使奉迎，探知起居，二千石当坐。其赐□p寡p孤p独p不能自存者粟，人五斛。

　　注[一]储，积也。N，具也。言不预有蓄备。
    注[二]柱音竹主反。
    九月乙未，东平王忠薨。
    辛丑，幸章陵，祠旧宅园庙，见宗室故人，赏赐各有差。冬十月己未，进幸江陵，诏庐江太守祠南岳，又诏长沙p零陵太守祠长沙定王p舂陵节侯p郁林府君。还，幸宛。十一月己丑，车驾还宫，赐从者各有差。
    十二月壬子，诏曰：“书云：‘父不慈，子不祗，兄不友，弟不恭，不相及也。’[一]往者妖言大狱，所及广远，一人犯罪，禁至三属，[二]莫得垂缨仕宦王朝。
    如有贤才而没齿无用，朕甚怜之，非所谓与之更始也。诸以前妖恶禁锢者，一皆蠲除之，[三]以明□咎之路，但不得在宿]而已。”

　　注[一]祗，敬也。左传胥臣云：“康诰曰：‘父不慈，子不祗，兄不友，弟不恭，不相及也。’”今康诰之言，事同而文异。
    注[二]即三族也。谓父族p母族及妻族。
    注[三]左传曰：“以重币锢之。”杜预注曰：“禁锢勿令仕也。”
    二年春正月乙酉，诏曰：“令云‘人有产子者复，勿g三岁’。今诸怀□者，[一]　　赐胎养谷人三斛，复其夫，勿g一岁，着以为令。”又诏三公曰：“方春生养，万物莩甲，[二]宜助萌阳，以育时物。其令有司，罪非殊死且勿案验，及吏人条书相告不得听受，[三]冀以息事宁人，敬奉天气。立秋如故。夫俗吏矫饰外貌，似是而非，揆之人事则悦耳，论之阴阳则伤化，朕甚餍之，甚苦之。安静之吏，悃衔藁，[四]日计不足，月计有余。[五]如襄城令刘方，[六]吏人同声谓之不烦，虽未有它异，斯亦殆近之矣。闲□二千石各尚宽明，而今富奸行赂于下，贪吏枉法于上，使有罪不论而无过被刑，甚大逆也。夫以苛为察，以刻为明，以轻为德，以重为威，四者或兴，则下有怨心。吾诏书数下，冠盖接道，而吏不加理，人或失职，其咎安在？勉思旧令，称朕意焉。”

　　注[一]说文曰：“□，孕也。”
    注[二]前书音义曰：“莩，叶里白皮也。”易曰“百果甲坼”也。
    注[三]条，事条也。
    注[四]说文云：“悃希至诚也。”悃音苦本反。弦翩诒品础
    注[五]庄子曰：“有庚桑子者，偏得老聃之道，以居□垒之山。□垒之人相与云：
    '庚桑子之始来，吾洒然异之；今吾日计之不足，岁计之有余，庶几其圣人乎？’”注[六]方字伯况，平原人。
    二月甲寅，始用四分历。[一]

　　注[一]续汉书曰：“时待诏张盛p京房p鲍业等以四分历请与待诏杨岑等共课岁余，盛等所中多，四分之历始颇施行。”
    诏曰：“今山川鬼神应典礼者，尚未咸秩。[一]其议增修k祀，以祈丰年。”

　　注[一]咸，皆也。秩，序也。言山川之神尚未次序而祭之。书曰：“咸秩无文。”
    丙辰，东巡狩。己未，凤皇集肥城。[一]乙丑，帝耕于定陶。诏曰：“三老，尊年也。孝悌，淑行也。力田，勤劳也。国家甚休之。其赐帛人一匹，勉率农功。”
    使使者祠唐尧于成阳灵台。[二]辛未，幸太山，柴告岱宗。有黄鹄三十从西南来，经祠□上，东北过于宫屋，鬏翔升降。进幸奉高。壬申，宗祀五帝于汶上明堂。[三]癸酉，告祠二祖p四宗，[四]大会外内k臣。丙子，诏曰：“朕巡狩岱宗，柴望山川，告祀明堂，以章先勋。其二王之后，[五]先圣之胤，[六]东后蕃]，[七]伯父伯兄，仲叔季弟，幼子童孙，[八]百僚从臣，宗室子，要荒四裔，[九]沙漠之北，领之西，[一０]冒Y之类，[一一]跋涉悬度，[一二]陵践阻绝，骏奔郊，[一三]咸来助祭。祖宗功德，延及朕躬。
    予一人空虚多疚，纂承尊明，[一四]盥洗享荐，X愧祗栗。诗不云乎：‘君子如祉，乱庶遄已。’[一五]历数既从，灵耀着明，[一六]亦欲与士大夫同心自新。
    其大赦天下。诸犯罪不当得赦者，皆除之。复博、奉高、嬴，无出今年田租、刍f。”戊寅，进幸济南。[一七]三月己丑，进幸鲁，祠东海恭王陵。庚寅，祠孔子于阙里，及七十二弟子，赐锍珊罴爸羁啄信帛。壬辰，进幸东平，祠宪王陵。[一八]甲午，遣使者祠定陶太后、恭王陵。[一九]乙未，幸东阿，北登太行山，至天井关。[二０]夏四月乙巳，客星入紫宫。乙卯，车驾还宫。庚申，假于祖祢，[二一]告祠高庙。

　　注[一]肥城，县名，属太山郡，故城在今济州平阴县东南。
    注[二]成阳，县，属济阴郡。郭缘生述征记曰：“成阳县东南有尧母庆都墓，上有祠庙。尧母陵俗亦名灵台大母。”
    注[三]前书曰：“济南人公玉带上黄帝时明堂图，中有一殿，四面无壁，以茅盖，通水，水圜宫垣为复道；上有楼，从西南入，名曰昆仑，以拜祀上帝。于是上作明堂于汶上，如带图焉。”汶水出太山朱虚县莱芜山。
    注[四]二祖谓高祖、世祖。四宗谓文帝为太宗，武帝为世宗，宣帝为中宗，明帝为显宗。
    注[五]礼记曰：“存二王之后，尊贤不过二代。”公羊传*[注]*曰：“存二王之后，所以通三正也。”汉之二王，殷、周之后也。
    注[六]东观记曰：“孔子后锍珊畹认汤粗祭。”
    注[七]东后谓东方国君也。诸侯为天子藩屏，故曰藩]。
    注[八]尚书吕刑文。皆天子同姓诸侯，有父叔兄弟子孙列者，故总而言之。
    注[九]要、荒，二服名。要服去王城二千里，荒服去王城二千五百里。要者，言可要束以文教。荒者，言其荒忽无常也。裔，远也。谓荒服之外也。
    注[一０]西河旧事曰：“领，山名，在敦煌西。其山高大多，故以为名焉。”
    注[一一]字书曰：“Y，多须貌，音而。”言须鬓多，蒙冒其面。或曰，西域人多着冒而*[须]*长，故举以为言也。
    注[一二]草行曰跋，水行曰涉。左传子太叔曰：“跋涉山川。”西域传曰：“悬度者，石山也。溪谷不通，以绳索相引而度，去阳关五千八百五十里。”
    注[一三]骏，疾也，音俊。尚书“骏奔走*(在庙)*"。郊，祭天处也。前书音义曰：“，神灵之居止者。”
    注[一四]疚，病也。纂，继也。
    注[一五]诗小雅。遄，速也。已，止也。祉，福也。郑玄注云：“福者，福贤者，谓爵禄之也。如此，则乱亦庶几可疾止也。”
    注[一六]历数既从，谓行四分历也。灵耀着明，谓日月贞明。
    注[一七]济南，县名，故城在今淄州长山县西北。
    注[一八]陵在今郓州须昌县东。
    注[一九]太后即元帝傅昭仪也。定陶恭王康，其陵在今曹州济阴县北。
    注[二０]在今泽州晋城县南，今太行山上，关南有天井泉三所也。
    注[二一]假，至也，音格。祢，父庙。易曰：“王假有庙。”
    五月戊申，诏曰：“乃者凤皇、黄龙、鸾鸟比集七郡，[一]或一郡再见，及白乌、神雀、甘露屡臻。祖宗旧事，或班恩施。[二]其赐天下吏爵，人三级；高年、□、寡、孤、独帛，人一匹。经曰：“无侮□寡，惠此茕独。’加赐河南女子百户牛酒，[三]令天下大T五日。赐公卿已下钱帛各有差；及洛阳人当T者布，户一匹，城外三户共一匹。赐博士员弟子见在太学者布，人三匹。令郡国上明经者，口十万以上五人，不满十万三人。”

　　注[一]孙柔之瑞*[应]*图曰：“鸾鸟者，赤神之精，凤皇之佐。鸡身赤*(毛)**[尾]*，色亦被五彩，鸣中五音。人君进退有度，亲疏有序，则至也。”
    比，频也。
    注[二]武帝时芝草生于甘泉宫，宣帝时嘉谷玄稷降于郡国，神雀仍集，皆大赦天下。
    注[三]前书音义：“苏林曰，男赐爵，女子赐牛酒。姚察云，女子谓赐爵者之妻。”
    史记封禅书：“百户牛一头，酒十石。”臣贤案：此女子百户，若是户头之妻，不得更称为户；此谓女户头，即今之女户也。天下称庆，恩当普洽，所以男户赐爵，女子赐牛酒。
    改庐江为六安国，江陵复为南郡。[一]徙江陵王恭为六安王。

　　注[一]建初四年改为江陵国，今又复之。
    秋七月庚子，诏曰：“春秋于春每月书‘王’者，重三正，慎三微也。[一]律十二月立春，不以报囚。[二]月令冬至之后，有顺阳助生之文，[三]而无鞠狱断刑之政。朕咨访儒雅，稽之典籍，以为王者生杀，宜顺时气。其定律，无以十一月、十二月报囚。”

　　注[一]三正谓天、地、人之正。所以有三者，由有三微之月，王者所当奉而成之。礼*(记)**[纬]*曰：“正朔三而改，文质再而复。三微者，三正之始，万物皆微，物色不同，故王者取法焉。十一月，时阳气始施于黄泉之下，色皆赤。
    赤者阳气，故周为天正，色尚赤。十二月，万物始牙而色白。白者阴气，故殷为地正，色尚白。十三月，万物莩甲而出，其色皆黑，人得加功展业，故夏为人正，色尚黑。”尚书大传曰：“夏十三月为正，平旦为朔。殷以十二月为正，鸡鸣为朔。周以十一月为正，夜半为朔。”必以三微之月为正者，当尔之时，物皆尚微，王者受命，当扶微理弱，奉成之义也。
    注[二]报犹论也。立春阳气至，可以施生，故不论囚。
    注[三]月令仲冬：“是月也，日短至，阴阳争，诸生荡，君子身欲宁，事欲静，以待阴阳之所定也。”
    九月壬辰，诏：“凤皇、黄龙所见亭部无出二年租赋。[一]加赐男子爵，人二级；
    先见者帛二十匹，近者三匹，太守三十匹，令、长十五匹，丞、尉半之。诗云：
    '虽无德与汝，式歌且舞。’[二]它如赐爵故事。”

　　注[一]东观记曰：“凤皇见肥城句窳亭槐树上。”古今注云：“黄龙见洛阳元延亭部。”窳音庾。
    注[二]诗小雅也。取虽无大德，要有喜悦之心，欲歌舞也。式，用也。
    丙申，征济南王康、中山王焉会A祭。
    冬十一月壬辰，日南至，初闭关梁。[一]

　　注[一]易曰：“先王以至日闭关，商旅不行。”王弼注曰：“冬至阴之复，夏至阳之复，故为复即至于寂然大静，先王则天地而行者也。”
    三年春正月乙酉，诏曰：“盖君人者，视民如父母，有怛之忧，有忠和之教，匍匐之救。[一]其婴儿无父母亲属，及有子不能养食者，禀给如律。”

　　注[一]周礼：“*(乡)**[大]*司徒以乡三物教万民，一曰六德，谓智、仁、圣、义、忠、和。”诗f风曰：“凡民有丧，匍匐救之。”
    丙申，北巡狩，济南王康、中山王焉、西平王羡、六安王恭、乐成王党、淮阳王□、任城王尚、沛王定皆从。辛丑，帝耕于怀。
    二月壬寅，告常山、魏郡、清河、钜鹿、平原、东平郡太守、相曰：“朕惟巡狩之制，以宣声教，考同遐□，解释怨结也。今‘四国无政，不用其良’，[一]驾言出游，欲亲知其剧易。前祠园陵，遂望祀华、霍，[二]东}岱宗，为人祈福。
    今将礼常山，遂徂北土，历魏郡，经平原，升践堤防，询访耆老，咸曰‘往者汴门未作，深者成渊，浅则泥涂’。追惟先帝勤人之德，[三]底绩远图，复禹弘业，[四]圣迹滂流，至于海表。不克堂*(桓)**[构]*，朕甚X焉。[五]月令，孟春善相丘陵土地所宜。[六]今肥田尚多，未有垦辟。其悉以赋贫民，给与粮种，务尽地力，勿令游手。所过县邑，听半入今年田租，以劝农夫之劳。”

　　注[一]诗小雅曰：“日月告凶，不用其行。四国无政，不用其良。”言四方之国无政者，由天子不用善人也。
    注[二]华、霍，山名也。*[霍]*在*(今)*庐江县西南，亦名天柱山。尔雅曰华山为西岳，霍山为南岳。
    注[三]谓永平十二年修汴渠。
    注[四]尚书曰：“覃怀}绩。”孔安国注云：“}，置；绩，功也。”远图犹长g也。言能复禹为理水之大功。
    注[五]尚书曰：“若考作室，既}法，厥子乃不肯堂，矧肯*(桓)**[构]*。”
    注[六]月令：“孟春之月，善相丘陵、阪险、原隰土地所宜，五谷所殖，以教导人，必躬亲之，田事既饬。”
    乙丑，□侍御史、司空曰：“方春，所过无得有所伐杀。车可以引避，引避之；
    W马可辍解，辍解之。[一]诗云：‘敦彼行苇，牛羊勿践履。’[二]礼，人君伐一草木不时，谓之不孝。[三]俗知顺人，莫知顺天。其明称朕意。”

　　注[一]夹辕者为服马，服马外为W马。
    注[二]诗大雅云。郑玄注云：“敦敦然道旁之苇，牧牛羊者无使践履折伤之，况于人乎！”
    注[三]礼记孔子曰：“伐一树，杀一兽，不以其时，非孝也。”
    戊辰，进幸中山，遣使者祠北岳，出长城。[一]癸酉，还幸元氏，祠光武、显宗于县舍正堂；明日又祠显宗于始生堂，皆奏乐。[二]三月丙子，诏高邑令祠光武于即位□。复元氏七年缫邸＜好，进幸赵。庚辰，祠房山于灵寿。[三]　　辛卯，车驾还宫。赐从行者各有差。

　　注[一]史记，蒙恬为秦筑长城，西自临洮，东至海。
    注[二]明帝生于常山元氏传舍也。
    注[三]灵寿，县名，属常山郡，今恒州县也。房山在今恒州房山县*(县)*西北，俗名王母山，上有王母祠。
    夏四月丙寅，太尉郑弘免，大司农宋由为太尉。[一]

　　注[一]由字叔路，长安人。
    五月丙子，司空第五伦罢，太仆袁安为司空。
    秋八月乙丑，幸安邑，观盐池。[一]九月，至自安邑。

　　注[一]许慎云：“河东盐池，袤五十一里，广七里，周百一十六里。”今蒲州虞乡县西。
    冬十月，北海王基薨。
    烧当羌叛，寇陇西。
    是岁，西域长史班超击斩疏勒王。
    章和元年春三月，护羌校尉傅育追击叛羌，战殁。
    夏四月丙子，令郡国中都官系囚减死一等，诣金城戍。
    六月戊辰，司徒桓虞免。癸卯，司空袁安为司徒，光禄勋任隗为司空。[一]

　　注[一]桓虞字仲春，冯翊万年人。隗字仲和，南阳宛人。
    秋七月癸卯，齐王晃有罪，贬为芜湖侯。[一]壬子，淮阳王□薨。

　　注[一]芜湖，县名，属丹阳，故城在今宣州当涂县东南。
    鲜卑击破北单于，斩之。
    烧当羌寇金城，护羌校尉刘盱讨之，斩其渠帅。
    壬戌，诏曰：“朕闻明君之德，启迪鸿化，缉熙康V，光照六幽，[一]讫惟人面，靡不率俾，仁风翔于海表，威霆行乎鬼区。[二]然后敬恭明祀，膺五福之庆，获来仪之贶。[三]朕以不德，受祖宗弘烈。乃者凤皇仍集，麒麟并臻，甘露宵降，嘉谷滋生，芝草之类，岁月不绝。朕夙夜祗畏上天，无以彰于先功。今改元和四年为章和元年。”

　　注[一]缉熙，光明也。六幽谓六合幽隐之处也。
    注[二]鬼区即鬼方。
    注[三]尚书五福：一曰寿，二曰富，三曰康宁，四曰攸好德，五曰考终命。来仪谓凤也。书曰：“凤皇来仪。”
    秋，令是月养衰老，授几杖，行糜粥饮食。[一]其赐高年二人共布帛各一匹，以为醴酪。死罪囚犯法在丙子赦前而后捕系者，皆减死，勿笞，诣金城戍。

　　注[一]月令仲秋之令。
    八月癸酉，南巡狩。壬午，遣使者祠昭灵后于小黄园。[一]甲申，征任城王尚会睢阳。
    戊子，幸梁。己丑，遣使祠沛高原庙，丰榆社。[二]乙未，幸沛，祠献王陵，征会东海王政。乙未晦，日有食之。九月庚子，幸彭城，东海王政、沛王定、任城王尚皆从。辛亥，幸寿春。壬子，诏郡国中都官系囚减死罪一等，诣金城戍；犯殊死者，一切募下蚕室；其女子宫；系囚鬼薪、白粲已上，减罪一等，输司寇作。亡命者赎：死罪缣二十匹，右趾至髡钳城旦舂七匹，完城旦至司寇三匹；吏民犯罪未发觉，诏书到自告者，半入赎。复封阜陵侯延为阜陵王。己未，幸汝阴。[三]冬十月丙子，车驾还宫。

　　注[一]小黄，县，属陈留郡，故城在今汴州陈留县东北。汉旧仪曰：“昭灵后，高祖母，起兵时死小黄北，后为作园庙于小黄栅。”陈留风俗传曰：“沛公起兵野战，丧皇妣于黄乡。天下平定。*(仍)**[乃]*使使者以梓宫招魂幽野，于是丹蛇在水，自洒濯之，入于梓宫，其浴处有遗发，故谥曰昭灵夫人。”
    注[二]前书音义曰：“，白榆。高祖里社在丰县东北十五里。”原庙，解见光武纪。
    注[三]县名，属汝南郡，今颍*(川)**[州]*县。
    北匈奴屋兰储等率降。
    是岁，西域长史班超击莎车，大破之。月氏国遣使献扶拔、师子。[一]

　　注[一]扶拔，似麟无角。拔音步末反。
    二年春正月，济南王康、阜陵王延、中山王焉来朝。
    *[二月]*壬辰、帝崩于章德前殿，年三十三。遗诏无起庙，一如先帝法制。
    论曰：魏文帝称“明帝察察，章帝长者”。[一]章帝素知人厌明帝苛切，事从宽厚。感陈宠之义，除惨狱之科。[二]深元元之爱，着胎养之令。[三]奉承明德太后，尽心孝道。割裂名都，以崇建周亲。[四]平缂蚋常而人赖其庆。又体之以忠恕，文之以礼乐。故乃蕃辅克谐，k后德让。谓之长者，不亦宜乎！在位十三年，郡国所上符瑞，合于图书者数百千所。乌呼懋哉！[五]

　　注[一]以上华峤之辞。
    注[二]宠时为尚书，以吏政严切，乃上书除惨酷之科五十余条，具本传也。
    注[三]元和二年令，诸怀□者赐谷，人三斛。
    注[四]周，至也。
    注[五]懋，美也。
    赞曰：肃宗济济，天性恺悌。于穆后德，谅惟渊体。[一]左右文，斟酌律礼。
    [二]思服帝道，弘此长懋。儒馆献歌，戎亭虚候。[三]气调时豫，宪平人富。

　　注[一]于穆，叹美也。尚书曰“齐圣广渊”也。
    注[二]文谓诸儒讲五经同异，帝亲称制论决也。律谓诏云“立春不以报囚”也。礼谓修E，登灵台之属。
    注[三]献歌谓崔S游太学时上四巡等颂。
    校勘记

　　一三０页一二行第五伦“第”原作“弟”，第弟古通作，今改归一律。
    一三０页一六行劬劳日□汲本、集解本“□”作“□”，局本作“昃”。按：校补谓“昃”本作“□”，亦作“@”，□乃俗字，□又@之斗变。
    一三一页一二行前书文志*(曰)*据刊误删。
    一三一页一五行三祧则时享按：刊误谓自古但有二祧，无三祧，明“三”字误。
    一三二页二行立秋尝粢盛酎按：刊误谓汉制立秋尝粢，八月饮酎，此文误出一“盛”字，少“八月饮”三字。
    一三二页五行其以见谷赈给贫人按：刊误谓诏无他语，不当有“其”字。
    一三二页一０行稍*(为)**[谓]*少据刊误改。按：为谓古通作，后如此不悉改。
    一三四页一四行饥馑屡臻按：饥馑之“饥”与饥饿之“饥”原有别，此当作“饥”，然各本饥饥多通作，故不改。
    一三五页六行内中国而外诸夏内诸*(侯)**[夏]*而外夷狄据今公羊传改。
    一三五页六行曷以内外之辞言自近者始也刊误谓案公羊本文“曷为以内外之辞言之，言自近者始也”，少“之言”二字。今按：前人引书，每多删节，无“之言”二字，义亦自明，故不依刘说补。
    一三六页八行即今岷*(山之)*州据集解王先谦说删。
    一三六页九行西域假司马班超击姑墨按：校补引侯康说，谓据本传当作“军司马”，此与下五年均误。
    一三七页六行按：此注原在“千乘王”下，今据汲本、殿本移正。
    一三七页一一行葬明德皇*(太)*后集解引钱大昕说，谓按光烈、章德、和熹、安思、顺烈、桓思、灵思诸后之葬皆书皇后，此独书太后，“太”字疑衍。今据删。
    一四０页一行不书谷*[名]*据校补补。
    一四二页四行甲辰诏*[曰]*据刊误补。
    一四二页一０行日南者用犀角二按：殿本考证谓“者”似当作“皆”。一四三页五行～六行己西进幸邺辛卯车驾还宫按：己酉不当在辛卯前，疑有误。
    一四四页一行前书曰按：“前书”下当有“音义”二字，此脱。
    一四四页七行高祖初都栎阳按：汉书注引三辅黄图作“高祖初居栎阳”。又按：
    汲本、殿本、集解本“栎阳”误作“洛阳”。
    一四四页一五行三月辛卯按：校补引钱大昭说，谓“辛卯”传作“己卯”。
    一四六页一一行又景帝*(京师)*定棰令据刊误删。
    一四九页九行时待诏张盛京房鲍业等按：集解引钱大昕说，谓“京房”当作“景防”。
    一五０页一一行有尧母庆都墓按：殿本“墓”作“台”。
    一五０页一五行公羊传*[注]*曰据校补补。
    一五０页一五行所以通三正也按：公羊隐二年注“正”作“统”。殿本“正”作“王”，误。
    一五一页七行西域人多着冒而*[须]*长据刊误补。
    一五一页八行去阳关五千八百五十里按：前书作“五千八百八十八里”。
    一五一页一０行骏奔走*(在庙)*按：集解引惠栋说，谓案梅氏武成，衍“在庙”二字，周颂有之，涉此而讹。今据删。
    一五一页一七行在今泽州晋城县南按：“晋”原斗“普”，径改正。
    一五二页七行孙柔之瑞*[应]*图曰按：御览九百十六及广韵二十六桓鸾字注引并作“瑞应图”，今据补。
    一五二页七行鸡身赤*(毛)**[尾]*据殿本、集解本改。
    一五三页二行礼*(记)**[纬]*曰据集解引惠栋说改。
    一五三页六行王者受命按：“受”原斗“授”，径改正。
    一五三页一三行凤皇见肥城句窳亭槐树上按：校补谓殿本“凤皇”作“黄龙”，与聚珍本东观记合。惟“句窳亭”东观记作“窳亭”。
    一五四页五行周礼*(乡)**[大]*司徒据殿本改。
    一五四页一二行不克堂*(桓)**[构]*据殿本、集解本改。注同。按：姚范谓正文及注“构”俱误“桓”，盖宋世避高宗之讳，刊本者不知，误以为钦宗之讳也，故“桓”字犹缺下画。
    一五五页二行*[霍]*在*(今)*庐江县西南据张森楷校勘记改，与郡国志合。
    一五六页二行房山在今恒州房山县*(县)*西北据殿本考证删。按：“在今”原误“今在”，径乙正。
    一五六页三行大司农宋由为太尉按：集解引惠栋说，谓袁纪“宋由”作“宗由”。
    一五七页四行护羌校尉刘盱讨之按：集解引钱大昕说，谓以西羌传校之，其时尉乃张纡，非刘盱也。
    一五八页八行*(仍)**[乃]*使使者据刊误改。
    一五八页一一行今颍*(川)**[州]*县张森楷校勘记谓监本“川”作“州”，是。
    今据改。
    一五九页二行*[二月]*壬辰集解引惠栋说，谓袁纪作“二月壬辰”。今据补。按：
    是年正月甲午朔，无壬辰。二月癸亥朔，壬辰，二月三十日也。又按：凡新君即位，皆在先帝崩日，和帝纪“章和二年二月壬辰即皇帝位”，益足证此“壬辰”之上实脱“二月”二字也。
    一五九页二行年三十三按：惠栋补注引蒋杲说，谓章帝即位年十九，在位十三年，年三十二。
    一五九页三行章帝素知人厌明帝苛切按：k书治要“人”作“民”。
    一五九页三行感陈宠之义按：张森楷校勘记谓k书治要“义”作“议”，是。

 

下一章　

 
     后汉书卷四　孝和孝殇帝纪　第四

　　孝和皇帝讳□，[一]肃宗第四子也。母梁贵人，为窦皇后所谮，忧卒，窦后养帝以为己子。建初七年，立为皇太子。

　　注[一]谥法曰：“不刚不柔曰和。”伏侯古今注曰：“□之字曰始。□音兆”臣贤案：许慎说文“□音大可反，上讳也”。但伏侯、许慎并汉时人，而帝讳不同，盖应别有所据。
    章和二年二月壬辰，即皇帝位，年十岁。尊皇后曰皇太后，太后临朝。
    三月丁酉，改淮阳为陈国，[一]楚郡为彭城国，[二]西平□汝南郡，[三]六安复为庐江郡。[四]遗诏徙西平王羡为陈王，六安王恭为彭城王。

　　注[一]今陈州。
    注[二]今徐州。
    注[三]西平，县，故柏子国也。在今豫州吴房县西北。
    注[四]即今庐州庐江县西故舒城是。
    癸卯，葬孝章皇帝于敬陵。[一]

　　注[一]在洛阳城东南三十九里。古今注曰：“陵周三百步，高六丈二尺。”
    庚戌，皇太后诏曰：“先帝以明圣，奉承祖宗至德要道，天下清静，庶事咸宁。
    今皇帝以幼年，茕茕在疚，[一]朕且佐助听政。外有大国贤王并为蕃屏，内有公卿大夫统理本朝，恭己受成，夫何忧哉！[二]然守文之际，必有内辅以参听断。侍中宪，朕之元兄，行能兼备，忠孝尤笃，先帝所器，亲受遗诏，当以旧典辅斯职焉。宪固执谦让，节不可夺。今供养两宫，[三]宿]左右，厥事已重，亦不可复劳以政事。故太尉邓彪，元功之族，三让弥高，[四]海内归仁，为k贤首，先帝锉恚欲以崇化。今彪聪明康强，可谓老成黄T矣。[五]其以彪为太傅，赐爵关内侯，录尚书事，百官总己以听，[六]朕庶几得专心内位。于戏！
    k公其勉率百僚，各修厥职，爱养元元，绥以中和，称朕意焉。”

　　注[一]疚，病也。杀茕然在忧病之中也。“茕”或作“帧薄Ｊ周颂云：“衷诰巍！
    注[二]孔子曰：“舜何为哉？恭己正南面而已。”尚书曰：“予小子垂拱仰成。”
    注[三]两宫谓帝宫、太后宫。
    注[四]元功谓高密侯禹也。彪父邯，中兴初有功，封侯。父卒，彪让国异母弟凤。论语孔子曰：“太伯三以天下让，民无得而称焉。”郑玄注云：“太伯，周太王之长子，欲让其弟季历。太王有疾，太伯因适吴、越采药，太王薨而不返，季历为丧主，一让也。季历赴之，不来奔丧，二让也。终丧之后，遂断发文身，三让也。”彪让封弟，故以比之。音莫杏反。
    注[五]老成言老而有成德也。诗大雅曰：“虽无老成人。”黄谓发落更生黄者。
    T亦老也。诗序曰：“外尊事黄T。”
    注[六]古者君在谅，百官总己之职事以听于宰。录尚书事则宰之任也。
    辛酉，有司上奏：“孝章皇帝崇弘鸿业，德化普洽，垂意黎民，留念稼穑。文加殊俗，武畅方表，界惟人面，无思不服。巍巍荡荡，莫与比隆。[一]周颂曰：‘于穆清庙，肃t显相。’[二]请上尊庙曰肃宗，共进武德之舞。”制曰：“可。”

　　注[一]"巍巍乎其有成功，荡荡乎人无能名焉。”孔子美帝尧之词，见论语。
    注[二]清庙，文王庙也。于穆，叹美之词，言助祭者礼仪敬且和也。
    癸亥，陈王羡、彭城王恭、乐成王党、下邳王衍、梁王畅始就国。[一]

　　注[一]建初三年，章帝不忍与诸王乖离，皆留京师，今遣之国。
    夏四月丙子，谒高庙。丁丑，谒世祖庙。
    戊寅，诏曰：“昔孝武皇帝致诛胡、越，故权收盐铁之利，[一]以奉师旅之费。
    自中兴以来，匈奴未宾，永平末年，复修征伐。先帝即位，务休力役，然犹深思远虑，安不忘危，探观旧典，复收盐铁，欲以防备不虞，宁安边境。而吏多不良，动失其便，以违上意。先帝恨之，故遗戒郡国罢盐铁之禁，纵民煮铸，入税县官如故事。[二]其申□刺史p二千石，奉顺圣旨，勉弘德化，布告天下，使明知朕意。”

　　注[一]武帝使孔仅、东郭咸阳乘传举行天下盐铁，作官府收利，私家更不得铸铁煮盐。
    注[二]前书音义曰：“县官谓天子。”
    五月，京师旱。诏长乐少府桓郁侍讲禁中。[一]

　　注[一]长乐宫之少府也。郁，桓荣子也。
    冬十月乙亥，以侍中窦宪为车骑将军，伐北匈奴。
    安息国遣使献师子、扶拔。[一]

　　注[一]扶拔，解见章纪。
    永元元年春三月甲辰，初令郎官诏除者得占丞、尉，以比秩为真。[一]

　　注[一]汉官仪曰：“羽林郎出补三百石丞、尉自占。丞、尉小县*(丞尉)*三百石，其次四百石，比秩为真，皆所以优之。”
    夏六月，车骑将军窦宪出鸡鹿塞，[一]度辽将军邓鸿出*()**[]*阳塞，[二]　　南单于出满夷谷，[三]与北匈奴战于稽落山，大破之，追至*(和)**[私]*渠*(北)**[比]*L海。窦宪遂登燕然山，刻石勒功而还。北单于遣弟右温禺L王[四]　　奉奏贡献。

　　注[一]今在朔方窳浑县北。阚S十三州志云：“窳浑县有大道，西北出鸡鹿塞。”
    窳音羊主反。
    注[二]*()**[]*阳，县，属*(九)**[五]*原郡，故城在今胜州银城县界。
    *()**[]*音固。
    注[三]满夷谷，阙。
    注[四]L音丁兮反。
    秋七月乙未，会稽山崩。
    闰月丙子，诏曰：“匈奴背叛，为害久远。赖祖宗之灵，师克有捷，丑虏破碎，遂扫厥庭，[一]役不再籍，[二]万里清荡，非朕小子眇身所能克堪。有司其案旧典，告类荐功，以章休烈。”[三]

　　注[一]诗曰：“仍执丑虏。”庭谓单于所常居也。
    注[二]犹言不籍再举。
    注[三]类，祭天也。书曰：“类于上帝。”荐，进也，以功进告于天。
    九月庚申，以车骑将军窦宪为大将军，以中郎将刘尚为车骑将军。
    冬十月，令郡国□刑输作军营。其徙出塞者，刑虽未竟，皆免归田里。
    庚子，阜陵王延薨。
    是岁，郡国九大水。
    二年春正月丁丑，大赦天下。
    二月壬午，日有食之。[一]

　　注[一]东观记曰：“史官不觉，涿郡言之。”
    己亥，复置西河、上郡属国都尉官。[一]

　　注[一]前书西河郡美稷县、上郡龟兹县并有属国都尉，其秩比二千石。十三州志曰：“典属国，武帝置，掌纳匈奴降者也，哀帝省并大鸿胪。”故今复置之。
    夏五月庚戌，分太山为济北国，分乐成、涿郡、勃海为河闲国。丙辰，封皇弟寿为济北王，开为河闲王，淑为城阳王，绍封故淮阳王□子侧为常山王。赐公卿以下至佐史钱布各有差。
    己未，遣副校尉阎盘讨北匈奴，取伊吾卢地。
    丁卯，绍封故齐王晃子无忌为齐王，北海王睦子威为北海王。
    车师前后王并遣子入侍。[一]

　　注[一]车师有后王、前王，前王即后王之子，其庭相去五百里。
    月氏国遣兵攻西域长史班超，超击降之。
    六月辛卯，中山王焉薨。
    秋七月乙卯，大将军窦宪出屯凉州。九月，北匈奴遣使称臣。
    冬十月，遣行中郎将班固报命南单于。遣左谷蠡王师子[一]出鸡鹿塞，击北匈奴于河云北，大破之。

　　注[一]左谷蠡，匈奴王号，师子其名也。谷音鹿。蠡音离。
    三年春正月甲子，皇帝加元服，[一]赐诸侯王、公、将军、特进、[二]中二千石、列侯、宗室子孙在京师奉朝请者黄金，[三]将、大夫、郎吏、从官帛。[四]　　赐民爵及粟帛各有差，大T五日。郡国中都官系囚死罪赎缣，至司寇及亡命，各有差。庚辰，赐京师民T，布两户共一匹。

　　注[一]元，首也。谓加冠于首。仪礼：“冠者先筮日，后筮宾。”东观记曰：“时太后诏袁安为宾，赐束帛、乘马。”
    注[二]汉官仪曰：“诸侯功德优盛，朝廷所敬异者，赐位特进，在三公下。”
    注[三]奉朝请，无员，三公、外戚、宗室、诸侯多奉朝请。汉律：“春曰朝，秋曰请。”
    注[四]将谓五官及左右郎将也。大夫谓光禄、太中、中散、谏议大夫也。十三州志曰：“大夫皆掌顾问、应对、言议。夫之言扶也，言能扶持君父也。”
    二月，大将军窦宪遣左校尉耿夔出居延塞，[一]围北单于于金微山，大破之，获其母阏氏。[二]

　　注[一]居延，县，属张掖郡，居延泽在东北。武帝使伏波将军路博德筑遮虏障于居延城。
    注[二]阏氏，匈奴后之号也，音焉支。
    夏六月辛卯，尊皇太后母比阳公主[一]为长公主。

　　注[一]东海恭王强女。
    辛丑，阜陵王种薨。[一]

　　注[一]阜陵王延之子。
    冬十月癸未，行幸长安。诏曰：“北狄破灭，名王仍降，[一]西域诸国，纳质内附，岂非祖宗迪哲重光之鸿烈欤？[二]寤寐叹息，想望旧京。其赐行所过二千石长吏已下及三老、官属钱帛，各有差；□、寡、孤、独、笃□、贫不能自存者粟，人三斛。”

　　注[一]仍，频也。
    注[二]迪，蹈也。言由祖宗蹈履明智，有重光累圣之德，成此大业也。书曰“兹四人迪哲”，又曰“宣重光”也。
    十一月癸卯，祠高庙，遂有事十一陵。诏曰：“高祖功臣，萧、曹为首，有传世不绝之义。曹相国后容城侯无嗣。朕望长陵东门，见二臣之□，[一]循其远节，每有感焉。忠义获宠，古今所同。可遣使者以中牢祠，大鸿胪求近亲宜为嗣者，须景风绍封，以章厥功。”[二]

　　注[一]东观记曰：“萧何墓在长陵东司马门道北百步。”庙记云：“曹参在长陵旁道北，近萧何。”
    注[二]续汉志曰：“大鸿胪掌封拜诸侯及其嗣。”春秋考异邮曰：“夏至四十五日，景风至，则封有功也。”
    十二月，复置西域都护、骑都尉、戊己校尉官。
    庚辰，至自长安，减□刑徒从驾者刑五月。
    四年春正月，北匈奴右谷蠡王于除K自立为单于，款塞乞降。[一]遣大将军左校尉耿夔授玺绶。[二]

　　注[一]于除K，其名也。K音九言反。
    注[二]东观记曰：“赐玉具□，羽盖车一驷，中郎将持节]护焉。”
    三月癸丑，司徒袁安薨。闰月丁丑，太常丁鸿为司徒。
    夏四月丙辰，大将军窦宪还至京师。
    六月戊戌朔，日有食之。丙辰，郡国十三地震。
    窦宪潜图s逆。庚申，幸北宫。诏收捕宪党射声校尉郭璜，[一]璜子侍中举，卫尉邓□，□弟步兵校尉磊，皆下狱死。使谒者仆射[二]收宪大将军印绶，遣宪及弟笃、景就国，到皆自杀。

　　注[一]郭况子也。东观记*(曰)*"璜”作“”，音同。
    注[二]续汉书曰“谒者仆射一人，秩千石，为谒者台率，主谒者。天子出，奉引”也。
    是夏，旱，蝗。
    秋七月己丑，太尉宋由坐党宪自杀。
    八月辛亥，司空任隗薨。[一]

　　注[一]任光子也。
    癸丑，大司农尹睦为太尉，录尚书事。[一]

　　注[一]录谓总领之也。录尚书自牟融始也。
    丁巳，赐公卿以下至佐史钱谷各有差。
    冬十月己亥，宗正刘方为司空。
    十二月壬辰，诏：“今年郡国秋稼为旱蝗所伤，其什四以上勿收田租、刍f；有不满者，以实除之。”[一]

　　注[一]所损十不满四者，以见损除也。
    武陵零陵澧中蛮叛。烧当羌寇金城。
    五年春正月乙亥，宗祀五帝于明堂，遂登灵台，望云物。大赦天下。
    戊子，千乘王伉薨。
    辛卯，封皇弟万岁为广宗王。[一]

　　注[一]广宗，县名，今贝州宗城县。隋B帝讳广，故改为宗城。
    二月戊戌，诏有司省减内外厩及凉州诸苑马。[一]自京师离宫果园上林广成囿悉以假贫民，恣得采捕，不收其税。

　　注[一]说文曰：“厩，马舍也。”汉官仪曰：“未央大厩，长乐、承华等厩令，皆秩六百石。”又云：“牧师诸菀三十六所，分置西北边，分养马三十万头。”
    丁未，诏曰：“去年秋麦入少，恐民食不足。其上尤贫不能自给者户口人数。往者郡国上贫民，以衣履釜□为赀，而豪右得其饶利。[一]诏书实核，[二]欲有以益之，而长吏不能躬亲，反更征召会聚，令失农作，愁扰百姓。若复有犯者，二千石先坐。”

　　注[一]□音寻。方言曰：“甑，自关而东谓之□。”贫人既计釜甑以为资财，惧于役重，多即卖之，以避科税。豪富之家乘贱买，故得其饶利。
    注[二]说文云：“核，考实事也。”
    甲寅，太傅邓彪薨。
    戊午，陇西地震。
    三月戊子，诏曰：“选举良才，为政之本。科别行能，必由乡曲。[一]而郡国举吏，不加简择，故先帝明□在所，令试之以职，乃得充选。[二]又德行尤异，不须经职者，别署状上。而宣布以来，出入九年，二千石曾不承奉，恣心从好，司隶、刺史讫无纠察。[三]今新蒙赦令，且复申□，后有犯者，显明其罚。在位不以选举为忧，督察不以发觉为负，[四]非独州郡也。是以庶官多非其人。
    下民被奸邪之伤，由法不行故也。”

　　注[一]周礼：“乡大夫掌其乡之政教，考其德行，察其道，三年而举贤能者于王。”
    注[二]汉官仪曰：“建初八年十二月己未，诏书辟士四科：一曰德行高妙，志节清白；二曰经明行修，能任博士；三曰明晓法律，足以决疑，能案章覆问，文任御史；四曰刚毅多略，遭事不惑，明足照奸，勇足决断，才任三辅令。皆存孝悌清公之行。自今已后，审四科辟召，及刺史、二千石察举茂才尤异孝廉吏，务实校试以职。有非其人，不习曹事，正举者故不以实法。”
    注[三]讫，竟也。
    注[四]负亦忧也。
    庚寅，遣使者分行贫民，举实流□，[一]开仓赈禀三十余郡。

　　注[一]□，散也。流散者举案其实而给之。
    夏四月壬子，封阜陵王种兄鲂为阜陵王。[一]

　　注[一]种无嗣，故以鲂袭也。
    六月丁酉，郡国三雨雹。[一]

　　注[一]东观记曰：“大如e子。”
    秋九月辛酉，广宗王万岁薨，无子，国除。
    匈奴单于于除K叛，遣中郎将任尚讨灭之。
    壬午，令郡县劝民蓄蔬食以助五谷。[一]其官有陂池，令得采取，勿收假税二岁。[二]

　　注[一]蓄，积也。
    注[二]假犹租赁。
    冬十月辛未，太尉尹睦薨。[一]十一月乙丑，太仆张T为太尉。

　　注[一]汉官仪曰：“睦字伯师，巩人。”
    是岁，武陵郡兵破叛蛮，降之。护羌校尉贯友讨烧当羌，羌乃遁去。南单于安国叛，骨都侯喜斩之。
    六年春正月，永昌徼外夷遣使译献犀牛、大象。
    己卯，司徒丁鸿薨。
    二月乙未，遣谒者分行禀贷三河、兖、冀、青州贫民。
    许*[阳]*侯马光自杀。[一]

　　注[一]东观记曰：“光前坐党附窦宪，归国，为宪客奴所诬告，乃自杀。”
    丁未，司空刘方为司徒，太常张奋为司空。
    三月庚寅，诏流民所过郡国皆实禀之，其有贩卖者勿出租税，[一]又欲就贱还归者，复一岁田租、更赋。[二]

　　注[一]汉循周法，商贾有税，流人贩卖，故乡免之。
    注[二]复音福。
    丙寅，诏曰：“朕以眇末，承奉鸿烈。阴阳不和，水旱违度，济河之域，凶馑流亡，[一]而未获忠言至谋，所以匡救之策。寤寐永叹，用思孔疚。[二]惟官人不得于上，黎民不安于下，有司不念宽和，而竞为苛刻，覆案不急，以妨民事，[三]甚非所以上当天心，下济元元也。思得忠良之士，以辅朕之不逮。其令三公、中二千石、二千石、内郡守相举贤良方正、能直言极谏之士各一人。昭岩穴，披幽隐，遣诣公车，[四]朕将悉听焉。”帝乃亲临策问，选补郎吏。

　　注[一]尚书曰“济河惟兖州”，言东南据济，西北距河。
    注[二]孔，甚也。疚，病也。诗云：“忧心孔疚。”
    注[三]不急谓非要。
    注[四]前书音义曰：“公车，署名也，公车所在，故以名焉。”汉官仪曰：“公车令一人，秩六百石，掌殿门。诸上书诣阙下者，皆集奏之；凡所征召，亦总领之。”
    夏四月，蜀郡徼外羌率种人遣使内附。
    五月，城阳王淑薨。无子，国除。[一]

　　注[一]章帝子也。
    六月己酉，初令伏闭尽日。[一]

　　注[一]汉官旧仪曰：“伏日万鬼行，故尽日闭，不干它事。”
    秋七月，京师旱。诏中都官徒各除半刑，其未竟，五月已下皆免遣。丁巳，幸洛阳寺，[一]录囚徒，举冤狱。收洛阳令下狱抵罪，司隶校尉、河南尹皆左降。未及还宫而澍雨。

　　注[一]寺，官舍也。风俗通云：“寺，嗣也。理事之吏，嗣续于其中。”
    西域都护班超大破焉耆、尉犁，斩其王。自是西域降服，纳质者五十余国。
    南单于安国从弟子逢侯率叛胡亡出塞。九月癸丑，以光禄勋邓鸿行车骑将军事，与越骑校尉冯柱、行度辽将军朱徽、使匈奴中郎将杜崇讨之。冬十一月，护乌桓校尉任尚率乌桓、鲜卑，大破逢侯，[一]冯柱遣兵追击。复*[破]*之。

　　注[一]阚S十三州志曰：“护乌丸，拥节，秩比二千石，武帝置，以护内附乌丸，既而并于匈奴中郎将。中兴初，班彪上言宜复此官，以招附东胡，乃复更置焉。”
    诏以勃海郡属冀州。
    武陵局新叛，郡兵讨平之。
    七年春正月，行车骑将军邓鸿、度辽将军朱徽、中郎将杜崇皆下狱死。[一]

　　注[一]时南单于安国与崇不相平，乃上书告崇。崇令断其章，缘此惊叛，安国卒见杀。帝后知之，皆征下狱。
    夏四月辛亥朔，日有食之。帝引见公卿问得失，令将、大夫、御史、谒者、博士、议郎、郎官会廷中，各言封事。[一]诏曰：“元首不明，化流无良，政失于民，见于天。[二]深惟庶事，五教在宽，是以旧典因孝廉之举，以求其人。[三]　　有司详选郎官宽博有谋才任典城者三十人。”[四]既而悉以所选郎出补长、相。
    [五]

　　注[一]十三州志曰：“侍御史，周官，即柱下史。秩六百石，掌注记言行，纠诸不法，员十五人。出有所案，则称使者焉。谒者，秦官也。员七十人，皆选孝廉年未五十，晓解傧赞者。岁尽拜县令、长*(史)*及都官府丞、长史。博士，秦官。博通古今，秩皆六百石。孝武初置五经博士，后稍增至十四员。取聪明威重者一人为祭酒，主领焉。议郎、郎官，皆秦官也。□无所掌，秩六百石或四百石。”
    注[二]，谴责也。礼曰：“阳事不得，见于天，日为之食。”
    注[三]武帝元光元年，董仲舒初开其议，诏郡国举孝廉各一人。
    注[四]任，堪也，音仁林反。
    注[五]长，县长；相，侯相也。十三州志云：“县为侯邑，则令、长为相，秩随令、长本秩。”
    五月辛卯，改千乘国为乐安国。[一]

　　注[一]千乘故城在今淄州高苑县北。乐安故城在今青州博昌县南。
    六月丙寅，沛王定薨。
    秋七月乙巳，易阳地裂。[一]九月癸卯，京师地震。

　　注[一]易阳，县，在易水之阳，今易州也。
    八年春二月己丑，立贵人阴氏为皇后。赐天下男子爵，人二级，三老、孝悌、力田三级，民无名数及流民欲占者一级；□、寡、孤、独、笃□、贫不能自存者粟，人五斛。
    夏四月癸亥，乐成王党薨。
    甲子，诏赈贷并州四郡贫民。
    五月，河内、陈留蝗。
    南匈奴右温禺犊王叛，为寇。秋七月，行度辽将军庞奋、越骑校尉冯柱追讨之，斩右温禺犊王。
    车师后王叛，击其前王。
    八月辛酉，饮酎。诏郡国中都官系囚减死一等，诣敦煌戍。其犯大逆，募下蚕室；其女子宫。自死罪已下，至司寇及亡命者入赎，各有差。
    九月，京师蝗。吏民言事者，多归责有司。诏曰：“蝗虫之异，殆不虚生，[一]　　万方有罪，在予一人，而言事者专咎自下，非助我者也。朕寤寐恫乡，思弭忧衅。[二]昔楚严无b而惧，[三]成王出郊而反风。[四]将何以匡朕不逮，以塞b变？百僚师尹勉修厥职，刺史、二千石详刑辟，理冤虐，恤□寡，乡孤弱，思惟致b兴蝗之咎。”

　　注[一]礼记月令曰：“孟夏行春令，则蝗虫为b。”洪范五行传曰：“贪利伤人，则蝗虫损稼。”
    注[二]尚书曰：“恫乡乃身。”孔安国注曰：“恫，痛也。乡，病也。言如痛病在身，欲除之也。”乡音古顽反。
    注[三]解见明纪。
    注[四]成王疑周公，天乃大风，禾则尽偃；王乃出郊祭，天乃反风起禾。事见尚书。
    庚子，复置广阳郡。[一]

　　注[一]高帝时燕国也，昭帝元凤元年为广阳郡，宣帝本始元年更为国也。
    冬十月乙丑，北海王威有罪自杀。[一]

　　注[一]北海，郡，今青州县。
    十二月辛亥，陈王羡薨。
    丁巳，南宫宣室殿火。
    九年春正月，永昌徼外蛮夷及掸国重译奉贡。[一]

　　注[一]掸音□。东观记作“□”，俗本以“禅”字相类或作“禅”者，误也。说文曰：“译，传四夷之语也。”
    三月庚辰，陇西地震。
    癸巳，济南王康薨。
    西域长史王林击车师后王，斩之。
    夏四月丁卯，封乐成王党子巡为乐成王。
    六月，蝗、旱。戊辰，诏：“今年秋稼为蝗虫所伤，皆勿收租、更、刍f；若有所损失，以实除之，余当收租者亦半入。其山林饶利，陂池渔采，以赡元元，勿收假税。”秋七月，蝗虫飞过京师。
    八月，鲜卑寇肥如，[一]辽东太守祭参下狱死。[二]

　　注[一]肥如，县，属辽西郡。前书音义曰：“肥子奔燕，封于此。”今平州也。
    注[二]东观记曰：“鲜卑千余骑攻肥如城，杀略吏人，祭参坐沮败，下狱诛。”
    闰月辛巳，皇太后窦氏崩。丙申，葬章德皇后。
    烧当羌寇陇西，杀长吏，遣行征西将军刘尚、越骑校尉赵世等讨破之。
    九月庚申，司徒刘方策免，自杀。
    甲子，追尊皇妣梁贵人为皇太后。冬十月乙酉，改葬恭怀梁皇后于西陵。[一]

　　注[一]谥法曰：“正德美容曰恭，执义扬善曰怀。”东观记曰：“改殡承光宫，仪比敬园。初，后葬有阙，窦后崩后，乃议改葬。”
    十一月癸卯，光禄勋河南吕盖为司徒。[一]十二月丙寅，司空张奋罢。壬申，太仆韩棱为司空。

　　注[一]盖字君上，宛陵人也。
    己丑，复置若卢狱官。[一]

　　注[一]前书曰，若卢狱属少府。汉旧仪曰“主鞫将相大臣”也。
    十年春三月壬戌，诏曰：“堤防沟渠，所以顺助地理，通利壅塞。[一]今废慢懈□，不以为负。刺史、二千石其随宜疏导。勿因缘妄发，以为烦扰，将显行其罚。”

　　注[一]礼记月令曰：“季春之月，修利堤防，导达沟渎，开通道路，无有障塞。”
    夏五月，京师大水。[一]

　　注[一]东观记曰：“京师大雨，南山水流出至东郊，坏人庐舍。”
    秋七月己巳，司空韩棱薨。八月丙子，太常太山巢堪为司空。[一]

　　注[一]堪字次郎，太山南城人。
    九月庚戌，复置廪牺官。[一]

　　注[一]汉官仪曰“廪牺令一人，秩六百石”也。
    冬十月，五州雨水。
    十二月，烧当羌豪迷唐等率种人诣阙贡献。
    戊寅、梁王畅薨。
    十一年春二月，遣使循行郡国，禀贷被b害不能自存者，令得渔采山林池泽，不收假税。
    丙午，诏郡国中都官徒及笃□老小女徒各除半刑，其未竟三月者，皆免归田里。
    夏四月丙寅，大赦天下。
    己巳，复置右校尉官。[一]

　　注[一]东观记曰：“置在西河鹄泽县。”
    秋七月辛卯，诏曰：“吏民u僭，厚死伤生，是以旧令节之制度。顷者贵戚近亲，百僚师尹，莫肯率从，有司不举，怠放日甚。又商贾小民，或忘法禁，奇巧靡货，流积公行。其在位犯者，当先举正。道小民，但且申明宪纲，勿因科令，加虐羸弱。”
    十二年春二月，旄牛徼外白狼、薄夷率种人内属。[一]

　　注[一]阚S十三州志曰：“旄牛县属蜀郡。”前书曰，旄牛所出，岁贡其尾，以为节旄。
    诏贷被b诸郡民种粮。赐下贫、□、寡、孤、独、不能自存者，及郡国流民，听入陂池渔采，以助蔬食。
    三月丙申，诏曰：“比年不登，百姓虚匮。[一]京师去冬无宿雪，[二]今春无澍雨，黎民流离，困于道路。朕痛心疾首，靡知所济。‘瞻仰昊天，何辜今人？’[三]三公朕之腹心，而未获承天安民之策。数诏有司，务择良吏。今犹不改，竞为苛暴，侵愁小民，以求虚名，委任下吏，假诵行啊Ｊ且粤钕露奸生，禁至而诈起。[四]巧法析律，饰文增辞，[五]货行于言，罪成乎手，朕甚病焉，公卿不思助明好恶，将何以救其咎罚？咎罚既至，复令b及小民。若上下同心，庶或有瘳。其赐天下男子爵，人二级，三老、孝悌、力田三级，民无名数及流民欲占者人一级；□、寡、孤、独、笃□、贫不能自存者粟，人三斛。”

　　注[一]匮，乏也。
    注[二]以其经冬，故言宿也。
    注[三]诗大雅周宣王遇旱之诗。言今人何罪，而天令饥馑乎？
    注[四]董仲舒曰：“法出而奸生，令下而诈起。”
    注[五]礼记王制曰“析言破律”也。
    壬子，赐博士员弟子在太学者布，人三匹。[一]

　　注[一]武帝时置博士弟子，太常择人年十八以上，仪状端正者补焉。昭帝增员满百人，宣帝倍之，元帝更设员千人，成帝更增员三千人。
    夏四月，日南象林蛮夷反，[一]郡兵讨破之。

　　注[一]象林，县，属日南郡，今郁林州。
    闰月，贷敦煌、张掖、五原民下贫者谷。
    戊辰，赈归山崩。[一]

　　注[一]秭归，县，属南郡，古之夔国，今归州也。袁山松曰：“屈原此县人，既被流放，忽然归，其姊亦来，因名其地为秭归。”秭亦姊也。东观记曰：“秭归山高四百余丈，崩填溪水，厌杀百余人。”
    六月，舞阳大水，赐被水b尤贫者谷，人三斛。
    秋七月辛亥朔，日有食之。
    九月戊午，太尉张T免。丙寅，大司农张禹为太尉。
    冬十一月，西域蒙奇、兜勒二国遣使内附，赐其王金印紫绶。
    是岁，烧当羌复叛。
    十三年春正月丁丑，帝幸东观，览书林，阅篇籍，博选术之士以充其官。
    二月，任城王尚薨。
    丙午，赈贷张掖、居延、朔方、日南贫民及孤、寡、羸弱不能自存者。
    秋八月，诏象林民失农桑业者，赈贷种粮，禀赐下贫谷食。
    己亥，北宫盛馔门阁火。
    护羌校尉周鲔击烧当羌，破之。
    荆州雨水。九月壬子，诏曰：“荆州比岁不节，今兹淫水为害，[一]余虽颇登，而多不均浃，[二]深惟四民农食之本，惨然怀矜。其令天下半入今年田租、刍f；有宜以实除者，如故事。贫民假种食，皆勿收责。”

　　注[一]淮南子曰：“女娲积芦灰以止淫水。”高诱注云：“平地出水为淫水。”
    注[二]浃，洽。
    冬十一月，安息国遣使献师子及条枝大爵。[一]

　　注[一]西域传曰：“安息国居和犊城，去洛阳二万五千里。条枝国临西海，出师子、大雀。”郭义恭广志曰：“大爵，颈及身膺蹄都似橐驼，举头高八九尺，张翅丈余，食大麦，其卵如瓮，即今之驼鸟也。”
    丙辰，诏曰：“幽、□、凉州户口率少，边役剧，束修良吏，进仕路狭。抚接夷狄，以人为本。其令缘边郡口十万以上岁举孝廉一人，不满十万二岁举一人，五万以下三岁举一人。”
    鲜卑寇右北平，遂入渔阳，渔阳太守击破之。
    戊辰，司徒吕盖罢。十二月丁丑，光禄勋鲁恭为司徒。
    辛卯，巫蛮叛，寇南郡。[一]

　　注[一]巫，县，属南郡，故城在今夔州巫山县也。
    十四年春二月乙卯，东海王政薨。
    缮修故西海郡，[一]徙金城西部都尉以戍之。

　　注[一]平帝时金城塞外羌献地，以为西海郡也。光武建武中省金城入陇西郡，至是复缮修之。金城即今兰州县也。
    三月戊辰，临辟雍，飨射，大赦天下。
    夏四月，遣使者督荆州兵讨巫蛮，破降之。
    庚辰，赈贷张掖p居延p敦煌p五原p汉阳p会稽流民下贫谷，各有差。
    五月丁未，初置象林将兵长史官。[一]

　　注[一]阚S十三州志曰：“将兵长史居在日南郡，又有将兵司马，去雒阳九千六百三十里。”
    六月辛卯，废皇后阴氏，后父特进纲自杀。
    秋七月甲寅，诏复象林县更赋p田租p刍f二岁。
    壬子，常山王侧薨。
    是秋，三州雨水。冬十月甲申，诏：“兖p豫p荆州今年水雨淫过，多伤农功。
    其令被害什四以上皆半入田租p刍f；其不满者，以实除之。”
    辛卯，立贵人邓氏为皇后。
    丁酉，司空巢堪罢。十一月癸卯，大司农徐防为司空。
    是岁，初复郡国上计补郎官。[一]

　　注[一]上计，今计吏也。前书音义曰：“旧制，使郡丞奉岁计，武帝元朔中令郡国举孝廉各一人与计偕，拜为郎中。”中废，今复之。
    十五年春闰月乙未，诏流民欲还归本而无粮食者，过所实禀之，疾病加致医药；
    其不欲还归者，勿强。
    二月，诏禀贷颍川p汝南p陈留p江夏p梁国p敦煌贫民。[一]

　　注[一]前书音义曰：“陈留本郑邑也，后为陈所并，故曰陈留。”今汴州县也。
    江夏郡，高帝置。沔水自江别至南郡华容为夏水，过郡入江，故曰江夏。
    夏四月甲子晦，日有食之。五月戊寅，南阳大风。
    六月，诏令百姓□寡渔采陂池，勿收假税二岁。
    秋七月丙寅，济南王错薨。[一]

　　注[一]错音七故反。
    复置涿郡故安铁官[一]。

　　注[一]续汉书曰：“其郡县有盐官p铁官者，随事广狭，置令p长及丞，秩次皆如县也。”
    九月壬午，南巡狩，清河王庆p济北王寿p河闲王开并从。赐所过二千石长吏以下p三老p官属及民百年者钱布，各有差。是秋，四州雨水。冬十月戊申，幸章陵，祠旧宅。癸丑，祠园庙，会宗室于旧庐，劳赐作乐。戊午，进幸云梦，临汉水而还。[一]十一月甲申，车驾还宫，赐从臣及留者公卿以下钱布，各有差。

　　注[一]云梦，今安州县也，即在云梦泽中。
    十二月庚子，琅邪王宇薨。
    有司奏，以为夏至则微阴起，靡草死，可以决小事。[一]

　　注[一]礼记月令曰：“孟夏之月，靡草死，麦秋至，断薄刑，决小罪。”郑玄注云：“靡草，荠p亭历之属。”臣贤案：五月一阴爻生，可以言微阴，今月令云“孟夏”，乃是纯阳之月；此言“夏至”者，与月令不同。
    是岁，初令郡国以日北至案薄刑。
    十六年春正月己卯，诏贫民有田业而以匮乏不能自农者，贷种粮。
    二月己未，诏兖p豫p徐p冀四州比年雨多伤稼，禁沽酒。夏四月，遣三府掾分行四州，贫民无以耕者，为雇牛直。
    五月壬午，赵王商薨。
    秋七月，旱。戊午，诏曰：“今秋稼方穗而旱，云雨不沾，疑吏行惨刻，不宣恩泽，妄拘无罪，幽闭良善所致。其一切囚徒于法疑者勿决，以奉秋令。[一]方察烦苛之吏，显明其罚。”

　　注[一]礼记月令曰：“孟秋之月，命有司修法制，缮囹圄，具桎梏，断薄刑，决小罪。”
    辛酉，司徒鲁恭免。庚午，光禄勋张T为司徒。
    辛巳，诏令天下皆半入今年田租p刍f；其被b害者，以实除之。贫民受贷种粮及田租p刍fp皆勿收责。
    八月己酉，司徒张T薨。冬十月辛卯，司空徐防为司徒，大鸿胪陈宠为司空。
    十一月己丑，行幸缑氏，登百B山，[一]赐百官从臣布，各有差。

　　注[一]即柏B山也，在洛州缑氏县南。尔雅云“山一成曰B”，东观记作“坯”，并音平眉反，流俗本或作“杯”者，误也。
    北匈奴遣使称臣贡献。
    十二月，复置辽东西部都尉官。[一]

　　注[一]西部都尉，安帝时以为属国都尉，在辽东郡昌黎城也。
    元兴元年春正月戊午，引三署郎召见禁中，[一]选除七十五人，补谒者p长p相。

　　注[一]汉官仪：“三署谓五官署也，左p右署也，各置中郎将以司之。郡国举孝廉以补三署郎，年五十以上属五官，其次分在左p右署，凡有中郎p议郎p侍郎p郎中四等，无员。”禁中者，门户有禁，非侍御者不得入，故谓禁中。
    高句骊寇郡界。
    夏四月庚午，大赦天下，改元元兴。宗室以罪绝者，悉复属籍。
    五月癸酉，雍地裂。[一]

　　注[一]东观记曰“右扶风雍地裂”，流俗本“雍”下有“州”者，误也。
    秋九月，辽东太守耿夔击貊人，破之。
    冬十二月辛未，帝崩于章德前殿，年二十七。立皇子隆为皇太子。赐天下男子爵，人二级，三老p孝悌p力田人三级，民无名数及流民欲占者人一级；□p寡p孤p独p笃□p贫不能自存者粟，人三斛。
    自窦宪诛后，帝躬亲万机。每有b异，辄延问公卿，极言得失。前后符瑞八十一所，自称德薄，皆抑而不宣。旧南海献龙眼p荔支，十里一置，五里一候，[一]　　奔腾阻险，死者继路。时临武长汝南唐羌，县接南海，[二]乃上书陈状。帝下诏曰：“远国珍羞，本以荐奉宗庙。苟有伤害，岂爱民之本。其□太官勿复受献。”
    由是遂省焉。[三]

　　注[一]南海，郡，秦置，今广州县也。广雅曰：“益智，龙眼也。”交州记曰：
    "龙眼树高五六丈，似荔支而小。”广州记曰：“子似荔支而员，七月熟。荔支树高五六丈，大如桂树，实如鸡子，甘而多汁，似安石榴。有甜醋者，至日禺中，翕然俱赤，即可食。”置谓驿也。
    注[二]临武，县，属桂阳郡，今郴州县也。
    注[三]谢承书曰：“唐羌字伯游，辟公府，补临武长。县接交州，旧献龙眼p荔支及生鲜，献之，驿马昼夜传送之，至有遭虎狼毒害，顿仆死亡不绝。道经临武，羌乃上书谏曰：‘臣闻上不以滋味为德，下不以贡膳为功，故天子食太牢为尊，不以果实为珍。伏见交址七郡献生龙眼等，鸟惊风发。南州土地，恶虫猛兽不绝于路，至于触犯死亡之害。死者不可复生，来者犹可救也。此二物升殿，未必延年益寿。’帝从之。章报，羌即□官还家，不应征召，着唐子三十余篇。”
    论曰：自中兴以后，逮于永元，虽颇有□张，而俱存不扰，是以齐民岁增，闻土世广。[一]偏师出塞，则漠北地空；都护西指，则通译四万。[二]岂其道远三代，术长前世？将服叛去来，自有数也？

　　注[一]齐，平也。
    注[二]西域传曰：“班超定西域五十余国，皆降服，西至海濒，四万里，皆重译贡献。”
    孝殇皇帝讳隆，[一]和帝少子也。元兴元年十二月辛未夜，即皇帝位，时诞育百余日。[二]尊皇后曰皇太后，太后临朝。[三]

　　注[一]谥法曰：“短折不成曰殇。”古今注曰：“隆之字曰盛。”
    注[二]诞，大也。诗大雅：“诞弥厥月，先生如达。”郑玄注云：“大矣后稷之在其母怀也，终人道十月而生。”诗又云：“载生载育。”育，长也，达音它末反。
    注[三]仪见皇后纪。
    北匈奴遣使称臣，诣敦煌奉献。
    延平元年春正月辛卯，太尉张禹为太傅。司徒徐防为太尉，参录尚书事，百官总己以听。封皇兄胜为平原王。癸卯，光禄勋梁鲔为司徒。[一]

　　注[一]汉官仪曰：“鲔字伯元，河东平阳人也。”
    三月甲申，葬孝和皇帝于慎陵，[一]尊庙曰穆宗。

　　注[一]在洛阳东南三十里。俗本作“顺”者，误。
    丙戌，清河王庆、济北王寿、河闲王开、常山王章始就国。
    夏四月庚申，诏罢祀官不在祀典者。[一]

　　注[一]东观记曰：“邓太后雅性不好淫祀。”
    鲜卑寇渔阳，渔阳太守张显追击，战没。
    丙寅，以虎贲中郎将邓骘为车骑将军。
    司空陈宠薨。
    五月辛卯，皇太后诏曰：“皇帝幼冲，承统鸿业，朕且权佐助听政，兢兢寅畏，[一]不知所济。深惟至治之本，道化在前，刑罚在后。将稽中和，广施庆惠，与吏民更始。其大赦天下。自建武以来诸犯禁锢，诏书虽解，有司持重，多不奉行，其皆复为平民。”

　　注[一]寅，敬也。
    壬辰，河东垣山崩。[一]

　　注[一]垣，县，今绛州县也。古今注曰：“山崩长七丈，广四丈。”
    六月丁未，太常尹勤为司空。
    郡国三十七雨水。己未，诏曰：“自夏以来，阴雨过节，□气不效，[一]将有厥咎。寤寐忧惶，未知所由。昔夏后恶衣服，菲饮食，孔子曰‘吾无闲然’。[二]　　今新遭大忧，且岁节未和，彻膳损服，庶有补焉。其减太官、导官、尚方、内署诸服御珍膳靡丽难成之物。”[三]

　　注[一]效犹验也。
    注[二]菲，薄也。闲，非也。
    注[三]太官令，周官也，秩千石，典天子厨膳。导官，掌择御米。导，择也。
    尚方，掌作御刀□诸器物；内署，掌内府衣物。秩皆六百石。并见续汉书。
    丁卯，诏司徒、大司农、长乐少府曰：“朕以无德，佐助统政，夙夜经营，惧失厥衷。思惟治道，由近及远，先内后外。自建武之初以至于今，八十余年，宫人岁增，房御弥广。又宗室坐事没入者，犹托名公族，甚可愍焉。今悉免遣，及掖庭宫人，皆为庶民，以抒幽隔郁滞之情。[一]诸官府、郡国、王侯家奴婢姓刘及疲□羸老，皆上其名，务令实悉。”

　　注[一]抒，舒也，食汝反。
    秋七月庚寅，□司隶校尉、部刺史[一]曰：“夫天降b戾，应政而至。闲者郡国或有水b，妨害秋稼。朝廷惟咎，忧惶悼惧。而郡国欲获丰穰虚饰之誉，遂覆蔽b害，多张垦田，不揣流亡，[二]竞增户口，掩匿盗贼，令奸恶无惩，署用非次，选举乖宜，贪苛惨毒，延及平民。[三]刺史垂头塞耳，阿私下比，‘不畏于天，不愧于人’。[四]假贷之恩，不可数恃，自今以后，将纠其罚。二千石长吏其各实核所伤害，为除田租、刍f。”

　　注[一]秦有监御史，监诸郡，汉兴省之，但遣丞相史分刺诸州，无有常官。孝武帝初置刺史十三人，秩六百石；成帝更为牧，秩二千石。建武十八年复为刺史，十二人，各主一州，其一州属司隶校尉。诸州常以八月巡行所部郡国，录囚徒，考殿最。初岁尽诣京都奏事，中兴但因计吏。见续汉书。
    注[二]揣音初委反。
    注[三]平民谓善人也。书曰：“延*[及]*于平人。”
    注[四]诗小雅也。
    八月辛亥，帝崩。癸丑，殡于崇德前殿。年二岁。
    赞曰：孝和沉烈，率由前则。王赫自中，赐命强慝。[一]抑没祥符，登显时德。
    [二]殇世何早，平原弗克。[三]

　　注[一]慝，恶也。谓诛窦宪等。
    注[二]谓用邓彪等委政也。
    注[三]平原王胜固以疾不得立也。左传曰：“弗克负荷。”
    校勘记

　　一六五页五行□音大可反按：集解引钱大昕说，谓说文无反切，乃后人所增益。
    今本说文用孙姨圃锨幸簦读□为直小切，与兆音同，疑“大可”即“直小”两字之斗。
    一六七页六行界惟人面按：殿本“界”作“戒”。校补谓案章纪作“讫惟人面”，讫、界、戒皆有止义，犹云穷极也。界戒本又通作，唐书天文志一行以为天下山河之象存乎两戒是也。
    一六八页一０行小县*(丞尉)*三百石据刊误删。
    一六八页一一行度辽将军邓鸿出*()**[]*阳塞据前书地理志改。注同。
    一六八页一二行追至*(和)**[私]*渠*(北)**[比]*L海按：殿本考证引何焯说，谓窦宪传及通鉴皆作“私渠比L海”。补注谓当从宪传。今据改。
    一六八页一五行属*(九)**[五]*原郡按：前书地理志“五原郡，秦九原郡，武帝元朔二年更名”。今据改。
    一六九页一一行其徙出塞者刊误谓迁徙者不可投之塞外，明此“徙”字是“从”字。按：陈景云两汉订误谓“徙”当作“从”，出塞谓是夏北征之役。更以三年减从驾弛刑徒证之，此“徙”字之误益明。
    一七二页六行阜陵王种薨按：集解引钱大昕说，谓光武十王传“种”字作“冲”，说文无种字，种即冲也。
    一七三页一一行射声校尉郭璜璜子侍中举按：集解引钱大昕说，谓天文志郭举为侍中射声校尉，举父璜长乐少府，皇后纪、窦宪传亦同，纪似误。
    一七三页一四行东观记*(曰)*按：“曰”字当衍，今删。
    一七四页一三行武陵零陵澧中蛮叛按：校补谓“零陵”当作“零阳”，即武陵郡属县。后汉武陵郡治当今常德府武陵县，西与澧州接壤，零阳县治即今澧州慈利县东境，澧中蛮即澧水之蛮，并属武陵，故纪并举之。若零陵郡之蛮，相距甚远，不当与澧中蛮错举。
    一七六页九行有非其人不习曹事正举者故不以实法按：御览六百二十八引作“有非其人，不习官事，正举者故举不实，为法罪之。”又按：续汉百官志一注引汉官仪，世祖诏云云，与此注所引略同，则光武有此诏，而章帝复申明之也。
    一七八页一行许*[阳]*侯马光自杀校补引洪亮吉说，谓传作“许阳侯”，此脱“阳”字。今据补。
    一七九页一四行复*[破]*之据刊误补。
    一八０页一一行岁尽拜县令长*(史)*及都官府丞长史据刊误删。
    一八四页二行越骑校尉赵世等讨破之按：集解引钱大昕说，谓赵□传、西羌传“赵世”并作“赵代”，盖章怀避唐讳改之，此作“世”，又唐以后人回改。
    一八四页九行宛陵人也按：“宛”原斗“苑”，径改正。
    一八六页四行但且申明宪纲按：“纲”原斗“网”，径改正一八八页一一行而多不均浃按：“而”原斗“二”，径改正。
    一八九页三行颈及身膺蹄都似橐驼按：御览九二二引，“橐驼”下有“色苍”二字。
    一九一页一０行复置涿郡故安铁官按：各本“安”作“盐”，集解引何焯、钱大昭、惠栋诸家说，并谓“盐”当作“安”。
    一九三页一三行高句骊寇郡界按：校补谓案通鉴作“高句骊王宫入辽东塞，寇略六县”，此“郡”上应补“辽东”二字。
    一九七页一行朕且权佐助听政按：殿本从监本，“权”下有“礼”字，考证谓“礼”字疑有误，宋本无“礼”字，亦不成句。校补引孟子“男女授受不亲，礼也，嫂溺援之以手者，权也”，谓此“权礼”二字所本。朕且权礼，即指佐助听政为权礼耳，似非字误。
    一九八页一四行延[及]于平人按：书吕刑作“延及于平民”，此作“延于平民”，脱一“及”字，殿本、集解本作“延及平民”，则又脱一“于”字。

 

下一章　

 
     后汉书卷五　孝安帝纪　第五

　　恭宗孝安皇帝讳祜，[一]肃宗孙也。父清河孝王庆，母左姬。帝自在邸第，[二]　　数有神光照室，又有赤蛇盘于a笫之闲。[三]年十岁，好学史书，[四]和帝称之，数见禁中。

　　注[一]谥法曰：“宽容和平曰安。”伏侯古今注曰：“祜之字曰福。”
    注[二]仓颉篇曰：“邸，舍也。”说文云：“属国之舍也。”前书音义曰：“第谓有甲乙之次第。”
    注[三]笫，a箦也。
    注[四]史书者，周宣王太史籀所作之书也。凡五十五篇，可以教童幼。
    延平元年，庆始就国，邓太后特诏留帝清河邸。
    八月，殇帝崩，太后与兄车骑将军邓骘定策禁中。其夜，使骘持节，以王青盖车迎帝，斋于殿中。[一]皇太后御崇德殿，百官皆吉服，[二]k臣陪位，引拜帝为长安侯。[三]皇太后诏曰：“先帝圣德淑茂，早□天下。朕奉皇帝，夙夜瞻仰日月，冀望成就。岂意卒然颠沛，天年不遂，悲痛断心。朕惟平原王素被痼疾，念宗庙之重，思继嗣之统，唯长安侯祜质性忠孝，小心翼翼，[四]能通诗、论，笃学乐古，仁惠爱下。年已十三，有成人之志。亲德系后，莫宜于祜。[五]礼‘昆弟之子犹己子’；[六]春秋之义，为人后者为之子，不以父命辞王父命。[七]其以祜为孝和皇帝嗣，奉承祖宗，案礼仪奏。”又作策命曰：“惟延平元年秋八月癸丑，皇太后曰：咨长安侯祜：
    孝和皇帝懿德巍巍，光于四海；大行皇帝不永天年。[八]朕惟侯孝章帝世嫡皇孙，谦恭慈顺，在孺而勤，[九]宜奉郊庙，承统大业。今以侯嗣孝和皇帝后。
    其审君汉国，允执其中‘一人有庆，万民赖之。’皇帝其勉之哉！”读策毕，太尉奉上玺绶，即皇帝位，年十三。太后犹临朝。[一０]

　　注[一]续汉志曰：“皇太子、皇子皆安车，朱班轮，青盖金华蚤。皇子为王，锡以乘之，故曰王青盖车。皇孙则绿车。”
    注[二]洛阳南宫有崇德殿。不可以凶事临朝，故吉服也。
    注[三]不即立为天子而封侯者，不欲从微即登皇位。
    注[四]翼翼，敬慎也。诗曰：“惟此文王，小心翼翼。”
    注[五]系即继也。
    注[六]礼记□弓之文。
    注[七]为人后者谓出继于人也。王父谓祖也。谷梁传曰，]灵公废太子蒯聩，立孙，辄不受父之命，而受王父命。
    注[八]前书音义曰：“礼有大行人、小行人，主谥号官也。”韦昭云：“大行者，不反之辞也。天子崩，未有谥，故称大行也。”谷梁传曰：“大行受大名。”风俗通曰：“天子新崩，未有谥，故且称大行皇帝。”义两通。
    注[九]孺，幼也。或作“在孺□勤”。
    注[一０]公羊传曰：“犹者，可止之辞也。”
    九月庚子，谒高庙。辛丑，谒光武庙。
    六州大水。己未，遣谒者分行虚实，举b害，赈乏绝。
    丙寅，葬孝殇皇帝于康陵[一]。

　　注[一]陵在慎陵茔中庚地，高五丈五尺，周二百八步。
    乙亥，陨石于陈留。
    西域诸国叛，攻都护任尚，遣副校尉梁[救尚，击破之。[一]

　　注[一][音勤。
    冬十月，四州大水，雨雹。诏以宿麦不下，[一]赈赐贫人。

　　注[一]宿，旧也。麦必经年而熟，故称宿。
    十二月甲子，清河王薨，使司空持节吊祭，车骑将军邓骘护丧事。
    乙酉，罢鱼龙曼延百戏。[一]

　　注[一]汉官典职曰：“作九宾乐。舍利之兽从西方来，戏于庭，入前殿，激水化成比目鱼，嗽水作雾，化成黄龙，长八丈，出水遨戏于庭，炫耀日光。”曼延者，兽名也。张衡西京赋所云“巨兽百寻，是为曼延”。音以战反。
    永初元年春正月癸酉朔，大赦天下。
    蜀郡徼外羌内属。[一]

　　注[一]东观记曰：“徼外羌龙桥等六种慕义降附。”
    戊寅，分犍为南部为属国都尉。
    禀司隶、兖、豫、徐、冀、并州贫民。[一]

　　注[一]司隶，领河南、河内、河东、弘农，都于洛阳。魏末因为司州。
    二月丙午，以广成游猎地[一]及被b郡国公田假与贫民。

　　注[一]广城，苑名，在汝州西。
    丁卯，分清河国封帝弟常保为广川王。[一]

　　注[一]广川，县，属信都国，故城在今冀州枣强县东北。
    庚午，司徒梁鲔薨。
    三月癸酉，日有食之。诏公卿内外官、郡国守相，举贤良方正、有道术之士，明政术、达古今、能直言极谏者，各一人。
    己卯，永昌徼外僬侥种夷贡献内属。
    甲申，葬清河孝王，赠龙旗、虎贲。
    夏五月甲戌，长乐]尉鲁恭为司徒。[一]

　　注[一]前书曰“]尉，秦官，掌宫门]屯兵”也。长乐、建章、甘泉宫，皆随所掌以为官名，秩中二千石也。
    丁丑，诏封北海王睦孙寿光侯普为北海王。
    九真徼外夜郎蛮夷举土内属。[一]

　　注[一]九真，郡名，今爱州县。
    六月戊申，爵皇太后母阴氏为新野君。
    丁巳，河东地陷。
    壬戌，罢西域都护。
    先零种羌叛，断陇道，大为寇掠，遣车骑将军邓骘、征西校尉任尚讨之。丁卯，赦除诸羌相连结谋叛逆者罪。
    秋九月庚午，诏三公明申旧令，禁奢侈，无作浮巧之物，殚财厚葬。
    是日，太尉徐防免。[一]辛未，司空尹勤免。[二]

　　注[一]以b异屡见也。
    注[二]以水雨漂流也。
    癸酉，调扬州五郡租米，[一]赡给东郡、济阴、陈留、梁国、下邳、山阳。

　　注[一]五郡谓九江、丹阳、庐江、吴郡、豫章也。扬州领六郡，会稽最远，盖不调也。
    丁丑，诏曰：“自今长吏被考竟未报，[一]自非父母丧无故辄去职者，剧县十岁、平县五岁以上，乃得次用。”

　　注[一]考谓考问其状也。报谓断决也。
    壬午，诏太仆、少府减黄门鼓吹，以补羽林士；[一]厩马非乘舆常所御者，皆减半食；[二]诸所造作，非供宗庙园陵之用，皆且止。

　　注[一]汉官仪曰：“黄门鼓吹百四十五人。羽林左监主羽林八百人，右监主九百人。”
    注[二]乘舆，天子所乘车舆也。不敢斥言尊者，故称乘舆。见蔡邕独断。
    丙戌，诏死罪以下及亡命赎，各有差。
    庚寅，太傅张禹为太尉，太常周章为司空。[一]

　　注[一]汉官仪曰：“章字次叔，荆州随县人也。”
    冬十月，倭国遣使奉献。[一]

　　注[一]倭国去乐浪万二千里，男子黥面文身，以其文左右大小别尊卑之差。见本传。
    辛酉，新城山泉水大出。[一]

　　注[一]东观记曰：“突坏人田，水深三丈。”
    十一月丁亥，司空周章密谋废立，策免，自杀。
    戊子，□司隶校尉、冀并二州刺史：“民讹言相惊，□捐旧居，老弱相携，穷困道路。其各□所部长吏，躬亲晓喻。若欲归本郡，在所为封长檄；不欲，勿强。”
    [一]

　　注[一]封谓印封之也。长檄犹今长牒也。欲归者，皆给以长牒为验。强音其两反。
    十二月乙卯，颍川太守张敏为司空。
    是岁，郡国十八地震；四十一雨水，或山水暴至；二十八大风，雨雹。
    二年春正月，禀河南、下邳、东莱、河内贫民。[一]

　　注[一]古今注曰：“时州郡大饥，米石二千，人相食，老弱相□道路。”
    车骑*(大)*将军邓骘为种羌所败于冀西。[一]

　　注[一]续汉书曰：“种羌九千余户，在陇西临洮谷。”冀，县，属天水郡也。
    二月乙丑，遣光禄大夫樊准、吕仓分行冀兖二州，禀贷流民。
    夏四月甲寅，汉阳城中火，烧杀三千五百七十人。
    五月，旱。丙寅，皇太后幸洛阳寺及若卢狱，录囚徒，赐河南尹p廷尉p卿及官属以下各有差，即日降雨。
    六月，京师及郡国四十大水，大风，雨雹。[一]

　　注[一]东观记曰：“雹大如芋魁p鸡子，风拔树发屋。”
    秋七月戊辰，诏曰：“昔在帝王，承天理民，莫不据I机玉衡，以齐七政。[一]　　朕以不德，遵奉大业，而阴阳差越，变异并见，万民饥流，羌貊叛戾。夙夜克己，忧心京京。[二]闲令公卿郡国举贤良方正，远求博选，开不讳之路，冀得至谋，以鉴不逮，而所对皆循尚浮言，无卓尔异闻。[三]其百僚及郡国吏人，有道术明习b异阴阳之度I机之数者，各使指变以闻。二千石长吏明以诏书，博衍幽隐，[四]朕将亲览，待以不次，冀获嘉谋，以承天诫。”

　　注[一]孔安国尚书注曰，I，美玉也。以I为机，以玉为衡，*(玉)**[王]*者正天文之器也。七政，日月五星，各异其政制。即今之浑仪。
    注[二]诗小雅曰：“忧心京京。”尔雅曰：“京京，忧也。”
    注[三]卓尔，高远之\也。论语曰：“如有所立卓尔。”
    注[四]衍犹引也。
    闰月辛丑，广川王常保薨，无子，国除。
    癸未，蜀郡徼外羌举土内属。[一]

　　注[一]东观记曰：“徼外羌薄申等八种举降。”
    九月庚子，诏王*(主)**[国]*官属墨绶下至郎p谒者，[一]其经明任博士，居乡里有廉清孝顺之称，才任理人者，国相岁移名，与计偕上尚书，公府通调，令得外补。[二]

　　注[一]续汉书曰：“王国有中大夫，秩比六百石。谒者，比四百石。郎中，二百石。”
    注[二]移，书也。调，选也。
    冬十月庚寅，禀济阴p山阳p玄菟贫民。
    征西校尉任尚与先零羌战于平襄，尚军败绩。[一]

　　注[一]平襄，县，属天水郡，故襄戎邑也。
    十一月辛酉，拜邓骘为大将军，征还京师，留任尚屯陇右。先零羌滇零称天子于北地，[一]遂寇三辅，东犯赵p魏，南入益州，杀汉中太守董炳。

　　注[一]滇零，羌名，音丁田反。
    十二月辛卯，禀东郡p钜鹿p广阳p安定p定襄p沛国贫民。
    广汉塞外参狼羌降，分广汉北部为属国都尉。
    是岁，郡国十二地震。
    三年春正月庚子，皇帝加元服。[一]大赦天下。赐王p主p贵人p公p卿以下金帛各有差；男子为父后，及三老p孝悌p力田爵，人二级，流民欲占者人一级。

　　注[一]元服谓加冠也。士冠礼曰：“令月吉辰，加尔元服。”郑玄云：“元，首也。”
    遣骑都尉任仁讨先零羌，不利，羌遂破没临洮。[一]

　　注[一]县名，属陇西郡。
    高句骊遣使贡献。
    三月，京师大饥，民相食。壬辰，公卿诣阙谢。诏曰：“朕以幼冲，奉承鸿业，不能宣流风化，而感逆阴阳，至令百姓饥荒，更相n食。永怀悼叹，若坠渊水。
    咎在朕躬，非k司之责，而过自贬引，重朝廷之不德。[一]其务思变复，以助不逮。”癸巳，诏以鸿池假与贫民。[二]

　　注[一]贬引谓贬损引过也。重音直用反。
    注[二]续汉书曰：“鸿池在洛阳东二十里。”假，借也。令得渔采其中。
    壬寅，司徒鲁恭免。夏四月丙寅，大鸿胪九江夏勤为司徒。[一]

　　注[一]勤字伯宗，寿春人也。
    三公以国用不足，奏令吏人入钱谷，得为关内侯p虎贲羽林郎p五大夫p官府吏p缇骑p营士各有差。[一]

　　注[一]续汉志曰：“执金吾，缇骑二百人。”缇，赤黄色。营士谓五校营士也。
    汉官仪曰“屯骑p越骑p步兵p射声各领士七百人。长水领士千三百六十七人”也。
    己巳，诏上林p广成苑可垦辟者，赋与贫民。
    甲申，清河王虎威薨。五月丙申，封乐安王宠子延平为清河王。
    丁酉，沛王正薨。
    癸丑，京师大风，六月，乌桓寇代郡p上谷p涿郡。
    秋七月，海贼张伯路等寇略缘海九郡，遣侍御史庞雄督州郡兵讨破之。
    庚子，诏长吏案行在所，皆令种宿麦蔬食，务尽地力，其贫者给种饷。
    九月，e门乌桓及鲜卑叛，败五原郡兵于高渠谷。[一]

　　注[一]东观记曰：“战九原高梁谷。”渠梁相类，必有误也。
    冬十月，南单于叛，围中郎将耿种于美稷。十一月，遣行车骑将军何熙讨之。
    十二月辛酉，郡国九地震。乙亥，有星孛于天苑。[一]

　　注[一]天苑，星名。
    是岁，京师及郡国四十一雨水雹。[一]并凉二州大饥，人相食。

　　注[一]续汉书曰“雹大如e子”也。
    四年春正月元日，会，彻乐，不陈充庭车。[一]

　　注[一]每大朝会，必陈乘舆法物车辇于庭，故曰充庭车也。以年饥，故不陈。
    辛卯，诏以三辅比遭寇乱，人庶流□，除三年逋租p过更p口gp刍f；[一]　　禀上郡贫民各有差。

　　注[一]前书音义曰：“天下人皆戍边三日。不可人人自行，行者自戍三日，不可往便还，因便住一岁。诸不行者，出钱三百入官，官以给戍者。言过其本更之日，故曰过更。”又曰：“人年十五至五十六，出赋钱，人百二十为一g。”
    海贼张伯路复与勃海p平原剧贼刘文河p周文光等攻厌次，杀县令，遣御史中丞王宗督青州刺史法雄讨破之。
    度辽将军梁[p辽东太守耿夔讨破南单于于属国故城。
    丙午，诏减百官及州郡县奉各有差。
    二月丁巳，禀九江贫民。
    南匈奴寇常山。
    乙丑，初置长安p雍二营都尉官。[一]

　　注[一]汉官仪曰：“京兆虎牙p扶风都尉以凉州近羌，数犯三辅，将兵]护园陵。
    扶风都尉居雍县。故俗人称雍营焉。”西羌传云：“虎牙都尉居长安。”
    乙亥，诏自建初以来，诸n言它过坐徙边者，各归本郡；其没入官为奴婢者，免为庶人。
    诏谒者刘珍及五经博士，校定东观五经p诸子、传记p百家术，整齐脱误，是正文字。[一]

　　注[一]洛阳宫殿名曰：“南宫有东观。”前书曰“凡诸子百八十九家”，言百家，举全数也。
    三月，南单于降。
    先零羌寇镏校[一]汉中太守郑勤战殁。徙金城郡都襄武。[二]

　　注[一]县名，属汉中郡，今梁州锍窍亍
    注[二]襄武，县名，属陇西郡，今渭州县。
    戊子，杜陵园火。癸巳，郡国九地震，夏四月，六州蝗。[一]丁丑，大赦天下，秋七月乙酉，三郡大水。

　　注[一]东观记曰：“司隶p豫p兖p徐p青p冀六州。”
    巳卯，骑都尉任仁下狱死，九月甲申，益州郡地震。
    冬十月甲戌，新野君阴氏薨，[一]使司空持节护丧事。

　　注[一]东观记曰：“新野君薨，赠以玄玉赤绂，赙钱三千万，布三万匹。”
    大将军邓骘罢。
    五年春正月庚辰朔，日有食之。丙戌，郡国十地震。
    己丑，太尉张禹免。甲申，光禄勋李修为太尉。[一]

　　注[一]汉官仪曰：“修字伯游，豫州襄城人也。”
    二月丁卯，诏省减郡国贡献太官口食。
    先零羌寇河东，遂至河内。
    三月，诏陇西徙襄武，安定徙美阳，[一]北地徙池阳，[二]上郡徙衙[三]

　　注[一]安定，郡，今泾州也。美阳，县，故城在今武功县北。
    注[二]北地，郡，今宁州也。池阳，县，故城在今泾阳县北也。
    注[三]上郡，今绥州也。衙，县，故城在同州白水县东北。左传曰“秦晋战于彭衙”，即此也。
    夫余夷犯塞，杀伤吏人。
    闰月丁酉，赦凉州河西四郡。
    戊戌，诏曰：“朕以不德，奉郊庙，承大业，不能兴和降善，为人祈福。b异蜂起，寇贼纵横，夷狄猾夏，[一]戎事不息，百姓匮乏，疲于征发。重以蝗虫滋生，害及成麦，秋稼方收，甚可悼也。朕以不明，统理失中，亦未获忠良以毗阙政。传曰：‘颠而不扶，危而不持，则将焉用彼相矣。’公卿大夫将何以匡救，济斯艰□，承天诫哉？盖为政之本，莫若得人，锵拖陨疲圣制所先。‘济济多士，文王以宁。’[二]思得忠良正直之臣，以辅不逮。其令三公p特进p侯p中二千石p二千石p郡守p诸侯相举贤良方正p有道术p达于政化p能直言极谏之士各一人，及至孝与卓异者，并遣诣公车，朕将亲览焉。”

　　注[一]猾，乱也。夏，华夏也。
    注[二]诗大雅之词也。
    六月甲辰，乐成王巡薨。
    秋七月己巳，诏三公p特进p九卿p校尉，[一]举列将子孙明晓战陈任将帅者。

　　注[一]九卿，奉常p光禄p]尉p太仆p鸿胪p廷尉p少府p宗正p司农。校尉谓城门p屯骑p越骑p步兵p长水p*(胡骑)**[射声]*等。
    九月，汉阳人杜琦p王信叛，[一]与先零诸种羌攻陷上城。十二月，汉阳太守赵博遣客刺杀杜琦。[二]

　　注[一]东观记曰：“琦自称安汉将军。”
    注[二]东观记曰：“汉阳故吏杜习手刺杀之。”
    是岁，九州蝗，郡国八雨水。
    六年春正月庚申，诏越`置长利p高望p始昌三苑，又令益州郡置万岁苑，犍为置汉平苑。[一]

　　注[一]犍为，郡名。前书音义曰：“故夜郎国也。”故城在今眉州隆山县西北也。
    三月，十州蝗。
    夏四月乙丑，司空张敏罢。
    己卯，太常刘*(凯)**[恺]*为司空。
    五月，旱。
    丙寅，诏令中二千石下至黄绶，一切复秩还赎，赐爵各有差。
    戊辰，皇太后幸雒阳寺，录囚徒，理冤狱。
    六月壬辰，豫章p员溪p原山崩。[一]

　　注[一]员溪阙。
    辛巳，大赦天下。
    遣侍御史唐喜讨汉阳贼王信，破斩之。[一]

　　注[一]续汉志曰：“传信首诣洛阳，枭谷城门外。”
    冬十一月辛丑，护乌桓校尉吴祉下狱死。
    是岁，先零羌滇零死，子零昌复袭伪号。
    七年春正月庚戌，皇太后率大臣命妇谒宗庙。[一]

　　注[一]丧服传曰：“命夫者，其男子之为大夫也。命妇者，其大夫之妻也。”臣贤案：东观p续汉p袁山松p谢沉书p古今注皆云“六年正月甲寅，谒宗庙”，此云“七年庚戌”，疑纪误也。
    二月丙午，郡国十八地震。
    夏四月乙未，平原王胜薨。
    丙申晦，日有食之。五月庚子，京师大雩。[一]

　　注[一]左传曰：“龙见而雩。”杜预注云：“谓建巳之月。龙星角p亢见东方。
    雩，远也，远为百谷求膏雨。”周礼司巫职曰：
    "若国大旱，则帅巫而舞雩。”郑玄注云：“雩，吁也，嗟而求雨。”
    秋，护羌校尉侯霸、骑都尉马贤破先零羌。
    八月丙寅，京师大风，蝗虫飞过洛阳。诏赐民爵。郡国被蝗伤稼十五以上，勿收今年田租；不满者，以实除之。
    九月，调零陵、桂阳、丹阳、豫章、会稽租米，[一]赈给南阳、广陵、下邳、彭城、山阳、庐江、九江饥民；又调滨水县谷输敖仓。[二]

　　注[一]零陵，郡名，今永州县也。丹阳，郡名，今润州江宁县也。余并见上。
    注[二]诗曰“薄狩于敖”，即此地。秦于此筑太仓，亦曰敖庾，在今郑州荥阳县西北。东观记曰：“滨水县彭城、广阳、庐江、九江谷九十万斛，送敖仓。”
    元初元年春正月甲子，改元元初。赐民爵，人二级，孝悌、力田人三级，爵过公乘，得移与子若同产、同产子，民脱无名数及流民欲占者人一级；□、寡、孤、独、笃□、*[贫]*不能自存者谷，人三斛，贞妇帛，人一匹。
    二月己卯，日南地坼。[一]三月癸酉，日有食之。

　　注[一]东观记曰：“坼长百八十二里，广五十六里。”
    夏四月丁酉，大赦天下。
    京师及郡国五旱、蝗。
    诏三公、特进、列侯、中二千石、二千石、郡守举敦厚质直者，各一人。
    五月，先零羌寇雍城。
    六月丁巳，河东地陷。
    秋七月，蜀郡夷寇蚕陵，杀县令。[一]

　　注[一]蚕陵，县，属蜀郡，故城在今翼州翼水县西。有蚕陵山，因以为名焉。
    九月乙丑，太尉李修罢。
    先零羌寇武都、汉中，绝陇道。
    辛未，大司农山阳司马苞为太尉。[一]

　　注[一]谢承书曰：“苞字仲成，东拢人也。”
    冬十月戊子朔，日有食之。
    先零羌败凉州刺史皮阳于狄道。
    乙卯，诏除三辅三岁田租、更赋、口g。[一]

　　注[一]解见光武纪也。
    十一月。是岁，郡国十五地震。
    二年春正月，诏禀三辅及并、凉六郡流□贫人。
    蜀郡青衣道夷奉献内属。[一]

　　注[一]青衣道，县名，在大江、青衣二水之会，今嘉州龙游县也。东观记曰：“青衣蛮夷堂律等归义。”
    修理西门豹所分漳水为支渠，以溉民田。[一]

　　注[一]史记曰：“西门豹为邺令，发人凿十二渠，引水灌田。”所凿之渠，在今相州邺县西也。
    二月戊戌，遣中谒者收葬京师客死无家属及棺蛐喟苷撸皆为设祭；其有家属，尤贫无以葬者，赐钱人五千。
    辛酉，诏三辅、河内、河东、上党、赵国、太原各修理旧渠，通利水道，以溉公私田畴。[一]

　　注[一]前书音义曰：“美田曰畴。”
    三月癸亥，京师大风。
    先零羌寇益州，遣中郎将尹就讨之。
    夏四月丙午，立贵人阎氏为皇后。
    五月，京师旱，河南及郡国十九蝗。甲戌，诏曰：“朝廷不明，庶事失中，b异不息，忧心悼惧。被蝗以来，七年于兹，而州郡隐匿，裁言顷亩。[一]今k飞蔽天，为害广远，所言所见，宁相副邪？三司之职，内外是监，既不奏闻，又无举正。天b至重，欺罔@大。今方盛夏，且复假贷，以观厥后。[二]其务消救b眚，安辑黎元。”

　　注[一]"裁”与“u”同，古字通。
    注[二]假贷犹宽容也。盛夏不可即加刑罚，故且宽容。
    六月丙戌，太尉司马苞薨。[一]

　　注[一]谢承书曰：“苞为太尉，常食饭，着布衣，妻子不历官舍。会司徒杨震为樊丰等所谮，连及苞，苞乞骸骨，未见听，以疾薨也。”
    洛阳新城地裂。
    秋七月辛巳，太仆太山马英为太尉。[一]

　　注[一]英字文思，兖州盖县人也。
    八月，辽东鲜卑围无虑县。[一]九月，又攻夫营，杀县令。[二]

　　注[一]属辽东郡。虑音闾。有医无闾山，因以为名焉。
    注[二]夫，县名，属辽东属国。
    壬午晦，日有食之。
    冬十月，遣中郎将任尚屯三辅。
    诏郡国中都官系囚减死一等。勿笞，诣冯翊、扶风屯，妻子自随，占着所在；
    女子勿输。[一]亡命死@以下赎，各有差。其吏人聚为盗贼，有悔过者，除其罪。

　　注[一]不输作也。
    乙未，右扶风仲光、安定太守杜恢、京兆虎牙都尉耿溥与先零羌战于丁奚城，[一]　　光等大败，并没。左冯翊司马钧下狱，自杀。[二]

　　注[一]东观记曰“至北地灵州丁奚城”也。
    注[二]东观记曰“安定太守杜恢与钧等并威击羌，恢乘胜深入，为虏所害，钧拥兵不救，收钧下狱”也。
    十一月庚申，郡国十地震。
    十二月，武陵澧中蛮叛，州郡击破之。[一]

　　注[一]东观记曰：“蛮田山、高少等攻城，杀长吏。州郡募五里蛮夷、六亭兵追击，山等皆降。赐五里、六亭渠率金帛各有差。”
    己酉，司徒夏勤罢。庚戍，司空刘恺为司徒，光禄勋袁敞为司空。
    三年春正月甲戌，修理太原旧沟渠，溉灌官私田。[一]

　　注[一]郦元水经注曰：“昔智伯遏晋水以灌晋阳，后人踵其遗迹，蓄以为沼，分为二派，北渎即智氏故渠也。其渎乘高，东北注入晋阳城，以溉灌，东南出城注于汾水。”今所修沟渠即谓此。
    东平陆上言木连理。[一]

　　注[一]东平陆，县名，古厥国也，属东平国，今兖州平陆县也。序例曰：“凡瑞应，自和帝以上，政事多美，近于有实，故书见于某处。自安帝以下，王道衰缺，容或虚饰，故书某处上言也。”
    苍梧、郁林、合浦蛮夷反叛，[一]二月，遣侍御史任O督州郡兵讨之。[二]

　　注[一]苍梧，郡，今梧州县也。合浦，郡，今廉州县也。
    注[二]O音丁角反。
    郡国十地震。三月辛亥，日有食之。
    丙辰，赦苍梧、郁林、合浦、南海吏人为贼所迫者。
    夏四月，京师旱。
    五月，武陵蛮复叛，州郡讨破之。
    癸酉，度辽将军邓遵率南匈奴击先零羌于灵州，破之。[一]

　　注[一]灵州，县名，属北地郡，故城在今庆州马领县西北。
    越`徼外夷举种内属。
    六月，中郎将任尚遣兵击破先零羌于丁奚城。
    秋七月，武陵蛮复叛，州郡讨平之。
    缑氏地坼。
    九月辛巳，赵王宏薨。
    冬十一月，苍梧、郁林、合浦蛮夷降。
    丙戌，初听大臣、二千石、刺史行三年丧。[一]

　　注[一]文帝遗诏以日易月，于后大臣遂以为常，至此复遵古制也。
    癸卯，郡国九地震。
    十二月丁巳，任尚遣兵击破先零羌于北地。
    四年春二月乙巳朔，日有食之。乙卯，大赦天下。壬戌，武库b。
    夏四月戊申，司空袁敞薨。
    己巳，鲜卑寇辽西，辽西郡兵与乌桓击破之。[一]

　　注[一]辽西，郡，故城在今平州东阳乐城是。
    五月丁丑，太常李合为司空。
    六月戊辰，三郡雨雹。
    秋七月辛丑，陈王钧薨。
    京师及郡国十雨水。诏曰：“今年秋稼茂好，垂可收获，而连雨未霁，[一]惧必淹伤。夕惕惟忧，思念厥咎。夫霖雨者，人怨之所致。[二]其武吏以威暴下，文吏妄行苛刻，乡吏因公生奸，为百姓所患苦者，有司显明其罚。又月令‘仲秋养衰老，授几杖，行糜粥。’。[三]方今案比之时，[四]郡县多不奉行。虽有糜粥，糠秕相半，长吏怠事，莫有躬亲，甚违诏书养老之意。其务崇仁恕，赈护寡独，称朕意焉。”

　　注[一]霁，雨止也。
    注[二]左传曰：“凡雨三日以上为霖。”京房别对b异曰：“人劳怨苦，雨水绝道。”
    注[三]郑玄注云：“助老气也。行犹赐也。”
    注[四]东观记曰：“方今八月案比之时。”谓案验户口，次比之也。
    九月，护羌校尉任尚使客刺杀叛羌零昌。
    冬十一月己卯，彭城王恭薨。
    十二月，越`夷寇遂久，杀县令。[一]

　　注[一]遂久，县，属越`郡。
    甲子，任尚及骑都尉马贤与先零羌战于富平上河，大破之。[一]虔人羌率降，[二]陇右平。

　　注[一]富平，县，属北地郡，故城在今灵州回乐县西南。郦元水经注曰：“河水于此有上河之名也。”
    注[二]虔人，羌号也。东观记曰：“虔人种羌大豪恬狼等诣度辽将军降。”
    是岁，郡国十三地震。
    五年春正月，越`夷叛。
    二月壬戌，中山王宪薨。
    三月，京师及郡国五旱，诏禀遭旱贫人。
    夏六月，高句骊与秽貊寇玄菟。[一]

　　注[一]郡名，在辽东[东]。
    秋七月，越`蛮夷及旄牛豪叛，杀长吏。[一]

　　注[一]旄牛，县，属蜀郡。华阳国志曰在邛崃山表也。
    丙子，诏曰：“旧令制度，各有科品，[一]欲令百姓务崇节约。遭永初之际，人离荒□，朝廷躬自菲薄，去绝奢饰，食不兼味，衣无二彩。比年虽获丰穰，尚乏储积，而小人无虑，不图久长，嫁娶送终，纷华靡丽，至有走卒奴婢被绮e，着珠玑。[二]京师尚若斯，何以示四远？设张法禁，恳恻分明，而有司惰任，讫不奉行。秋节既立，鸷鸟将用，[三]且复重申，以观后效。”

　　注[一]汉令今亡。
    注[二]绮，文缯；e，纱也。玑，珠不圆者也。
    注[三]鸷鸟谓鹰r之类也。广雅曰：“鸷，执也。以其能服执鸟。”月令：“孟秋，鹰乃祭鸟，始用行戮。”言有司怠惰，不遵法令，将欲纠其罪，顺秋行诛，同鹰r之鸷击也。
    八月丙申朔，日有食之。
    鲜卑寇代郡，杀长吏。冬十月，鲜卑寇上谷。
    十二月丁巳，中郎将任尚有@，□市。
    是岁，郡国十四地震。
    六年春二月乙巳，京师及郡国四十二地震，或坼裂，水泉涌出。
    壬子，诏三府选掾属高第，能惠利牧养者各五人，光禄勋与中郎将选孝廉郎宽博有谋，清白行高者五十人，出补令、长、丞、尉。
    乙卯，诏曰：“夫政，先京师，后诸夏。月令仲春‘养幼小，存诸孤’，季春‘赐贫穷，赈乏绝，省妇使，表贞女’，所以顺阳气，崇生长也。[一]其赐人尤贫困、孤弱、单独谷，人三斛；贞妇有节义十斛，甄表门闾，旌显厥行。”[二]

　　注[一]郑玄云：“妇使谓组r之事”注[二]节谓志操。义谓推让。甄，明也。旌，章也。里门谓之闾。旌表者，若今树阙而显之。
    三月庚辰，始立六宗，祀于洛城西北。[一]

　　注[一]续汉志曰：“元初六年，以尚书欧阳家说，谓六宗者，在天地四方之中，为上下四方之宗，以元始中故事，谓六宗易六子之气，日、月、雷公、风伯、山、泽者，非也，乃更六宗，祠于戌亥之地，礼比大社也。”
    夏四月，会稽大疫，遣光禄大夫将太医循行疾病，赐棺木，[一]除田租、口赋。

　　注[一]汉官仪：“太医令一人，秩六百石。”
    沛国、勃海大风，雨雹。五月，京师旱。
    六月丁丑，乐成王宾薨。丙戌，平原王得薨。
    秋七月，鲜卑寇马城，[一]度辽将军邓遵率南单于击破之。

　　注[一]搜神记曰：“昔秦人筑城于武周塞以备胡，将成而崩者数矣。有马驰走，周旋反复，父老异之，因依以筑城，城乃不崩，遂以名焉。”其故城，今朔州也。
    九月癸巳，陈王竦薨十二月戊午朔，日有食之，既。郡国八地震。
    是岁，永昌、益州蜀郡夷叛，与越v夷杀长吏，燔城邑，益州刺史张乔讨破降之。
    永宁元年春正月甲辰，任城王安薨。三月丁酉，济北王寿薨。
    车师后王叛，杀部司马。
    沉氐羌寇张掖。[一]

　　注[一]沉氐，羌号也。续汉志曰“羌在上郡西河者，号沉氐”也。
    夏四月丙寅，立皇子保为皇太子，改元永宁，大赦天下。赐王、主、三公、列侯下至郎吏、从官金帛；又赐民爵及布粟各有差。
    己巳，绍封陈王羡子崇为陈王，济北王子苌为乐成王，河闲王子翼为平原王。
    壬午，琅邪王寿薨。
    六月，沉氐种羌叛，寇张掖，护羌校尉马贤讨沉氐羌，破之。
    秋七月乙酉朔，日有食之。
    冬十月己巳，司空李合免。癸酉，]尉庐江陈镂司空。[一]

　　注[一]镒植仁，舒县人也。
    自三月至是月，京师及郡国三十三大风，雨水。
    十二月，永昌徼外掸国遣使贡献。[一]

　　注[一]掸音□。
    戊辰，司徒刘恺罢。
    辽西鲜卑降。
    癸酉，太常杨震为司徒。
    是岁，郡国二十三地震。夫余王遣子诣阙贡献。烧当羌叛。
    建光元年春正月，幽州刺史冯焕率二郡太守讨高句骊、秽貊，不克。
    二月癸亥，大赦天下。赐诸园贵人、[一]王、主、公、卿以下钱布各有差。以公、卿、校尉、尚书子弟一人为郎、舍人。

　　注[一]谓宫人无子守园陵者也。
    三月癸巳，皇太后邓氏崩。丙午，葬和熹皇后。
    丁未，乐安王宠薨。
    戊申，追尊皇考清河孝王曰孝德皇，皇妣左氏曰孝德皇后，祖妣宋贵人曰敬隐皇后。
    夏四月，秽貊复与鲜卑寇辽东，辽东太守蔡讽追击，战殁。
    丙辰，以广川并清河国。
    丁巳，尊孝德皇元□耿氏为甘陵大贵人。[一]

　　注[一]甘陵，孝德皇后之陵也，因以为县，今贝州清河县东也。
    甲子，乐成王苌有罪，废为临湖侯。[一]

　　注[一]续汉书曰“坐轻慢不孝”，故贬。临湖，县名，属庐江郡也。
    己巳，令公、卿、特进、侯、中二千石、二千石、郡国守相，举有道之士各一人。赐□、寡、孤、独、贫不能自存者谷，人三斛。
    甲戌，辽东属国都尉庞奋，承伪玺书杀玄菟太守姚光。
    五月庚辰，特进邓骘及度辽将军邓遵，并以谮自杀。[一]

　　注[一]乳母王圣与中黄门李闰等诬告尚书邓访等谋废立，宗族皆免官，骘与遵皆自杀。
    丙申，贬平原王翼为都乡侯。
    秋七月己卯，改元建光，大赦天下。
    壬寅，太尉马英薨。
    八月，护羌校尉马贤讨烧当羌于金城，不利。
    甲子，前司徒刘恺为太尉。
    鲜卑寇居庸关，九月，云中太守成严击之，战殁。鲜卑围乌桓校尉于马城，度辽将军耿夔救之。
    戊子，幸]尉冯石府。[一]

　　注[一]续汉书曰：“赐赏宝□、玉i、杂缯布等。”
    是秋，京师及郡国二十九雨水。
    冬十一月己丑，郡国三十五地震，或坼裂。诏三公以下，各上封事陈得失。遣光禄大夫案行，赐死者钱，人二千。除今年田租。其被b甚者，勿收口赋。
    鲜卑寇玄菟。
    庚子，复断大臣二千石以上服三年丧。
    癸卯，诏三公、特进、侯、卿、校尉，举武猛堪将帅者各五人。
    丙午，诏京师及郡国被水雨伤稼者，随顷亩减田租。
    甲子，初置渔阳营兵。[一]

　　注[一]伏侯古今注曰“置营兵千人”也。
    冬十二月，高句骊、马韩、秽貊围玄菟城，夫余王遣子与州郡并力讨破之。
    延光元年春二月，夫余王遣子将兵救玄菟，[一]击高句骊、马韩、秽貊，破之，遂遣使贡献。

　　注[一]夫余王子，尉仇台也。
    三月丙午，改元延光。大赦天下。还徙者，复户邑属籍。赐民爵及三老、孝悌、力田，人二级；加赐□、寡、孤、独、笃□、贫不能自存者粟，人三斛；贞妇帛，人二匹。
    夏四月癸未，京师郡国二十一雨雹。
    癸巳，司空陈锩狻
    五月庚戌，宗正彭城刘授为司空。[一]

　　注[一]汉官仪曰：“宗正卿，秩中二千石。”授字孟春，徐州武原人也。
    己巳，改乐成国为安平，封河闲王开子得为安平王。
    六月，郡国蝗。秋七月癸卯，京师及郡国十三地震。
    高句骊降。
    虔人羌叛，攻谷罗城，[一]度辽将军耿夔讨破之。

　　注[一]谷罗属西河郡。
    八月戊子，阳陵园火。[一]辛卯，九真言黄龙见无功。[二]

　　注[一]景帝陵也。
    注[二]无功，县，属九真郡。
    己亥，诏三公、中二千石，举刺史、二千石、令、长、相，视事一岁以上至十岁，清白爱利，能□身率下，防奸理烦，有益于人者，无拘官簿。[一]刺史举所部，郡国太守相举墨绶，隐亲悉心，勿取浮华。[二]

　　注[一]清白谓贞正也。爱利谓爱人而利之也。无拘官簿谓受超迁之，不拘常牒也。
    注[二]墨绶谓令、长之属也。隐亲犹亲自隐也。悉，尽也。言令三公以下各举所知，皆隐审尽心，勿取浮华不实者。
    九月甲戌，郡国二十七地震。
    冬十月，鲜卑寇e门、定襄。十一月，鲜卑寇太原。
    烧当羌豪降。
    十二月，九真徼外蛮夷贡献内属。
    是岁，京师及郡国二十七雨水，大风，杀人。诏赐压溺死者年七岁以上钱，人二千；其坏败庐舍、失亡谷食，粟，人三斛；又田被淹伤者，一切勿收田租；
    若一家皆被b害而弱小存者，郡县为收敛之。虔人羌*(反)*攻谷罗城，度辽将军耿夔讨破之。
    二年春正月，旄牛夷叛，寇灵关，杀县令。[一]益州刺史蜀郡西部都尉讨之。

　　注[一]灵关，道，属越v郡。
    诏选三署郎[一]及吏人能通古文尚书、毛诗、谷梁春秋各一人。

　　注[一]三署，解见和帝纪。
    丙辰，河东、颍川大风。夏六月壬午，郡国十一大风。九真言嘉禾生。[一]

　　注[一]东观记曰：“禾百五十六本，七百六十八穗。”
    丙申，北海王普薨。
    秋七月，丹阳山崩。
    八月庚午，初令三署郎通达经术任牧民者，视事三岁以上，皆得察举。
    九月，郡国五雨水。
    冬十月辛未，太尉刘恺罢。甲戌，司徒杨震为太尉，光禄勋东莱刘熹为司徒。[一]

　　注[一]熹字季明，青州长广人也。
    十一月甲辰，校猎上林苑。
    鲜卑败南匈奴于曼柏。
    是岁，分蜀郡西部为属国都尉。京师及郡国三地震。
    三年春二月丙子，东巡狩。丁丑，告陈留太守，祠南顿君、光武皇帝于济阳，复济阳今年田租、刍f。庚寅，遣使者祠唐尧于成阳。[一]

　　注[一]古成伯国也，故城在今濮州雷泽县北。述征记云：“成阳东南有尧。”
    戊子，济南上言，凤皇集台县丞霍收舍树上。[一]赐台长帛五十匹，丞二十匹，尉半之，吏卒人三匹。凤皇所过亭部，无出今年田租。赐男子爵，人二级。辛卯，幸太山，柴告岱宗。[二]齐王无忌、北海王*(普)**[翼]*、乐安王延来朝。
    壬辰，宗祀五帝于汶上明堂。癸巳，告祀二祖、六宗，[三]劳赐郡县，作乐。

　　注[一]台县属济南郡，故城在今齐州平陵县北。
    注[二]太山，王者告代之处，为五岳之宗，故曰岱宗。燔柴以告天。
    注[三]二祖，高祖、光武也。六宗谓孝文曰太宗，孝武曰代宗，孝宣曰中宗，孝元曰高宗，孝明曰显宗，孝章曰肃宗。
    三月甲午，陈王崇薨。戊戌，祀孔子及七十二弟子于阙里，自鲁相、令、丞、尉及孔氏亲属、妇女、诸生悉会，赐锍珊钜韵虏各有差。还，幸东平，至东郡，历魏郡、河内。壬戌，车驾还京师，幸太学。是日，太尉杨震免。
    夏四月乙丑，车驾入宫。假于祖祢。[一]壬戌，沛国言甘露降丰县。戊辰，光禄勋冯石为太尉。

　　注[一]假音格。格，至也。
    五月，南匈奴左日逐王叛，使匈奴中郎将马翼讨破之。
    日南徼外蛮夷内属。
    六月，鲜卑寇玄菟。
    庚午，阆中山崩。[一]辛未，扶风言白鹿见雍。

　　注[一]阆中，县，属巴郡，临阆中水，因以为名，今隆州县也。
    辛巳，遣侍御史分行青冀二州b害，督录盗贼。
    秋七月丁酉，初复右校*(令)*、左校*[令]*丞官。[一]

　　注[一]续汉志曰：“将作大匠属官有左右校，皆有令、丞。”中兴未置，今始复。
    日南徼外蛮豪帅诣阙贡献。
    冯翊言甘露降频阳、衙。[一]颍川上言木连理。白鹿、麒麟见阳翟。

　　注[一]频阳，县，故城在今雍州美原县西南。衙见上。
    鲜卑寇高柳。
    梁王坚薨。[一]

　　注[一]明帝孙，节王畅之子也。
    八月辛巳，大鸿胪耿宝为大将军。
    戊子，颍川上言麒麟一p白虎二见阳翟。
    九月丁酉，废皇太子保为济阴王。[一]

　　注[一]常侍江京等谮之也。
    乙巳，诏郡国中都官死@系囚减罪一等，*(诏)**[诣]*敦煌p陇西及度辽营；[一]　　其右趾以下及亡命者赎，各有差。

　　注[一]汉官仪曰“度辽将军屯五原曼柏县”也。
    辛亥，济南上言黄龙见历城。[一]庚申晦，日有食之。

　　注[一]历城，县，属济南国，今齐州县也。
    冬十月，行幸长安。壬午，新丰上言凤皇集西界亭。[一]丁亥，会三辅守p令p掾史于长安，作乐。闰月乙未，祠高庙，遂有事十一陵，历观上林p昆明池。
    遣使者祠太上皇于万年，以中牢祠萧何p曹参p霍光。十一月乙丑，至自长安。

　　注[一]今新丰县西南有凤皇原，俗传云即此时凤皇所集之处也。
    十二月乙未，琅邪言黄龙见诸县。[一]

　　注[一]诸，县名，故城在今密州诸城县西南。
    是岁，京师及*(诸)*郡国二十三地震；三十六雨水，疾风，雨雹。
    四年春正月壬午，东郡言黄龙二p麒麟一见濮阳。[一]

　　注[一]县名，属东郡，即古昆吾国，帝颛顼之墟，今濮州县。
    二月乙亥，下邳王衍薨。
    甲辰，南巡狩。
    三月戊午朔，日有食之。
    庚申，幸宛，帝不豫。辛酉，令大将军耿宝行太尉事。祠章陵园庙，告长沙p零陵太守，祠定王p节侯p郁林府君。乙丑，自宛还。丁卯，幸叶，帝崩于乘舆，年三十二。秘不敢宣，所在上食问起居如故。庚午，还宫。辛未夕，乃发丧。尊皇后为皇太后。太后临朝，以后兄大鸿胪阎显为车骑将军，定策禁中，立章帝孙济北惠王寿子北乡侯懿。[一]

　　注[一]东观记及续汉书并曰“北乡侯犊”，今作“懿”，盖二名。
    甲戌，济南王香薨。[一]

　　注[一]光武曾孙简王错之子也。
    乙酉，北乡侯即皇帝位。
    夏四月丁酉，太尉冯石为太傅，[一]司徒刘熹为太尉，参录尚书事；前司空李合为司徒。

　　注[一]石字次初，荆州湖阳人也，冯鲂之孙。
    辛卯，大将军耿宝p中常侍樊丰p侍中谢恽p周广p乳母野王君王圣，坐相阿党，丰p恽p广下狱死，宝自杀，圣徙e门。
    己酉，葬孝安皇帝于恭陵。[一]庙曰恭宗。

　　注[一]在今洛阳东北二十七里。伏侯古今注曰“陵山周二百六十丈，高十五丈”也。
    六月乙巳，大赦天下。诏先帝巡狩所幸，皆半入今年田租。
    秋七月，西域长史班勇[一]击车师后王，斩之。

　　注[一]西域都护之长史也。
    丙午，东海王肃薨。
    冬十月丙午，越`山崩。
    辛亥，少帝薨。
    是冬，京师大疫。
    论曰：孝安虽称尊享御，而权归邓氏，至乃损彻膳服，克念政道。然令自房帷，威不逮远，始失根统，归成陵敝。遂复计金授官，[一]移民逃寇，[二]推咎台衡，以E天眚。[三]既云哲妇，亦“惟家之索”矣。[四]

　　注[一]永初元年，令吏人入钱谷得至关内侯也。
    注[二]羌既转盛，诏陇西徙襄武，安定徙美阳，北地徙池阳。
    注[三]台谓三台，三公象也。衡，平也，言天下所取平。伊尹为阿衡，即其义也。
    注[四]哲，智也。索，尽也。谓邓后专制国柄也。诗曰：“哲夫成城，哲妇倾城。”
    书曰：“牝鸡之晨，惟家之索。”
    赞曰：安德不升，秕我王度。[一]降夺储嫡，开萌邪蠹。[二]冯石承欢，杨公逢怒。[三]彼日而微，遂天路。[四]

　　注[一]秕，谷不成也。谕政教之秽。左传祈招之诗曰：“思我王度。”
    注[二]储嫡谓太子也。邪蠹谓江京等也。
    注[三]续汉*(志)**[书]*曰“上赐]尉冯石宝□p玉ip杂缯布等”，故曰承欢也。杨公，杨震。逢怒谓樊丰等谮震，云有恚恨心，帝免之。
    注[四]日，君道也。微，不明也。，阴阳相侵之气也。诗曰：“彼月而微。此日而微。”言君道乱，政化陵，汉祚衰微，自此而始，故言遂天路也。
    校勘记

　　二０三页三行恭宗孝安皇帝讳祜按：集解引钱大昕说，谓献帝初平元年有司奏，和p安p顺p桓四帝无功德，不宜称宗，故和帝p顺帝、桓帝纪俱不称某宗，独此纪书“恭宗”，盖删之不尽也。
    二０三页四行又有赤蛇盘于a笫之闲按：集解引惠栋说，谓东观记及宋书符瑞志“于”皆作“纡”，易林曰“盘纡九曲”，似当作“纡”。
    二０三页八行凡五十五篇按：王鸣盛十七史商榷谓艺文志史籀十五篇，此上“五”字衍。
    二０三页一０行八月殇帝崩按：据殇帝纪，“八月”下应有“辛亥”二字，否则下文“其夜”二字无着，疑传写者误脱也。
    二０五页一行天子崩未有谥按：“谥”原斗“论”，径改正。
    二０五页二行谷梁传曰按：校补引侯康说，谓见谷梁桓十八年传注。
    二０五页一六行汉官典职曰汲本“职”作“仪”。按：校补引孙星衍说，谓隋志汉官典职仪式二卷，汉]尉蔡质撰，唐志蔡质汉官典仪一卷，诸书所引，又有作“汉官典职”p“汉官典职仪”者，皆后人省文也。
    二０六页一０行分清河国封帝弟常保为广川王按：集解引钱大昕说，谓安帝弟名常保，子亦名保，必有一误。
    二０八页二行赡给东郡济阴陈留梁国下邳山阳按：殿本“梁国”下有“陈国”二字。
    二０九页一一行车骑*(大)*将军邓骘据刊误删。
    二０九页一四行汉阳城中火按：袁纪作“濮阳阿城中失火”。
    二一０页一０行*(玉)**[王]*者正天文之器也按：汲本p殿本“玉”作“二”，误。此作“玉”，与今本书舜典伪孔传合，阮元校勘记谓“玉”当作“王”，今据改。
    二一０页一二行尔雅曰按：此“尔”字及下“卓尔”之“尔”，原皆作“b”，径依汲本p殿本改。
    二一一页三行诏王*(主)**[国]*官属据刊误改。
    二一五页三行京兆虎牙扶风都尉按：姚范谓案续志，“京兆虎牙”下当有“都尉”二字。
    二一七页一四行校尉谓城门屯骑越骑步兵长水*(胡骑)**[射声]*等据刊误改。
    二一八页一一行太常刘*(凯)**[恺]*为司空据校补引钱大昭说改。
    二一九页九行东观续汉殿本考证万承苍谓“东观”下脱一“记”字，“续汉”下脱一“书”字。今按：章怀注引书常用简称，非必脱斗也。
    二二０页一一行*[贫]*不能自存者据汲本p殿本补。
    二二０页一三行二月己卯日南地坼三月癸酉日有食之“二月己卯”汲本作“三月己卯”。通鉴考异谓本志及袁纪皆云“三月己卯，日南地坼”。案长历，是年二月壬辰朔，无己卯，三月壬戌朔，癸酉十二日，不应日食。二月当是乙卯，三月当是癸亥。按：校补引洪亮吉说，谓日南地坼五行志作“三月己卯”，逆推至此年正月甲子，则己卯定在三月，当以五行志为是。惟己卯后同月不得有癸酉日，且一岁不容有两日食。细校五行志，乃知此系永初元年三月事，范史复载耳。
    二二一页一三行先零羌败凉州刺史皮阳于狄道按：集解引惠栋说，谓“皮阳”西羌传作“皮杨”。
    二二二页一行十一月是岁郡国十五地震按：校补引洪亮吉说，谓“十一月”下有阙文。
    二二三页一二行又攻夫营按：集解引惠栋说，谓鲜卑传“夫”作“扶黎”，章怀注“县名，属辽东郡”，通鉴胡注以为两汉无此县。栋案辽东属国有昌黎县，都尉所治，昌黎即前汉之交黎也，夫交相似而误耳。
    二二六页一四行三郡雨雹按：御览八七八引作“郡国三雨雹”。续五行志同。
    二二七页五行虽有糜粥按：“糜”原斗“麋”，径改正。
    二二八页九行在辽东*[东]*据校补说补。
    二三一页九行沉氐种羌叛寇张掖按：校补引钱大昭说，谓三月已书“沉氐羌寇张掖”矣，此重出。
    二三一页一０行秋七月乙酉朔日有食之按：推是年七月合朔乙酉，无日食，参阅续五行志六校记。
    二三二页一三行辽东太守蔡讽按：集解引惠栋说，谓“讽”一作“风”。
    二三三页三行废为临湖侯按：集解引惠栋说，谓通鉴作“芜湖侯”。
    二三三页七行甲戌辽东属国都尉庞奋承伪玺书杀玄菟太守姚光按：通鉴考异谓姚光实以延光元年被杀，纪误以“延”为“建”。考异又云，延光元年四月无甲戌。
    二三四页五行冬十一月己丑郡国三十五地震或坼裂按：沉家本谓续志书“九月己丑”，此纪后文有“冬十二月”，不得重言“冬”。上文书“九月”，又书“戊子”，戊子与己丑相接。然则“冬十一月”四字乃衍文也。
    二三四页一一行甲子初置渔阳营兵按：沉家本谓甲子距上文己丑三十六日，疑上夺某月二字。
    二三六页五行谓受超迁之刊误谓“受”当作“将”。按：汲本无“受”字。
    二三六页七行九月甲戌郡国二十七地震沉家本谓“甲戌”志作“戊申”。今按：
    是年九月壬寅朔，无甲戌，当依续志作“戊申”。
    二三六页一三行虔人羌*(反)*攻谷罗城校补谓虔人羌叛，攻谷罗城，已见上文七月，耿夔至是始讨破之耳。承上攻谷罗城为文，不当更书“反”。今据删。
    二三七页一四行京师及郡国三地震按：沉家本谓续志作“三十二地震”，疑此夺“十二”两字。
    二三八页六行北海王*(普)**[翼]*据殿本考证引何焯说改。
    二三九页二行南匈奴左日逐王叛按：沉家本谓按匈奴传，叛者乃新降一部大人阿族等，非左日逐王。
    二三九页八行初复右校*(令)*左校*[令]*丞官按：校补引侯康说，谓“右校令左校丞官”当作“右校左校令丞官”，以续志言左右校皆有令丞，刘注并言安帝复也。今据改。
    二四０页一行大鸿胪耿宝为大将军按：袁纪“宝”作“珍”。
    二四０页五行*(诏)**[诣]*敦煌陇西及度辽营据刊误改。按：汲本作“诣”。
    二四一页一行京师及*(诸)*郡国二十三地震据刊误删。
    二四三页一二行续汉*(志)**[书]*曰据刊误改。
    二四三页一二行逢怒谓樊丰等谮震按：“谓”原斗“请”，径改正。

 

下一章　

 
     后汉书卷六　孝顺孝冲孝质帝纪　第六

　　孝顺皇帝讳保，[一]安帝之子也。母李氏，为阎皇后所害。永宁元年，立为皇太子。延光三年，安帝乳母王圣p大长秋江京p[二]中常侍樊丰谮太子乳母王男p厨监邴吉，杀之，太子数为叹息。王圣等惧有后祸，遂与丰p京共构陷太子，太子坐废为济阴王。明年三月，安帝崩，北乡侯立，济阴王以废黜，不得上殿亲临梓宫，悲号不食，内外k僚莫不哀之。及北乡侯薨，车骑将军阎显及江京，与中常侍刘安p陈达等白太后，秘不发丧，而更征立诸国王子，乃闭宫门，屯兵自守。

　　注[一]谥法曰：“慈和服曰顺。”伏侯古今注曰：“保之字曰守。”
    注[二]前书曰：“长秋，皇后官，本秦官将行也，景帝更名大长秋。或用中人，或用士人。秩二千石。”中兴常用宦者。
    十一月丁巳，京师及郡国十六地震。是夜，中黄门孙程等十九人[一]共斩江京p刘安p陈达等，迎济阴王于德阳殿西钟下，[二]即皇帝位，年十一。近臣尚书以下，从辇到南宫，登云台，召百官。尚书令刘光等奏言：“孝安皇帝圣德明茂，早□天下。陛下正统，当奉宗庙，而奸臣交构，遂令陛下龙潜蕃国，[三]k僚远近莫不失望。天命有常，北乡不永，汉德盛明，福祚孔章。[四]近臣建策，左右扶翼，内外同心，稽合神明。陛下践祚，奉遵鸿绪，为郊庙主，承续祖宗无穷之烈，上当天心，下_民望。而即位仓卒，典章多缺，请条案礼仪，分别具奏。”制曰：“可。”
    乃召公卿百僚，使虎贲、羽林士屯南、北宫诸门。[五]阎显兄弟闻帝立，率兵入北宫，尚书*(郎)**[郭]*镇与交锋刃，遂斩显弟]尉景。戊午，遣使者入省，夺得玺绶，乃幸嘉德殿，遣侍御史持节收阎显及其弟城门校尉耀、执金吾晏，并下狱诛。己未，开门，罢屯兵。壬戌，诏司隶校尉：“惟阎显、江京近亲当伏辜诛，其余务崇宽贷。”壬申，谒高庙。癸酉，谒光武庙。

　　注[一]十九人，见孙程传。
    注[二]汉官仪曰“崇贤门内德阳殿”也。
    注[三]从太子废为王，故曰龙潜蕃国。
    注[四]孔，甚也。章，明也。
    注[五]汉官仪曰：“书称‘虎贲三百人’，言其猛怒如虎之奔赴也。孝武建元三年初置期门，平帝元始元年更名虎贲郎。”又：“武帝太初元年初置建章营骑，后更名羽林。以天有羽林之星，故取名焉。又取从军死事之子孙养羽林官，教以五兵，号曰羽林孤儿。光武中兴，以征伐之士劳苦者为之，故曰羽林士。”
    乙亥，诏益州刺史罢子午道，通镄甭贰[一]

　　注[一]子午道，平帝时王莽通之。三秦记曰，子午，长安正南。山名秦领谷，一名樊川。镄保汉中谷名。南谷名铮北谷名斜，首尾七百里。
    己卯，葬少帝以诸王礼。司空刘授免。[一]赐公卿以下钱谷各有差。十二月甲申，以少府河南陶敦为司空。[二]

　　注[一]东观记曰：“以阿附恶逆，辟召非其人，策罢。”
    注[二]敦字文理，京县人也。
    *(其)*令郡国守相视事未满岁者，一切得举孝廉吏。[一]

　　注[一]汉法，视事满岁乃得举。今帝新即位，施恩惠，虽未满岁，得令举人。
    癸卯，尚书奏请下有司，收还延光三年九月丁酉以皇太子为济阴王诏书。奏可。
    京师大疫。
    辛亥，诏公卿、郡守、国相，举贤良方正、能直言极谏之士各一人。尚书令以下从辇幸南宫者，皆增秩赐布各有差。
    永建元年春正月甲寅，诏曰：“先帝圣德，享祚未永，早□鸿烈。奸慝缘闲，人庶怨，上干和气，疫疠为灾。朕奉承大业，未能宁济。盖至理之本，稽私德惠，荡涤宿恶，与人更始，其大赦天下。赐男子爵，人二级，为父后、三老、孝悌、力田*[人]*三级，流民欲自占者一级；□、寡、孤、独、笃□、贫不能自存者粟，人五斛；贞妇帛，人三匹。坐法当徙，勿徙；亡徒当传，勿传。[一]宗室以罪绝，皆复属籍。其与阎显、江京等交通者，悉勿考。勉修厥职，以康我民。”

　　注[一]徒囚逃亡当传捕者，放之勿捕。
    辛未，皇太后阎氏崩。
    辛巳，太傅冯石、太尉刘熹、司徒李合免。[一]

　　注[一]冯石字次初。东观记曰：“冯、刘以阿党权贵，李合以人多疾疫免。”
    二月甲申，葬安思皇后。
    丙戌，太常桓焉为太傅；大鸿胪朱宠为太尉，参录尚书事；长乐少府九江朱伥为司徒。[一]赐百官随辇宿]及拜除者布各有差。

　　注[一]朱宠字仲威，京兆杜陵人。朱伥字孙卿，寿春人也。伥音丑良反。
    陇西钟羌叛，护羌校尉马贤讨破之。
    夏五月丁丑，诏幽、并、凉州刺史，使各实二千石以下至黄绶，[一]年老劣弱不任军事者，上名。严□障塞，缮设屯备，立秋之后，简习戎马。

　　注[一]实谓验实之也。二千石，太守也。黄绶，丞、尉也。前书曰“比二百石以上，铜印黄绶”也。
    六月己亥，封济南王错子显为济南王。
    秋七月庚午，]尉来历为车骑将军。
    八月，鲜卑寇代郡，代郡太守李超战殁。
    九月辛亥，初令三公、尚书入奏事。
    冬十月辛巳，诏减死罪以下徙边；其亡命赎，各有差。
    丁亥，司空陶敦免。
    鲜卑犯边。庚寅，遣黎阳营兵出屯中山北界。告幽州刺史，其令缘边郡增置步兵，列屯塞下。调五营弩师，郡举五人，令教习战射。[一]

　　注[一]调，选也。五营，五校也，谓长水、步兵、射声、*(胡)**[屯]*骑、*(车)**[越]*骑等五校尉也。
    壬寅，廷尉张皓为司空。
    甲辰，诏以疫疠水潦，令人半输今年田租；伤害什四以上，勿收责；不满者，以实除之。
    十二月辛巳，赐王、主、贵人、公卿以下布各有差。
    二年春正月戊申，乐安王鸿来朝。
    丁卯，常山王章薨。
    二月，鲜卑寇辽东、玄菟。
    甲辰，诏禀贷荆、豫、兖、冀四州流□贫人，所在安业之；疾病致医药。
    护乌桓校尉耿晔率南单于击鲜卑，破之。
    三月，旱，遣使者录囚徒。
    疏勒国遣使奉献。
    夏六月乙酉，追尊谥皇妣李氏为恭愍皇后，葬于恭北陵。
    西域长史班勇、敦煌太守张朗讨焉耆、尉、危须三国，破之；并遣子贡献。
    秋七月甲戌朔，日有食之。
    壬午，太尉朱宠、司徒朱伥罢。庚子，太常刘光为太尉，录尚书事；光禄勋许敬为司徒。[一]

　　注[一]刘光字仲辽，即太尉刘矩之弟。许敬字鸿卿，平舆人。
    辛丑，下邳王成薨。
    三年春正月丙子，京师地震，汉阳地陷裂。甲午，诏实核伤害者，赐年七岁以上钱，人二千；一家被害，郡县为收敛。乙未，诏勿收汉阳今年田租、口赋。
    夏四月癸卯，遣光禄大夫案行汉阳及河内、魏郡、陈留、东郡，禀贷贫人。
    六月，旱。遣使者录囚徒，理轻系。
    甲寅，济南王显薨。
    秋七月丁酉，茂陵园b，帝缟素避正殿。[一]辛亥，使太常王龚持节告祠茂陵。

　　注[一]尔雅曰“缟，也”，缯之精白者曰缟。
    九月，鲜卑寇渔阳。
    冬十二月己亥，太傅桓焉免。[一]

　　注[一]东观记曰：“无清介辟召，策罢。”
    是岁，车骑将军来历罢。
    四年春正月丙寅，诏曰：“朕托王公之上，涉道日寡，政失厥中，阴阳气隔，寇盗肆暴，庶狱弥繁，忧悴永叹，M如疾首。诗云：‘君子如祉，乱庶遄已。’[一]　　三朝之会，朔旦立春，嘉与海内洗心自新。其赦天下。从甲寅赦令已来复秩属籍，三年正月已来还赎。
    其阎显、江京等知识婚姻禁锢，一原除之。[二]务崇宽和，敬顺时令，遵典去苛，以称朕意。”

　　注[一]解见章纪。
    注[二]妻父曰婚，父曰姻。一犹皆也。
    丙子，帝加元服。[一]赐王、主、贵人、公卿以下金帛各有差。赐男子爵及流民欲占者人一级，为父后、三老、孝悌、力田人二级；□、寡、孤、独、笃□、*[贫]*不能自存帛，*[人]*一匹。

　　注[一]冠也。
    二月戊戌，诏以民入山凿石，发泄藏气，□有司检察所当禁绝，如建武、永平故事。
    夏五月壬辰，诏曰：“海内颇有b异，朝廷修政，太官减膳，珍玩不御。而桂阳太守文砻，[一]不惟竭忠，宣畅本朝，而远献大珠，以求幸媚，今封以还之。”

　　注[一]音力公反。
    五州雨水。秋八月庚子，遣使实核死亡，收敛禀赐。
    丁巳，太尉刘光、司空张皓免。[一]

　　注[一]东观记曰：“以阴阳不和，久托病，策罢。”
    九月，复安定、北地、上郡归旧土。[一]

　　注[一]安帝永初五年徙，今复之。
    癸酉，大鸿胪庞参为太尉，录尚书事。太常王龚为司空。
    冬十一月庚辰，司徒许敬免。[一]

　　注[一]东观记曰：“为陵轹使*(官)**[者]*策罢，以千石禄终身。”
    鲜卑寇朔方。
    十二月乙卯，宗正刘崎为司徒。[一]

　　注[一]崎字叔峻，华阴人也。
    是岁，分会稽为吴郡。拘弥国遣使贡献。
    五年春正月，疏勒王遣侍子，及大宛、莎车王皆奉使贡献。
    夏四月，京师旱。辛巳，诏郡国贫人被b者，勿收责今年过更。京师及郡国十二蝗。
    冬十月丙辰，诏郡国中都官死罪系囚皆减罪一等，诣北地、上郡、安定戍。
    乙亥，定远侯班始坐杀其妻阴城公主，腰斩，[一]同产皆□市。

　　注[一]始，班超孙也，尚顺帝姑阴城公主。东观记曰：“阴城公主名贤得。”
    六年春二月庚午，河闲王开薨。
    三月辛亥，复伊吾屯田，[一]复置伊吾司马一人。

　　注[一]章帝建初二年罢也。
    秋九月辛巳，缮起太学。
    护乌桓校尉耿晔遣兵击鲜卑，破之。
    丁酉，于阗王遣侍子贡献。
    冬十一月辛亥，诏曰：“连年b潦，冀部尤甚。比蠲除实伤，赡恤穷匮，而百姓犹有□业，流亡不绝。疑郡县用心怠惰，恩泽不宣。易美‘损上益下’，书称‘安民则惠’。[一]其令冀部勿收今年田租、刍f。”

　　注[一]易益卦曰：“损上益下，人悦无疆。”惠，爱也。尚书曰：“安人则惠，黎人怀之。”
    十二月，日南徼外叶调国、掸国遣使贡献。[一]

　　注[一]东观记曰：“叶调国王遣使师会诣阙贡献，以师会为汉归义叶调邑君，赐其君紫绶，及掸国王雍*(田)**[由]*亦赐金印紫绶。”掸音□。
    壬申，客星出牵牛。
    于阗王遣侍子诣阙贡献。
    阳嘉元年春正月乙巳，立皇后梁氏。赐爵，人二级，三老、孝悌、力田三级，爵过公乘，得移与子若同产、同产子，民无名数及流民欲占著者人一级；□、寡、孤、独、笃□、贫不能自存者粟，人五斛。
    二月，海贼曾旌等寇会稽，杀句章、鄞、三县长，[一]攻会稽东部都尉。诏缘海县各屯兵戍。

　　注[一]三县皆属会稽郡。县今越州县也。句章故城在今县西。鄞故城在县东南。鄞音银。音茂。
    丁巳，皇后谒高庙、光武庙，诏禀甘陵贫人，大小口各有差。
    京师旱。庚申，□郡国二千石各祷名山岳渎，遣大夫、谒者诣嵩高、首阳山，并祠河、洛，请雨。[一]戊辰，雩。

　　注[一]首阳山在洛阳东北也。
    以冀部比年水潦，民食不赡，诏案行禀贷，劝农功，赈乏绝。
    甲戌，诏曰：“政失厥和，阴阳隔并，冬鲜宿雪，春无澍雨。分祷祈请，靡神不H。[一]深恐在所慢违‘如在’之义，[二]今遣侍中王辅等，持节分诣岱山、东海、荥阳、河、洛，尽心祈焉。”[三]

　　注[一]说文曰：“H，设挠蕞为营，以祈水旱。”H音咏。诗曰：“靡神不举。”
    注[二]论语曰：“祭神如神在。”
    注[三]济水，四渎之一，至河南溢为荥泽，故于荥阳祠焉。
    三月，杨州六郡妖贼章河等寇四十九县，杀伤长吏。
    庚寅，帝临辟雍飨射，大赦天下，改元阳嘉。诏宗室绝属籍者，一切复籍；禀冀州尤贫民，勿收今年更、租、口赋。
    夏五月戊寅，阜陵王恢薨。
    秋七月，史官始作候风地动铜仪。[一]

　　注[一]时张衡为太史令，作之。
    丙辰，以太学新成，试明经下第者补弟子，增甲、乙科员各十人。[一]除郡国耆儒九十人补郎、舍人。

　　注[一]前书音义曰：“甲科谓作简策难问，列置案上，*(在)**[任]*试者意投射取而E之，谓之射策。上者为甲，次*[者]*为乙。若录政化得失，显而问之，谓之对策也。”
    九月，诏郡国中都官系囚皆减死一等，亡命者赎，各有差。
    鲜卑寇辽东。
    冬十一月甲申，望都、蒲阴狼杀女子九十七人，[一]诏赐狼所杀者钱，人三千。

　　注[一]望都，县名，属中山国，今定州县也。章帝改曲逆为蒲阴，亦属中山，与望都相近，故城在今定州北。东观记亦作“蒲”，本多作“满”*(满)*字者，误也。东观又云：“为不祠北岳所致。诏曰‘政失厥中，狼b为应，至乃残食孤幼。博访其故，山岳尊灵，国所望秩，而比不奉祠，淫刑放滥，害加孕妇’也。”
    辛卯，初令郡国举孝廉，限年四十以上，诸生通章句，文吏能笺奏，乃得应选；
    其有茂才异行，若颜渊、子奇，不拘年齿。[一]

　　注[一]史记曰：“颜回，鲁人，好学，年二十九发尽白，早死。”新序曰：“子奇年十八，齐君使之化阿。至阿，铸其库兵以为耕器，出仓廪以赈贫穷，阿县大化。”
    十二月丁未，东平王敞薨。
    庚戌，复置玄菟郡屯田六*(郡)**[部]*。
    闰月丁亥，令诸以诏除为郎，年四十以上课试如孝廉科者，得参廉选，岁举一人。
    戊子，客星出天苑。
    辛卯，诏曰：“闲者以来，吏政不勤，故b咎屡臻，盗贼多有。退省所由，皆以选举不实，官非其人，是以天心未得，人情多怨。书歌股肱，诗刺三事。[一]　　今刺史、二千石之选，归任三司。[二]其简序先后，精核高下，岁月之次，文武之宜，务存厥衷。”

　　注[一]尚书益稷篇帝作歌曰：“元首明哉！股肱良哉！”诗小雅曰“三事大夫，莫肯夙夜。邦君诸侯，莫肯朝夕”也。
    注[二]三司，三公也，即太尉、司空、司徒也。归犹委任也。
    庚子，恭陵百丈庑b。[一]

　　注[一]恭陵，安帝陵也。庑，廊屋也。说文曰“堂下周屋曰庑”也。
    是岁，起西苑，修饰宫殿。
    二年春二月甲申，诏以吴郡、会稽饥荒，贷人种粮。
    三月，使匈奴中郎将王稠率左骨都侯等击鲜卑，破之。
    辛酉，除京师耆儒年六十以上四十八人补郎、舍人及诸王国郎。
    夏四月，复置陇西南部都尉官。[一]

　　注[一]武帝元朔四年，初置南部都尉于陇西临洮县，中兴以来废，至此复置之也。
    己亥，京师地震。五月庚子，诏曰：“朕以不德，统奉鸿业，无以奉顺乾坤，协序阴阳，b眚屡见，咎征仍臻。地动之异，发自京师，矜矜祗畏，不知所裁。
    k公卿士将何以匡辅不逮，奉E戒异？异不空设，必有所应，其各悉心直言厥咎，靡有所讳。”
    戊午，司空王龚免。六月辛未，太常鲁国孔扶为司空。[一]

　　注[一]扶字仲渊。
    缗勒国献师子、封牛。[一]

　　注[一]东观记曰：“缗勒王盘遗使文时诣阙。”师子似虎，正黄，有□Y，尾端茸毛大如斗。封牛，其领上肉隆起若封然，因以名之，即今之牛。
    丁丑，洛阳地陷。是月，旱。
    秋七月己未，太尉庞参免。八月己巳，大鸿胪沛国施延为太尉。[一]

　　注[一]延字君子，蕲县人也。
    鲜卑寇代郡。
    冬十月庚午，行礼辟雍，奏应钟，始复黄钟，作乐器随月律。[一]

　　注[一]子为黄钟，律长九寸，声有轻重长短，度量皆出黄钟。随月律谓月令“正月律中太蔟，二月律中夹钟，三月律中姑洗，四月律中仲吕，五月律中蕤宾，六月律中林钟，七月律中夷则，八月律中南吕，九月律中无射，十月律中应钟，十一月律中黄钟，十二月律中大吕”。东观记曰：“元和以来，音戾不调，修复如旧典。”蔟音凑。
    三年春二月己丑，诏以久旱，京师诸狱无轻重皆且勿考竟，须得澍雨。
    三月庚戌，益州盗贼劫质令长，杀列侯。
    夏四月丙寅，车师后部司马率后部王加特奴等掩击匈奴，大破之，获其季母。
    五月戊戌，制诏曰：“昔我太宗，丕显之德，假于上下，俭以恤民，政致康V。
    朕秉事不明，政失厥道，天地谴怒，大变仍见。春夏连旱，寇贼弥繁，元元被害，朕甚愍之。嘉与海内洗心更始。其大赦天下，自殊死以下谋反大逆诸犯不当得赦者，皆赦除之。赐民年八十以上米，*[人]*一斛，肉二十斤，酒五斗；
    九十以上加赐帛，人二匹，絮三斤。”
    秋七月庚戌，钟羌寇陇西、汉阳。冬十月，护羌校尉马续击破之。
    十一月壬寅，司徒刘崎、司空孔扶免。乙巳，大司农南郡黄尚为司徒，光禄勋河东王卓为司空。[一]

　　注[一]黄尚字伯，河南郡人也。王卓字仲辽，河东解人也。音求纪反。
    丙午，武都塞上屯羌及外羌攻破屯官，驱略人畜。
    四年春二月丙子，初听中官得以养子为后，世袭封爵。
    自去冬旱，至于是月。
    谒者马贤击钟羌，大破之。
    夏四月甲子，太尉施延免。[一]戊寅，执金吾梁商为大将军，前太尉庞参为太尉。

　　注[一]东观记曰“以选举贪污策罢”也。
    六月己未，梁王匡薨。秋七月己亥，济北王登薨。
    闰月丁亥朔，日有食之。
    冬十月，乌桓寇云中。十一月，围度辽将军耿晔于兰池，[一]发诸郡兵救之，乌桓退走。

　　注[一]续汉志曰：“云中郡沙南县有兰池城。”
    十二月甲寅，京师地震。
    永和元年春正月，夫余王来朝。
    乙卯，诏曰：“朕秉政不明，b眚屡臻。典籍所忌，震食为重。今日变方远，地摇京师，[一]咎征不虚，必有所应。k公百僚其各上封事，指陈得失，靡有所讳。”

　　注[一]东观记曰：“阳嘉四年诏曰‘朕以不德，谪见于天，零陵言日食，京师不觉’。”故此言日变方远。
    己巳，宗祀明堂，登灵台，改元永和，大赦天下。
    秋七月，偃师蝗。
    冬十月丁亥，承福殿火，帝避御云台。
    十一月丙子，太尉庞参罢。
    十二月，象林蛮夷叛。
    乙巳，以前司空王龚为太尉。
    二年春正月，武陵蛮叛，围充县，又寇夷道。[一]

　　注[一]充县属武陵郡，故城在澧州崇义县东北。充音冲。夷道属南郡也。
    二月，广汉属国都尉击破白马羌。
    武陵太守李进击叛蛮，破之。
    三月辛亥，北海王翼薨。
    乙卯，司空王卓薨。丁丑，光禄勋冯翊郭虔为司空。[二]

　　注[一]虔字君贤，池阳人。
    夏四月丙申，京师地震。
    五月，日南叛蛮攻郡府。
    秋七月，九真、交址二郡兵反。
    八月庚子，荧惑犯南斗。[一]

　　注[一]荧惑，火星也。南斗，北方之宿也。前书音义曰：“犯谓七寸内光芒相及。”
    江夏盗贼杀邾长。[一]

　　注[一]邾，县，属江夏郡，故城在今复州竟陵县东。邾音朱。
    冬十月甲申，行幸长安，所过□、寡、孤、独、贫不能自存者赐粟，人五斛。
    庚子，幸未央宫，会三辅郡守、都尉及官属，劳赐作乐。十一月丙午，祠高庙。
    丁未，遂有事十一陵。丁卯，京师地震。十二月乙亥，至自长安。
    三年春二月乙亥，京师及金城、陇西地震，二郡山岸崩，地陷。戊子，太白犯荧惑。
    夏四月，九江贼蔡伯流寇郡界，及广陵，杀江都长。
    戊戌，遣光禄大夫案行金城、陇西，赐压死者年七岁以上钱，人二千；一家皆被害，为收敛之。除今年田租，尤甚者勿收口赋闰月，蔡伯流等率诣徐州刺史应志降。[一]

　　注[一]续汉书曰：“志字仲节，汝南南顿人也。曾祖父顺。”
    己酉，京师地震。
    五月，吴郡丞羊珍反，攻郡府，太守王衡破斩之。
    六月辛丑，琅邪王遵薨。
    九真太守祝良、交址刺史张乔慰诱日南叛蛮，降之，岭外平。[一]

　　注[一]续汉书曰：“祝良字邵卿，长沙临湘人。”
    秋七月丙戌，济北王多薨。
    八月己未，司徒黄尚免。九月己酉，光禄勋长沙刘寿为司徒。[一]

　　注[一]寿字伯长，临湘人也。
    丙戌，令大将军、三公各举故刺史、二千石及见令、长、郎、谒者、四府掾属刚毅武猛有谋谟任将帅者各二人，特进、卿、校尉各一人。
    冬十月，烧当羌寇金城，护羌校尉马贤击破之，羌遂相招而叛。
    十二月戊戌朔，日有食之。
    四年春正月庚辰，中常侍张逵、蘧政、杨定等有罪诛，[一]连及弘农太守张凤、安平相杨，下狱死。

　　注[一]事见梁商传也。
    三月乙亥，京师地震。
    夏四月癸卯，护羌校尉马贤讨烧当羌，大破之。
    戊午，大赦天下。赐民爵及粟帛各有差。
    五月戊辰，封故济北惠王寿子安为济北王。
    秋八月，太原郡旱，民庶流□。癸丑，遣光禄大夫案行禀贷，除更赋。
    冬十月戊午，校猎上林苑，历函谷关而还。十一月丙寅，幸广成苑。
    五年春二月戊申，京师地震。
    夏四月庚子，中山王弘薨。
    南匈奴左部句龙大人吾斯、车纽等叛，围美稷。[一]

　　注[一]美稷，县，属西河郡也。
    五月，度辽将军马续讨吾斯、车纽，破之，使匈奴中郎将陈龟迫杀南单于。
    己丑晦，日有食之。
    且冻羌寇三辅，杀令长。[一]

　　注[一]且音子余反。
    丁丑，令死罪以下及亡命赎，各有差。
    九月，令扶风、汉阳筑陇道坞三百所，置屯兵。
    辛未，太尉王龚罢。
    且冻羌寇武都，烧陇关。[一]

　　注[一]陇山之关也，今名大震关，在今陇州□源县西也。
    壬午，太常桓焉为太尉。
    丁亥，徙西河郡居离石，[一]上郡居夏阳，朔方居五原。

　　注[一]离石，县名，在郡南五百九里，西河本都平定县，至此徙于离石。
    句龙吾斯等东引乌桓，西收羌胡，寇上郡，立车纽为单于。冬十一月辛巳，遣使匈奴中郎将张耽击破之，车纽降。
    六年春正月丙子，征西将军马贤与且冻羌战于射姑山，贤军败没，安定太守郭璜下狱死。
    诏贷王、侯国租一岁。
    闰月，巩唐羌寇陇西，遂及三辅。
    二月丁巳，有星孛于营室。
    三月，武*(都)**[威]*太守赵冲讨巩唐羌，破之。
    庚子，司空郭虔免。
    *(丁)**[乙]*巳，河闲王政薨。
    丙午，太仆赵戒为司空。[一]

　　注[一]戒字志伯，蜀郡成都人也。
    夏五月庚子，齐王无忌薨。
    使匈奴中郎将张耽大破乌桓、羌胡于天山。[一]

　　注[一]东观记曰：“耽将吏兵，绳索相悬，上通天山。”
    巩唐羌寇北地。
    秋七月甲午，诏假民有赀者户钱一千。
    八月丙辰，大将军梁商薨；壬戌，河南尹梁冀为大将军。
    九月，诸种羌寇武威。
    辛亥晦，日有食之。
    冬十月癸丑，徙安定居扶风，北地居冯翊。
    十一月庚子，以执金吾张乔行车骑将军事，将兵屯三辅。
    汉安元年春正月癸巳，宗祀明堂，大赦天下，改元汉安。
    二月丙辰，诏大将军、公、卿举贤良方正、能探赜索隐者各一人。[一]

　　注[一]赜，幽深也。索，求也。
    秋七月，始置承华□。[一]

　　注[一]东观记曰：“时以远近献马多，园□充满，始置承华□令，秩六百石。”
    八月，南匈奴左部大人句龙吾斯与K台耆等反叛。[一]

　　注[一]音于六反。K音居言反。
    丁卯，遣侍中杜乔、光禄大夫周举、守光禄大夫郭遵、冯羡、栾巴、张纲、周栩、刘班等八人分行州郡，班宣风化，举实臧否。
    九月庚寅，广陵盗贼张婴等寇郡县。
    冬十月辛未，太尉桓焉、司徒刘寿免。甲戌，行车骑将军张乔罢。十一月壬午，司隶校尉赵峻为太尉，大司农胡广为司徒。[一]

　　注[一]峻字伯师，下邳徐人也。
    癸卯，诏大将军、三公选武猛试用有效验任为将校者各一人。
    是岁，广陵贼张婴等诣太守张纲降。
    二年春二月丙辰，鄯善国遣使贡献。
    夏四月庚戌，护羌校尉赵冲与汉阳太守张贡击烧*(当)**[何]*羌于参□，破之。
    [一]

　　注[一]参□，县，属安定郡。□音力全反。
    六月乙丑，荧惑犯镇星。
    丙寅，立南匈奴守义王兜楼储为南单于。
    冬十月辛丑，令郡国中都官系囚殊死以下出缣赎，各有差；其不能入赎者，遣诣临羌县居作二岁。
    甲辰，减百官奉。丙午，禁沽酒，又贷王、侯国租一岁。
    闰月，赵冲击烧当羌于*(河)**[阿]*阳，破之。[一]

　　注[一]阿阳，县，属*(天水)**[汉阳]*郡，故城在今秦州陇城县西北。
    十一月，使匈奴中郎将马遣人刺杀句龙吾斯。
    十二月，杨、徐盗贼攻烧城寺，杀略吏民。
    是岁，凉州地百八十震。
    建康元年春正月辛丑，诏曰：“陇西、汉阳、张掖、北地、武威、武都，自去年九月已来，地百八十震，山谷坼裂，坏败城寺，杀害民庶。夷狄叛逆，赋役重数，内外怨旷，惟咎叹息。其遣光禄大夫案行，宣畅恩泽，惠此下民，勿为烦扰。”
    三月庚子，沛王广薨。
    领护羌校尉]琚追讨叛羌，破之。[一]

　　注[一]琚音居。
    南郡、江夏盗贼寇掠城邑，州郡讨平之。
    夏四月，使匈奴中郎将马击南匈奴左部，破之，于是胡羌、乌桓悉诣降。
    辛巳，立皇子炳为皇太子，改年建康，大赦天下。赐人爵各有差。
    秋七月丙午，清河王延平薨。
    八月，杨、徐盗贼范容、周生等寇掠城邑，遣御史中丞冯赦督州郡兵讨之。
    庚午，帝崩于玉堂前殿，时年三十。遗诏无起庙，敛以故服，珠玉玩好皆不得下。
    论曰：古之人君，离幽放而反国祚者有矣，莫不矫鉴前违，审识情伪，无忘在外之忧，[一]故能中兴其业。观夫顺朝之政，殆不然乎？何其效僻之多与？[二]

　　注[一]离，遭也。矫，正也。左传曰：“晋侯在外十九年矣，险阻艰难备尝之矣，人之情伪尽知之矣。”
    注[二]殆，近也。言顺帝效前之僻，不能改正也。
    孝冲皇帝讳炳，[一]顺帝之子也。母曰虞贵人。

　　注[一]谥法曰：“幼少在位曰冲。”司马彪曰：“冲幼早夭，故谥曰冲。”伏侯古今注曰：“炳之字曰明。”
    建康元年立为皇太子，其年八月庚午，即皇帝位，年二岁。尊皇后曰皇太后。
    太后临朝。
    丁丑，以太尉赵峻为太傅；大司农李固为太尉，参录尚书事。
    九月丙午，葬孝顺皇帝于宪陵，[一]庙曰敬宗。

　　注[一]在洛阳西十五里，陵高八丈四尺，周三百步。
    是日，京师及太原、e门地震，三郡水涌土裂。
    庚戌，诏三公、特进、侯、卿、校尉，举贤良方正、幽逸修道之士各一人，百僚皆上封事。
    己未，九江太守丘腾有罪，下狱死。[一]

　　注[一]东观记曰“腾知罪法深大，怀挟奸巧，稽留道路，下狱死”也。
    杨州刺史尹耀、九江太守邓显讨贼范容等于历阳，军败，耀、显为贼所殁。
    冬十月，日南蛮夷攻烧城邑，交址刺史夏方招诱降之。
    壬申，常山王仪薨。
    己卯，零陵太守刘康坐杀无辜，下狱死。
    十一月，九江盗贼徐凤、马勉等称“无上将军”，攻烧城邑。
    己酉，令郡国中都官系囚减死一等，徙边；谋反大逆，不用此令。
    十二月，九江贼黄虎等攻合肥。
    是岁，k盗发宪陵。护羌校尉赵冲追□叛羌于r阴河，战殁。[一]

　　注[一]凉州姑臧县东南有r阴县故城，因水以为名。
    永*(嘉)**[□]*元年春正月戊戌，帝崩于玉堂前殿，年三岁。清河王蒜征至京师。
    孝质皇帝讳缵，[一]肃宗玄孙。曾祖父千乘贞王伉，祖父乐安夷王宠，父勃海孝王鸿，母陈夫人。冲帝不豫，大将军梁冀征帝到洛阳都亭。及冲帝崩，皇太后与冀定策禁中，丙辰，使冀持节，以王青盖车迎帝入南宫。丁巳，封为建平侯，其日即皇帝位，年八岁。

　　注[一]谥法：“忠正无邪曰质。”古今注曰：“缵之字曰继。”
    己未，葬孝冲皇帝于怀陵。[一]

　　注[一]在洛阳西北十五里，伏侯古今注曰：“高四丈六尺，周百八十三步。”
    广陵贼张婴等复反，攻杀堂邑、江都长。[一]九江贼徐凤等攻杀曲阳、东城长。
    [二]

　　注[一]堂邑，县，属广陵郡，今扬州六合县也。
    注[二]曲阳，县，属九江郡，在淮曲之阳，故城在今豪州定远县西北。东城，县，故城在定远县东南也。
    甲申，谒高庙，乙酉，谒光武庙。
    二月，豫章太守虞续坐赃，下狱死。
    乙酉，大赦天下，赐人爵及粟帛各有差。还王侯所削户邑。
    彭城王道薨。
    叛羌诣左冯翊梁并降。
    三月，九江贼马勉称“黄帝”。九江都尉滕抚讨马勉、范容、周生、大破斩之。
    [一]

　　注[一]东观记曰：“传勉头及所带玉印、鹿皮冠、黄衣诣洛阳，诏悬夏城门外，章示百姓。”
    夏四月壬申，雩。
    庚辰，济北王安薨。
    丹阳贼陆宫等围城，烧亭寺，丹阳太守江汉击破之。
    五月甲午，诏曰：“朕以不德，托母天下，布政不明，每失厥中。自春涉夏，大旱炎赫，忧心京京，[一]故得祷祈明祀，冀蒙润泽。前虽得雨，而宿麦颇伤；
    比日阴云，还复开霁。寤寐永叹，重怀惨结。[二]将二千石、令长不崇宽和，暴刻之为乎？其令中都官系囚罪非殊死考未竟者，一切任出，以须立秋。[三]　　郡国有名山大泽能兴云雨者，二千石长吏各e齐请祷，谒诚尽礼。又兵役连年，死亡流离，或支骸不敛，或停棺莫收，朕甚愍焉。昔文王葬枯骨，人赖其德。[四]　　今遣使者案行，若无家属及贫无资者，随宜赐恤，以慰孤魂。”

　　注[一]尔雅曰：“京京，忧也。”
    注[二]寤，觉也。寐，卧也。诗曰：“寤寐永叹，唯忧用老。”
    注[三]任，保也。
    注[四]吕氏春秋曰：“周文王使人掘地，得死人骸。文王曰：‘更葬之。’吏曰：
    '此无主。’文王曰：‘有天下者，天下之主，今我非其主邪？’遂令吏以衣棺葬之。天下闻之，曰：‘文王贤矣。泽及枯骨，又况人乎！’”是月，下邳人谢安应募击徐凤等，斩之。
    丙辰，诏曰：“孝殇皇帝虽不永休祚，而即位u年，君臣礼成。孝安皇帝承袭统业，而前世遂令恭陵在康陵之上，先后相u，失其次序，非所以奉宗庙之重，垂无穷之制。昔定公追正顺祀，春秋善之。[一]其令恭陵次康陵，宪陵次恭陵，以序亲秩，为万世法。”

　　注[一]鲁闵公立二年而薨，次僖公立，僖虽是闵庶兄，然尝为闵臣，位次当在闵下。后文公即位，乃进僖公神位居闵之上，左传曰：“跻僖公，逆祀也。”定公八年经书“从祀先公”。从，顺也。顺祀谓退僖神位于闵下。谷梁曰：“从祀先公，贵正也。”
    六月，鲜卑寇代郡。
    秋七月庚寅，阜陵王代薨。
    庐江盗贼攻寻阳，又攻盱台，[一]滕抚遣司马王章击破之。

　　注[一]音吁夷，今楚州县也。
    九月庚戌，太傅赵峻薨。
    冬十一月己丑，南阳太守韩昭坐赃下狱死。[一]

　　注[一]东观记曰：“强赋一亿五千万，槛车征下狱。”
    丙午，中郎将滕抚击广陵贼张婴，破之。
    丁未，中郎将赵序坐事□。[一]

　　注[一]东观记曰：“取钱缣三百七十五万。”
    历阳贼华孟自称“黑帝”，攻杀九江太守杨岑，滕抚率诸将击孟等，大破斩之。
    本初元年春正月丙申，诏曰：“昔尧命四子，以钦天道，[一]鸿范九畴，休咎有象。[二]夫瑞以和降，异因逆感，禁微应大，前圣所重。[三]顷者，州郡轻慢宪防，竞逞残暴，造设科条，陷入无罪。或以喜怒驱逐长吏，恩阿所私，罚枉仇隙，至令守阙诉讼，前后不绝。送故迎新，人离其害，怨气伤和，以致b眚。
    书云：‘明德慎罚。’[四]方春东作，育微敬始。其□有司，罪非殊死，且勿案验，以崇在宽。”[五]

　　注[一]四子谓羲仲、羲叔、和仲、和叔也。尚书曰：“乃命羲、和，钦若昊天。”
    注[二]尚书曰：“天乃锡禹洪范九畴。”孔安国注云：“洪，大也。范，法也。
    畴，类也。言天与禹，洛出书，神龟负文而出，列于背，有数至于九，禹遂因而第之，以成九类。”其八曰庶征，有休征、咎征之应。休，美也。咎，恶也。
    征，验也。人君行善政，则百谷用成，家用平康，是休征也。政有乖失，则百谷用不成，家用不宁，是咎征也。休之与咎，皆象人君之政，故言“休咎有象”也。“象”或作“家”。
    注[三]言君政纯和则瑞气降，若逆时令则b异感。所禁虽微，其应乃大。前圣所重，即谓唐尧钦若昊天，箕子休咎之应。
    注[四]眚，过也。“明德慎罚”，尚书康诰之言。
    注[五]言东作之时，须育养细微，敬事之始。礼记月令：“孟春之月，无杀*[孩]*虫胎夭飞鸟，无无卵。庆赐遂行，无有不当。”书曰：“敬敷五教，五教在宽。”
    壬子，广陵太守王喜坐讨贼逗留，下狱死。
    二月庚辰，诏曰：“九江、广陵二郡数离寇害，残夷最甚。[一]生者失其资业，死者委尸原野。昔之为政，一物不得其所，若己为之，[二]况我元元，婴此困毒。方春戒节，赈济乏□，掩骼埋h之时。[三]其调比郡见谷，出禀穷弱，收葬枯骸，务加埋恤，以称朕意。”

　　注[一]谓比年张婴寇广陵，华孟寇九江也。
    注[二]尚书曰：“一夫弗获，则曰时予之辜。”
    注[三]月令：“孟春之月，行庆施惠，下及兆人。”又曰：“掩骼埋h。”郑玄注曰：“为死气逆生气也。”骨枯曰骼，肉腐曰h。
    夏四月庚辰，令郡国举明经，年五十以上、七十以下诣太学。自大将军至六百石，皆遣子受业，岁满课试，以高第五人补郎中，次五人太子舍人。又千石、六百石、四府掾属、三署郎、四姓小侯先能通经者，各令随家法，[一]其高第者上名牒，当以次赏进。

　　注[一]四府掾属谓大将军府掾属二十九人，太尉府掾属二十四人，司徒府三十一人，司空府二十九人。汉官：“左、右中郎将，皆秦官也，比二千石，三署郎皆属焉。”三署谓五官署，左、右署也。儒生为诗者谓之诗家，礼者谓之礼家，故言各随家法也。四姓小侯，解见明纪也。
    五月庚寅，徙乐安王为勃海王。
    海水溢。戊申，使谒者案行，收葬乐安、北海人为水所漂没死者，又禀给贫羸。
    庚戌，太白犯荧惑。
    六月丁巳，大赦天下，赐民爵及粟帛各有差。
    闰月甲申，大将军梁冀潜行鸩s，帝崩于玉堂前殿，年九岁。
    丁亥，太尉李固免。戊子，司徒胡广为太尉，司空赵戒为司徒，与梁冀参录尚书事。太仆袁汤为司空。
    赞曰：孝顺初立，时髦允集。[一]匪砥匪革，终沦嬖习。[二]保阿传土，后家世及。[三]冲夭未识，质s以聪。陵折在运，天绪三终。[四]

　　注[一]尔雅曰：“髦，俊也。”郭璞注曰：“士中之俊，犹毛中之髦。”时张、王龚、庞参、张衡、李合、李固、黄琼之俦也。
    注[二]砥，砺也。革，改也。沦，没也。言顺帝初升天位，又k贤总集，不能因兹自砺，改革前非，而终溺于私嬖近习也。谓封孙程等十九人为侯，又诏中官养子，听袭封爵之类。
    注[三]保，安也。阿，倚也。言可依倚以取安，傅姆之类也。传土谓阿母山阳君宋娥更相货赂，求增邑土也。后家谓拜后父梁商为大将军，商薨，仍拜子冀为大将军，弟不疑为河南尹。
    注[四]言陵夭折，在于时运，所以天之胤绪，频致三终也。
    校勘记

　　二五０页六行尚书*(郎)**[郭]*镇与交锋刃据汲本、殿本改。
    二五一页八行*(其)*令郡国守相视事未满岁者据刊误删。
    二五二页一行盖至理之本按：李慈铭谓“至理”本当作“至治”。
    二五二页二行三老孝悌力田*[人]*三级据殿本补。按：校补引钱大昭说，谓闽本“田”下有“人”字。
    二五二页六行徒囚逃亡当传捕者按：“徒”原斗“徙”，径改正。
    二五二页一二行赐百官随辇宿]及拜除者布各有差按：刊误谓衍一“及”字。
    二五三页一０行郡举五人按：刊误谓“举”当作“与”。
    二五三页一一行*(胡)**[屯]*骑*(车)**[越]*骑据刊误改。
    二五四页一三行刘光字仲辽即太尉刘矩之弟集解引钱大昕说，谓刘矩传称叔父刘光，此注误。按：张森楷校勘记谓疑“弟”下脱“子”字。
    二五六页六行[贫]不能自存帛*[人]*一匹据汲本、殿本补。
    二五六页九行桂阳太守文砻按：集解引惠栋说，谓袁宏纪作“汉阳都尉”。
    二五七页四行为陵轹使*(官)**[者]*策罢据刊误改。
    二五七页一三行阴城公主名贤得按：集解引惠栋说，谓续志作“坚得”。
    二五八页一二行掸国王雍*(田)**[由]*据殿本改。按：校补引钱大昭说，谓西南夷传作“雍由调”。
    二六０页四行妖贼章河按：集解引钱大昕说，谓续志作“章何”。
    二六０页一二行*(在)**[任]*试者意投射取而E之据殿本改。
    二六０页一二行次*[者]*为乙据汲本、殿本补。
    二六一页一行狼杀女子九十七人按：集解引惠栋说，谓“女子”续志作“儿童”。
    二六一页三行本多作满*(满)*字者误也据刊误删。
    二六一页一０行复置玄菟郡屯田六*(郡)**[部]*据集解引陈景云、钱大昭说改。
    按：东夷传作“六部”。
    二六四页四行赐民年八十以上米*[人]*一斛据汲本、殿本补。
    二六四页七行司徒刘崎按：袁纪“崎”成“恺”。
    二六五页八行今日变方远按：刊误谓“方远”当作“远方”。注同。
    二六五页一三行冬十月丁亥承福殿火按：校补引洪亮吉说，谓续志作“丁未”，以下“十一月丙子”推之，志为是。
    二六九页二行封故济北惠王寿子安为济北王按：集解引惠栋说，谓传作“安国”。
    二六九页七行左部句龙大人吾斯姚范谓“大人”当在“左部”之下。按：南匈奴传作“句龙王吾斯”。
    二七０页一四行武*(都)**[威]*太守赵冲集解引惠栋说，谓应奉及西羌传皆作“武威”。胡三省云，传云诏冲督河西四郡兵，为节度，则“武威太守”为是。武都西北接汉阳，东北接扶风，南接汉中，无缘远督河西四郡兵也。今据改。
    二七一页二行*(丁)**[乙]*巳河闲王政薨据张森楷校勘记改。按：是年三月乙酉朔，以下云“丙午”推之，当作“乙巳”。
    二七一页八行巩唐羌寇北地按：集解引惠栋说，谓考异云西羌传作“罕种羌”。
    二七三页二行击烧*(当)**[何]*羌按：集解引通鉴胡注，谓“当”当作“何”，烧当、烧何，羌两种也。今据改。
    二七三页九行赵冲击烧当羌于*(河)**[阿]*阳据汲本改。按：钱大昭谓前志天水郡、续志汉阳郡均止有阿阳，作“河阳”者误。
    二七三页一０行阿阳县属*(天水)**[汉阳]*郡据集解本改。按：校补引钱大昭说，谓明帝永平十七年已改天水为汉阳，不应注仍称“天水”。又按：西羌传作“阿阳”，注亦作“汉阳郡”。
    二七四页一０行秋七月丙午按：“七”原斗“十”，径改正。
    二七四页一一行遣御史中丞冯赦督州郡兵讨之按：集解引惠栋说，谓据滕抚传，“冯赦”当作“冯绲”。袁宏纪作“冯放”，亦误。
    二七六页九行永*(嘉)**[□]*元年据集解引钱大昕说及惠栋说改。按：史绳祖学斋占毕记邛州蒲江县发地得石刻，有“永□元年”字样，故知“永嘉”为“永□”之误。又左雄传有“迄于永熹，察选清平”之文，钱大昭后汉书辨疑谓“熹”即“□”之斗。
    二七七页一二行九江贼马勉称黄帝按：袁纪“九江”作“扬州”。汲本、殿本“黄帝”作“皇帝”，袁纪同。
    二七八页三行故得祷祈明祀按：刊误谓“得”当作“复”。
    二八０页一三行无杀*[孩]*虫据今本礼记月令补。
    二八一页三行务加埋恤按：“埋”原斗“理”，径据汲本、殿本改正。

 

下一章　

 
     后汉书卷七　孝桓帝纪　第七

　　孝桓皇帝讳志，[一]肃宗曾孙也。祖父河闲孝王开，父蠡吾侯翼，[二]母]氏。
    [三]翼卒，帝袭爵为侯。

　　注[一]谥法曰：“克敌服远曰桓。”志之字曰意。
    注[二]顺帝时，开上书，愿分蠡吾县以封翼，帝许之。蠡吾故城在今瀛州博野县西。蠡音礼。
    注[三]讳明，本蠡吾侯之媵妾。史记曰，]姓，咎繇之后也。]音偃。
    本初元年，梁太后征帝到夏门亭，[一]将妻以女弟。[二]会质帝崩，太后遂与兄大将军冀定策禁中，闰月庚寅，使冀持节，以王青盖车[三]迎帝入南宫，其日即皇帝位，时年十五。太后犹临朝政。[四]

　　注[一]洛阳城北面西头门也，门外有万寿亭。
    注[二]妻音七计反。
    注[三]续汉志曰：“皇太子、皇子皆安车，朱班轮，青盖，金华蚤。”故曰王青盖车也。
    注[四]东观记曰：“太后御却非殿。”
    秋七月乙卯，葬孝质皇帝于静陵。[一]

　　注[一]在洛阳东南三十里，陵高五丈五尺，周百三十八步。
    齐王喜薨。
    辛巳，谒高庙、光武庙。
    丙戌，诏曰：“孝廉、廉吏皆当典城牧民，禁奸举善，兴化之本，恒必由之。诏书连下，分明恳恻，而在所D习，遂至怠慢，选举乖错，害及元元。顷虽颇绳正，犹未惩改。方今淮夷未殄，军师屡出，[一]百姓疲悴，困于征发。庶望k吏，惠我劳民，蠲涤贪秽，以祈休祥。其令秩满百石，十岁以上，有殊才异行，乃得参选。臧吏子孙，不得察举。杜绝邪伪请托之原，令廉白守道者得信其操。
    [二]各明守所司，将观厥后。”

　　注[一]本初元年，庐江贼攻盱台，广陵贼张婴等杀江都长。盱台、江都并近淮，故言淮夷。时中郎将滕抚屡击破之，其余犹未殄也。
    注[二]信音申，古字通。
    九月戊戌，追尊皇祖河闲孝王曰孝穆皇，夫人赵氏曰孝穆皇后，皇考蠡吾侯曰孝崇皇。冬十月甲午，尊皇母]氏为孝崇博园贵人。[一]

　　注[一]博本汉蠡吾县之地也。帝既追尊父为孝崇皇，其陵曰博陵，置园庙焉，故曰博园，在今瀛州博野县西。贵人位次皇后，金印紫绶。
    建和元年春正月辛亥朔，日有食之。诏三公、九卿、校尉各言得失。
    戊午，大赦天下。赐吏更劳一岁；男子爵，人二级，为父后及三老、孝悌、力田人三级；□、寡、孤、独、笃□、贫不能自存者粟，人五斛；贞妇帛，人三匹。b害所伤什四以上，勿收田租；其不满者，以实除之。
    二月，荆扬二州人多饿死，遣四府掾分行赈给。
    沛国言黄龙见谯。
    夏四月庚寅，京师地震。诏大将军、公、卿、校尉举贤良方正、能直言极谏者各一人。又命列侯、将、大夫、御史、谒者、千石、六百石、[一]博士、议郎、郎官各上封事，指陈得失。[二]又诏大将军、公、卿、郡、国举至孝笃行之士各一人。

　　注[一]将谓五官、左、右、虎贲、羽林中郎将也。大夫谓光禄大夫、太中大夫、中散大夫、谏议大夫。
    注[二]博士掌通古今，比六百石。议郎比六百石。郎官谓三中郎将下之属官也。
    有中郎、侍郎、郎中。
    壬辰，诏州郡不得迫胁驱逐长吏。长吏臧满三十万而不纠举者，刺史、二千石以纵避为罪。若有擅相假印绶者，与杀人同□论。
    丙午，诏郡国系囚减死罪一等，勿笞。唯谋反大逆，不用此书。又诏曰：“比起陵茔，[一]弥历时岁，力役既广，徒隶尤勤。顷雨泽不沾，密云复散，傥或在兹。[二]其令徒作陵者减刑各六月。”

　　注[一]作静陵也。
    注[二]易曰：“密云不雨，自我西郊。”
    是月，立阜陵王代兄勃遒亭侯便为阜陵王。[一]

　　注[一]便，光武玄孙也，阜陵王恢之子，以顺帝阳嘉中封为□遒亭侯，今改封也，遒音子由反。本传作“便亲”，纪传不同，盖有误。
    郡国六地裂，水涌井溢。[一]芝草生中黄藏府。[二]

　　注[一]续汉志曰：“水溢坏城寺室屋，杀人。时梁太后摄政，兄冀枉杀李固、杜乔。”
    注[二]汉官仪曰：“中黄藏府掌中币帛金银诸货物”也。
    六月，太尉胡广罢，大司农杜乔为太尉。
    秋七月，勃海王鸿薨，[一]立帝弟蠡吾侯悝为勃海王。

　　注[一]章帝曾孙也，乐安夷王宠之子，质帝之父也。梁太后改封勃海。
    *[八月]*乙未，立皇后梁氏。
    九月丁卯，京师地震。
    太尉杜乔免，冬十月，司徒赵戒为太尉，[一]司空袁汤为司徒，前太尉胡广为司空。

　　注[一]戒字志伯，蜀郡人也。
    十一月，济阴言有五色大鸟见于己氏。[一]

　　注[一]续汉志曰：“时以为凤皇。政既衰缺，梁冀专权，皆羽孽也。”己氏，县名，属济阴郡，故城在今宋州楚丘县也，古戎州己氏之邑也。
    戊午，减天下死罪一等，戍边。
    清河刘文反，杀国相射保欲立清河王蒜为天子；事觉伏诛。蒜坐贬为尉氏侯，徙桂阳，自杀。[一]

　　注[一]尉氏，县，属陈留郡，今汴州县也。
    前太尉李固、杜乔皆下狱死。[一]

　　注[一]续汉志曰：“顺帝之末，京都童谣曰：‘直如弦，死道边；曲如H，反封侯。’曲如H谓梁冀、胡广等。直如弦谓李固等。”
    陈留盗贼李坚自称皇帝，伏诛。[一]

　　注[一]东观记曰江舍及李坚等。
    二年春正月甲子，皇帝加元服。庚午，大赦天下。赐河闲、勃海二王黄金各百斤，[一]彭城诸国王各五十斤；[二]公主、大将军、三公、特进、侯、中二千石、二千石、将、大夫、郎吏、从官、四姓及梁邓小侯、诸夫人以下帛，各有差。年八十以上赐米、酒、肉，九十以上加帛二匹，绵三斤。

　　注[一]河闲王建，勃海王悝。
    注[二]彭城王定。
    三月戊辰，帝从皇太后幸大将军梁冀府。
    白马羌寇广汉属国，杀长吏，益州刺史率板J蛮讨破之。[一]

　　注[一]板J，西南蛮之号。
    夏四月丙子，封帝弟*(顾)**[硕]*为平原王，奉孝崇皇祀。尊孝崇皇夫人马氏为孝崇园贵人。
    嘉禾生大司农帑藏。[一]五月癸丑，北宫掖廷中德阳殿及左掖门火，车驾移幸南宫。

　　注[一]说文曰：“帑者，金布所藏之府也。”帑，佗朗反。
    六月，改清河为甘陵，立安平王得子经侯理为甘陵王。[一]

　　注[一]安平，今定州县也。经，今贝州经城县。
    秋七月，京师大水。河东言木连理。
    冬十月，长平陈景自号“黄帝子”，署置官属，又南顿管伯亦称“真人”，并图举兵，悉伏诛。
    三年春三月甲申，彭城王定薨。
    夏四月丁卯晦，日有食之。[一]五月乙亥，诏曰：“盖闻天生蒸民，不能相理，为之立君，使司牧之。君道得于下，则休祥着乎上；庶事失其序，则咎征见乎象。[二]闲者，日食毁缺，阳光晦暗，朕祗惧潜思，匪遑启处。[三]传不云乎：
    '日食修德，月食修刑。’[四]昔孝章帝愍前世禁徙，故建初之元，并蒙恩泽，流徙者使还故郡，没入者免为庶民。先皇德政，可不务乎！其自永建元年迄乎今岁，凡诸妖恶，支亲从坐，及吏民减死徙边者，悉归本郡；唯没入者不从此令。”

　　注[一]续汉志曰：“在东井二十三度。东井主法，梁太后枉杀公卿，犯天法也。”
    注[二]已上略成帝诏词。
    注[三]遑，暇也。启，跪也。诗小雅曰：“王事靡W，不遑启处。”
    注[四]公羊传之文也。
    六月庚子，诏大将军、三公、特进、侯，其与卿、校尉举贤良方正、能直言极谏之士各一人。
    乙卯，震宪陵屋。秋七月庚申，廉县雨肉。[一]八月乙丑，有星孛于天。[二]　　京师大水。九月己卯，地震。庚寅，地又震。诏死罪以下及亡命者赎，各有差。
    郡国五山崩。

　　注[一]续汉志曰：“肉似羊肺，或大如手。”五行传云：“□法律，逐功臣，时则有羊祸，时则有赤眚赤祥。”是时梁太后摄政，兄冀专权，枉诛李固、杜乔、天下冤之。廉县属北地郡也。
    注[二]前书曰：“旗星中四星，名曰天。”
    冬十月，太尉赵戒免。司徒袁汤为太尉，大司农河内张歆为司徒。[一]

　　注[一]歆字敬让。
    十一月甲申，诏曰：“朕摄政失中，b眚连仍，三光不明，阴阳错序。监寐寤叹，M如疾首。[一]今京师厮舍，死者相枕，[二]郡县阡陌，处处有之，甚违周文掩h之义。其有家属而贫无以葬者，给直，人三千，丧主布三匹；若无亲属，可于官嫉卦嶂，[三]表识姓名，为设祠祭。又徒在作部，疾病致医药，死亡厚埋藏。民有不能自振及流移者，禀谷如科。州郡检察，务崇恩施，以康我民。”

　　注[一]监寐言虽而不寐也。寤，觉也。
    注[二]厮舍，贱役人之舍。
    注[三]迹官之余地也。前书音义曰：“迹城郭旁地。”音奴唤、而恋二反。
    和平元年春正月甲子，大赦天下，改元和平。
    *(己)**[乙]*丑，诏曰：“曩者遭家不造，先帝早世。[一]永惟大宗之重，深思嗣续之福，询谋台辅，稽之兆占。既建明哲，克定统业，天人协和，万国咸宁。
    元服已加，将即委付，而四方盗窃，颇有未静，故假延临政，以须安谧。幸赖股肱御侮之助，残丑消荡，[二]民和年稔，普天率土，遐迩洽同。远览‘复子明辟’之义，[三]近慕先姑归授之法，[四]及今令辰，皇帝称制。k公卿士，虔恭尔位，力一意，勉同断金。[五]'展也大成’，则所望矣。”[六]

　　注[一]谓顺帝崩也。诗周颂曰：“闵予小子，遭家不造。”郑玄注云：“造，成也。言成王遭武王崩，家道未成。”
    注[二]谓建和二年长安陈景反，南顿管伯等谋反，并伏诛。
    注[三]尚书曰：“周公曰‘朕复子明辟’。”复，还也。子谓成王也。辟，君也。
    谓周公摄政已久，故复还明君之政于成王；今太后亦还政于帝也。
    注[四]先姑谓安帝阎皇后也。尔雅曰“妇人谓夫之父曰舅，夫之母曰姑。在则曰君舅、君姑，殁则曰先舅、先姑”也。
    注[五]金者，刚之物也。言人能同心，则其利可以断之也。易曰：“二人同心，其利断金。”
    注[六]诗小雅曰：“允矣君子，展也大成。”郑玄注云：“允，信也。展，诚也。
    大成谓致太平也。”言诚能致太平，是所望也。
    二月扶风妖贼裴优自称皇帝，伏诛。[一]

　　注[一]裴，姓；优，名也。风俗通曰：“裴，伯益之后。”
    甲寅，皇太后梁氏崩。
    三月，车驾徙幸北宫。
    甲午，葬顺烈皇后。
    夏五月庚辰，尊博园]贵人曰孝崇皇后。
    秋七月，梓潼山崩。[一]

　　注[一]梓潼，县，属广汉郡，今始州县也，有梓潼水。
    冬十一月辛巳，减天下死罪一等，徙边戍。
    元嘉元年春正月，京师疾疫，使光禄大夫将医药案行。
    癸酉，大赦天下，改元元嘉。
    二月，九江、庐江大疫。
    甲午，河闲王建薨。夏四月己丑，安平王得薨。[一]

　　注[一]河闲孝王开之子，初为乐成王，后改曰安平。
    京师旱。任城、梁国饥，民相食。
    司徒张歆罢，光禄勋吴雄为司徒。
    秋七月，武陵蛮叛。
    冬十月，司空胡广罢。
    十一月辛巳，京师地震。
    闰月庚午，任城王崇薨。太常黄琼为司空。
    二年春正月，西城长史王敬为于K国所杀。[一]

　　注[一]敬杀于K王建，故国人杀之。
    丙辰，京师地震。
    夏四月甲寅，孝崇皇后]氏崩。庚午，常山王豹薨。五月辛卯，葬孝崇皇后于博陵。
    秋七月庚辰，日有食之。八月，济阴言黄龙见句阳，[一]金城言黄龙见允街。[二]　　冬十月乙亥，京师地震。

　　注[一]县名，属济阴郡，左传曰“盟于句渎之丘”是也，故城在今曹州乘氏县北，一名谷丘。
    注[二]允街，县名，属金城郡，音缘皆。
    十一月，司空黄琼免。十二月，特进赵戒为司空。
    右北平太守和F坐臧，下狱死。
    永兴元年春二月，张掖言白鹿见。
    三月丁亥，幸鸿池。
    夏五月丙申，大赦天下，改元永兴。
    丁酉，济南王广薨，无子，国除。
    秋七月，郡国三十二蝗。河水溢。百姓饥穷，流□道路，至有数十万户，冀州尤甚。诏在所赈给乏绝，安慰居业。
    冬十月，太尉袁汤免，太常胡广为太尉。司徒吴雄罢，司空赵戒免；以太仆黄琼为司徒，光禄勋房植为司空。
    十一月丁丑，诏减天下死罪一等，徙边戍。
    是岁，武陵太守应奉招诱叛蛮，降之。
    二年春正月甲午，大赦天下。
    二月辛丑，初听刺史、二千石行三年丧服。
    癸卯，京师地震，诏公、卿、校尉举贤良方正、能直言极谏者各一人。诏曰：“比者星辰谬越，坤灵震动，b异之降，必不空发。□己修政，庶望有补。其舆服制度有u侈长饰者，皆宜损省。[一]郡县务存俭约，申明旧令，如永平故事。”

　　注[一]长音直亮反。
    六月，彭城泗水增长逆流。[一]诏司隶校尉、部刺史曰：“蝗b为害，水变仍至，五谷不登，人无宿储。其令所伤郡国种芜菁以助人食。”

　　注[一]张衡对策曰：“水者，五行之首。逆流者，人君之恩不能下及，而教逆也。”
    京师蝗。东海朐山崩。[一]

　　注[一]朐，山名也，在今海州朐山县南。
    九月丁卯朔，日有食之。诏曰：“朝政失中，云汉作旱，[一]川灵涌水，蝗螽孳蔓，残我百谷，太阳亏光，饥馑荐臻。其不被害郡县，当为饥馁者储。天下一家，趣不糜烂，则为国宝。
    其禁郡国不得卖酒，祠祀裁足。”

　　注[一]云汉，诗大雅篇名也。周宣王时大旱，故作诗曰：“倬彼云汉，昭回于天。”
    郑玄注云：“云汉，天河也。倬然转运于天。时旱渴雨，故宣王夜视天河，望其候焉。”
    太尉胡广免，司徒黄琼为太尉。闰月，光禄勋尹颂为司徒。[一]

　　注[一]颂字公孙，巩人。
    减天下死罪一等，徙边戍。
    蜀郡李伯诈称宗室，当立为“太初皇帝”，伏诛。
    冬十一月甲辰，校猎上林苑，遂至函谷关，赐所过道傍年九十以上钱，各有差。
    太山、琅邪贼公孙举等反叛，杀长吏。
    永寿元年春正月戊申，大赦天下，改元永寿。
    二月，司隶、冀州饥，人相食。[一]□州郡赈给贫弱。若王侯吏民有积谷者，一切十分之三，[二]以助禀贷；其百姓吏民者，以见钱雇直。[三]王侯须新租乃偿。[四]

　　注[一]司隶，州，即洛阳。
    注[二]音吐得反，又音徒得反。
    注[三]雇犹酬也。
    注[四]须，待也。
    夏四月，白乌见齐国。
    六月，洛水溢，壤鸿德苑。[一]南阳大水。

　　注[一]续汉志曰：“水溢至津城门，漂流人物。时梁冀专政，疾害忠良，威权震主，后遂诛灭也。”
    司空房植免，太常韩演为司空。[一]

　　注[一]演音翼善反。
    诏太山、琅邪遇贼者，勿收租、赋，复更、g三年。又诏被水死流失尸骸者，令郡县钩求收葬；及所唐突压溺物故，七岁以上赐钱，人二千。坏败庐舍，亡失谷食，尤贫者禀，人二斛。
    巴郡、益州郡山崩。[一]

　　注[一]益州，郡名也，武帝置。诸本无“郡”字者，误也。
    秋七月，初置太山、琅邪都尉官。[一]

　　注[一]汉官仪曰：“秦郡有尉一人，典兵禁，捕盗贼，景帝更名都尉，建武*(七)**[六]*年省，唯边郡往往置都尉及属国都尉。”今二郡寇贼不息，故置。
    南匈奴左*[K]*台*[耆]*、且渠伯德等叛，寇美稷，[一]安定属国都尉张奂讨除之。

　　注[一]美稷，西河县也。
    二年春正月，初听中官得行三年服。[一]

　　注[一]中官，常侍以下。
    二月甲申，东海王臻薨。
    三月，蜀郡属国夷叛。
    秋七月，鲜卑寇云中。太山贼公孙举等寇青、兖、徐三州，遣中郎将段G讨，破斩之。
    冬十一月，置太官右监丞官。[一]

　　注[一]汉官仪太官右监丞，秩比六百石也。
    十二月，京师地震。
    三年春正月己未，大赦天下。
    夏四月，九真蛮夷叛，太守儿式讨之，战殁；遣九真都尉魏朗击破之。复屯据日南。
    闰月庚辰晦，日有食之。
    六月，初以小黄门为守宫令，置□从右仆射官。[一]

　　注[一]汉官仪曰：“守宫令一人，黄门□从仆射一人，并秩六百石”也。
    京师蝗。秋七月，河东地裂。
    冬十一月，司徒尹颂薨。
    长沙蛮叛，寇益阳。[一]

　　注[一]县名，属长沙国，在益水之阳，今潭州县也，故城在县东。
    司空韩演为司徒，太常北海孙朗为司空。[一]

　　注[一]朗字代平。
    延熹元年春三月己酉，初置鸿德苑令。[一]

　　注[一]汉官仪曰：“苑令一人，秩六百石。”
    夏五月己酉，大会公卿以下，赏赐各有差。
    甲戌晦，日有食之。京师蝗。
    六月戊寅，大赦天下，改元延熹。
    丙戌，分中山置博陵郡，以奉孝崇皇园陵。[一]大雩。

　　注[一]博陵郡，故城在今瀛州博野县也。后徙安平。
    秋七月己巳，云阳地裂。
    甲子，太尉黄琼免，太常胡广为太尉。
    冬十月，校猎广成，遂幸上林苑。
    十二月，鲜卑寇边，使匈奴中郎将张奂率南单于击破之。
    二年春二月，鲜卑寇e门。
    己亥，阜陵王便薨。
    蜀郡夷寇蚕陵，杀县令。
    三月，复断刺史、二千石行三年丧。
    夏，京师雨水。
    六月，鲜卑寇辽东。
    秋七月，初造显阳苑，置丞。
    丙午，皇后梁氏崩。乙丑，葬懿献皇后于懿陵。
    大将军梁冀谋为乱。八月丁丑，帝御前殿，诏司隶校尉张彪将兵围冀第，收大将军印绶，冀与妻皆自杀。]尉梁淑、河南尹梁胤、屯骑校尉梁让、越骑校尉梁忠、长水校尉梁戟等，及中外宗亲数十人，皆伏诛。太尉胡广坐免。司徒韩演、司空孙朗下狱。[一]

　　注[一]东观记曰：“并坐不]宫，止长寿亭，减死一等，以爵赎之。”
    壬午，立皇后邓氏，追废懿陵为贵人。诏曰：“梁冀奸暴，浊乱王室。孝质皇帝聪敏早茂，冀心怀忌畏，私行杀毒。永乐太后亲尊莫二，[二]冀又遏绝，禁还京师，[二]使朕离母子之爱，隔顾复之恩。祸害深大，罪衅日滋。赖宗庙之灵，及中常侍单超、徐璜、具瑗、左　[三]唐衡、尚书令尹勋等激愤建策，内外协同，漏刻之闲，桀逆枭夷。[四]斯诚社稷之佑，臣下之力，宜班庆赏，以酬忠勋。其封超等五人为县侯，勋等七人为亭侯。”[五]于是旧故恩私，多受封爵。

　　注[一]和平元年有司奏，太后所居皆以永乐为称，置官属太仆、少府焉。
    注[二]谓太后常居博园，不得在洛阳。
    注[三]说文曰：“，忧也。”音工奂反。今作心旁官，即“”字也，今相传音绾。
    注[四]枭，县首于木也。
    注[五]五县侯谓单超新丰侯、徐璜武原侯、具瑗东武阳侯、左∩喜毯睢⑻坪馊暄艉睢Ｆ咄ず钗揭勋宜阳都乡、霍邺都亭、张敬山阳西乡、欧阳参修武仁亭、李玮宜阳金门、虞放冤句吕都亭、周永下邳高迁乡。
    大司农黄琼为太尉，光禄大夫中山祝恬为司徒，[一]大鸿胪梁国盛允为司空。[二]　　初置秘书监官。[三]

　　注[一]恬字伯休，卢奴人。
    注[二]允字伯代。
    注[三]汉官仪：“秘书监一人、秩六百石。”
    冬十月壬申，行幸长安。乙酉，幸未央宫。甲午，祠高庙。十一月庚子，遂有事十一陵。
    壬寅，中常侍单超为车骑将军。
    十二月己巳，至自长安，赐长安民粟人十斛，园陵人五斛，行所过县三斛。
    烧当等八种羌叛，寇陇右，护羌校尉段G追击于罗亭，破之。[一]

　　注[一]东观记曰追到积石山，即与罗亭相近，在今鄯州也。
    天竺国来献。
    三年春正月丙申，大赦天下。
    丙午，车骑将军单超薨。
    闰月，烧何羌叛，寇张掖，护羌校尉段G追击于积石，大破之。[一]

　　注[一]积石山在今鄯州龙支县南，即禹贡云“导河积石”是也。
    白马令李云坐直谏，下狱死。
    夏四月，上郡言甘露降。五月甲戌，汉中山崩。
    六月辛丑，司徒祝恬薨。秋七月，司空盛允为司徒，太常虞放为司空。[一]

　　注[一]放字子仲，陈留人也。
    长沙蛮寇郡界。
    九月，太山、琅邪贼劳丙等复叛，寇掠百姓，遣御史中丞赵某[一]持节督州郡讨之。

　　注[一]史阙名也。
    丁亥，诏无事之官权绝奉，丰年如故。
    冬十一月，日南蛮贼率诣郡降。
    勒姐羌围允街，[一]段G击破之。

　　注[一]勒姐，羌号也。姐音子野反。
    太山贼叔孙无忌攻杀都尉侯章。十二月，遣中郎将宗资讨破之。
    武陵蛮寇江陵，车骑将军冯绲讨，皆降散。荆州刺史度尚讨长沙蛮，平之。
    四年春正月辛酉，南宫嘉德殿火。戊子，丙署火。[一]大疫。二月壬辰，武库火。

　　注[一]丙署，署名也。续汉志曰：“丙署长七人，秩四百石，黄绶，宦者为之，主中宫别处。”
    司徒盛允免，大司农种蔽司徒。三月，省□从右仆射官。[一]太尉黄琼免。
    夏四月，太常刘矩为太尉。

　　注[一]永寿三年置。
    甲寅，封河闲王开子博为任城王。
    五月辛酉，有星孛于心。丁卯，原陵长寿门火。己卯，京师雨雹。[一]六月，京兆、扶风及凉州地震。庚子，岱山及博尤来山并颓裂。[二]

　　注[一]东观记曰大如鸡子。续汉志曰：“诛杀过差，垄小人”也。
    注[二]博，今博城县也。太山有徂来山，一名尤来。
    己酉，大赦天下。
    司空虞放免，前太尉黄琼为司空。
    犍为属国夷寇钞百姓，益州刺史山昱击破之。
    零吾羌与先零诸种并叛，寇三辅。
    秋七月，京师雩。
    减公卿以下奉，王侯半租。占卖关内侯、虎贲、羽林、缇骑营士、五大夫钱各有差。
    九月，司空黄琼免，大鸿胪刘宠为司空。
    冬十月，天竺国来献。
    南阳黄武与襄城惠得、昆阳乐季@言相署，皆伏诛。
    先零沉氐羌与诸种羌寇并凉二州，十一月，中郎将皇甫规击破之。
    十二月，夫余王遣使来献。
    五年春正月，省太官右监丞。[一]

　　注[一]永寿三年置。
    壬午，南宫丙署火。
    三月，沉氐羌寇张掖、酒泉。
    壬午，济北王次薨。
    夏四月，长沙贼起，寇桂阳、苍梧。[一]

　　注[一]东观记曰：“时攻没苍梧，取铜虎符，太守甘定、刺史侯辅各奔出城。”
    桂阳，郡，在桂水之阳，今连州县。
    惊马逸象突入宫殿。乙丑。恭陵东阙火。[一]戊辰，虎贲掖门火。己巳，太学西门自坏。五月，康陵园火。[二]

　　注[一]安帝陵也。
    注[二]殇帝陵也。
    长沙、零陵贼起，攻桂阳、苍梧、南海、交址，遣御史中丞盛修督州郡讨之，不克。
    乙亥，京师地震。诏公、卿各上封事。甲申，中藏府承禄署火。秋七月己未，南宫承善闼火。[一]

　　注[一]尔雅曰：“宫中门谓之闱。”广雅曰：“闱谓之闼。”
    鸟吾羌寇汉阳、陇西、金城，诸郡兵讨破之。
    八月庚子，诏减虎贲、羽林住寺不任事者半奉，勿与冬衣；[一]其公卿以下给冬衣之半。

　　注[一]东观记曰：“以京师水旱疫病，帑藏空虚，虎贲、羽林不任事者住寺，减半奉。”据此，谓简选疲弱不胜军事者，留住寺也。
    艾县贼焚烧长沙郡县，寇益阳，杀令。[一]又零陵蛮亦叛，寇长沙。

　　注[一]东观记曰：“时贼乘刺史车，屯据临湘，居太守舍。贼万人以上屯益阳，杀长吏。”艾，县名，属豫章郡，故城在今洪州建昌县。
    己卯，罢琅邪都尉官。[一]

　　注[一]永寿元年置。
    冬十月，武陵蛮叛，寇江陵，南郡太守李肃坐奔北□市；辛丑，以太常冯绲为车骑将军，讨之。假公卿以下奉。又换王侯租以助军粮，出濯龙中藏钱还之。
    十一月，冯绲大破叛蛮于武陵。
    京兆虎牙都尉宗谦坐臧，下狱死。[一]

　　注[一]京兆虎牙都尉屯长安，见西羌传。
    滇那羌寇武威、张掖、酒泉。
    太尉刘矩免，太常杨秉为太尉。
    六年春二月戊午，司徒种鞭啊
    三月戊戌，大赦天下。
    ]尉颍川许栩为司徒。[一]

　　注[一]栩字季阙，郾人。
    夏四月辛亥，康陵东署火。
    五月，鲜卑寇辽东属国。
    秋七月甲申，平陵园火。[一]

　　注[一]平陵，昭帝陵也。
    桂阳盗贼李研等寇郡界。
    武陵蛮复叛，太守陈奉与战，大破降之。
    陇西太守孙羌讨滇那羌，破之。
    八月，车骑将军冯绲免。
    冬十月丙辰，校猎广成，遂幸函谷关、上林苑。
    十一月，司空刘宠免。
    南海贼寇郡界。
    十二月，]尉周景为司空。
    七年春正月庚寅，沛王荣薨。
    三月癸亥，陨石于。
    夏四月丙寅，梁王成薨。
    五月己丑，京师雨雹。
    秋七月辛卯，赵王干薨。
    野王山上有死龙。
    荆州刺史度尚击零陵、桂阳盗贼及蛮夷，大破平之。
    冬十月壬寅，南巡狩。庚申，幸章陵，祠旧宅，遂有事于园庙，赐守令以下各有差。戊辰，幸云梦，临汉水；还，幸新野，祠湖阳、新野公主、鲁哀王、寿张敬侯庙。[一]

　　注[一]光武姊湖阳长公主，新野长公主，兄鲁哀王，舅寿张敬侯樊重，并光武时立庙。
    护羌校尉段G击当煎羌，破之。
    十二月辛丑，车驾还宫。
    八年春正月，遣中常侍左≈苦县，祠老子。[一]

　　注[一]史记曰：“老子者，楚苦县厉乡曲仁里人也。名耳，字B，姓李氏。为周守藏*(吏)**[史]*。”有神庙，故就祠之。苦县属陈国，故城在今亳州谷阳县也。苦音户，又如字。
    勃海王悝谋反，降为*(瘿)**[_]*陶王。[一]

　　注[一]*(瘿)**[_]*陶，县，属钜鹿郡，故城在今赵州*(瘿)**[_]*陶县西南。
    丙申晦，日有食之。诏公、卿、校尉举贤良方正。
    *[二月]*己酉，南宫嘉德署黄龙见。千秋万岁殿火。
    太仆左称有@自杀。
    癸亥，皇后邓氏废。河南尹邓万世、[一]虎贲中郎将邓会下狱死。[二]

　　注[一]邓后之叔父。
    注[二]邓后之兄子。
    护羌校尉段G击罕姐羌，破之。
    三月辛巳，大赦天下。
    夏四月甲寅，安陵园寝火。[一]

　　注[一]惠帝陵也。
    丁巳，坏郡国诸房祀。[一]

　　注[一]房谓祠堂也。王涣传曰：“时唯密县存故太傅卓茂庙，洛阳留令王涣祠。”
    济阴、东郡、济北河水清。
    五月壬申，罢太山都尉官。[一]丙戌，太尉杨秉薨。

　　注[一]永寿元年置。
    *[六月]*丙辰，缑氏地裂。
    桂阳胡兰、朱盖等复反，攻没郡县，转寇零陵，零陵太守陈球拒之；遣中郎将度尚、长沙太守抗徐等击兰、盖，大破斩之。[一]苍梧太守张□为贼所执，又桂阳太守任胤背敌畏儒，皆□市。

　　注[一]谢承书曰：“抗徐字伯徐，丹阳人。少为郡佐史，有胆智策略，三府表徐有将率之任，特迁长沙太守。”风俗通曰：“]大夫三抗之后，汉有抗喜，为汉中太守。”
    闰月甲午，南宫长秋和欢殿后钩J、掖庭、朔平署火。[一]

　　注[一]长秋，宫名。汉官曰：“朔平署司马一人。”
    六月，段G击当煎羌于湟中，大破之。[一]

　　注[一]湟，水名，在今鄯州湟水县。
    秋七月，太中大夫陈蕃为太尉。
    八月戊辰，初令郡国有田者亩敛税钱。[一]

　　注[一]亩十钱也。
    九月丁未，京师地震。
    冬十月，司空周景免，太常刘茂为司空。[一]

　　注[一]茂字叔盛，彭城人也。
    辛巳，立贵人窦氏为皇后。
    勃海妖贼盖登等[一]称“太上皇帝”，有玉印、、璧、铁券，相署置，皆伏诛。
    [二]

　　注[一]盖音古盍反。
    注[二]续汉书曰：“时登等有玉印五，皆如白石，文曰‘皇帝信玺’、‘皇帝行玺’，其三无文字。璧二十二，五，铁券十一。开王庙，带王绶，衣绛衣，相署置也。”
    十一月壬子，德阳殿西合、黄门北寺火，延及广义、神虎门，烧杀人。[一]

　　注[一]广义、神虎，洛阳宫西门也，在金商门外。袁山松书曰：“是时连月火b，诸宫寺或一日再三发。又夜有讹言，击鼓相惊。陈蕃等上疏谏曰‘唯善政可以已之’，书奏不省。”
    使中常侍管霸之苦县，祠老子。
    九年春正月辛*(亥)**[卯]*朔，日有食之。诏公、卿、校尉、郡国举至孝。
    沛国戴异得黄金印，无文字，遂与广陵人龙尚等共祭井，作符书，称“太上皇”，伏诛。[一]

　　注[一]东观记曰：“戴异I田得金印，到广陵以与龙尚。”
    己酉，诏曰：“比岁不登，民多饥穷，又有水旱疾疫之困。盗贼征发，南州尤甚。
    [一]b异日食，谴告累至。政乱在予，仍获咎征。其令大司农绝今岁调度征求，及前年所调未毕者，勿复收责。其b旱盗贼之郡，勿收租，余郡悉半入。”

　　注[一]谓长沙、桂阳、零陵等郡也，并属荆州。
    三月癸巳，京师有火光转行，人相惊噪。
    司隶、豫州饥死者什四五，至有灭户者，遣三府掾赈禀之。
    陈留太守韦毅坐臧自杀。
    夏四月，济阴、东郡、济北、平原河水清。
    司徒许栩免。五月，太常胡广为司徒。
    六月，南匈奴及乌桓、鲜卑寇缘边九郡。
    秋七月，沉氐羌寇武威、张掖。诏举武猛，三公各二人，卿、校尉各一人。
    太尉陈蕃免。
    庚午，祠黄、老于濯龙宫。
    遣使匈奴中郎将张奂击南匈奴、乌桓、鲜卑。
    九月，光禄勋周景为太尉。
    南阳太守成□、太原太守刘质，并以谮□市。[一]

　　注[一]时小黄门赵津犯法，质考杀之，宦官怨恚，有司承旨奏质等。
    司空刘茂免。
    大秦国王遣使奉献。[一]

　　注[一]时国王安敦献象牙、犀角、玳瑁等。
    冬十二月，洛城傍竹柏枯伤。
    光禄勋汝南宣酆为司空。[一]

　　注[一]酆字伯应，封东阳亭侯。
    南匈奴、乌桓率诣张奂降。
    司隶校尉李膺等二百余人受诬为党人，并坐下狱，书名王府。[一]

　　注[一]河内牢修告之，事具刘淑传。
    永康元年春正月，先零羌寇三辅，中郎将张奂破平之。当煎羌寇武威，护羌校尉段G追击于鸾鸟，大破之。[一]西羌悉平。

　　注[一]鸾鸟，县名，属武威郡。鸾音q。
    夫余王寇玄菟，太守公孙域与战，破之。
    夏四月，先零羌寇三辅。
    五月丙申，京师及上党地裂。
    庐江贼起，寇郡界。
    壬子晦，日有食之。诏公、卿、校尉举贤良方正。
    六月庚申，大赦天下，悉除党锢，改元永康。[一]

　　注[一]时李膺等颇引宦者子弟，宦官多惧，请帝以天时当赦，帝许之，故除党锢也。
    丙寅，阜陵王统薨。
    秋八月，魏郡言嘉禾生，甘露降。巴郡言黄龙见。[一]

　　注[一]续汉志曰：“时人欲就沱浴，见沱水浊，因戏相恐：‘此中有黄龙。’语遂行人*[闲]*，闻郡，欲以为美，故上言之，时史以书帝纪。桓帝政化衰缺，而多言瑞应，皆此类也。先儒言瑞兴非时，则为妖孽，而人言生龙，皆龙孽也。”
    六州大水，勃海海溢。诏州郡赐溺死者七岁以上钱，人二千；一家皆被害者，悉为收敛；其亡失谷食，禀人三斛。
    冬十月，先零羌寇三辅，使匈奴中郎将张奂击破之。
    十一月，西河言白菟见。
    十二月壬申，复*(瘿)**[_]*陶王悝为勃海王。
    丁丑，帝崩于德阳前殿，年三十六。戊寅，尊皇后曰皇太后，太后临朝。
    是岁，复博陵p河闲二郡，比丰p沛。
    论曰：前史称桓帝好音乐，善琴笙。[一]饰芳林而考濯龙之宫，[二]设华盖以祠浮图p老子，[三]斯将所谓“听于神”乎！[四]及诛梁冀，奋威怒，天下犹企其休息。而五邪嗣虐，流衍四方。[五]自非忠贤力争，屡折奸锋，[六]虽愿依斟流彘，亦不可得已。[七]

　　注[一]前史谓东观记。
    注[二]薛综注东京赋云：“濯龙，殿名。芳林谓两旁树木兰也。”考，成也。既成而祭之。左传曰“考仲子之宫”也。
    注[三]浮图，今佛也。续汉志曰：“祠老子于濯龙宫，文Y为□，饰淳金*(铅)**[扣]*器，设华盖之坐，用郊天乐。”
    注[四]左传曰：“史ㄔ唬骸国将兴，听于人；将亡，听于神。’”注[五]五邪谓单超p徐璜p左々p唐衡p具瑗也。
    注[六]忠贤谓李膺p陈蕃p窦武p黄琼p朱穆p刘淑p刘陶等，各上书极谏，以折宦官等奸谋之锋也。
    注[七]帝王纪曰：“夏帝相为羿所逐，相乃都商丘，依同姓诸侯斟灌p斟寻氏。”
    史记曰：“周厉王好利暴虐，周人相与畔，而袭厉王，王出奔于彘。”言帝宠幸宦竖，令执威权，赖忠臣李膺等竭力谏争，以免篡s之祸。不然，则虽愿如夏相依斟，周王流彘，不可得也。斟灌p斟寻，国，故城在今青州。彘，晋地也。
    赞曰：桓自宗支，越跻天禄。[一]政移五幸，刑淫三狱。[二]倾宫虽积，皇身靡续。[三]

　　注[一]越谓非次也。跻，升也。天禄，天位也。左传子家羁曰：“天禄不再。”
    注[二]幸，佞也。淫，滥也。五幸即上“五邪”也。三狱谓李固p杜乔，李云p杜，成泰p刘质也。
    注[三]帝王纪曰：“纣多发美女以充倾宫之室，妇人衣绫纨者三百余人。”据桓帝纳三皇后，又博采宫女五六千人，并无子也。
    校勘记

　　二八八页六行谒高庙光武庙按：殿本考证引何焯说，谓“光武庙”上疑脱“壬午谒”三字。
    二九０页八行以顺帝阳嘉中封为□遒亭侯按：汲本p殿本“为□”二字误倒。
    又按：□即勃之俗字，汲本p殿本俱作“勃”。
    二九０页一三行大司农杜乔为太尉按：“大司农”当作“光禄勋”。杜乔传“迁光禄勋，建和元年代胡广为太尉”。袁纪亦云光禄勋杜乔代胡广为太尉。
    二九一页一行*[八月]*乙未立皇后梁氏集解引惠栋说，谓考异云皇后纪p袁纪皆云八月，而无日。以长历考之，七月戊申朔，无乙未，乙未八月十八日，此上脱“八月”二字。今据补。
    二九一页九行杀国相射卑矗呵搴油醮云文等劫相谢保章怀注云帝纪“谢”作“射”，盖纪传不同。
    集解引惠栋说，谓三辅决录云汉末大鸿胪射咸，本姓谢名服，天子以将军出征，姓谢名服不祥，改之为射氏名咸。案此谢氏至汉末时始改射，故吴时有射慈。
    痹诨傅鄢酰不应先姓射氏，当从传为正。又按：据清河王传章怀注，则纪本作“射”，汲本p殿本作“谢”，殆后人据传改也。
    二九二页一一行封帝弟*(顾)**[硕]*为平原王按：河闲王开传作“帝兄都乡侯硕”，孝崇]王后纪又作“帝弟平原王石”，校补引侯康说，谓作“硕”者是，顾则形近之误，石则声近之误也。作“帝弟”者是，桓帝为蠡吾侯长子，不得有兄也。今据改。
    二九三页一０行没入者免为庶民按：“民”当作“人”，此后人回改之斗。
    二九四页二行公羊传之文也按：集解引苏舆说，谓公羊传无此文，语见管子。
    二九五页五行和平元年春正月甲子按：李慈铭谓据通鉴目录甲子是朔，“甲子”下当脱一“朔”字。
    二九五页六行*(己)**[乙]*丑诏曰按：汲本p殿本作“己亥”，袁纪作“己丑”，通鉴作“乙丑”，校补谓当以通鉴为正。今据改。
    二九六页八行甲午葬顺烈皇后按：李慈铭谓按通鉴目录，三月癸亥朔，不得有甲午，若是甲子，则距崩十一日，太促，疑“甲”当作“庚”。
    二九六页一二行冬十一月辛巳按：汲本p殿本p集解本无“辛巳”二字。
    二九七页一四行秋七月庚辰日有食之按：推是年七月合朔己卯，无日食，参阅续五行志六校记。
    三０一页一四行建武*(七)**[六]*年汲本作“十年”，校补谓据光武纪及续志，皆“六年”之误。今据改。
    三０二页一行南匈奴左*[K]*台*[耆]*且渠伯德等叛沉家本谓按张奂传及南匈奴传“左”下夺“K”二字，“台”下夺“耆”字。今据补。按：通鉴亦作“左K台耆”，考异云从张奂传。
    三０二页一一行春正月己未按：“己未”当依袁宏纪作“癸未”，是年正月癸未朔，无己未。
    三０四页二行秋七月己巳按：当依续志作“乙巳”，详五行志四校记。
    三０六页四行允字伯代按：据司徒盛允碑，允字伯世，此作“代”，章怀避唐讳改也。
    三０七页一四行武陵蛮寇江陵车骑将军冯绲讨皆降散荆州刺史度尚讨长沙蛮平之集解引惠栋说，谓考异云事在五年，重出。按：校补谓案后五年十月，绲始由太常为车骑将军，十一月，大破蛮于武陵，此为重出。度尚传度自右校令擢为荆州刺史，亦在延熹五年，其讨蛮同属五年事，今加载三年纪，而五年纪无之，是为误出。
    三０九页一四行乙丑恭陵东阙火按：钱大昕谓五行志作“恭北陵”，恭北陵者，顺帝母李氏陵也。
    三一０页一一行以京师水旱疫病按：“京”原斗“军”，径据汲本p殿本改正。
    三一一页六行京兆虎牙都尉宗谦按：集解引惠栋说，谓续志作“宋谦”。三一三页二―三行秋七月辛卯赵王干薨野王山上有死龙按：校补引钱大昭说，谓襄楷传七年六月十三日河内野王山上有龙死，长可数十丈，续志作六月壬子，此云“七月”，似误。
    三一三页一一行为周守藏*(吏)**[史]*据汲本p殿本改。
    三一三页一三行降为*(瘿)**[_]*陶王据殿本改。注同。按：_字从广婴声，钜鹿有_陶县，见说文，作“瘿”者误。
    三一四页二行*[二月]*己酉南宫嘉德署黄龙见千秋万岁殿火集解引钱大昕说，谓按此上承正月丙申晦日食，则“己酉”上当脱“二月”二字，五行志亦云二月。今据补。按：钱氏又谓依此文似龙见一事，火灾又一事。志于“黄龙”下无“见”字，“万岁殿”下多“皆”字，则“黄龙”亦是殿名，与嘉德署同日火也。
    三一四页七行护羌校尉段G击罕姐羌按：殿本“罕”作“勒”，与段G传合。张森楷校勘记谓案西羌传有罕羌，无罕姐羌，则“罕”字斗也。又按：通鉴亦作“罕姐”，章嵝＜蔷菡哦厝释鉴刊本识误云“罕”作“勒”。
    三一五页一行*[六月]*丙辰缑氏地裂校补谓案续志乃六月丙辰也，纪文脱“六月”二字。且五月既书壬申于前，不应有丙辰也。今据补。
    三一五页二行桂阳胡兰朱盖等复反按：“阳”原斗“杨”，径改正。
    三一五页一三行亩十钱也按：集解引通鉴胡注，谓宦者传张让等说帝敛天下田，亩税十钱，非此时事也。盖汉法田租三十税一，而计亩敛钱，则自此始。又校补引沉铭彝说，谓此所云亩敛税钱，乃出于常赋三十取一之外，今所谓税钱始此。
    三一六页六行带王绶按：汲本p殿本“王”作“玉”。
    三一六页一一行春正月辛*(亥)**[卯]*朔据集解引钱大昕说改。
    三一八页一行南阳太守成□按：集解引惠栋说，谓“□”车骑将军冯绲碑作“晋”。
    三一八页一行太原太守刘质按：集解引惠栋说，谓“质”冯绲碑及天文志作“□”。
    又引钱大昕说，谓按陈蕃p王允p刘般p襄楷传俱作“刘□”，考说文无□字，当以质为正也。
    三一九页一０行语遂行人*[闲]*闻郡按：汲本有“闲”字，无“闻”字。今据续志补一“闲”字。
    三二０页九行饰淳金*(铅)**[扣]*器据续志改。按：铅与扣形近而误。汲本、殿本作“银”，误。

 

下一章　

 

后汉书卷八　孝灵帝纪　第八

　　孝灵皇帝讳宏，[一]肃宗玄孙也。曾祖河闲孝王开，祖淑，父苌。世封解渎亭侯，[二]帝袭侯爵。母董夫人。桓帝崩，无子，皇太后与父城门校尉窦武定策禁中，使守光禄大夫刘┏纸冢将左右羽林至河闲奉迎。[三]

　　注[一]谥法曰：“乱而不损曰灵。”*(伏侯古今注曰)*宏之字曰大。
    注[二]淑以河闲王子封为解渎亭侯，苌袭父封，故言世封也。解渎亭在今定州义丰县东北也。
    注[三]续汉志曰：“桓帝之初，京都童谣曰：‘城上乌，尾毕逋，父为吏，子为徒。一徒死，百乘车。车班班，入河闲。河闲g女工数钱，以钱为室金为堂，石上慊慊舂黄粱。*(粱)**[粱]*下有悬鼓，我欲击之丞卿怒。’‘城上乌’者，处高独食，不与下共，谓人主多聚敛也。‘父为吏，子为徒’者，言蛮夷叛逆，父既为军吏，子弟又为卒徒往击之也。‘一徒死，百乘车’者，言前一人讨胡既死矣，后又遣百乘车往也。‘车班班’者，言乘舆班班入河闲迎灵帝也。‘g女数钱’，言帝既立，其母永乐太后好聚金以为堂室也。‘石上慊慊’者，言太后虽积金钱，犹慊慊常若不足，使人舂黄粱而食之也。‘我欲击之’者，言太后教帝使卖官受钱，天下忠笃之士怨望，欲击鼓求见*[丞]*卿，*(悬)**[主]*鼓者复怒而止我也。”
    建宁元年春正月壬午，城门校尉窦武为大将军。己亥，帝到夏门亭，[一]使窦武持节，以王青盖车迎入殿中。庚子，即皇帝位，年十二。改元建宁。以前太尉陈蕃为太傅，与窦武及司徒胡广参录尚书事。

　　注[一]东观记曰：“到夏门外万寿亭，k臣谒见。”
    使护羌校尉段G讨先零羌。
    二月辛酉，葬孝桓皇帝于宣陵，[一]庙曰威宗。

　　注[一]在洛阳东南三十里，高十二丈，周三百步。
    庚午，谒高庙。辛未，谒世祖庙。大赦天下。赐民爵及帛各有差。
    段G大破先零羌于逢义山。[一]

　　注[一]山在今原州*(高)*平*[高]*县。“逢”一作“途”。
    闰月甲午，追尊皇祖为孝元皇，夫人夏氏为孝元皇后，考为孝仁皇，夫人董氏为慎园贵人。[一]

　　注[一]慎园在今瀛州乐寿县东南，俗呼为二皇陵。
    夏四月戊辰，太尉周景薨。司空宣酆免，长乐卫尉王畅为司空。
    五月丁未朔，日有食之。诏公卿以下各上封事，及郡国守相举有道之士各一人；
    又故刺史p二千石清高有遗惠，为所归者，皆诣公车。
    太中大夫刘矩为太尉。
    六月，京师雨水。
    秋七月，破羌将军段G复破先零羌于泾阳。[一]

　　注[一]泾阳，县名，属安定，故城在今原州平凉县南也。
    八月，司空王畅免，宗正刘宠为司空。
    九月*(丁)**[辛]*亥，中常侍曹节矫诏诛太傅陈蕃p大将军窦武及尚书令尹勋p侍中刘瑜p屯骑校尉冯述，皆夷其族。皇太后迁于南宫。[一]司徒胡广为太傅，录尚书事。司空刘宠为司徒，大鸿胪许栩为司空。

　　注[一]太后与窦武密谋欲诛曹节，今武等既诛，故太后被迁。
    冬十月甲辰晦，日有食之。令天下系囚罪未决入缣赎，各有差。
    十一月，太尉刘矩免，太仆沛国闻人袭为太尉。[一]

　　注[一]姓闻人，名袭，字定卿。风俗通曰：“少正卯，鲁之闻人，其后氏焉。”
    十二月，鲜卑及桴隹苡牟⒍州。
    二年春正月丁丑，大赦天下。
    三月乙巳，尊慎园董贵人为孝仁皇后。[一]

　　注[一]续汉志曰：“置永乐宫，仪如桓帝尊]贵人之礼。”
    夏四月癸巳，大风，雨雹。诏公卿以下各上封事。
    五月，太尉闻人袭罢，司空许栩免。六月，司徒刘宠为太尉，太常许训为司徒，[一]太仆长沙刘嚣为司空。[二]

　　注[一]训字季师，平舆人。
    注[二]嚣字重宁。
    秋七月，破羌将军段G大破先零羌于射虎塞外谷，东羌悉平。
    九月，江夏蛮叛，州郡讨平之。
    丹阳山越贼围太守陈夤，夤击破之。
    冬十月丁亥，中常侍侯览讽有司奏前司空虞放、太仆杜密、长乐少府李膺、司隶校尉朱*(r)**[□]*、颍川太守巴肃、沛相荀*(翌)**[昱]*、河内太守魏朗、山阳太守翟超皆为钩党，下狱，[一]死者百余人，妻子徙边，诸附从者锢及五属。[二]制诏州郡大举钩党，于是天下豪桀及儒学行义者，一切结为党人。[三]

　　注[一]钩谓相牵引也。事具刘淑、李膺传。
    注[二]五属谓五服内亲也。
    注[三]续汉志曰：“建宁中，京都长者皆以苇方笥为装具，时有识者窃言，苇笥郡国谳箧也。后党人禁锢，会赦，有疑者皆谳廷尉，人名悉入方笥中。”
    *(庚子)**[戊戌]*晦，日有食之。
    十一月，太尉刘宠免，太仆郭禧为太尉。[一]

　　注[一]字公房，扶沟人也。禧音僖。
    鲜卑寇并州。
    是岁，长乐太仆曹节为车骑将军，百余日罢。
    三年春正月，河内人妇食夫，河南人夫食妇。
    三月丙寅晦，日有食之。
    夏四月，太尉郭禧罢，太中大夫闻人袭为太尉。秋七月，司空刘嚣罢。八月，大鸿胪桥玄为司空。
    九月，执金吾董宠下狱死。
    冬，济南贼起，攻东平陵。[一]

　　注[一]东平陵，县名，属济南国，故城在今*(济)**[齐]*州东。
    郁林乌浒民相率内属。[一]

　　注[一]乌浒，南方夷号也。广州记曰：“其俗食人，以鼻饮水，口中进n如故。”
    四年春正月甲子，帝加元服，大赦天下。赐公卿以下各有差，唯党人不赦。
    二月癸卯，地震，海水溢，河水清。
    三月辛酉朔，日有食之。
    太尉闻人袭免，太仆李咸为太尉。[一]

　　注[一]字符卓，汝南西平人。
    诏公卿至六百石各上封事。
    大疫，使中谒者巡行致医药。
    司徒许训免，司空桥玄为司徒。夏四月，太常来艳为司空。[一]

　　注[一]艳字季德，南阳新野人。
    五月，河东地裂，雨雹，山水暴出。
    秋七月，司空来艳免。
    癸丑，立贵人宋氏为皇后。[一]

　　注[一]执金吾宋酆女，前年入掖庭为贵人。
    司徒桥玄免。太常宗俱为司空，[一]前司空许栩为司徒。

　　注[一]俱字伯俪，南阳安人。
    冬，鲜卑寇并州。
    熹平元年春三月壬戌，太傅胡广薨。
    夏五月己巳，大赦天下，改元熹平。
    长乐太仆侯览有罪，自杀。
    六月，京师雨水。
    癸巳，皇太后窦氏崩。秋七月甲寅，葬桓思皇后。
    宦官讽司隶校尉段G捕系太学诸生千余人。[一]冬十月，渤海王悝被诬谋反，丁亥，悝及妻子皆自杀。

　　注[一]时有人书朱雀阙云“天下大乱，公卿皆尸禄”故捕之。事见宦者传。
    十一月，会稽人许生自称“越王”，寇郡县，[一]遣杨州刺史臧F、丹阳太守陈夤讨破之。

　　注[一]东观记曰：“会稽许昭聚自称大将军，立父生为越王，攻破郡县。”
    十二月，司徒许栩罢，大鸿胪袁隗为司徒。
    鲜卑寇并州。
    是岁，甘陵王恢薨。
    二年春正月，大疫，使使者巡行致医药。
    丁丑，司空宗俱薨。
    二月壬午，大赦天下。
    以光禄勋杨赐为司空。
    三月，太尉李咸免。夏五月，以司隶校尉段G为太尉。
    沛相师迁坐诬罔国王，下狱死。[一]

　　注[一]国王，陈愍王宠也。臣贤案：陈敬王传云“国相师迁”。又东观记曰“陈行相师迁奏，沛相魏郑前为陈相，与陈王宠交通”。明魏治沛相，此言师迁为沛相，盖误也。
    六月，北海地震。东莱，北海海水溢。[一]

　　注[一]续汉志曰：“时出大鱼二枚，各长八九丈，高二丈余。”
    秋七月，司空杨赐免，太常颍川唐珍为司空。
    冬十二月，日南徼外国重译贡献。
    太尉段G罢。
    鲜卑寇幽并二州。
    癸酉晦，日有食之。
    三年春正月，夫余国遣使贡献。
    二月己巳，大赦天下。
    太常陈耽为太尉。[一]

　　注[一]耽字汉公，东海人也。
    三月，中山王畅薨，无子，国除。
    夏六月，封河闲王利子康为济南王，奉孝仁皇祀。
    秋，洛水溢。
    冬十月癸丑，令天下系囚罪未决，入缣赎。
    十一月，杨州刺史臧F率丹阳太守陈寅，大破许生于会稽，斩之。
    任城王博薨。
    十二月，鲜卑寇北地，北地太守夏育追击破之。鲜卑又寇并州。
    司空唐珍罢，永乐少府许训为司空。
    四年春三月，诏诸儒正五经文字，刻石立于太学门外。
    封河闲王建*(孙)**[子]*佗为任城王。[一]

　　注[一]建，桓帝弟也。
    夏四月，郡国七大水。
    五月丁卯，大赦天下。
    延陵园b[一]，遣使者持节告祠延陵。

　　注[一]成帝陵也，在今咸阳县西。
    鲜卑寇幽州。
    六月，弘农、三辅螟。
    遣守宫令之盐监，穿渠为民兴利。[一]

　　注[一]前书地理志及续汉郡国志并无*[盐]*监，今蒲州安邑西南有盐池*[监也]*。
    令郡国遇灾者，减田租之半；其伤害十四以上，勿收责。
    冬十月丁巳，令天下系囚罪未决，入缣赎。
    拜冲帝母虞美人为宪园贵人，[一]质帝母陈夫人为渤海孝王妃。[二]

　　注[一]顺帝虞美人也。宪园在洛阳东北。
    注[二]渤海孝王鸿之夫人也。
    改平准为中准，[一]使宦者为令，列于内署。自是诸署悉以阉人为丞、令。

　　注[一]汉官仪曰：“平准令一人，秩六百石也。”
    五年夏四月癸亥，大赦天下。
    益州郡夷叛，太守李J讨平之。
    复崇高山名为嵩高山。[一]

　　注[一]前书武帝祠中岳，改嵩高为崇高。东观记曰：“使中郎将堂溪典请雨，因上言改之，名为嵩高山。”
    大雩。使侍御史行诏狱亭部，理冤枉，原轻系，休囚徒。
    五月，太尉陈耽罢，司空许训为太尉。
    闰月，永昌太守曹鸾坐讼党人，□市。[一]诏党人门生故吏父兄子弟在位者，皆免官禁锢。

　　注[一]讼谓申理之也。其言切直，帝怒，槛车送槐里狱掠杀之也。
    六月壬戌，太常南阳刘逸[一]为司空。

　　注[一]逸字大过，安人。
    秋七月，太尉许训罢，光禄勋刘宽为太尉。
    冬十月壬午，御殿后槐树自拔倒竖。
    司徒袁隗罢。十一月丙戌，光禄大夫杨赐为司徒。
    十二月，甘陵王定薨。
    试太学生年六十以上百余人，除郎中、太子舍人至王家郎、郡国文学吏。[一]

　　注[一]汉官仪曰：“太子舍人、王家郎中并秩二百石，无员。”
    是岁，鲜卑寇幽州。沛国言黄龙见谯。
    六年春正月辛丑，大赦天下。
    二月，南宫平城门及武库东垣屋自坏。[一]

　　注[一]平城门，洛阳城南门也。蔡邕曰：“平城门，正阳之门，与宫连，郊祀法驾所从出，门之最尊者。”武库，禁兵所藏。东垣，库之外障。易传曰：“小人在位，厥妖城门自坏。”
    夏四月，大旱，七州蝗。
    鲜卑寇三边。[一]

　　注[一]谓东、西与北边。
    市贾民为宣陵孝子者数十人，皆除太子舍人。
    秋七月，司空刘逸免，]尉陈球为司空。
    八月，遣破鲜卑中郎将田晏出云中，使匈奴中郎将臧F与南单于出e门，护乌桓校尉夏育出高柳，并伐鲜卑，晏等大败。
    冬十月癸丑朔，日有食之。
    太尉刘宽免。
    帝临辟雍。
    辛丑，京师地震。
    辛亥，令天下系囚罪未决，入缣赎。
    十一月，司空陈球免。十二月甲寅，太常河南孟□为太尉。[一]庚辰，司徒杨赐免。太常陈耽为司空。

　　注[一]□字叔达，音乙六反。
    鲜卑寇辽西。
    永安太仆王F下狱死。[一]

　　注[一]永安宫之太仆也。
    光和元年春正月，合浦、交址乌浒蛮叛，招引九真、日南民攻没郡县。
    太尉孟□罢。
    二月辛亥朔，日有食之。
    癸丑，光禄勋陈国袁滂为司徒。[一]

　　注[一]滂字公喜。
    己未，地震。
    始置鸿都门学生。[一]

　　注[一]鸿都，门名也，于内置学。时其中诸生，皆□州、郡、三公举召能为尺牍辞赋及工书鸟篆者相课试，至千人焉。
    三月辛丑，大赦天下，改元光和。
    太常常山张颢为太尉。[一]

　　注[一]颢字智明。搜神记曰：“颢为梁相，新雨后，有鹊飞翔近地，令人`之，地化为圆石，颢命椎破，得一金印，文曰‘忠孝侯印’。”
    夏四月丙辰，地震。
    侍中寺雌鸡化为雄。
    司空陈耽免，太常来艳为司空。
    五月壬午，有白衣人入德阳殿门，亡去不获。[一]六月丁丑，有黑气所御温德殿庭中。[二]秋七月壬子，青虹见御坐玉堂后殿庭中。[三]八月，有星孛于天。

　　注[一]东观记曰：“白衣人言‘梁伯夏教我上殿’，与中黄门桓贤语，因忽不见。”
    注[二]东观记曰：“所御温明殿庭中，如车盖隆起，奋迅，五色，有头，体长十余丈，形\似龙。”
    注[三]洛阳宫殿名，南宫有玉堂前、后殿。据杨赐传，云嘉德殿前。
    九月，太尉张颢罢，太常陈球为太尉。司空来艳薨。冬十月，屯骑校尉袁逢为司空。
    皇后宋氏废，后父执金吾酆下狱死。
    丙子晦，日有食之。
    十一月，太尉陈球免。十二月丁巳，光禄大夫桥玄为太尉。
    是岁，鲜卑寇酒泉。京师马生人。[一]初开西邸卖官，自关内侯、虎贲、羽林，入钱各有差。[二]私令左右卖公卿，公千万，卿五百万。

　　注[一]京房易传曰：“诸侯相伐，厥妖马生人。”
    注[二]山阳公载记曰：“时卖官，二千石二千万，四百石四百万，其以德次应选者半之，或三分之一，于西园立库以贮之。”
    二年春，大疫，使常侍、中谒者巡行致医药。
    三月，司徒袁滂免，大鸿胪刘合为司徒。[一]乙丑，太尉桥玄罢，太中大夫段G为太尉。

　　注[一]合字季承。
    京兆地震。
    司空袁逢罢，太常张济为司空。[一]

　　注[一]济字符江，细阳人。
    夏四月甲戌朔，日有食之。
    辛巳，中常侍王甫及太尉段G并下狱死。
    丁酉，大赦天下，诸党人禁锢小功以下皆除之。[一]

　　注[一]时上禄长和海上言：“党人锢及五族，有乖典训。”帝从之。
    东平王端薨。
    五月，]尉刘宽为太尉。
    秋七月，使匈奴中郎将张修有罪，下狱死。[一]

　　注[一]时张修□斩单于呼微，更立羌渠为单于，故坐死。
    冬十月甲申，司徒刘合、永乐少府陈球、]尉阳球、步兵校尉刘纳谋诛宦者，事泄，皆下狱死。
    巴郡板J蛮叛，遣御史中丞萧瑗督益州刺史讨之，不克。
    十二月，光禄勋杨赐为司徒。
    鲜卑寇幽并二州。
    是岁，河闲王利薨。洛阳女子生儿，两头四臂。[一]

　　注[一]京房易传曰：“二首，下不一也，厥妖人生两头。”
    三年春正月癸酉，大赦天下。
    二月，公府驻驾庑自坏。[一]

　　注[一]公府，三公府也。驻驾，停车处也。庑，廊屋也，音无禹反。续汉志云：
    "南北四十余闲坏。”
    三月，梁王元薨。
    夏四月，江夏蛮叛。
    六月，诏公卿举能通*[古文]*尚书、毛诗、左氏、谷梁春秋各一人，悉除议郎。
    秋，表是地震，涌水出。[一]

　　注[一]表是，县，属酒泉郡，故城在今甘州张掖县西北也。
    八月，令系囚罪未决，入缣赎，各有差。
    冬闰月，有星孛于狼、弧。[一]

　　注[一]二星名也。
    鲜卑寇幽、并二州。
    十二月己巳，立贵人何氏为皇后。[一]

　　注[一]南阳宛人也，车骑将军何*(贡)**[真]*女也。
    是岁，作X圭、灵昆苑。[一]

　　注[一]X圭苑有二，东X圭苑周一千五百步，中有鱼梁台，西X圭苑周三千三百步，并在洛阳宣平门外也。
    四年春正月，初置J骥厩丞，领受郡国调马。[一]豪右辜n，马一匹至二百万。
    [二]

　　注[一]J骥，善马也。调谓征发也。
    注[二]前书音义曰：“辜，障也。n，专也。谓障余人卖买而自取其利。”
    二月，郡国上芝英草。夏四月庚子，大赦天下。
    交址刺史朱b讨交址、合浦乌浒蛮，破之。
    六月庚辰，雨雹。[一]秋七月，河南言凤皇见新城，k鸟随之；赐新城令及三老、力田帛，各有差。九月庚寅朔，日有食之。

　　注[一]续汉书曰：“雹大如鸡子。”
    太尉刘宽免，]尉许□为太尉。
    闰月辛酉，北宫东掖庭永巷署灾。[一]

　　注[一]永巷，宫中署名也。汉官仪曰：“令一人。宦者为之，秩六百石，掌宫婢侍使。”
    司徒杨赐罢。冬十月，太常陈耽为司徒。
    鲜卑寇幽并二州。
    是岁帝作列肆于后宫，使诸女贩卖，更相盗窃争□。帝着商估服，饮宴为乐。
    又于西园弄狗，着进贤冠，带绶。[一]又驾四驴，帝躬自操辔，驱驰周旋，京师转相放效。[二]

　　注[一]三礼图曰：“进贤冠，文官服之，前高七寸，后高三寸，长八寸。”续汉志曰：“灵帝宠用便嬖子弟，转相汲引，卖关内侯直五百万。令长强者贪如豺狼，弱者略不类物，实狗而冠也。”昌邑王见狗冠方山冠，龚遂曰：“王之左右皆狗而冠。”
    注[二]续汉志曰：“驴者乃服重致远，上下山谷，野人之所用耳，何有帝王君子而骖驾之乎！天意若曰，国且大乱，贤愚倒植，凡执政者皆如驴也。”
    五年春正月辛未，大赦天下。
    二月，大疫。
    三月，司徒陈耽免。
    夏四月，旱。
    太常袁隗为司徒。
    五月庚申，永乐宫置b。[一]秋七月，有星孛于太微。

　　注[一]续汉志曰：“德阳前殿西北入门内永乐太后宫署灾。”
    巴郡板J蛮诣太守曹谦降。
    癸酉，令系囚罪未决，入缣赎。
    八月，起四百尺观于阿亭道。
    冬十月，太尉许□罢，太常杨赐为太尉。
    校猎上林苑，历函谷关，遂巡狩于广成苑。十二月，还，幸太学。
    六年春正月，日南徼外国重译贡献。
    二月，复长陵县，比丰、沛。三月辛未，大赦天下。
    夏，大旱。
    秋，金城河水溢。五原山岸崩。
    始置圃囿署，以宦者为令。
    冬，东海、东莱、琅邪井中冰厚尺余。
    大有年。
    中平元年春二月，钜鹿人张角自称“黄天”，其部*(师)**[帅]*有三十六*(万)**[方]*，皆着黄巾，同日反叛。[一]安平、甘陵人各执其王以应之。[二]

　　注[一]续汉书曰：“三十六万余人。”
    注[二]安平王续、甘陵王忠。
    三月戊申，以河南尹何进为大将军，将兵屯都亭。置八关都尉官。[一]壬子，大赦天下党人，还诸徙者，[二]唯张角不赦。诏公卿出马、弩，举列将子孙及吏民有明战阵之略者，诣公车。遣北中郎将卢植讨张角，左中郎将皇甫嵩、右中郎将朱b讨颍川黄巾。庚子，南阳黄巾张曼成攻杀郡守褚贡。

　　注[一]都亭在洛阳。八关谓函谷、广城、伊阙、大谷、S辕、旋门、小平津、孟津也。
    注[二]时中常侍吕强言于帝曰：“党锢久积，若与黄巾合谋，悔之无救。”帝惧，皆赦之。
    夏四月，太尉杨赐免，太仆弘农邓盛为太尉。[一]司空张济罢，大司农张温为司空。

　　注[一]盛字伯能。
    朱b为黄巾波才所败。
    侍中向栩、张钧坐言宦者，下狱死。[一]

　　注[一]时钧上书曰：“今斩常侍，悬其首于南郊以谢天下，即兵自消也。”帝以章示常侍，故下狱也。
    汝南黄巾败太守赵谦于邵陵。[一]广阳黄巾杀幽州刺史郭勋及太守刘]。

　　注[一]邵陵，县名，属汝南郡，故城在今豫州郾城县东。
    五月，皇甫嵩、朱b复与波才等战于长社，大破之。[一]

　　注[一]长社，今许州县也，故城在长葛县西。
    六月，南阳太守秦颉击张曼成，斩之。
    交址屯兵执刺史及合浦太守来达，自称“柱天将军”，遣交址刺史贾琮讨平之。
    皇甫嵩、朱b大破汝南黄巾于西华。[一]诏嵩讨东郡，朱b讨南阳。卢植破黄巾，围张角于广宗。宦官诬奏植，抵罪。[二]遣中郎将董卓攻张角，不□。

　　注[一]西华，县，属汝南郡，故城在今陈州项城县西。
    注[二]植连破张角，垂当拔之，小黄门左丰言于帝曰：“卢中郎固垒息军，以待天诛。”帝怒，遂槛车征植，减死一等。
    洛阳女子生儿，两头共身。[一]

　　注[一]续汉志曰：“上西门外女子生儿，两头，异肩共J，以为不祥，堕地□之。
    其后政在私门，上下无别，二头之象。”
    秋七月，巴郡妖巫张修反，寇郡县。[一]

　　注[一]刘艾纪曰：“时巴郡巫人张修疗病，愈者雇以米五斗，号为‘五斗米师’。”
    河南尹徐灌下狱死。
    八月，皇甫嵩与黄巾战于仓亭，获其帅。[一]

　　注[一]其帅，卜已也。仓亭在东郡。
    乙巳，诏皇甫嵩北讨张角。
    九月，安平王续有罪诛，国除。
    冬十月，皇甫嵩与黄巾贼战于广宗，获张角弟梁。角先死，乃戮其尸。[一]以皇甫嵩为左车骑将军。十一月，皇甫嵩又破黄巾于下曲阳，斩张角弟宝。

　　注[一]发棺断头，传送马市。
    湟中义从胡北宫伯玉与先零羌叛，以金城人边章、韩遂为军帅，攻杀护羌校尉伶征、金城太守陈懿。[一]

　　注[一]伶，姓也，周有大夫伶州鸠。
    癸巳，朱b拔宛城，斩黄巾别帅孙夏。
    诏减太官珍羞，御食一肉；厩马非郊祭之用，悉出给军。
    十二月己巳，大赦天下，改元中平。
    是岁，下邳王意薨，无子，国除。郡国生异草，备龙蛇鸟兽之形。[一]

　　注[一]风俗通曰：“亦作人状，操持兵弩，一一备具。”续汉志曰：“龙蛇鸟兽，其状毛羽头目足翅皆具。是岁黄巾贼起，汉遂微弱。”
    二年春正月，大疫。
    琅邪王据薨。
    二月己酉，南宫大b，火半月乃灭。[一]*(己)**[癸]*亥，广阳门外屋自坏。[二]

　　注[一]续汉志曰：“时烧灵台殿、乐成殿，延及北阙度道，西烧嘉德、和O殿。”
    注[二]洛阳城西面南头门也。
    税天下田，亩十钱。[一]

　　注[一]以修宫室。
    黑山贼张牛角等十余辈并起，所在寇钞。
    司徒袁隗免。三月，廷尉崔烈为司徒。
    北宫伯玉等寇三辅，遣左车骑将军皇甫嵩讨之，不□。
    夏四月庚戌，大风，雨雹。
    五月，太尉邓盛罢，太仆河*(南)**[内]*张延为太尉。[一]

　　注[一]延字公威，歆之子。
    秋七月，三辅螟。
    左车骑将军皇甫嵩免。八月，以司空张温为车骑将军，讨北宫伯玉。九月，特进杨赐为司空。冬十月庚寅，司空杨赐薨，光禄大夫许相为司空。[一]

　　注[一]相字公弼，平舆人，许训之子。
    前司徒陈耽、谏议大夫刘陶坐直言，下狱死。
    十一月，张温破北宫伯玉于美阳，因遣荡寇将军周慎追击之，围榆中；[一]又遣中郎将董卓讨先零羌。慎、卓并不克。

　　注[一]县名，故城在今兰州金城县东也。
    鲜卑寇幽、并二州。
    是岁，造万金堂于西园。洛阳民生儿，两头四臂。
    三年春二月，江夏兵赵慈反，杀南阳太守秦颉。
    庚戌，大赦天下。
    太尉张延罢。车骑将军张温为太尉，中常侍赵忠为车骑将军。
    复修玉堂殿，铸铜人四，黄钟四，[一]及天禄、虾蟆，又铸四出文钱。[二]

　　注[一]其音中黄钟也。子为黄钟。
    注[二]天禄，兽也。时使掖廷令毕岚铸铜人，列于仓龙、玄武阙外，钟悬于玉堂及云台殿前，天禄、虾蟆吐水于平门外。事具宦者传。案：今邓州南阳县北有宗资碑，旁有两石兽，镌其膊一曰天禄，一曰辟邪。据此，即天禄、辟邪并兽名也。汉有天禄阁，亦因兽以立名。
    五月壬辰晦，日有食之。
    六月，荆州刺史王敏讨赵慈，斩之。
    车骑将军赵忠罢。
    秋八月，怀陵上有雀万数，悲鸣，因□相杀。[一]

　　注[一]怀陵，冲帝陵也。续汉志曰：“天戒若曰：诸怀爵禄而尊厚者，还自相害也。”
    冬十月，武陵蛮叛，寇郡界，郡兵讨破之。
    前太尉张延为宦人所谮，下狱死。
    十二月，鲜卑寇幽并二州。
    四年春正月己卯，大赦天下。
    二月，荥阳贼杀中牟令。[一]

　　注[一]中牟，今郑州县。刘艾纪曰：“令落皓及主簿潘业，临阵不顾，皆被害。”
    己亥，南宫内殿罘Q自坏。[一]

　　注[一]前书音义曰：“罘Q，连阙曲阁也，音浮思。”
    三月，河南尹何苗讨荥阳贼，破之，拜苗为车骑将军。
    夏四月，凉州刺史耿鄙讨金城贼韩遂，鄙兵大败，遂寇汉阳，汉阳太守傅燮战没。扶风人马腾、汉阳人王国并叛，寇三辅。
    太尉张温免，司徒崔烈为太尉。五月，司空许相为司徒，光禄勋沛国丁宫为司空。[一]

　　注[一]宫字符雄。
    六月，洛阳民生男，两头共身。[一]

　　注[一]刘艾纪曰“上西门外刘仓妻生”也。
    渔阳人张纯与同郡张举举兵叛，攻杀右北平太守刘政、辽东太守杨终、护乌桓校尉公綦稠等。举*(兵)*自称天子，寇幽、冀二州。
    秋九月丁酉，令天下系囚罪未决，入缣赎。
    冬十月，零陵人观□[一]自称“平天将军”，寇桂阳，长沙太守孙坚击斩之。

　　注[一]观，姓；□，名。
    十一月，太尉崔烈罢，大司农曹嵩为太尉。
    十二月，休屠各胡叛。
    是岁，卖关内侯，假金印紫绶，传世，入钱五百万。
    五年春正月，休屠各胡寇西河，杀郡守邢纪。
    丁酉，大赦天下。
    二月，有星孛于紫宫。
    黄巾余贼郭太等起于西河白波谷，寇太原、河东。
    三月，休屠各胡攻杀并州刺史张懿，遂与南匈奴左部胡合，杀其单于。
    夏四月，汝南葛陂黄巾攻没郡县。[一]

　　注[一]葛陂在今豫州新蔡县西北。
    太尉曹嵩罢。五月，永乐少府樊陵为太尉。[一]

　　注[一]陵字德云，胡阳人也。
    六月丙寅，大风。
    太尉樊陵罢。
    益州黄巾马相攻杀刺史郗俭，自称天子，又寇巴郡，杀郡守赵部，益州从事贾龙击相，斩之。
    郡国七大水。
    秋七月，射声校尉马日为太尉。
    八月，初置西园八校尉。[一]

　　注[一]乐资山阳公载记曰：“小黄门蹇硕为上军校尉，虎贲中郎将袁绍为中军校尉，屯骑校尉鲍鸿为下军校尉，议郎曹操为典军校尉，赵融为助军左校尉，冯芳为助军右校尉，谏议大夫夏牟为左校尉，淳于琼为右校尉：凡八校[尉]，皆统于蹇硕。”
    司徒许相罢，司空丁宫为司徒。光禄勋南阳刘弘为司空。[一]]尉董重为票骑将军。

　　注[一]字子高，安人。
    九月，南单于叛，与白波贼寇河东。遣中郎将孟益率骑都尉公孙瓒讨渔阳贼张纯等。
    冬十月，*(壬午御殿后槐树自拔倒竖)*青、徐黄巾复起，寇郡县。
    甲子，帝自称“无上将军”，耀兵于平乐观。[一]

　　注[一]平乐观在洛阳城西。
    十一月，凉州贼王国围陈仓，右将军皇甫嵩救之。
    遣下军校尉鲍鸿讨葛陂黄巾。
    巴郡板J蛮叛，遣上军别部司马赵瑾讨平之。
    公孙瓒与张纯战于石门，大破之。[一]

　　注[一]时乌桓反叛，与贼张纯等攻蓟中，故瓒追击之。石门，山名也，在今营州西南。
    是岁，改刺史，新置牧。
    六年春二月，左将军皇甫嵩大破王国于陈仓。
    三月，幽州牧刘虞购斩渔阳贼张纯。
    下军校尉鲍鸿下狱死。
    夏四月丙午朔，日有食之。
    太尉马日免，幽州牧刘虞为太尉。
    丙辰，帝崩于南宫嘉德殿，年三十四。戊午，皇子辩即皇帝位，年十七。尊皇后曰皇太后，太后临朝。大赦天下，改元为光*(喜)**[熹]*。封皇弟协为渤海王。后将军袁隗为太傅，与大将军何进参录尚书事。上军校尉蹇硕下狱死。[一]　　五月辛巳，票骑将军董重下狱死。[二]六月辛亥，孝仁皇后董氏崩。

　　注[一]时蹇硕谋欲立渤海王协，发觉。
    注[二]董重，*[孝仁]*皇后之*(弟)**[兄]*子也。
    辛酉，葬孝灵皇帝于文陵。[一]

　　注[一]在洛阳西北二十里，陵高十二丈，周回三百步。
    雨水。
    秋七月，甘陵王忠薨。
    庚寅，孝仁皇后归葬河闲慎陵。
    徙渤海王协为陈留王。司徒丁宫罢。
    八月戊辰，中常侍张让、段等杀大将军何进，于是虎贲中郎将袁术烧东西宫，攻诸宦者。庚午，张让、段等劫少帝及陈留王幸北宫德阳殿。何进部曲将吴匡与车骑将军何苗战于朱雀阙下，苗败斩之。辛未，司隶校尉袁绍勒兵收伪司隶校尉樊陵、河南尹许相及诸阉人，无少长皆斩之。让、等复劫少帝、陈留王走小平津。[一]尚书卢植追让、等，斩数人，其余投河而死。[二]帝与陈留王协夜步逐荧光行数里，得民家露车，共乘之。

　　注[一]小平津在今巩县西北。续汉志曰：“时京师童谣曰‘侯非侯，王非王，千乘万骑上北邙。’案献帝未有爵号，为段等所执，公卿百官皆随其后，到河上乃得还。”
    注[二]献帝春秋曰：“河南中部掾闵贡见天子出，率骑追之，*(北)**[比晓]*到河上。天子饥渴，贡宰羊进之，厉声责让等曰：‘君以阉宦之隶，刀锯之残，越从茨啵扶侍日月，卖弄国恩，阶贱为贵，劫迫帝主，荡覆王室，假息漏刻，游魂河津。自亡新以来，奸臣贼子未有如君者。今不速死，吾射杀汝。’让等惶怖，叉手再拜叩头，向天子辞曰：‘臣等死，陛下自爱。’遂投河而死。”
    辛未，还宫。大赦天下，改光*(喜)**[熹]*为昭宁。
    并州牧董卓杀执金吾丁原。司空刘弘免，董卓自为司空。
    九月甲戌，董卓废帝为弘农王。
    自六月雨，至于是月。
    论曰：秦本纪说赵高谲二世，指鹿为马，[一]而赵忠、张让亦绐灵帝不得登高临观，[二]故知亡敝者同其致矣。然则灵帝之为灵也优哉！

　　注[一]史记曰，赵高欲为乱，恐k臣不听，乃先设验。持鹿献胡亥曰：“马也。”
    胡亥曰：“丞相误也。”以问k臣，左右或言马，或言鹿者高皆阴法中之，自此左右不敢言之也。
    注[二]时宦官并起第宅，拟则宫室。帝尝登永安候台，宦官恐望见之，乃使赵忠等谏曰：“人君不当登高，登高则百姓散离。”自是不敢复登台榭。见宦者传。
    赞曰：灵帝负乘，委体宦孽。[一]征亡备兆，小雅尽缺。[二]麋鹿霜露，遂栖宫]。[三]

　　注[一]易曰：“负且乘，致寇至。”言帝以小人而乘君子之器。
    注[二]诗小雅曰：“小雅废，则四夷交侵，中国微矣。”缺亦废也。
    注[三]史记曰，伍子胥谏吴王，吴王不听，子胥曰：“臣今见麋鹿游于姑苏之台，官中生荆棘，露沾衣也。”言帝为政贪乱，任寄不得其人，寻以献帝迁播，洛阳丘墟，故麋鹿栖宫]也。]，协韵音于别反。
    校勘记

　　三二七页三行父苌按：集解引钱大昕说，谓河闲王开传作“长”，古书长苌多通用。
    三二七页六行*(伏侯古今注曰)*宏之字曰大据集解引沉宇说删。按：沉氏谓据伏湛传注，章怀亲见伏侯古今注，其书终于质帝，不及桓帝，今桓献二纪俱无此六字，此传写者妄增。
    三二七页九行*(粱)**[梁]*下有悬鼓据殿本改。按：续志亦作“梁”。
    三二七页一三行欲击鼓求见*[丞]*卿*(悬)**[主]*鼓者复怒而止我也据续志补改。
    三二八页一一行今原州*(高)*平*[高]*县据集解引惠栋说改。
    三二八页一五行夏四月戊辰按：校补引钱大昭说，谓是月戊寅朔，不得有戊辰。
    校补又谓袁纪亦书“夏四月戊辰以王畅为司空”，则误不自范书始。
    三二九页八行九月*(丁)**[辛]*亥集解引惠栋说，谓是年九月乙巳朔，无丁亥，当从袁纪作“辛亥”。今据改。
    三三０页一二行司隶校尉朱*(r)**[□]*集解引钱大昕说，谓党锢及窦武传皆作“朱□”，此作“r”，误。今据改。
    三三０页一三行沛相荀*(翌)**[昱]*洪颐轩读书丛录谓“翌”当作“昱”，荀淑传、党锢传序及窦武传并作“昱”。今据改。
    三三一页六行*(庚子)**[戊戌]*晦日有食之据集解引钱大昕说改，与五行志合。
    三三一页一二行三月丙寅晦日有食之按：推是年四月合朔丁卯晨夜，日食不能见。参阅续五行志六校记。
    三三二页三行故城在今*(济)**[齐]*州东钱大昕廿二史考异谓“济州”当“齐州”。今据改。按：唐无“济州”。
    三三二页九行太尉闻人袭免集解引惠栋说，谓案蔡质汉官典职仪载建宁四年七月立宋皇后仪，称太尉袭使持节奉玺绶。袭于三月罢，不应七月尚与立后之事。
    何焯云蔡氏所载是诏书，不应有误，当是本纪所书拜罢未审也。按：校补谓袁纪建宁四年三月，太尉刘宠、司空乔玄以灾异免，免太尉者不作闻人袭，其它拜罢亦多与范书异，则何说信也。
    三三三页三行癸丑立贵人宋氏为皇后集解引何焯说，谓礼仪志载蔡质所记立后仪，下诏之日非癸丑，乃乙未。奉玺绶者乃闻人袭，非李咸，疑范氏误。今按：
    此云七月癸丑，蔡质所记则云七月乙未。建宁四年七月己未朔，无癸丑，亦无乙未。疑此“癸丑”上脱“八月”二字，而蔡质所记之七月乙未，亦八月乙未之误也。
    三三四页二行会稽人许生自称越王按：集解引何焯说，谓“许生”吴志作“许昌”。又引惠栋说，谓天文志、臧洪传皆作“许生”。
    三三四页二行丹阳太守陈夤讨破之集解引惠栋说，谓“夤”天文志作“寅”。按：
    前建宁二年作“陈夤”，下熹平三年又作“陈寅”，纪前后亦不一律也。
    三三四页四行会稽许昭聚自称大将军按：集解引何焯说，谓“许昭”吴志作“许韶”。又引惠栋说，谓晋讳昭，故作“韶”。
    三三四页七行甘陵王恢薨按：集解引钱大昕说，谓清河王庆传梁太后立安平孝王子经侯理为甘陵王，是为威王，理立二十五年薨，子贞王定嗣，定立四年薨，子献王忠嗣，别无名恢者。考理以桓帝建和二年封，至熹平元年恰二十五年，则恢与理实一人也。
    三三五页八行癸酉晦日有食之按：熹平二年十二月乙巳朔，三年正月乙亥朔，则晦为甲戌而非癸酉。今推熹平三年正月合朔甲戌，日食可见，纪书月日有误。
    参阅续五行志六校记。
    三三五页一三行三月中山王畅薨无子国除按：集解引钱大昕说，谓按中山王焉传，穆王畅立三十四年薨，子节王稚嗣，无子，国除。是畅本有子，而国亦未即除也。
    三三六页八行封河闲王建*(孙)**[子]*佗为任城王集解引钱大昕说，谓光武十王传佗为建子，非建孙。今据改。
    三三六页一０行夏四月郡国七大水按：校补谓续志但云“郡国三水”。
    三三七页三行并无*[盐]*监今蒲州安邑县西南有盐池*[监也]*据刊误并参照校补改。
    三三八页七行逸字大过按：殿本、集解本“过”作“迥”。
    三三九页二行二月南宫平城门及武库东垣屋自坏按：集解引惠栋说，谓谢承书及续汉志皆云光和元年事，疑纪误也。
    三三九页一五行辛丑京师地震按：是年十月癸丑朔，不得有辛丑。校补谓袁纪于癸丑朔日食下接书地震，不另出日，似两事同日，“辛丑”或即“癸丑”之误。
    三四０页一行辛亥令天下系囚罪未决入缣赎按：是年十月癸丑朔，不得有辛亥，辛亥当在下月，疑有误。
    三四０页一０行二月辛亥朔日有食之按：今推是年二月合朔辛亥，无日食。参阅续五行志六校记。
    三四三页二行中常侍王甫及太尉段G并下狱死按：李慈铭谓“并”下当增“有罪”二字。
    三四四页七行诏公卿举能通*[古文]*尚书殿本考证引顾炎武说，谓“尚书”上脱“古文”二字。今据补。按：李慈铭谓以古文尚书及毛诗、左氏、谷梁春秋皆不立学官，故诏能通之者得拜议郎也，与安纪延光二年所书正同。
    三四四页一一行冬闰月按：光和三年无闰月，“闰月”二字衍。
    三四五页一行车骑将军何*(贡)**[真]*女也据校补引洪亮吉说改。
    三四五页一二行]尉许□为太尉按：集解引惠栋说，谓“许□”袁宏纪作“许郁”。
    三四五页一四行掌宫婢侍使按：刊误谓“使”当作“史”，即尚书郎侍史之类。
    三四七页一三行冬东海东莱琅邪井中冰厚尺余按：校补引钱大昭说，谓续五行志“东海”作“北海”。
    三四八页二行其部*(师)**[帅]*有三十六*(万)**[方]*据殿本考证集解引惠栋说改。
    三四八页一五行张钧按：集解引惠栋说，谓袁宏纪作“均”。
    三四九页一三行续汉志曰按：“志”原作“书”，径据汲本、殿本改。
    三五０页一五行下邳王意薨无子国除按：集解引钱大昕说，谓下邳王衍传中平元年意薨，子哀王宜嗣，数月薨，无子，建安十一年国除。是意亦有子。
    三五一页五行*(己)**[癸]*亥广阳门外屋自坏集解引钱大昕说，谓五行志作“癸亥”，以四分术推之，是年二月庚子朔，不得有己亥日，纪误。今据改。
    三五一页一四行太仆河*(南)**[内]*张延为太尉据集解引惠栋说改。
    三五二页四行冬十月庚寅司空杨赐薨集解引钱大昕说，谓以四分术推，是月丙申朔，无庚寅，庚寅乃九月二十四也，月日必有一误。今按：杨赐传云二年九月复代张温为司空，其月薨，则纪作“十月”，误也。
    三五四页一二行辽东太守杨终按：集解引惠栋说，谓水经注作“杨”。
    三五四页一三行举*(兵)*自称天子据刊误删。
    三五五页八行黄巾余贼郭太按：“太”原作“大”，径据汲本、殿本改。集解引惠栋说，谓“太”本作“泰”，范氏以家讳改也。
    三五五页一三行陵字德云胡阳人也按：陵，樊英之孙，英传称南阳鲁阳人，此作“胡阳”，非。
    三五六页八行凡八校*[尉]*据汲本、殿本补。
    三五六页一二行九月南单于叛与白波贼寇河东按：集解引惠栋说，谓考异云匈奴传六年帝崩之后，于扶罗乃与白波贼为寇，纪误。
    三五六页一三行冬十月*(壬午御殿后槐树自拔倒竖)*青徐黄巾复起按：熹平五年已书“冬十月壬午御殿后槐树自拔倒竖”，此重出，且是年十月己酉朔，无壬午，今删。
    三五七页一二行年三十四按：当作“三十三”。张烩读史举正谓帝即位年十二，是年改元建宁，至此凡二十二年，时帝年三十三。
    三五七页一三行改元为光*(喜)**[熹]*据汲本、殿本改。下同。
    三五八页三行董重[孝仁]皇后之*(弟)**[兄]*子也据集解引陈景云说改。
    三五九页二行*(北)**[比晓]*到河上集解谓御览引献帝春秋作“比晓到河上”，注脱“晓”字，复误“比”为“北”也。今据改。
    三五九页六行辛未还宫集解引陈景云说，谓上文已书“辛未”，不应复书。

 

下一章　

 

后汉书卷九　孝献帝纪　第九

　　孝献皇帝讳协，灵帝中子也。[一]母王美人，为何皇后所害。中平六年四月，少帝即位，封帝为勃海王，徙封陈留王。

　　注[一]谥法曰：“聪明睿智曰献。”协之字曰合。张[记曰：“灵帝以帝似己，故名曰协。”帝王纪曰：“协字伯和。”
    九月甲戌，即皇帝位，年九岁。迁皇太后于永安宫。[一]大赦天下。改昭宁为永汉。丙子，董卓杀皇太后何氏。

　　注[一]董卓迁也。洛阳宫殿名曰：“永安宫周回六百九十八丈，故基在洛阳故城中。”
    初令侍中、给事黄门侍郎员各六人。[一]赐公卿以下至黄门侍郎家一人为郎，以补宦官所领诸署，侍于殿上。[二]

　　注[一]续汉志曰：“侍中，比二千石，无员。”汉官仪曰：“侍中，左蝉右貂，本秦丞相史，往来殿内，故谓之侍中。分掌乘舆服物，下至亵器虎子之属。武帝时，孔安国为侍中，以其儒者，特听掌御唾壶，朝廷荣之。至东京时，属少府，亦无员。驾出，则一人负传国玺，操斩蛇□，*[参]*乘。*(舆)**[与]*中官俱止禁中。”又曰：“给事黄门侍郎，六百石，无员。掌侍从左右，给事中使，关通中外。”应劭曰：“黄门侍郎，每日暮向青琐门拜，谓之夕郎。”舆服志曰：“禁门曰黄闼，以中人主之，故号曰黄门令。”然则黄门郎给事黄闼之内，故曰黄门郎。本既无员，于此各置六人也。献帝起居注曰：“自诛黄门后，侍中、侍郎出入禁中，机事颇露，由是王允乃奏侍中、黄门不得出入。不通宾客，自此始也。”
    注[二]灵帝*(建元)**[熹平]*四年，改平准为中准，使宦者为令。自是诸内署令、丞悉以阉人为之，故今并令士人代领之。
    乙酉，以太尉刘虞为大司马。董卓自为太尉，加a钺、虎贲。[一]丙戌，太中大夫杨彪为司空。甲午，豫州牧黄琬为司徒。

　　注[一]礼记曰：“诸侯赐a钺然后专杀。”说文曰：“a，s刃也。”苍颉篇曰：
    "a，斧也。”加a钺者，得专杀也。
    遣使吊祠故太傅陈蕃、大将军窦武等。冬十月乙巳，葬灵思皇后。
    白波贼寇河东，[一]董卓遣其将牛辅击之。

　　注[一]薛莹书曰：“黄巾郭泰等起于西河白波谷，时谓之白波贼。”
    十一月癸酉，董卓*[自]*为相国。十二月戊戌，司徒黄琬为太尉，司空杨彪为司徒，光禄勋荀爽为司空。
    省扶风都尉，置汉安都护。[一]

　　注[一]扶风都尉，比二千石，武帝元鼎四年置，中兴不改，至此以羌扰三辅，故省之。置都护，令总统西方。
    诏除光熹、昭宁、永汉三号，还复中平六年。
    初平元年春正月，山东州郡起兵以讨董卓。
    辛亥，大赦天下。
    癸酉，董卓杀弘农王。
    白波贼寇东郡。
    二月乙亥，太尉黄琬、司徒杨彪免。
    庚辰，董卓杀城门校尉伍琼、督军校尉周。[一]以光禄勋赵谦为太尉，[二]　　太仆王允为司徒。

　　注[一]音必。东观记曰：“周，豫州刺史慎之子也。”续汉书、魏志并作“毖”，音秘。
    注[二]谢承书曰：“谦字彦信，太尉赵戒之孙，蜀郡成都人也。”
    丁亥，迁都长安。董卓驱徙京师百姓悉西入关，自留屯毕圭苑。
    壬辰，白虹贯日。
    三月乙巳，车驾入长安，幸未央宫。[一]

　　注[一]未央宫，萧何所造也。张[记曰：“将入宫日，大雨，昼晦，翟雉飞入长安宫。”
    己酉，董卓焚洛阳宫庙及人家。
    戊午，董卓杀太傅袁隗、太仆袁基，夷其族。[一]

　　注[一]隗，绍之叔父。基，袁术之母兄。卓以山东兵起，依绍、术为主，故诛其亲属。献帝春秋曰：“尺口以上男女五十余人，皆下狱死。”
    夏五月，司空荀爽薨。六月辛丑，光禄大夫种拂为司空。
    大鸿胪韩融、少府阴修、执金吾胡母班、[一]将作大匠吴修、越骑校尉王安集关东，后将军袁术、河内太守王匡各执而杀之，[二]唯韩融获免。

　　注[一]风俗通云：“胡母，姓，本陈胡公之后也。公子完奔齐，遂有齐国，齐宣王母弟别封母乡，远本胡公，近取母邑，故曰胡母氏也。”
    注[二]英雄记曰：“匡字公节，太山人也。轻财好施，以任侠闻，为袁绍河内太守。”
    董卓坏五铢钱，更铸小钱。[一]

　　注[一]光武中兴，除王莽货泉，更用五铢钱。
    冬十一月庚戌，镇星、荧惑、太白合于尾。
    是岁，有司奏，和、安、顺、桓四帝无功德，不宜称宗，又恭怀、敬隐、恭愍三皇后并非正嫡，不合称后，皆请除尊号。制曰：“可。”[一]孙坚杀荆州刺史王保[二]又杀南阳太守张咨。

　　注[一]和帝号穆宗，安帝号恭宗，顺帝号敬宗，桓帝号威宗。和帝尊母梁贵人曰恭怀皇后，安帝尊祖母宋贵人曰敬隐皇后，顺帝尊母李氏曰恭愍皇后。
    注[二]王氏谱曰：“弊滞曜，晋太保祥伯父也。”吴录曰：“彼赜黾嵛蘩瘢坚此时欲杀薄痹唬骸我何罪？’坚曰：‘坐无所知。’鼻钇龋刮金饮之而死。”
    二年春正月辛丑，大赦天下。
    二月丁丑，董卓自为太师。
    袁术遣将孙坚与董卓将胡轸战于阳人，[一]轸军大败。董卓遂发掘洛阳诸帝陵。
    夏四月，董卓入长安。

　　注[一]阳人，聚名，属河南郡，故城在今汝州梁县西。史记秦灭东周，徙其君于阳人聚，即此地也。
    六月丙戌，地震。
    秋七月，司空种拂免，光禄大夫济南淳于嘉为司空。太尉赵谦罢，太常马日为太尉。
    九月，蚩尤旗见于角、亢。[一]

　　注[一]天官书曰：“蚩尤之旗，类彗而后曲，象旗。”荧惑之精也。吕氏春秋云：
    "其色黄上白下，见则王者征伐四方。”角、亢，苍龙之星。
    冬十月壬戌，董卓杀]尉张温。
    十一月，青州黄巾寇太山，太山太守应劭击破之。黄巾转寇勃海，公孙瓒与战于东光，复大破之。[一]

　　注[一]东光，今沧州县。
    是岁，长沙有人死经月复活。
    三年春正月丁丑，大赦天下。
    袁术遣将孙坚攻刘表于襄阳，坚战殁。
    袁绍及公孙瓒战于界桥，[一]瓒军大败。

　　注[一]今贝州宗城县东有古界城，近枯漳水，则界桥在此也。
    夏四月辛巳，诛董卓，夷三族。司徒王允录尚书事，总朝政，遣使者张种抚慰山东。
    青州黄巾击杀兖州刺史刘岱于东平。东郡太守曹操大破黄巾于寿张，降之。
    五月丁酉，大赦天下。
    丁未，征西将军皇甫嵩为车骑将军。
    董卓部曲将李唷⒐汜、樊稠、张济等反，攻京师。六月戊午，陷长安城，太常种拂、太仆鲁旭、大鸿胪周奂、[一]城门校尉崔烈、越骑校尉王颀并战殁，[二]吏民死者万余人。李嗟炔⒆晕将军。

　　注[一]三辅决录注曰：“奂字文明，茂陵人。”
    注[二]颀音祈。
    己未，大赦天下。
    李嗌彼玖バＮ净歧，甲子，杀司徒王允，皆灭其族。丙子，前将军赵谦为司徒。
    秋七月庚子，太尉马日为太傅，录尚书事。八月，遣日及太仆赵岐，持节慰抚天下。车骑将军皇甫嵩为太尉。司徒赵谦罢。
    九月，李嘧晕车骑将军，郭汜后将军，樊稠右将军，张济镇东将军。济出屯弘农。
    甲申，司空淳于嘉为司徒，光禄大夫杨彪为司空，并录尚书事。
    冬十二月，太尉皇甫嵩免。光禄大夫周忠为太尉，参录尚书事。
    四年春正月甲寅朔，日有食之。[一]

　　注[一]袁宏纪曰：“时未晡八刻。太史令王立奏曰：‘晷过度，无变也。’朝臣皆贺。帝令候焉，未晡一刻而食。贾诩奏曰：‘立司候不明，疑误上下，请付理官。’帝曰：‘天道远，事验难明，欲归咎史官，益重朕之不德也。’”丁卯，大赦天下。
    三月，袁术杀杨州刺史陈温，据淮南。
    长安宣平城门外屋自坏。[一]

　　注[一]三辅黄图曰：“长安城东面北头门也。”
    夏五月癸酉，无云而雷。六月，扶风大风，雨雹。华山崩裂。
    太尉周忠免，太仆朱b为太尉，录尚书事。
    下邳贼阙宣自称天下。[一]

　　注[一]风俗通曰：“阙，姓也，承阙党童子之后也。纵横家有阙子著书。”
    雨水。遣侍御史裴茂讯诏狱，原轻系。六月辛丑，天狗西北行。[一]

　　注[一]前书音义曰：“有声为天狗，无声为枉矢。”
    九月甲午，试儒生四十余人，上第赐位郎中，次太子舍人，下第者罢之。诏曰：
    "孔子叹‘学之不讲’，[一]不讲则所识日忘。今耆儒年u六十，去离本土，营求粮资，不得专业。结童入学，白首空归，长委农野，永绝荣望，朕甚愍焉。
    其依科罢者，听为太子舍人。”[二]

　　注[一]讲，习也。论语之文。
    注[二]刘艾献帝纪曰：“时长安中为之谣曰：‘头白皓然，食不充彻。裹衣褰裳，当还故乡。圣主愍念，悉用补郎。舍是布衣，被服玄黄。’”冬十月，太学行礼，车驾幸永福城门，临观其仪，赐博士以下各有差。
    辛丑，京师地震。有星孛于天市。[一]

　　注[一]袁宏纪曰：“孛于天市，将从天子移都，其后上东迁之应也。”
    司空杨彪免，太常赵温为司空。
    公孙瓒杀大司马刘虞。
    十二月辛丑，地震。
    司空赵温免，乙巳，]尉张喜为司空。[一]

　　注[一]献帝春秋*(曰)*"喜”作“嘉”。
    是岁，琅邪王容薨。
    兴平元年春正月辛酉，大赦天下，改元兴平。甲子，帝加元服。二月壬午，追尊谥皇妣王氏为灵怀皇后，甲申，改葬于文昭陵。丁亥，帝耕于藉田。
    三月，韩遂、马腾与郭汜、樊稠战于长平观，遂、腾败绩，左中郎将刘范、前益州刺史种劭战殁。[一]

　　注[一]前书音义曰：“长平，阪名也，上有观，在池阳宫南，去长安五十里，今泾水南原眭城是也。”袁宏纪曰：“是时马腾以李嗟茸乱，以益州刺史刘焉宗室大臣，遣使招引共诛唷Ｑ汕沧臃督兵就腾。故凉州刺史种劭，太常拂之子也。拂为嗨害，劭欲报仇，遂为此战。”
    夏六月丙子，分凉州河西四郡为b州。[一]

　　注[一]谓金城、酒泉、炖煌、张掖。
    丁丑，地震；戊寅，又震。乙巳晦，日有食之，帝避正殿，寝兵，不听事五日。
    大蝗。
    秋七月壬子，太尉朱b免。戊午，太常杨彪为太尉，录尚书事。
    三辅大旱，自四月至于是月。帝避正殿请雨，遣使者洗囚徒，原轻系。[一]是时谷一斛五十万，豆麦一斛二十万，人相食啖，白骨委积。帝使侍御史侯汶出太仓米豆，为饥人作縻粥，经日而死者无降。帝疑赋恤有虚，乃亲于御坐前量试作糜，乃知非实，[二]使侍中刘艾出让有司。于是尚书令以下皆诣省阁谢，奏收侯汶考实。诏曰：“未忍致汶于理，可杖五十。”自是之后，多得全济。

　　注[一]洗谓荡涤也。
    注[二]袁宏纪曰：“时敕侍中刘艾取米豆五升于御前作糜，得满三盂，于是诏尚书曰：‘米豆五升，得糜三盂，而人委顿，何也？’”八月，冯翊羌叛，寇属县，郭汜、樊稠击破之。
    九月，桑复生椹，人得以食。
    司徒淳于嘉罢。
    冬十月，长安市门自坏。
    以]尉赵温为司徒，录尚书事。
    十二月，分安定、扶风为新平郡。
    是岁，杨州刺史刘繇与袁术将孙策战于曲阿，[一]繇军败绩，孙策遂据江东。[二]　　太傅马日薨于寿春。[三]

　　注[一]策字伯符，孙坚子。曲阿，今润州县。
    注[二]吴志曰：“孙策既破繇，遂度兵据会稽，策自领会稽太守。”
    注[三]寿春，县名，属九江郡，今寿春县也。
    二年春正月癸丑，大赦天下。
    二月乙亥，李嗌狈稠而与郭汜相攻。三月丙寅，李嘈驳坌移溆，焚宫室。
    夏四月甲午，立贵人伏氏为皇后。
    丁酉，郭汜攻李啵矢及御前。[一]是日，李嘁频坌冶蔽搿[二]

　　注[一]山阳公载记曰：“时弓弩并发，矢下如雨，及御所止高楼殿前帷帘也。”
    注[二]服虔通俗文曰“营居曰坞，一曰庳城”也。山阳公载记曰：“时帝在南坞，嘣诒蔽搿Ｊ绷魇钢嘧蠖，乃迎帝幸北坞。帝不肯从，强之乃行。”
    大旱。
    五月壬午，李嘧晕大司马。六月庚午，张济自陕来和唷汜。
    秋七月甲子，车驾东归。郭汜自为车骑将军，杨定为后将军，杨奉为兴义将军，董承为安集将军，并侍送乘舆。张济为票骑将军，还屯陕。八月甲辰，幸新丰。
    冬十月戊戌，郭汜使其将伍习夜烧所幸学舍，逼胁乘舆。杨定、杨奉与郭汜战，破之。壬寅，幸华阴，露次道南。是夜，有赤气贯紫宫。[一]张济复反，与李唷⒐汜合。十一月庚午，李唷⒐汜等追乘舆，战于东涧，王师败绩，杀光禄勋邓泉、]尉士孙瑞、廷尉宣播、大长秋苗祀、[二]步兵校尉魏桀、侍中朱展、射声校尉沮b。[三]壬申，幸曹阳，露次田中。[四]杨奉、董承引白波帅胡才、李乐、韩暹及匈奴左贤王去卑，率师奉迎，与李嗟日剑破之。十二月庚辰，车驾乃进。李嗟雀蠢醋氛剑王师大败，杀略宫人，少府田芬、大司农张义等皆战殁。进幸陕，夜度河。乙亥，幸安邑。

　　注[一]献帝春秋曰：“赤气广六七尺，东至寅，西至戌地。”
    注[二]献帝春秋“播”作“[”也。
    注[三]风俗通曰：“沮，姓也。黄帝时史官沮诵之后。”音侧余反。
    注[四]曹阳，涧名，在今陕州西南七里，俗谓之七里涧。崔浩云：“自南山北通于河。”
    是岁，袁绍遣将曲义与公孙瓒战于鲍丘，[一]瓒军大败。

　　注[一]鲍丘，水名，出北塞中，南流经九庄岭东，俗谓之大榆河。又东南经渔阳县故城东，是瓒之战处。见水经注。
    建安元年春正月癸酉，郊祀上帝于安邑，大赦天下，改元建安。
    二月，韩暹攻]将军董承。
    夏六月乙未，幸闻喜。秋七月甲子，车驾至洛阳，幸故中常侍赵忠宅。丁丑，郊祀上帝，大赦天下。己卯，谒太庙。八月辛丑，幸南宫杨安殿。
    癸卯，安国将军张杨为大司马，韩暹为将军，杨奉为车骑将军。
    是时，宫室烧尽，百官披荆棘，依墙壁闲。州郡各拥强兵，而委输不至，k僚饥乏，尚书郎以下自出采□，[一]或饥死墙壁闲，或为兵士所杀。

　　注[一]□音吕。埤苍曰：“稆自生也。”□与稆同。
    辛亥，镇东将军曹操自领司隶校尉，录尚书事。曹操杀侍中台崇、尚书冯硕等。
    [一]封]将军董承为辅国将军伏完等十三人为列侯，赠沮b为弘农太守。

　　注[一]风俗通曰：“金天氏裔孙曰台骀，其后氏焉。”山阳公载记*(曰)*"台”字作“壶”。
    庚申，迁都许。己巳，幸曹操营。
    九月，太尉杨彪、司空张喜罢。冬十一月丙戌，曹操自为司空，行车骑将军事，百官总己以听。
    二年春，袁术自称天子。三月，袁绍自为大将军。
    夏五月，蝗。秋九月，汉水溢。
    是岁饥，江淮闲民相食。袁术杀陈王宠。孙策遣使奉贡。
    三年夏四月，遣谒者裴茂率中郎将段煨讨李啵夷三族。[一]

　　注[一]献帝起居注曰“传嗍椎叫恚有诏高悬之”也。
    吕布叛。
    冬十一月，盗杀大司马张杨。
    十二月癸酉，曹操击吕布于徐州，斩之。
    四年春三月，袁绍攻公孙瓒于易京，获之。[一]

　　注[一]公孙瓒频失利，乃临易河筑京以自固，故号易京。其城三重，周回六里。
    今内城中有土京，在幽州归义县南。尔雅曰：“绝高谓之京，非人力为之丘。”
    ]将军董承为车骑将军。
    夏六月，袁术死。
    是岁，初置尚书左右仆射。武陵女子死十四日复活。[一]

　　注[一]续汉志曰：“女子李娥，年六十余死，瘗于城外。有行人闻中有声，告家人出之。”
    五年春正月，车骑将军董承、偏将军王服、越骑校尉种辑受密诏诛曹操，事泄。
    壬午，曹操杀董承等，夷三族。
    秋七月，立皇子冯为南阳王。壬午，南阳王冯薨。
    九月庚午朔，日有食之。诏三公举至孝二人，九卿、校尉、郡国守相各一人。
    皆上封事，靡有所讳。
    曹操与袁绍战于官度，[一]绍败走。

　　注[一]裴松之北征记曰：“中牟台下临汴水，是为官度，袁绍、曹操垒尚存焉。”
    在今郑州中牟县北。
    冬十月辛亥，有星孛于大梁。[一]

　　注[一]大梁，酉之分。
    东海王祗薨。
    是岁，孙策死，[一]弟权袭其余业。[二]

　　注[一]为许贡客所射伤。
    注[二]权字仲谋。
    六年春*(三)**[二]*月丁卯朔，日有食之。
    七年夏五月庚戌，袁绍薨。
    于K国献驯象。[一]

　　注[一]驯象谓随人意也。
    是岁，越`男子化为女子。
    八年冬十月己巳，公卿初迎冬于北郊，[一]总章始复备八佾舞。[二]

　　注[一]斯礼久废，故曰初。
    注[二]袁宏纪云：“迎气北郊，始用八佾。”佾，列也。谓舞者之行列。往因乱废，今始备之。总章，乐官名。古之安代乐。
    初置司直官，督中都官。[一]

　　注[一]司直，秩比二千石，武帝元狩五年置，掌佐丞相，举不法也。建武十一年省，今复置之。
    九年秋八月戊寅，曹操大破袁尚，平冀州，自领冀州牧。
    冬十月，有星孛于东井。
    十二月，赐三公已下金帛各有差。自是三年一赐，以为常制。
    十年春正月，曹操破袁谭于青州，斩之。[一]

　　注[一]魏书曰：“操攻谭不克，乃自执桴鼓，应时破之。”
    夏四月，黑山贼张燕率降。[一]

　　注[一]魏志曰：“燕，本姓褚，常山真定人也。黄巾起，燕合聚少年为k盗，万余人，博陵人张牛角为主。牛角死，燕代为主，故改姓张。燕剽勇，军中号曰张飞燕。至百万，号曰黑山贼。”
    秋九月，赐百官尤贫者金帛各有差。
    十一年春正月，有星孛于北斗。
    三月，曹操破高干于并州，获之。[一]

　　注[一]典论曰：“上洛都尉王琰败之，追斩其首。”
    秋七月，武威太守张猛杀雍州刺史邯郸商。[一]

　　注[一]袁宏汉纪*(曰)*"雍州”作“凉州”也。
    是岁，立故琅邪王容子熙为琅邪王。齐、北海、阜陵、下邳、常山、甘陵、济*(阴)**[北]*、平原八国皆除。
    十二年秋八月，曹操大破乌桓于柳城，斩其蹋顿。[一]

　　注[一]蹋顿，匈奴王号。柳城，县名，属辽西郡，今营州县。
    冬十月辛卯，有星孛于鹑尾。[一]

　　注[一]鹑尾，巳之分也。
    乙巳，黄巾贼杀济南王S。[一]

　　注[一]河闲孝王五代孙。
    十一月，辽东太守公孙康杀袁尚、袁熙。
    十三年春正月，司徒赵温免。
    夏六月，罢三公官，置丞相、御史大夫。癸巳，曹操自为丞相。
    秋七月，曹操南征刘表。
    八月丁未，光禄勋郗虑为御史大夫。[一]

　　注[一]续汉书曰：“虑字鸿豫，山阳高平人也。少受学于郑玄。”
    壬子，曹操杀太中大夫孔融，夷其族。
    是月，刘表卒，少子琮立，琮以荆州降操。
    冬十月癸未朔，日有食之。
    曹操以舟师伐孙权，权将周瑜败之于乌林、赤壁。
    十四年冬十月，荆州地震。
    十五年春二月乙巳朔，日有食之。
    十六年秋九月庚戌，曹操与韩遂、马超战于渭南，遂等大败，关西平。[一]

　　注[一]曹瞒传曰：“时娄子伯说操曰：‘今天寒，可起沙为城，以水灌之，可一夜而成。’公从之，比明城立。超、遂数挑战不利，操纵虎骑夹击，大破之，超、遂走凉州。”
    是岁，赵王赦薨。
    十七年夏五月癸未，诛]尉马腾，夷三族。
    六月庚寅晦，日有食之。
    秋七月，洧水、颍水溢。螟。
    八月，马超破凉州，杀刺史韦康。
    九月庚戌，立皇子熙为济阴王，懿为山阳王，□为济北王，敦为东海王。[一]

　　注[一]山阳公载记曰：“时许靖在巴郡，闻立诸王，曰：‘将欲歙之，必姑张之；
    将欲夺之，必姑与之。其孟德之谓乎！’”冬十二月，星孛于五诸侯。[一]

　　注[一]五诸侯，星名也。
    十八年春正月庚寅，复禹贡九州。[一]

　　注[一]献帝春秋曰：“时省幽、并州，以其郡国并于冀州；省司隶校尉及凉州，以其郡国并为雍州；省交州，并荆州、益州。于是有兖、豫、青、徐、荆、杨、冀、益、雍也。”九数虽同，而禹贡无益州有梁州，然梁、益亦一地也。
    夏五月丙申，曹操自立为魏公，加九锡。[一]

　　注[一]案礼含文嘉曰：“九锡谓一曰车马，二曰衣服，三曰乐器，四曰朱户，五曰纳陛，六曰虎贲士百人，七曰斧钺，八曰弓矢，九曰鬯。”
    大雨水。
    徙赵王为博陵王。
    是岁，岁星、镇星、荧惑俱入太微。[一]彭城王和薨。

　　注[一]是年秋，三星逆行入太微，守帝坐五十日。
    十九年，夏四月，旱。五月，雨水。
    刘备破刘璋，据益州。
    冬十月，曹操遣将夏侯渊讨宋建于⒑保获之。[一]

　　注[一]⒑保县，属金城郡，今河州县也。魏志曰：“渊字妙才，沛国谯人。”
    十一月丁卯，曹操杀皇后伏氏，灭其族及二皇子。[一]

　　注[一]山阳公载记曰：“刘备在蜀闻之，遂发丧。”
    二十年春正月甲子，立贵人曹氏为皇后。赐天下男子爵，人一级，孝悌、力田二级。赐诸王侯公卿以下谷各有差。
    秋七月，曹操破汉中，张鲁降。
    二十一年夏四月甲午，曹操自进号魏王。
    五月己亥朔，日有食之。
    秋七月，匈奴南单于来朝。
    是岁，曹操杀琅邪王熙，国除。[一]

　　注[一]坐谋欲渡江，被诛。
    二十二年夏六月，丞相军师华歆为御史大夫。
    冬，有星孛于东北。
    是岁大疫。
    二十三年春正月甲子，少府耿纪、丞相司直韦晃起兵诛曹操，不克，夷三族。[一]

　　注[一]三辅决录[注]曰：“时有京兆全t，字德伟，自以代为汉臣，乃发愤，与耿纪、韦晃欲挟天子以攻魏，南援刘备。事败，夷三族。”
    三月，有星孛于东方。[一]

　　注[一]杜预注左传云“平旦，星皆没，而孛星乃见”，故不言所在之次。
    二十四年春二月壬子晦，日有食之。
    夏五月，刘备取汉中。
    秋七月庚子，刘备自称汉中王。
    八月，汉水溢。
    冬十一月，孙权取荆州。
    二十五年春正月庚子，魏王曹操薨。[一]子丕袭位。[二]

　　注[一]魏志曰，操字孟德，薨时年六十六。
    注[二]魏志曰，丕字子桓，操之太子。
    二月丁未朔，日有食之。
    三月，改元延康。
    冬十月乙卯，皇帝逊位，魏王丕称天子。[一]奉帝为山阳公，[二]邑一万户，位在诸侯王上，奏事不称臣，受诏不拜，以天子车服郊祀天地，宗庙p祖、腊皆如汉制，都山阳之浊鹿城。[三]四皇子封王者，皆降为列侯。

　　注[一]逊，让也。献帝春秋曰：“帝时召k臣卿士告祠高庙，诏太常张音持节，奉策玺绶，禅位于魏王。乃为坛于繁阳故城，魏王登坛，受皇帝玺绶。”
    注[二]山阳，县名，属河内郡，故城在今怀州修武县西北。
    注[三]浊鹿一名浊城，亦名清阳城，在今怀州修武县东北。
    明年，刘备称帝于蜀，孙权亦自王于吴，于是天下遂三分矣。
    魏青龙二年三月庚寅，山阳公薨。自逊位至薨，十有四年，年五十四，谥孝献皇帝。八月壬申，以汉天子礼仪葬于禅陵，[一]置园邑令丞。

　　注[一]续汉书曰：“天子葬，太仆驾四轮b为宾车，大练为屋俊Ｖ谢泼农p虎贲各二十人执绋。司空择土造穿，太史卜日，将作作黄橼p题凑p便房，如礼。
    大驾，大仆御。方相氏黄金四目，蒙熊皮，玄衣朱裳，执戈扬J，立乘四马先□。旗长三刃，十有二旒曳地，画日p月p升龙。书碓弧天子之柩’。谒者二人，立乘六马为次。太常跪*[曰]*哭，*(日)*十五举音，止哭。昼漏上*[水]*，请发。司徒p河南尹先引车转，太常曰请拜送。车着白丝三纠，绋长三十丈，围七寸；六行，行五十人。公卿已下子弟凡三百人，皆素帻，委貌冠，衣素裳，挽。校尉三*(百)*人，皆赤帻，不冠，持幢幡，皆衔枚。羽林孤儿p巴俞喔枵吡十人，为六列。司马八人，执铎。至陵南羡门，司徒跪请就下房，都导东园武士奉入房，执事下明器，太祝进醴献。司空将校复土。”嘁敉搅朔础５弁跫驮唬骸办陵在浊鹿城西北十里，在今怀州修武县北二十五里。陵高二丈，周回二百步。”刘澄之地记云：“以汉禅魏，故以名焉。”
    太子早卒，孙康立五十一年，晋太康六年薨。子瑾立四年，太康十年薨。子秋立二十年，永嘉中为胡贼所杀，国除。
    论曰：传称鼎之为器，虽小而重，故神之所宝，不可夺移。[一]至令负而趋者，此亦穷运之归乎！[二]天厌汉德久矣，山阳其何诛焉！[三]

　　注[一]左氏传王孙满曰：“桀有昏德，鼎迁于商；商纣暴虐，鼎迁于周。德之休明，虽小，重也；其奸回昏乱，虽大，轻也。”故言神之所宝，不可夺移。
    注[二]言神器至重，被人负而趋走者，斯亦穷尽之运归于此时乎，言不可复振也。庄子曰：“藏舟于壑，藏山于泽，谓之固矣。然而有力者负之而趋，而昧者不知。”
    注[三]厌，倦；诛，责也。汉自和帝以后，政教陵，故言天厌汉德久矣。祸之来也，非独山阳公之过，其何所诛责乎？左传宋子鱼曰：“天既厌商德。”孔子曰：“于予*(予)**[与]*何诛。”
    赞曰：献生不辰，身播国屯。[一]终我四百，永作虞宾，[二]

　　注[一]辰，时也。播，迁也。言献帝生不逢时，身既播迁，国又屯难。诗曰：“我生不辰。”左传曰：“震荡播越。”
    注[二]春秋演孔图曰：“刘四百岁之际，锖和醺ǎ皇王以期，有名不就。”宋均注曰：“虽镒迦宋汉王以自辅，以当有应期，名见摄录者，故名不就也。”
    虞宾谓舜以尧子丹朱为宾，*(商)**[虞]*书曰“虞宾在位”是也。以喻山阳公为魏之宾也。
    校勘记

　　三六七页三行灵帝中子也按：集解引惠栋说，谓续志作“灵帝少子”。
    三六八页一行*[参]*乘*(舆)**[与]*中官俱止禁中依刊误删补。按御览卷二一九引汉官仪，正作“参乘，与中官俱止禁中”。
    三六八页六行灵帝*(建元)**[熹平]*四年改平准为中准据殿本p集解本改，与灵纪合。按：两“准”字原俱作“准”，径据汲本p殿本改。
    三六八页一三行董卓[自]为相国据殿本考证引何焯说补。
    三七二页七行袁术遣将孙坚攻刘表于襄阳坚战殁按：校补谓案通鉴坚被黄祖部曲兵射杀，□在二年冬十月后。
    三七二页一四行董卓部曲将李喙汜汲本“汜”作“泛”，殿本则前作“泛”，后又作“汜”，不一律。按：通鉴作“汜”，胡注汜音祀，又孚梵反。然则作“汜”或“泛”，初无一定，亦犹汜水之又作泛水矣。
    三七三页七行太仆赵岐按：“岐”原斗“歧”，径据汲本p殿本改正。后如此，不悉出校记。
    三七四页五行夏五月癸酉按：“五”原斗“三”，径改正。
    三七四页一一行试儒生四十余人按袁纪作“三十余人”。
    三七五页九行献帝春秋*(曰)*喜作嘉按：“曰”字当衍，今删。
    三七六页一０行帝疑赋恤有虚按：御览八三八引“赋”作“赈”。
    三七八页二行帷帘按：“帘”原误“廉”，径据汲本p殿本改正。
    三七八页一一行杀光禄勋邓泉按：集解引钱大昕说，谓五行志作“邓渊”，此章怀避讳改。
    三七八页一四行少府田芬按：集解引惠栋说，谓五行志作“田”。
    三八０页一行封卫将军董承为辅国将军伏完等十三人为列侯按：惠栋p王鸣盛p钱大昕皆谓“董承”下衍“为”字。李慈铭谓当云“以执金吾伏完为辅国将军，封卫将军董承等十三人为列侯”，纪文传写脱误。
    三八０页三行山阳公载记*(曰)*据刊误删。
    三八二页九行六年春*(三)**[二]*月丁卯朔日有食之集解引钱大昕说，谓五行志作“十月癸未”。按：推是年二月丁卯朔，日食可见，“三月”乃“二月”之误，今改，与通鉴目录引本志合。
    三八四页八行袁宏汉纪*(曰)*按：“曰”字当衍，今删。
    三八四页九行济*(阴)**[北]*据集解引钱大昕说及校补引钱大昭说改。
    三八四页一一行斩其蹋顿殿本考证引何焯说，谓“其”字应衍。校补谓案乌桓传，蹋顿为辽西乌桓王丘力居从子，代丘力居立为王，是蹋顿乃乌桓王名，故何氏谓“其”字应衍，不解注何以释为匈奴王号。今按：如依乌桓传，则“其”字当删，“蹋顿”应加标号。
    三八八页二行曹操遣将夏侯渊讨宋建于⒑卑矗杭潮京p集解本“宋建”作“朱建”。集解引钱大昕说，谓天文志作“宋建”，董卓传作“宗建”，三国志亦作“宋建”。
    三八九页五行三辅决录*[注]*曰按：三辅决录赵岐着。集解引陈景云说，谓“决录”下当有“注”字，赵岐卒于建安六年，不及见此事。今据补。
    三八九页五行时有京兆全t按：汲本p殿本“全t”作“金”。
    三八九页七行有星孛于东方按：袁纪“东方”作“东井”。
    三九０页七行冬十月乙卯皇帝逊位魏王丕称天子按：集解引惠栋说，谓魏受禅碑作“十月辛未”。据裴松之注魏志，汉实以十月乙卯策诏魏王，使张址铉翮罚而魏王辞让，往返三四而后受也。又据侍中刘M奏，问太史令许芝，今月十七日乙未，可治□。又据尚书桓阶等奏，云辄下太史令择元辰，今月二十九日可登□受命。盖自十七日乙未至二十九日，正得辛未。以此据之，汉魏二纪皆谬，而独此碑为是也。
    三九一页五行太常跪*[曰]*哭*(日)*十五举音止哭据刊误改。
    三九一页六行昼漏上*[水]*请发据续志补。
    三九一页七行校尉三*(百)*人据续志删。
    三九二页五行于予*(予)**[与]*何诛据刊误改。
    三九二页八行春秋演孔图按：原作“春秋孔演图”，误，径乙正。
    三九二页九行*(商)**[虞]*书曰据殿本p集解本改。

 

下一章　

 

后汉书卷十上　皇后纪　第十上

　　夏p殷以上，后妃之制，其文略矣。周礼王者立后，[一]三夫人，九嫔，二十七世妇，八十一女御，以备内职焉。后正位宫闱，同体天王。夫人坐论妇礼，[二]　　九嫔掌教四德，[三]世妇主丧p祭p宾客，[四]女御序于王之燕寝。[五]颁官分务，各有典司。女史彤管，记功书过。[六]居有保阿之训，动有环佩之响。[七]　　进贤才以辅佐君子，哀窈窕而不淫其色。[八]所以能述宣阴化，修成内则，[九]　　闺房肃雍，险谒不行也。[一０]故康王晚朝，关雎作讽；[一一]宣后晏起，姜氏请愆。[一二]及周室东迁，礼序凋缺。[一三]诸侯僭纵，轨制无章。齐桓有如夫人者六人，[一四]晋献升戎女为元妃，[一五]终于五子作乱，[一六]嗣遘屯。[一七]爰逮战国，风宪逾薄，适情任欲，颠倒衣裳，[一八]以至破国亡身，不可胜数。斯固轻礼□防，先色后德者也。

　　注[一]郑玄注礼记曰：“后之言后，言在夫之后也。”
    注[二]郑玄注周礼云“夫人之于后，犹三公之于王，坐而论妇礼”也。
    注[三]九嫔比九卿。周礼曰“九嫔，掌妇学之法，以教九御”也。四德谓妇德p妇言p妇容p妇功也。
    注[四]妇，服也，明其能服事于人也，比二十七大夫。周礼：“世妇，掌祭祀p宾客p丧纪之事。祭之日，陈女宫之具，凡内羞之物，掌吊临于卿大夫之丧。”
    注[五]御谓进御于王也，比八十一元士。周礼曰“女御，[掌]□于王之燕寝，以岁时献功事”也。
    注[六]周礼云“女史，掌王后之礼，书内令，凡后之事以礼从”也。郑玄注云“亦如大史之于王”也。彤管，赤管笔也。诗云：“诒我彤管。”注云“古者，后夫人必有女史彤管之法”也。
    注[七]列女传曰：“齐孝公孟姬，华氏之女。从孝公游，车奔，姬堕，车碎，孝公使驷马立车载姬。姬泣曰：‘妾闻妃下堂，必从傅母保阿，进退则鸣玉佩环；
    今立车无Z，非敢受命。’”注[八]诗序云：“关雎，乐得淑女以配君子，忧在进贤，不淫其色，哀窈窕，思贤才，而无伤善之心。”毛苌注云：“窈窕，幽闲也。”
    注[九]周礼内宰职曰：“以阴礼教六宫，以妇职之法教九御。”
    注[一０]肃，敬也。雍，和也。谒，请也。言能辅佐君子，和顺恭敬，不行私谒。诗序曰：“虽则王姬，犹执妇道，以成肃雍之德。”又曰：“而无险私谒之心。”
    注[一一]前书音义曰：“后夫人鸡鸣佩玉去君所。周康王后不然，故诗人叹而伤之。”见鲁诗。
    注[一二]列女传曰：“周宣姜后，齐侯之女也。宣王尝夜卧晏起，后夫人不出房。
    姜后既出，乃脱簪珥，待罪于永巷，使傅母通言于王曰：‘妾不才，淫心见矣，至使君王失礼而晏起，以见君王乐色忘德。敢请罪，惟君王之命。’王曰：‘寡人之过，夫人何辜。’遂勤政事，成中兴之名焉。”
    注[一三]幽王时，西夷p犬戎共攻杀幽王于骊山之下。太子宜臼立，是为平王，东迁洛邑，以避犬戎，政遂微弱。
    注[一四]左传曰，桓公多内宠，有如夫人者六人：长卫姬，少卫姬p郑姬p葛嬴p密姬p宋华子也。
    注[一五]元妃，嫡夫人也。史记曰，晋献公伐骊戎，得骊姬，爱幸，立以为妃。
    注[一六]桓公六夫人，生六子。桓公卒，立公子昭，于是公子无亏p公子元p公子潘p公子商人p公子雍等五公子皆求立，公子昭奔宋，是作乱也。
    注[一七]，大也。遘，遇也。屯，难也。晋献公受骊姬之谮，杀太子申生，故曰遇屯。
    注[一八]上曰衣，下曰裳。诗曰：“绿兮衣兮，绿衣黄裳。”郑玄曰：“衣黑，今反以黄为里，非其礼制，谕妾上僭也。”
    秦并天下，多自骄大，宫备七国，[一]爵列八品。[二]汉兴，因循其号，而妇制莫厘。[三]高祖帷薄不修，[四]孝文衽席无辩。[五]然而选纳尚简，饰D少华。自武p元之后，世增淫费，至乃掖庭三千，增级十四。[六]妖幸毁政之符，外姻乱邦之螅前史载之详矣。

　　注[一]史记曰：“始皇破六国，写放其宫室，作之咸阳北n上，南临渭水，殿屋复道，周阁相属，所得诸侯美人，以充入之。”并秦为七也。
    注[二]前书曰：“汉兴因秦之称号，正嫡称皇后，妾皆称夫人，又有美人p良人p八子p七子p长使p少使之号。”
    注[三]厘，理。
    注[四]大戴礼曰：“大臣坐污秽男女无别者，不曰污秽，曰帷薄不修。”谓周昌入奏事，高帝拥戚姬，是不修也。
    注[五]郑玄注礼记曰：“衽，卧席也。”孝文幸慎夫人，每与皇后同坐，是无辩也。
    注[六]婕妤一，榷鸲，容华三，充衣四，已上武帝置；昭仪五，元帝置；美人六，良人七，七子八，八子九，长使十，少使十一，五官十二，顺常十三，无涓、共和、娱灵、保林、良使、夜者十四，此六官品秩同为一等也。
    及光武中兴，鄣裎朴，[一]六宫称号，唯皇后、贵人。[二]贵人金印紫绶，奉不过粟数十斛。又置美人、宫人、采女三等，并无爵秩，岁时赏赐充给而已。
    汉法常因八月g人，[三]遣中大夫与掖庭丞及相工，于洛阳乡中阅视良家童女，年十三以上，二十已下，姿色端丽，合法相者，载还后宫，择视可否，乃用登御。所以明慎聘纳，详求淑哲。明帝聿遵先旨，宫教颇修，登建嫔后，必先令德，内无出阃之言，[四]权无私溺之授，可谓矫其敝矣。向使因设外戚之禁，编着甲令，[五]改正后妃之制，贻厥方来，岂不休哉！虽御己有度，而防*(闲)**[闲]*未笃，故孝章以下，渐用色授，恩隆好合，遂忘淄□。[六]

　　注[一]雕谓刻镂也。史记曰：“汉兴，破觚而为圆，郜h而为璞。”
    注[二]郑玄注周礼曰“皇后正寝一，燕寝五，是为六宫”也。夫人已下分居焉。
    注[三]汉仪注曰：“八月初为g赋，故曰g人。”
    注[四]阃，门限也。礼记曰“外言不入于阃，内言不出于阃”也。
    注[五]前书音义曰：“甲令者，前帝第一令也，有甲令、乙令、丙令。”
    注[六]淄，黑也。□，食木虫。以谕倾败也。
    自古虽主幼时艰，王家多衅，必委成宰，简求忠贤，未有专任妇人，断割重器。唯秦芈太后始摄政事，[一]故穰侯权重于昭王，家富于嬴国。[二]汉仍其谬，知患莫改。东京皇统屡绝，权归女主，外立者四帝，[三]临朝者六后，[四]莫不定策帷，委事父兄，贪孩童以久其政，抑明贤以专其威。[五]任重道悠，利深祸速。身犯雾露于云台之上，[六]家婴缧绁于圄犴之下。[七]湮灭连踵，倾b继路。[八]而赴蹈不息，骼梦期，终于陵夷大运，沦亡神宝。[九]诗书所叹，略同一揆。故考列行迹，以为皇后本纪。虽成败事异，而同居正号者，并列于篇。其以私恩追尊，非当时所奉者，则随它事附出。[一０]亲属别事，各依列传。其余无所见，则系之此纪，[一一]以缵西京外戚云尔。[一二]

　　注[一]芈音亡尔反。
    注[二]太后，昭王母也，号宣太后。史记曰，昭王立，年少，宣太后自知事，以同母弟魏冉为将军，任政，封为穰侯。太后摄政，始于此也。
    注[三]谓安、质、桓、灵。
    注[四]章帝窦太后、和熹邓太后、安思阎太后、顺烈梁太后、桓思窦太后、灵思何太后也。
    注[五]周礼：“幕人，掌帏幄幕之事。”郑玄注曰：“，幄中坐上承尘也。”
    殇帝崩，邓太后与兄骘等迎立安帝，年十三。冲帝崩，梁太后与兄冀迎立质帝，年八岁。质帝崩，太后与兄冀迎立桓帝，年十五。桓帝崩，窦太后与父武迎立灵帝，年十二。
    注[六]雾露谓疾病也。不可指言死，故假雾露以言之。灵帝时，中常侍曹节矫诏迁太后于云台。谢弼上封事曰：“伏惟皇太后援立明圣，幽居空宫，如有雾露之疾，陛下当何面目以见天下！”
    注[七]缧，索也。绁，系也。囹圄，周狱名也。乡亭之狱曰犴，音五旦反。谓外戚等被诛也。
    注[八]踵，迹也。b，车辕也。贾谊曰：“前车覆，后车诫。”
    注[九]陵夷犹颓替。神宝，帝位也。
    注[一０]谓安帝母左姬及祖母宋贵人之类，并见清河孝王传。
    注[一一]谓贾贵人、虞美人之类是。
    注[一二]缵，继也。
    光武郭皇后讳圣通，真定胰艘病[一]为郡着姓。父昌，让田宅财产数百万与异母弟，国人义之。仕郡功曹。娶真定恭王女，号郭主，[二]生后及子况。昌早卒。郭主虽王家女，而好礼节俭，有母仪之德。更始二年春，光武击王郎，至真定，因纳后，有宠。及即位，以为贵人。

　　注[一]遥县名，故城在今恒州页窍匚鳌
    注[二]恭王名普，景帝七代孙。
    建武元年，生皇子强。帝善况小心谨慎，年始十六，拜黄门侍郎。二年，贵人立为皇后，强为皇太子，封况挠蛮侯。以后弟贵重，宾客辐凑。况恭谦下士，颇得声誉。十四年，迁城门校尉。其后，后以宠稍衰，数怀怨怼。十七年，遂废为中山王太后，进后中子右翊公辅为中山王，以常山郡益中山国。徙封况大国，为阳安侯。[一]　　后从兄竟，以骑都尉从征伐有功，封为新V侯，官至东海相。[二]竟弟匡为发干侯，[三]官至太中大夫。后叔父梁，早终，无子。其南阳陈茂，以恩泽封南□侯。[四]

　　注[一]阳安，县，属汝南郡，故城在今豫州朗山县，故道国城是也。
    注[二]新V，县，属汝南郡，故城在今颍州汝阴县西北V丘城是也。音七私反。
    注[三]发干，县，属东郡，故城在今博州堂邑县西南。
    注[四]□音力全反。
    二十年，中山王辅复徙封沛王，后为沛太后。况迁大鸿胪。帝数幸其第，会公卿诸侯亲家饮燕，赏赐金钱缣帛，丰盛莫比，京师号况家为金穴。二十六年，后母郭主薨，帝亲临丧送葬，百官大会，遣使者迎昌丧柩，与主合葬，追赠昌阳安侯印绶，谥曰思侯。二十八年，后薨，葬于北芒。
    帝怜郭氏，诏况子璜尚U阳公主，除璜为郎。显宗即位，况与帝舅阴识、阴就并为特进，数授赏赐，恩宠俱渥。礼待阴、郭，每事必均。永平二年，况卒，赠赐甚厚，帝亲自临丧，谥曰节侯，子璜嗣。
    元和三年，肃宗北巡狩，过真定，会诸郭，朝见上寿，引入倡饮甚欢。[一]以太牢具上郭主，赐粟万斛，钱五十万。永元初，璜为长乐少府，[二]子举为侍中，兼射声校尉。及大将军窦宪被诛，举以宪女谋逆，故父子俱下狱死，家属徙合浦，[三]宗族为郎吏者，悉免官。新V侯竟初为骑将，[四]从征伐有功，拜东海相。永平中卒，子嵩嗣；嵩卒，追坐染楚王英事，国废。建初二年，章帝绍封嵩子勤为伊亭侯，勤无子，国除。发干侯匡，官至太中大夫，建武三十年卒，子勋嗣；勋卒，子骏嗣，永平十三年，亦坐楚王英事，失国。建初三年，复封骏为观都侯，卒，无子，国除。郭氏侯者凡三人，皆绝国。

　　注[一]说文曰：“倡，乐也。”声类曰“俳”。
    注[二]长乐少府，掌皇太后宫，秩二千石。居长信宫曰长信少府，长乐宫曰长乐少府。
    注[三]郡名，今廉州县。
    注[四]前书曰：“车、户、骑将，属光禄，秩比千石。”
    论曰：物之兴衰，情之起伏，理有固然矣。而崇替去来之甚者，必唯宠惑乎？
    当其接a笫，承恩色，虽险情赘行，莫不德焉。[一]及至移意爱，析魉剑虽惠心妍状，愈献丑焉。爱升，则天下不足容其高；欢队，故九服无所逃其命。
    斯诚志士之所沈溺，君人之所抑扬，未或违之者也。郭后以衰离见贬，恚怨成尤，而犹恩加别馆，增宠党戚。至乎东海逡巡，去就以礼，使后世不见隆薄进退之隙，不亦光于古乎！

　　注[一]说文曰：“赘，□也。”老子曰：“余食赘行。”河上公注曰：“行之无当为赘。”庄子曰：“附赘悬□。”言丑恶也。
    光烈阴皇后讳丽华，[一]南阳新野人。初，光武适新野，闻后美，心悦之。后至长安，见执金吾车骑甚盛，因叹曰：“仕宦当作执金吾，娶妻当得阴丽华。”
    更始元年六月，遂纳后于宛当成里，时年十九。及光武为司隶校尉，方西之洛阳，令后归新野。及邓奉起兵，后兄识为之将，后随家属徙U阳，止于奉舍。

　　注[一]谥法曰：“执德遵业曰烈。”东观记：“有阴子公者，生子方，方生幼公，公生君孟，名睦，即后之父也。”今世本“睦”作“陆”。
    光武即位，令侍中傅俊迎后，与胡阳、宁平主诸宫人俱到洛阳，以后为贵人。[一]　　帝以后雅性宽仁，欲崇以尊位，后固辞，以郭氏有子，终不肯当，故遂立郭皇后。建武四年，从征彭宠，生显宗于元氏。九年，有盗劫杀后母邓氏及弟欣，[二]　　帝甚伤之，乃诏大司空曰：“吾微贱之时，娶于阴氏，因将兵征伐，遂各别离。
    幸得安全，俱脱虎口。[三]以贵人有母仪之美，宜立为后，而固辞弗敢当，列于媵妾。[四]朕嘉其义让，许封诸弟。未及爵土，而遭患逢祸，母子同命，愍伤于怀。小雅曰：‘将恐将惧，惟予与汝。将安将乐，汝转□予。’[五]风人之戒，可不慎乎？其追爵谥贵人父陆为宣恩哀侯，弟欣为宣义恭侯，以弟就嗣哀侯后。及尸柩在堂，使太中大夫拜授印绶，如在国列侯礼。魂而有灵，嘉其宠荣！”

　　注[一]宁平，县，属淮阳，故城在今亳州谷阳县西南。
    注[二]音欣。
    注[三]庄子曰，孔子见盗跖，谓柳下惠曰：“几不免于虎口。”
    注[四]尔雅曰：“媵，送也。”孙炎曰：“送女曰媵。”
    注[五]谷风之诗。
    十七年，废皇后郭氏而立贵人。制诏三公曰：“皇后怀执怨怼，数违教令，不能抚循它子，训长异室。宫闱之内，若见鹰r。[一]既无关雎之德，而有吕、霍之风，岂可托以幼孤，恭承明祀。今遣大司徒涉、[二]宗正吉持节，其上皇后玺绶。阴贵人乡里良家，归自微贱。[三]'自我不见，于今三年。’[四]宜奉宗庙，为天下母。主者详案旧典，时上尊号。异常之事，非国休福，不得上寿称庆。”后在位恭俭，少嗜玩，不喜笑谑。性仁孝，多矜慈。七岁失父，虽已数十年，言及未曾不流涕。帝见，常叹息。

　　注[一]尔雅曰：“宫中小门谓之闱。”
    注[二]戴涉也。
    注[三]公羊传曰：“妇人谓嫁曰归。”
    注[四]诗豳风东山之词也。
    显宗即位，尊后为皇太后。永平三年冬，帝从太后幸章陵，置酒旧宅，会阴、邓故人诸家子孙，并受赏赐。七年，崩，在位二十四年，年六十，合葬原陵。
    明帝性孝爱。追慕无已。十七年正月，当谒原陵，夜梦先帝、太后如平生欢。
    既寤，悲不能寐，即案历，明旦日吉，遂率百官及故客上陵。其日，降甘露于陵树，帝令百官采取以荐。会毕，帝从席前伏御a，视太后镜奁中物，[一]感动悲涕，令易脂泽装具。左右皆泣，莫能仰视焉。

　　注[一]奁，镜匣也。音廉。
    明德马皇后讳某，[一]伏波将军援之小女也。少丧父母。兄客卿敏惠早夭，母蔺夫人悲伤发疾慌惚。后时年十岁，干理家事，□制僮御，[二]内外谘禀，事同成人。初，诸家莫知者，后闻之，咸叹异焉。后尝久疾，太夫人令筮之，筮者曰：“此女虽有患状而当大贵，兆不可言也。”后又呼相者使占诸女，见后，大惊曰：“我必为此女称臣。然贵而少子，若养它子者得力，乃当u于所生。”

　　注[一]谥法曰：“忠和纯淑曰德。”讳某者，史失其名。下皆类此。
    注[二]干，正也。广雅曰“僮、御，皆使者”也。
    初，援征五溪蛮，卒于师，虎贲中郎将梁松、黄门侍郎窦固等因谮之，由是家益失耍又数为权贵所侵侮。后从兄严不胜忧愤，白太夫人绝窦氏婚，求进女掖庭。乃上书曰：“臣叔父援孤恩不报，[一]而妻子特获恩全，戴仰陛下，为天为父。人情既得不死，便欲求福。窃闻太子、诸王妃匹未备，援有三女，大者十五，次者十四，小者十三，仪状发肤，上中以上。[二]皆孝顺小心，婉静有礼。[三]愿下相工，简其可否。如有万一，援不朽于黄泉矣。又援姑姊妹并为成帝婕妤。葬于延陵。臣严幸得蒙恩更生，冀因缘先姑，当充后宫。”由是选后入太子宫。时年十三。奉承阴后，傍接同列，礼则修备，上下安之。遂见宠异，常居后堂。

　　注[一]孤，负也。
    注[二]东观记曰：“明帝马皇后美发，为四起大髻，但以发成，尚有余，绕髻三匝。眉不施黛，独左眉角小缺，补之如粟。常称疾而终身得意。”

　　注[一]婉，顺。
    显宗即位，以后为贵人。时后前母姊女贾氏亦以选入，生肃宗。帝以后无子，命令养之。谓曰：“人未必当自生子，但患爱养不至耳。”后于是尽心抚育，劳悴过于所生。肃宗亦孝性淳笃，恩性天至，母子慈爱，始终无纤介之闲。[一]　　后常以皇嗣未广，每怀忧叹，荐达左右，若恐不及。后宫有进见者，每加慰纳。
    若数所宠引，辄增隆遇。永平三年春，有司奏立长秋宫，[二]帝未有所言。皇太后曰：“马贵人德冠后宫，即其人也。”遂立为皇后。

　　注[一]纤介犹细微也。闲，隙也。
    注[二]皇后所居宫也。长者久也，秋者万物成孰之初也，故以名焉。请立皇后，不敢指言，故以宫称之。
    先是数日，梦有小飞虫无数赴着身，又入皮肤中而复飞出。既正位宫闱，愈自谦肃。身长七尺二寸，方口，美发。能诵易，好读春秋、楚辞，尤善周官、董仲舒书。[一]常衣大练，裙不加缘。[二]朔望诸姬主朝请，[三]望见后袍衣n，反以为绮e，就视，乃笑。后辞曰：“此缯特宜染色，故用之耳。”六宫莫不叹息。帝尝幸苑囿离宫，后辄以风邪露雾为戒，辞意款备，多见详择。帝幸濯龙中，[四]并召诸才人，下邳王已下皆在侧，请呼皇后。帝笑曰：“是家志不好乐，虽来无欢。”是以游娱之事希尝从焉。

　　注[一]周官，周礼也。仲舒书，玉杯、蕃露、清明、竹林之属也。蕃音繁。
    注[二]大练，大帛也。杜预注左传曰：“大帛，厚缯也。”太后兄廖上书曰“今陛下躬服厚缯”是也。
    注[三]汉律春曰朝，秋曰请。
    注[四]续汉志曰，濯龙，园名也，近北宫。
    十五年，帝案地图，将封皇子，悉半诸国。后见而言曰：“诸子裁食数县，于制不已俭乎？”帝曰：“我子岂宜与先帝子等乎？岁给二千万足矣。”时楚狱连年不断，囚相证引，坐系者甚众。后虑其多滥，乘闲言及，恻然。帝感悟之，夜起仿担为思所纳，[一]卒多有所降宥。时诸将奏事及公卿较议难平者，[二]　　帝数以试后。后辄分解趣理，各得其情。每于侍执之际，辄言及政事，多所毗补，而未尝以家私干。*(欲)**[故]*宠敬日隆，始终无衰。

　　注[一]思后所纳之言。
    注[二]广雅曰：“较，明也。”
    及帝崩，肃宗即位，尊后曰皇太后。诸贵人当徙居南宫，太后感析别之怀，各赐王赤绶，加安车驷马，白越三千端，[一]杂帛二千匹，黄金十斤。自撰显宗起居注，削去兄防参医药事。帝请曰：“黄门舅旦夕供养且一年，即无镆欤又不录勤劳，无乃过乎！”太后曰：“吾不欲令后世闻先帝数亲后宫之家，故不着也。”

　　注[一]白越，越布。
    建初元年，*[帝]*欲封爵诸舅，太后不听。明年夏，大旱，言事者以为不封外戚之故，有司因此上奏，宜依旧典。[一]太后诏曰：“凡言事者皆欲媚朕以要福耳。昔王氏五侯同日俱封，[二]其时黄雾四塞，不闻澍雨之应。又田`、窦婴，宠贵横恣，倾覆之祸，为世所传。[三]故先帝防慎舅氏，不令在枢机之位。[四]　　诸子之封，裁令半楚、淮阳诸国，常谓‘我子不当与先帝子等’。今有司柰何欲以马氏比阴氏乎！吾为天下母，而身服大练，食不求甘，左右但着帛布，无香熏之饰者，欲身率下也。以为外亲见之，当伤心自□，但笑言太后素好俭。前过濯龙门上，见外家问起居者，车如流水，马如游龙，仓头衣绿□，领袖正白，[五]顾视御者，不及远矣。故不加谴怒，但绝岁用而已，冀以默愧其心，而犹懈怠，无忧国忘家之虑。知臣莫若君，况亲属乎？吾岂可上负先帝之旨，下亏先人之德，重袭西京败亡之祸哉！”固不许。[六]

　　注[一]汉制，外戚以恩泽封侯，故曰旧典也。
    注[二]成帝封太后弟王谭、王商、王立、王根、王逢时等，同时为关内侯。
    注[三]田`，景帝王皇后同母弟武安侯也。为丞相，贪骄，与淮南王霸上私语。
    后薨，武帝曰：“使武安侯在者，族矣！”窦婴，文帝窦皇后从兄子魏其侯也，为丞相，坐与灌夫朋党□也。
    注[四]枢机，近要之官也。春秋运斗枢曰：“北斗，第一天枢，第二I，第三机也。”
    注[五]□，臂衣，今之臂鞴，以缚左右手，于事便也。
    注[六]西京外戚吕禄、吕产、窦婴、上官桀安父子、霍禹等皆被诛。
    帝省诏悲叹，复重请曰：“汉兴，舅氏之封侯，犹皇子之为王也。太后诚存谦虚，柰何令臣独不加恩三舅乎？且]尉年尊，两校尉有大病，[一]如令不讳，使臣长抱刻骨之恨。宜及吉时，不可稽留。”

　　注[一]]尉，太后兄廖。两校尉，兄防、兄光也。
    太后报曰：“吾反复念之，思令两善。岂徒欲获谦让之名，而使帝受不外施之嫌哉！[一]昔窦太后欲封王皇后之兄，[二]丞相条侯言受高祖约，无军功，非刘氏不侯。[三]今马氏无功于国，岂得与阴、郭中兴之后等邪？常观富贵之家，禄位重叠，犹再实之木，其根必伤。[四]且人所以愿封侯者，欲上奉祭祀，下求温饱耳。今祭祀则受四方之珍，衣食则蒙御府余资，斯岂不足，而必当得一县乎？吾计之孰矣，勿有疑也。夫至孝之行，安亲为上。今数遭变异，谷价数倍，忧惶昼夜，不安坐卧，而欲先营外封，违慈母之拳拳乎！[五]吾素刚急，有匈中气，不可不顺也。若阴阳调和，边境清静，然后行子之志。吾但当含饴弄孙，[六]不能复关政矣。”

　　注[一]以恩泽封爵外家为外施也。
    注[二]窦太后，文帝后也。王皇后，景帝后也。兄即王信，后封为盖侯。
    注[三]条侯，周亚夫也。前书曰：“高帝与功臣约，非刘氏不王，非有功不侯。
    不如约，天下共击之。”
    注[四]文子曰“再实之木根必伤，掘臧之家后必殃”也。
    注[五]拳拳犹勤勤也，音权。
    注[六]方言曰：“饴，饧也。陈、楚、宋、]之闲通语。”
    时新平主家御者失火，延及北阁后殿。太后以为己过，起居不欢。时当谒原陵，自引守备不慎，X见陵园，遂不行。初，太夫人葬，起坟微高，太后以为言，兄廖等实时减削。其外亲有谦素义行者，辄假借温言，赏以财位。如有纤介，则先见严恪之色，然后加谴。其美车服不轨法度者，便绝属籍，遣归田里。广平、钜鹿、乐成王车骑朴素，无金银之饰，帝以白太后，太后即赐钱各五百万。
    于是内外从化，被服如一，诸家惶恐，倍于永平时。乃置织室，蚕于濯龙中，[一]　　数往观视，以为娱乐。常与帝旦夕言道政事，及教授诸小王，论议经书，述叙平生，雍和终日。

　　注[一]前书有东织、西织，属少府，平帝改名织室。
    四年，天下丰稔，方垂无事，帝遂封三舅廖、防、光为列侯。并辞让，愿就关内侯。太后闻之，曰：“圣人设教，各有其方，知人情性莫能齐也。[一]吾少壮时，但慕竹帛，志不顾命。[二]　　今虽已老，而复‘戒之在得’，[三]故日夜惕厉，思自降损。[四]居不求安，食不念饱。冀乘此道，不负先帝。所以化导兄弟，共同斯志，欲令瞑目之日，无所复恨。何意老志复不从哉？万年之日长恨矣！”廖等不得已，受封爵而退位归第焉。

　　注[一]礼记王制曰：“凡居人材，必因天地寒暖燥湿，广谷大川异制，人居其闲异俗。修其教不易其俗，齐其政不易其宜。中国戎夷五方之人，皆有性也，不可推移。”
    注[二]言少慕古人，书名竹帛，不顾命之长短。
    注[三]论语孔子曰：“少之时，戒之在色；及其老也，戒之在得。”得，贪啬也。
    言弥复吝惜封爵，不欲滥封亲戚也。
    注[四]惕，惧也。厉，危也。
    太后其年寝疾，不信巫祝小医，数□绝祷祀。至六月，崩。在位二十三年，年四十余。合葬显节陵。
    贾贵人，南阳人。建武末选入太子宫，中元二年生肃宗，而显宗以为贵人。帝既为太后所养，专以马氏为外家，故贵人不登极位，贾氏亲族无受宠荣者。及太后崩，乃策书加贵人王赤绶，[一]安车一驷，永巷宫人二百，[二]御府杂帛二万匹，大司农黄金千斤，钱二千万。诸史并阙后事，故不知所终。

　　注[一]续汉书曰诸侯王赤绶也。
    注[二]永巷，宫中署名也，后改为掖庭。永巷宫人，即官婢也。
    章德窦皇后讳某，扶风平陵人，大司*(徒)**[空]*融之曾孙也。祖穆，父勋，坐事死，事在窦融传。勋尚东海恭王强女a阳公主，后其长女也。家既废坏，数呼相工问息耗，[一]见后者皆言当大尊贵，非臣妾容貌。年六岁能书，亲家皆奇之。建初二年，后与女弟俱以选例入见长乐宫，进止有序，风容甚盛。肃宗先闻后有才色，数以讯诸姬傅。[二]及见，雅以为美，马太后亦异焉，因入掖庭，见于北宫章德殿。后性敏给，倾心承接，称誉日闻。明年，遂立为皇后，妹为贵人。七年，追爵谥后父勋为安成思侯。[三]后宠幸殊特，专固后宫。

　　注[一]薛氏韩诗章句曰：“耗。恶也。”息耗犹言善恶也。
    注[二]讯，问也。傅谓傅母。
    注[三]安成，县，属汝南郡，故城在今豫州吴房县东南。
    初，宋贵人生皇太子庆，梁贵人生和帝。后既无子，并疾忌之，数闲于帝，渐致n嫌。因诬宋贵人挟邪媚道，遂自杀，废庆为清河王，语在庆传。
    梁贵人者，锴醉侯梁竦之女也。少失母，为伯母舞阴长公主所养。[一]年十六，亦以建初二年与中姊俱选入掖庭为贵人。四年，生和帝。后养为己子。欲专名外家而忌梁氏。八年，乃作飞书以陷竦，[二]竦坐诛，贵人姊妹以忧卒。
    自是宫房孪，[三]后爱日隆。

　　注[一]长公主，光武女，梁松尚焉。
    注[二]飞书，若今匿名书也。
    注[三]拢惧也，音牒。周书曰“临捕以威，而气戮濉币病
    及帝崩，和帝即位，尊后为皇太后。皇太后临朝，尊母a阳公主为长公主，益汤沐邑三千户，兄宪，弟笃、景，并显贵，□威权，后遂密谋不轨，永元四年，发觉被诛。
    九年，太后崩，未及葬，而梁贵人姊*(□)**[]*[一]上书陈贵人枉殁之状。
    太尉张T、司徒刘方、司空张奋上奏，依光武黜吕太后故事，[二]贬太后尊号，不宜合葬先帝。百官亦多上言者。帝手诏曰：“窦氏虽不遵法度，而太后常自减损。朕奉事十年，深惟大义，礼，臣子无贬尊上之文。恩不忍离，义不忍亏。
    案前世上官太后亦无降黜，[三]其勿复议。”于是合葬敬陵。在位十八年。

　　注[一]音一计反。
    注[二]中元元年，黜吕后不宜配食高庙。
    注[三]上官太后，昭帝后也。父安与燕王谋反诛。太后以年少，又霍光外孙，故不废也。
    帝以贵人酷殁，敛葬礼阙，乃改殡于承光宫，上尊谥曰恭怀皇后，[一]追服丧制，百官缟素，与姊大贵人俱葬西陵，仪比敬园。[二]

　　注[一]谥法曰：“敬事尊上曰恭，慈仁哲行曰怀。”
    注[二]敬园，安帝祖母宋贵人之园也。
    和帝阴皇后讳某，光烈皇后兄执金吾识之曾孙也。后少聪慧，善书。永元四年，选入掖庭，以先后近属，故得为贵人。有殊宠。八年，遂立为皇后。
    自和熹邓后入宫，[一]爱宠稍衰，数有恚恨。后外祖母邓朱出入宫掖。十四年夏，有言后与朱共挟巫蛊道，[二]事发觉，帝遂使中常侍张慎与尚书陈镉谝赐ビ杂考案之。朱及二子奉、毅与后弟轶、辅、敞辞语相连及，以为祠祭祝诅，大逆无道。奉、毅、辅考死狱中。帝使司徒鲁恭持节赐后策，上玺绶，迁于桐宫，以忧死。立七年，葬临平亭部。[三]父特进纲自杀，轶、敞及朱家属徙日南比景县，宗亲外内昆弟皆免官还田里。永初四年，邓太后诏赦阴氏诸徙者悉归故郡，还其资财五百余万。

　　注[一]熹音许其反。
    注[二]巫师为蛊，故曰巫蛊。左传注曰：“蛊，惑也。”
    注[三]葬于亭部内之地也。
    和熹邓皇后讳绥，[一]太傅禹之孙也。父训，护羌校尉；母阴氏，光烈皇后从弟女也。后年五岁，太傅夫人爱之，自为翦发。夫人年高目冥，误伤后额，忍痛不言。左右见者怪而问之，后曰：“非不痛也，太夫人哀怜为断发，难伤老人意。故忍之耳。”六岁能史书，[二]十二通诗、论语。诸兄每读经传，辄下意难问。[三]志在典籍，不问居家之事。母常非之，曰：“汝不习女工以供衣服，乃更务学，宁当举博士邪？”后重违母言，昼修妇业，暮诵经典，家人号曰“诸生”。父训异之，事无大小，辄与详议。

　　注[一]蔡邕曰：“谥法，有功安人曰熹。”
    注[二]史书，周宣王太史□所作大篆十五篇也。前书曰“教学童之书”也。
    注[三]下意犹出意也。
    永元四年，当以选入，会训卒，后昼夜号泣，终三年不食盐菜，憔悴毁容，亲人不识之。后尝梦扪天，[一]荡荡正青，若有钟乳状，乃仰嗽饮之。以讯诸占梦，言尧梦攀天而上，汤梦及天而F之，[二]斯皆圣王之前占，吉不可言。又相者见后惊曰：“此成汤之法也。”[三]家人窃喜而不敢宣。后叔父陔言：“常闻活千人者，子孙有封。兄训为谒者，使修石臼河，岁活数千人。天道可信，家必蒙福。”初，太傅禹叹曰：
    "吾将百万之众，未尝妄杀一人，其后世必有兴者。”

　　注[一]扪，摸也。
    注[二]F音是。
    注[三]续汉书曰：“相者待诏相工苏大曰：‘此成汤之骨法。’”七年，后复与诸家子俱选入宫。后长七尺二寸，姿颜姝丽，[一]绝异于众，左右皆惊。八年冬，入掖庭为贵人，时年十六。恭肃小心，动有法度。承事阴后，夙夜战兢。接抚同列，常克己以下之，虽宫人隶役，皆加恩借。帝深嘉爱焉。
    及后有疾，特令后母兄弟入视医药，不限以日数。后言于帝曰：“宫禁至重，而使外舍久在内省，[二]上令陛下有幸私之讥，下使贱妾获不知足之谤。上下交损，诚不愿也。”帝曰：“人皆以数入为荣，贵人反以为忧，深自抑损，诚难及也。”每有燕会，诸姬贵人竞自修整，簪珥光采，Y裳鲜明，[三]而后独着素，装服无饰。其衣有与阴后同色者，实时解易。若并时进见，则不敢正坐离立，行则偻身自卑。[四]帝每有所问，常逡巡后对，不敢先阴后言。帝知后劳心曲体，叹曰：“修德之劳，乃如是乎！”后阴后渐n，每当御见，辄辞以疾。时帝数失皇子，后忧继嗣不广，恒垂涕叹息，数选进才人，以博帝意。

　　注[一]姝，美色也。诗曰：“彼姝者子。”
    注[二]外舍，外家。
    注[三]说文曰：“簪，笄也。珥，也，以玉充耳。”释名曰：“妇人上服曰Y。”
    注[四]离，并也。礼记曰：“离坐离立，无往参焉。”
    阴后见后德称日盛，不知所为，遂造祝诅，欲以为害。帝尝寝病危甚，阴后密言：“我得意，不令邓氏复有遗类！”后闻，乃对左右流涕言曰：“我竭诚尽心以事皇后，竟不为所佑，而当获罪于天。妇人虽无从死之义，然周公身请武王之命，[一]越姬心誓必死之分，[二]上以报帝之恩，中以解宗族之祸，下不令阴氏有人豕之讥。”[三]即欲饮药，宫人赵玉者固禁之，因诈言属有使来，上疾已愈。后信以为然，乃止。明日，帝果瘳。

　　注[一]武王有疾，周公为之请命于大王、王季、文王，曰“若尔三王有丕子之责于天，以旦代某之身”也。
    注[二]越姬，楚昭王之姬，越王句践女也。昭王燕游，越姬从，谓姬曰：“乐乎？”
    对曰：“乐则乐矣，而不可久也。”王曰：“愿与子生死若此。”姬曰：“君王乐游，要妾以死，不敢闻命。”后王病，有赤云夹日如飞鸟。王问周太史。史曰：
    "是害王身，请移于将相。”王曰：“将相于孤，犹股肱也。”不听。姬曰：“大哉君王之德。妾请从王死矣。昔日游乐，是以不敢听命，今君王复礼，国人为君王死，何况妾乎？妾愿先驱狐狸于地下。昔日口虽不言，心许之矣。
    妾闻信者不负其心。”遂自杀。故曰“心誓”。事见列女传也。
    注[三]高帝爱幸戚夫人。帝崩，吕太后断夫人手足，去眼熏耳，使居鞠室中，名曰“人彘”也。
    十四年夏，阴后以巫蛊事废，后请救不能得，帝便属意焉。后愈称疾笃，深自闭绝。会有司奏建长秋宫，帝曰：“皇后之尊，与朕同体，承宗庙，母天下，岂易哉！唯邓贵人德冠后庭，乃可当之。”至冬，立为皇后。辞让者三，然后即位。手书表谢，深陈德薄，不足以充小君之选。是时，方国贡献，竞求珍丽之物，自后即位，悉令禁绝，岁时但供纸墨而已。帝每欲官爵邓氏，后辄哀请谦让，故兄骘终帝世不过虎贲中郎将。
    元兴元年，帝崩，长子平原王有疾，而诸皇子夭没，前后十数，后生者辄隐秘养于人闲。殇帝生始百日，后乃迎立之。尊后为皇太后，太后临朝。和帝葬后，宫人并归园，太后赐周、冯贵人策曰：“朕与贵人托配后庭，共欢等列，十有余年。不获福佑，先帝早□天下，孤心茕茕，[一]靡所瞻仰，夙夜永怀，感怆发中。今当以旧典分归外园，惨结增叹，燕燕之诗，曷能喻焉？[二]其赐贵人王青盖车，采饰辂，骖马各一驷，黄金三十斤，杂帛三千匹，白越四千端。”又赐冯贵人王赤绶，以未有头上步摇、环佩，加赐各一具。[三]

　　注[一]茕茕，孤特之貌也。诗曰：“茕茕在疚。”
    注[二]诗f*(墉)*序曰：“]庄姜送归妾也。”其诗曰：“燕燕于飞，差池其羽。
    之子于归，远送于野。瞻望不及，泣涕如雨。”
    注[三]周礼“王后首服为副”，所以副首为饰，若今步摇也。释名曰：“皇后首副，其上有垂珠，步则摇也。”
    是时新遭大忧，法禁未设。宫中亡大珠一箧，太后念，欲考问，必有不辜。乃亲阅宫人，观察颜色，实时首服。又和帝幸人吉成，御者共枉吉成以巫蛊事，遂下掖庭考讯，辞证明白。太后以先帝左右，待之有恩，平日尚无恶言，今反若此，不合人情，更自呼见实核，果御者所为。莫不叹服，以为圣明。常以鬼神难征，淫祀无福，乃诏有司罢诸祠官不合典礼者。又诏赦除建武以来诸犯妖恶，及马、窦家属所被禁锢者，皆复之为平人。减大官、导官、尚方、内者服御珍膳靡丽难成之物，[一]自非供陵庙，稻梁米得导择，朝夕一肉饭而已。旧大官汤官经用岁且二万万，[二]太后□止，*(曰)**[日]*杀省珍费，自是裁数千万。及郡国所贡，皆减其过半。悉斥卖上林鹰犬。其蜀、汉扣器九带佩刀，并不复调。[三]止画工三十九种。又御府、尚方、织室锦绣、冰纨、绮e、金银、珠玉、犀象、h瑁、雕镂D弄之物，皆绝不作。离宫别馆储峙米L薪炭，悉令省之。[四]又诏诸园贵人，其宫人有宗室同族若羸老不任使者，令园监实核上名，自御北宫增喜观阅问之，恣其去留，即日免遣者五六百人。

　　注[一]汉官仪曰：“大官，主膳羞也。”前书音义曰：“导官，主导择米以供祭祀。尚方，掌工作刀□诸物及刻玉为器。”汉官仪曰：“内者，主帷帐。”并署名也。
    注[二]经，常也。
    注[三]蜀，蜀郡也。汉，广汉郡也。二郡主作供进之器，元帝时贡禹上书“蜀、广汉主金银器，各用五百万”是也。扣音口，以金银缘器也。
    注[四]储峙犹蓄积也。L，干饭。
    及殇帝崩，太后定策立安帝，犹临朝政。以连遭大忧，百姓苦役，[一]殇帝康陵方中秘藏，[二]及诸工作，事事减约，十分居一。

　　注[一]大忧谓和帝、殇帝崩。
    注[二]方中，陵中也。藏之中，故言秘也。
    诏告司隶校尉、河南尹、南阳太守曰：“每览前代外戚宾客，假借威权，轻薄，[一]至有浊乱奉公，为人患苦。咎在执法怠懈，不辄行其罚故也。今车骑将军骘等虽怀敬顺之志，而宗门广大，姻戚不少，宾客奸猾，多干禁宪。[二]　　其明加检□，勿兼容护。”自是亲属犯罪，无所假贷。太后愍阴氏之罪废，赦其徙者归乡，□还资财五百余万。永初元年，爵号太夫人为新野君，万户供汤沐邑。[三]

　　注[一]言遽也。音七洞反。音洞。
    注[二]干，犯也。
    注[三]汤沐者，取其赋税以供汤沐之具也。
    二年夏，京师旱，亲幸洛阳寺录冤狱。有囚实不杀人而被考自诬，羸困舆见，畏吏不敢言，将去，举头若欲自诉。太后察视觉之。即呼还问状，具得枉实，实时收洛阳令下狱抵罪。行未还宫，澍雨大降。
    三年秋，太后体不安，左右忧惶，祷请祝辞，愿得代命。太后闻之，即谴怒，切□掖庭令以下，但使谢过祈福，不得妄生不祥之言。旧事，岁终当飨遣]士，[一]大傩逐疫。[二]太后以阴阳不和，军旅数兴，诏飨会勿设戏作乐，减逐疫E子之半，[三]悉罢象橐驼之属。丰年复故。太后自入宫掖，从曹大家受经书，兼天文、g数。昼省王政，夜则诵读，而患其谬误，惧乖典章，乃博选诸儒刘珍等及博士、议郎、四府掾史五十余人，诣东观雠校传记。[四]事毕奏御，赐葛布各有差。又诏中官近臣于东观受读经传，以教授宫人，左右习诵，朝夕济济。及新野君薨，太后自侍疾病，至乎终尽，忧哀毁损，事加于常。赠以长公主赤绶、东园秘器、玉衣绣衾，[五]又赐布三万匹，钱三千万。骘等遂固让钱布不受。使司空持节护丧事，仪比东海恭王，谥曰敬君。太后谅既终，[六]　　久旱，太后比三日幸洛阳，录囚徒，理出死罪三十六人，耐罪八十人，其余减罪死右趾已下至司寇。

　　注[一]旧事，]士得代归者，上亲飨焉。前书盖宽饶传曰“岁尽交代，上临飨罢]卒”是也。
    注[二]礼记月令：“*[命]*有*[司]*大傩，旁磔，*[出]*土牛，以送寒气。”郑玄注云：“傩，阴气也。此月之中，日历虚、危，有坟墓四星之气为厉鬼，随强阴出以害人。”故傩漤之也。
    注[三]E子，逐疫之人也，音振。薛综注西京赋云：“E之言善也，善童幼子也。”
    续汉书曰：“大傩，选中黄门子弟，年十岁以上，十二以下，百二十人为E子。
    皆赤帻皂制，执大P。”
    注[四]雠，对也。
    注[五]东园，署名，属少府。主作凶器，故言秘也。
    注[六]谅，居丧之庐也。或为“谅阴”。谅，信也；阴，默也。言居忧信默不言。
    七年正月，初入太庙，斋七日，赐公卿百僚各有差。庚戌，谒宗庙，率命妇k妾相礼仪，[一]与皇帝交献亲荐，成礼而还。[二]因下诏曰：“凡供荐新味，多非其节，或郁养强孰，或穿掘萌牙，味无所至而夭折生长，岂所以顺时育物乎！
    传曰：‘非其时不食。’[三]自今当奉祠陵庙及给御者，皆须时乃上。”凡所省二十三种。

　　注[一]相，助也。仪礼曰：“命夫者，男子之为大夫也。命妇者，大夫之妻也。”
    注[二]周礼，宗庙祭之日，旦，王服衮冕而入，立于阼；后服副t，从王而入。
    王以圭瓒酌郁鬯以献尸，次后以璋瓒酌郁鬯以献尸，此谓交献也。卒事凡九献焉。
    注[三]论语曰：“不时不食。”言非其时物则不食之。前书邵信臣曰：“不时之物，有伤于人，不宜以奉供养。”
    自太后临朝，水旱十载，四夷外侵，盗贼内起。每闻人饥，或达旦不寐，而躬自减彻，以救灾□，故天下复平，岁还丰穰。
    元初五年，平望侯刘毅[一]以太后多德政，欲令早有注记，上书安帝曰：“臣闻易载羲农而皇德着，[二]书述唐虞而帝道崇，故虽圣明，必书功于竹帛，流音于管弦。[三]伏惟皇太后膺大圣之姿，体乾坤之德，[四]齐踪虞妃，比迹任姒。
    [五]孝悌慈仁，允恭节约，杜绝奢盈之源，防抑逸欲之兆。正位内朝，流化四海。[六]及元兴、延平之际，国无储副，仰观干象，参之人誉，援立陛下为天下主，永安汉室，绥静四海。又遭水潦，东州饥荒。[七]垂恩元元，冠盖交路，菲薄衣食，躬率k下，损膳解骖，以赡黎苗。[八]恻隐之恩，犹视赤子。[九]　　克己引愆，显扬仄陋。崇晏晏之政，[一０]敷在宽之教。[一一]兴灭国，继绝世，录功臣，复宗室。追还徙人，蠲除禁锢。政非惠和，不图于心；制非旧典，不访于朝。弘德洋溢，充塞宇宙；[一二]洪泽丰沛，漫衍八方。华夏乐化，戎狄混并。丕功着于大汉，硕惠加于生人。巍巍之业，可闻而不可及；荡荡之勋，可诵而不可名。古之帝王，左右置史；[一三]汉之旧典，世有注记。夫道有夷崇，治有进退。若善政不述，细异辄书，是为尧汤负洪水大旱之责，而无咸熙假天之美；[一四]高宗成王有雉g迅风之变，而无中兴康宁之功也。[一五]上考诗书，有虞二妃，周室三母，[一六]修行佐德，[一七]思不u阈。[一八]未有内遭家难，外遇b害，览总大麓，经营天物，[一九]功德巍巍若兹者也。宜令史官着长乐宫注、圣德颂，以敷宣景耀，勒勋金石，县之日月，[二０]摅之罔极，以崇陛下AA之孝。”帝从之。[二一]

　　注[一]平望，县，属北海郡，今青州北海县西北平望台是也，一名望海台也。
    注[二]易系辞曰：“古者庖羲氏之王天下，仰观*(法)**[象]*于天，俯观法于地，于是始画八卦，以通神明之德，以类万物之情。庖羲氏没，神农氏作，勰疚耜，揉木为耒，耒耜之利，以教天下。”伏羲、神农为三皇，故言皇德也。
    注[三]竹谓简册，帛谓缣素。黄帝以下六代乐，皆所以章显功德，是流音于管弦。
    注[四]易曰：“圣人与天地合其德。”
    注[五]虞妃，即舜妻娥皇、女英也。任，文王母；姒，武王母也。
    注[六]易家人卦曰：“女正位乎内，正家而天下定矣。”礼记曰，东夷、西戎、南蛮、北狄，谓之四海。
    注[七]延平元年，安帝初即位，六州大水，永初元年，禀司隶、兖、豫、徐、冀、并六州贫人也。
    注[八]广雅云：“苗，也。”
    注[九]隐，痛也。尚书曰“若保赤子，惟人其康V”也。
    注[一０]尚书考灵耀曰：“文*(基)**[塞]*晏晏。”
    注[一一]敷，布也。尚书曰：“五教在宽。”
    注[一二]洋溢，言多。
    注[一三]礼记玉藻曰：“动则左史书之，言则右史书之。”
    注[一四]咸，皆也。熙，广也。尚书曰：“庶绩咸熙。”言尧之朝政，功皆广。
    假音格，至也。尚书曰：“佑我烈祖，格于皇天。”言伊尹佐汤，功至于天也。
    尧洪水九载，汤大旱七年。
    注[一五]高宗，殷王也，小乙之子，名武丁。当祭成汤，有飞雉升鼎耳而g，高宗修德，殷道中兴。成王疑周公，乃有雷电大风之变，成王改过，几致刑措也。
    注[一六]尚书曰：“厘降二女于妫I，嫔于虞。”三母谓后稷母姜，文王母大任，武王母大姒也。诗大雅曰：“厥初生人，时维姜。”又曰：“大任有身，生此文王。”又曰“太姒嗣徽音，则百斯男”也。
    注[一七]诗云：“既有烈考，亦有文母。”是佐德。
    注[一八]阈，门限也。左传曰：“妇人送迎不出门，见兄弟不u阈。”
    注[一九]麓，录也。言大录万机之政。书曰“纳于大麓”，又曰“暴殄天物”也。
    注[二０]易曰：“县象着明，莫大于日月。”
    注[二一]广雅曰：“摅，舒也。”孔安国注尚书曰：“AA犹进进也。”
    六年，太后诏征和帝弟济北、河闲王子男女年五岁以上四十余人，又邓氏近亲子孙三十余人，并为开邸第，[一]教学经书，躬自监试。尚幼者，使置师保，朝夕入宫，抚循诏导，恩爱甚渥。[二]乃诏从兄河南尹豹、越骑校尉康等曰：“吾所以引纳k子，置之学官者，实以方今承百王之敝，时俗浅薄，巧伪滋生，五经衰缺，不有化导，将遂陵，故欲锍缡サ溃以匡失俗。传不云乎：‘饱食终日，无所用心，难矣哉！’[三]今末世贵戚食禄之家，温衣美饭，乘坚驱良，[四]　　而面墙术学，不识臧否，[五]斯故祸败所从来也。永平中，四姓小侯皆令入学，[六]所以矫俗厉薄，反之忠孝。先公既以武功书之竹帛，兼以文德教化子孙，[七]　　故能束修，不触罗网。[八]诚令儿曹上述祖考休烈，下念诏书本意，则足矣。
    其勉之哉！”

　　注[一]苍颉篇曰：“邸，舍也。”
    注[二]诏，告也。
    注[三]论语孔子言也。言人终日饱食，不措心于道义。难矣哉，言终无远大也。
    注[四]坚谓好车，良谓善马也。墨子曰：“圣王为衣服之法，坚车良马，不知贵也。”
    注[五]尚书曰“弗学墙面”也。
    注[六]小侯，解见明纪。
    注[七]先公谓邓禹。禹有子十三人，各使守一，故曰文德也。
    注[八]言能自约束修整也。
    康以太后久临朝政，心怀畏惧，托病不朝。太后使内人问之。时宫婢出入，多能有所毁誉，其耆宿者皆称中大人，所使者乃康家先婢，亦自通中大人。康闻，诟之曰：“汝我家出，尔敢尔邪！”婢怒，还说康诈疾而言不逊。太后遂免康官，遣归国，绝属籍。
    永宁二年二月，寝病渐笃，乃乘辇于前殿，见侍中、尚书，因北至太子新所缮宫。还，大赦天下，赐诸园贵人、王、主、k僚钱布各有差。诏曰：“朕以无德，托母天下，而薄佑不天，早离大忧。延平之际，海内无主，元元□运，危于累卵。[一]勤勤苦心，不敢以万乘为乐，上欲不欺天愧先帝，下不违人负宿心，诚在济度百姓，以安刘氏。自谓感彻天地，当蒙福祚，而丧祸内外，伤痛不绝。
    [二]顷以废病沉滞，久不得侍祠，自力上原陵，加逆唾血，遂至不解。存亡大分，无可柰何。公卿百官，其勉尽忠恪，以辅朝廷。”三月崩。在位二十年，年四十一。合葬顺陵。

　　注[一]说苑曰：“晋灵公骄奢，造九层之台，国困人贫，耻功不成。令曰：‘左右谏者斩也。’荀息乃求见。公曰：‘谏邪？’息曰：‘不敢。臣能累十二博溃加九鸡子其上。’公曰：‘危哉。’息曰：‘复有危于此者。公为九层之台，男女不得耕织，社稷一灭，君何所望！’君曰：‘寡人之过。’乃坏台焉。”
    注[二]内外谓新野君薨及和、殇二帝崩也。
    论曰：邓后称制终身，号令自出，术谢前政之良，身阙明辟之义，[一]至使嗣主侧目，敛衽于虚器，[二]直生怀懑，悬书于象魏。[三]借之仪者，殆其惑哉！
    [四]然而建光之后，王柄有归，[五]遂乃名贤戮辱，便孽党进，[六]衰局来，兹焉有征。[七]故知持权引谤，所幸者非己；焦心恤患，自强者唯国。[八]是以班母一说，阖门辞事；[九]爱侄微愆，髡剔谢罪。[一０]将杜根逢诛，未值其诚乎！[一一]但蹊田之牛，夺之已甚。[一二]

　　注[一]前政谓周公也。辟，君也。尚书曰“朕复子明辟”，言周公摄位，复还成王。今太后不还，故曰阙也。
    注[二]器谓神器，谕帝位也。
    注[三]象魏，阙也。直生，杜根等上书，请太后还政。
    注[四]借犹假也。殆，近也。言太后不还政于安帝，近可惑也。
    注[五]太后建光之中崩，归政安帝。
    注[六]帝宠用乳母王圣及其女伯荣，出入宫掖，通传奸赂，太尉杨震及邓骘等皆被中官谮诛也。
    注[七]荆败也。安帝临政，衰败逾甚，故曰有征也。
    注[八]言执持朝权以招谤者，所幸不为己身，唯忧国也。
    注[九]太后兄大将军骘，以母忧上书乞身，太后不许，以问班昭，乃许之。语见昭传也。
    注[一０]太后兄骘子凤受遗事泄，骘遂髡妻及凤以谢天下。语见骘传。
    注[一一]诚，信也。言未为太后所信。
    注[一二]左传申叔时曰：“牵牛以蹊人之田而夺之牛，牵牛以蹊者信有罪矣，而夺之牛，罚已重矣。”此喻杜根。上书虽曰有罪，太后杀之为过甚也。
    校勘记

　　三九八页四行女御*[掌]*□于王之燕寝据今本周礼补。按：前后皆有“掌”字，明此脱。
    三九九页八行宫备七国按：文选“宫”作“官”，李善注谓当秦之时，凡有七国，秦并其六国，故内职皆备置之，而爵列八品焉。据此，似李所见本作“官”，而章怀所据本则作“宫”也。
    四００页八行而防*(闲)**[闲]*未笃据汲本、殿本改。
    四００页一六行唯秦芈太后始摄政事按：“芈”原斗“芊”，各本同，今改正。
    四０二页八行真定胰艘舶矗骸摇钡弊鳌f”，其字□禾，各本皆未正。
    四０二页一三行帝善况小心谨慎按：校补引钱大昭说，谓“善”闽本作“美”。
    四０三页一二行葬于北芒按：集解引汪文台说，谓御览百三十七引续汉书作“葬北陵”。
    四０三页一四行数授赏赐刊误谓案文“授”当作“受”。
    四０六页一四行七岁失父按：袁纪作“十岁丧父”。
    四０六页一五行言及未曾不流涕按：汲本、殿本“曾”作“尝”。
    四一０页八行*(欲)**[故]*宠敬日隆据殿本、集解本改。按：集解引惠栋说，谓“故”旧本作“欲”，李氏改作“故”。
    四一０页一二行白越三千端按：御览八一八引“白越”作“越帛”。
    四一一页一行*[帝]*欲封爵诸舅按：张森楷校勘记谓k书治要“欲”上有“帝”字，当依添。今据补。
    四一一页一五行枢机近要之官也按：“官”原斗“宫”，径改正。
    四一三页三行文子曰按：“文”原斗“太”，径据汲本、殿本改正。
    四一三页八行赏以财位按：集解引何焯说，谓“位”字疑。校补谓“位”当作“物”，转写之斗。
    四一五页三行大司*(徒)**[空]*融之曾孙也张森楷校勘记谓案光武纪及窦融传，融止为大司空，未尝为大司徒，“徒”当作“空”。按：张说是，今据改。
    四一六页九行梁贵人姊*(□)**[]*据梁竦传改。按：集解引惠栋说谓袁纪作“凭”。
    四一八页五行夫人年高目冥按：御览四一五引，“冥”作“g”。
    四一八页一二行下意犹出意也汲本、殿本“出意”作“出气”。按：校补谓下意犹出意者，谓别出己意，与诸兄论难。战国策秦策“下兵三川”，高注“下兵，出兵也”，此下得训出之证。
    四一九页一行又相者见后惊曰此成汤之法也按：御览七二九引“相者”下有“苏大”二字。“法”上有“骨”字。
    四一九页二行后叔父陔按：袁纪“陔”作“”。
    四一九页三行其后世必有兴者按：王先谦谓“其”字当衍。
    四二一页一五行诗f*(墉)*序曰据张森楷校勘记删。按：张氏谓邶风诗不当有“墉”字，盖误衍。
    四二二页八行稻粱米不得导择王先谦谓“导”当作“迟”，前书百官表少府属有迟官。今按：前书“迟”亦斗“导”。说文段注云择米曰迟，汉人语如此，凡作“导”者，斗字也。
    四二二页九行太后□止*(曰)**[日]*杀省珍费据集解引惠栋说改。
    四二四页一五行*[命]*有*[司]*大傩旁磔[出]土牛按：此注脱斗不可句读，今据礼月令补。
    四二六页一行平望侯刘毅按：校补引钱大昭说，谓毅，北海敬王子，建初二年封，永元中坐事失侯，此当云“故平望侯”。
    四二七页二行仰观*(法)**[象]*于天据汲本、殿本改。
    四二七页一一行文*(基)**[塞]*晏晏据汲本改。
    四二八页四行既有烈考亦有文母刊误谓两“有”字皆当作“右”。
    四二九页一一行尔敢尔邪按：上“尔”字应依邓禹传作“亦”。
    四二九页一三行薄佑不天按：周寿昌谓“佑”当作“祜”，史避安帝讳改。

 

下一章　

 

后汉书卷十下　皇后纪　第十下

　　安思阎皇后讳姬，[一]河南荥阳人也。祖父章，永平中为尚书，以二妹为贵人。
    章精力晓旧典，久次，当迁以重职，显宗为后宫亲属，竟不用，出为步兵校尉。
    [二]章生畅，畅生后。

　　注[一]谥法曰：“谋虑不愆曰思。”
    注[二]汉官仪曰“比二千石，掌宿]兵，属北军中候”也。
    后有才色。元初元年，以选入掖庭，甚见垄爱，为贵人。二年，立为皇后。后专房妒忌，帝幸宫人李氏，生皇子保，遂鸩杀李氏。[一]三年，以后父侍中畅为长水校尉，封北宜春侯，[二]食邑五千户。四年，畅卒，谥曰文侯，子显嗣。

　　注[一]鸩，毒鸟也。食蝮。以其羽画酒中，饮之立死。
    注[二]北宜春，县，属汝南郡。以豫章有宜春，故此加北。故城在今豫州汝阳县西南也。
    建光元年，邓太后崩，帝始亲政事。显及弟景、耀、晏并为卿校，典禁兵。延光元年，更封显长社*(县)*侯，[一]食邑万三千五百户，追尊后母宗为荥阳君。
    [二]显、景诸子年皆童龀，[三]并为黄门侍郎。后宠既盛，而兄弟颇与朝权，后遂与大长秋江京、中常侍樊丰等共谮皇太子保，废为济阴王。

　　注[一]长社，县，属颍川郡。前书音义曰：“其社中树暴长，故名长社。”今许州县。
    注[二]续汉志曰：“妇人封君，仪比公主，油犍Z车，带绶以采组为绲带，各如其绶色，黄金辟邪加其首为带。”
    注[三]大戴礼曰：“男八岁而龀，女七岁而龀。”龀，毁齿也，音初刃反。
    四年春，后从帝幸章陵，帝道疾，崩于叶县。后、显兄弟及江京、樊丰等谋曰：
    "今晏驾道次，[一]济阴王在内，邂逅公卿立之，还为大害。”乃伪云帝疾甚，徙御卧车。行四日，驱驰还宫。明日，诈遣司徒刘*(喜)**[熹]*诣郊庙社稷，告天请命。其夕，乃发丧。尊后曰皇太后。皇太后临朝，[二]以显为车骑将军仪同三司。

　　注[一]晏，晚也。臣下不敢斥言帝崩，犹言晚驾而出。
    注[二]蔡邕独断曰：“少帝即位，太后即代摄政，临前殿，朝k臣。太后东面，少帝西面。k臣奏事上书，皆为两通，一诣后，一诣少帝。”
    太后欲久专国政，贪立幼年，与显等定策禁中，迎济北惠王子北乡侯懿，[一]　　立为皇帝。
    显忌大将军耿宝[二]位尊权重，威行前朝，乃风有司奏宝及其党与中常侍樊丰、虎贲中郎将谢恽、恽弟侍中笃、笃弟大将军长史宓、[三]侍中周广、阿母野王君王圣、圣女永、永黄门侍郎樊严等，更相阿党，互作威福，探刺禁省，更为唱和，皆大不道。丰、恽、广皆下狱死，家属徙比景；[四]宓、严减死，髡钳；贬宝为则亭侯，遣就国，自杀；王圣母子徙e门。于是景为]尉，耀城门校尉，晏执金吾，兄弟权要，威福自由。

　　注[一]惠王名寿，章帝子也。
    注[二]耿m之弟舒之孙。
    注[三]善文曰：“恽字伯周。宓字仲周，笃字季周。”
    注[四]比景，县名，属日南郡。前书音义曰：“日中于头上，景在己下，故名之。”
    少帝立二百余日而疾笃，显兄弟及江京等皆在左右。京引显屏语曰：“北乡侯病不解，国嗣宜时有定。前不用济阴王，今若立之，后必当怨，又何不早征诸王子，简所置乎？”显以为然。及少帝薨，京白太后，征济北、河闲王子。未至，而中黄门孙程合谋杀江京等，立济阴王，是为顺帝。显、景、晏及党与皆伏诛，迁太后于离宫，家属徙比景。明年，太后崩。在位十二年，合葬恭陵。
    帝母李氏瘗在洛阳城北，帝初不知，莫敢以闻。及太后崩，左右白之，帝感悟发哀，亲到瘗所，更以礼殡，上尊谥曰恭愍皇后，葬恭北陵，为策书金匮，藏于世祖庙。
    [一]

　　注[一]在恭陵之北，因以为名。汉官仪曰：“置陵园令、食监各一人，秩皆六百石。”金匮，缄之以金。
    顺烈梁皇后讳{，[一]大将军商之女，恭怀皇后弟之孙也。后生，有光景之祥。
    少善女工，好史书，九岁能诵论语，治韩诗，[二]大义略举。常以列女图画置于左右，以自监戒。[三]父商深异之，窃谓诸弟曰：“我先人全济河西，所活者不可胜数。[四]虽大位不究，而积德必报。若庆流子孙者，傥兴此女乎？”

　　注[一]谥法曰：“执德尊业曰烈。”声类曰：“{，*({)*娶也，音纳。”
    注[二]韩婴所传诗也。
    注[三]刘向撰列女传八篇，图画其象。
    注[四]商曾祖统，更始二年补中郎将、酒泉太守，使安集凉州。时*(西)*河*[西]*扰乱，议以统素有威信，乃推统与窦融共完全五郡。
    永建三年，与姑俱选入掖庭，时年十三。相工茅通见后，惊，再拜贺曰：“此所谓日角偃月，相之极贵，臣所未尝见也。”太史卜兆得寿房，又筮得坤之比，[一]　　遂以为贵人。常特被引御，从容辞于帝曰：“夫阳以博施为德，阴以不专为义，螽斯则百，福之所由兴也。[二]愿陛下思云雨之均泽，识贯鱼之次序，[三]使小妾得免罪谤之累。”
    由是帝加敬焉。

　　注[一]易坤卦六五爻，变而之比，比九五，象曰：“显比之吉，位正中也。”九五居得其位，下应于上，故吉。
    注[二]诗国风序曰：“言后妃若螽斯不□忌，则子孙多也。”诗大雅曰“太姒嗣徽音，则百斯男”也。
    注[三]易曰：“云行雨施，品物流形。”剥卦曰：“贯鱼，以宫人宠，无不利。”
    剥，坤下艮上，五阴而一阳，阴在下，骈头相次，似贯鱼也。
    阳嘉元年春，有司奏立长秋宫，以乘氏侯商先帝外戚，[一]春秋之义，娶先大国，[二]梁小贵人宜配天祚，正位坤极。[三]帝从之，乃于寿安殿立贵人为皇后。[四]后既少聪惠，深览前世得失，虽以德进，不敢有骄专之心，每日月见，[五]辄降服求愆。

　　注[一]商祖姑，章帝贵人，生和帝也。
    注[二]公羊传曰，天子娶于纪。纪本子爵也，先镂侯，言王者不娶于小国也。
    注[三]正其内位，居阴德之极也。易曰“女正位乎内”也。
    注[四]寿安是德阳宫内殿名。
    注[五]，责也。礼记云：“阳事不得，见于天，日为之食。阴事不得，见于天，月为之食。”
    建康元年，帝崩。后无子，美人虞氏子炳立，是为冲帝。尊后为皇太后，太后临朝。冲帝寻崩，复立质帝，犹秉朝政。
    时杨p徐剧贼寇扰州郡，西羌p鲜卑及日南蛮夷攻城暴掠，赋敛烦数，官民困竭。太后夙夜勤劳，推心杖贤，委任太尉李固等，拔用忠良，务崇节俭。其贪叨罪慝，多见诛废。[一]分兵讨伐，k寇消夷。故海内肃然，宗庙以宁。而兄大将军冀鸩杀质帝，专权暴滥，忌害忠良，数以邪说疑误太后，遂立桓帝而诛李固。太后又溺于宦官，多所封宠，以此天下失望。

　　注[一]贪财曰叨。慝，恶也。
    和平元年春，归政于帝，太后寝疾遂笃，乃御辇幸宣德殿，见宫省官属及诸梁兄弟。诏曰：“朕素有心下结气，从闲以来，加以浮肿，逆害饮食，以沉困，[一]比使内外劳心请祷。私自忖度，日夜虚劣，不能复与k公卿士共相终竟。
    援立圣嗣，恨不久育养，见其终始。今以皇帝p将军兄弟委付股肱，其各自勉焉。”后二日而崩。在位十九年，年四十五。合葬宪陵。

　　注[一]，渐也。
    虞美人者，以良家子年十三选入掖庭，[一]又生女舞阳长公主。自汉兴，母氏莫不尊宠。顺帝既未加美人爵号，而冲帝早夭，大将军梁冀秉政，忌恶佗族，故虞氏抑而不登，但称“大家”而已。

　　注[一]续汉志曰：“美人父诗为郎中，诗父衡屯骑校尉。”
    陈夫人者，家本魏郡，少以声伎入孝王宫，得幸，生质帝。亦以梁氏故，荣宠不及焉。
    熹平四年，小黄门赵佑p[一]议郎卑整上言：[二]"春秋之义，母以子贵。[三]　　隆汉盛典，尊崇母氏，凡在外戚，莫不加宠。今冲帝母虞大家，质帝母陈夫人，皆诞生圣皇，而未有称号。夫臣子虽贱，尚有追赠之典，况二母见在，不蒙崇显之次，无以述遵先世，垂示后世也。”帝感其言，乃拜虞大家为宪陵贵人，陈夫人为渤海孝王妃，[四]使中常侍持节授印绶，遣太常以三牲告宪陵p怀陵p静陵焉。[五]

　　注[一]续汉志曰：“小黄门，六百石，宦者，无员，掌侍左右，受尚书事。上在内宫，关通中外，及中宫以下事，诸公主及王大妃等疾苦，则使问之。”
    注[二]风俗通曰：“卑氏，郑大夫卑谌之后，汉有卑躬，为北平太守。”
    注[三]公羊传曰：“桓公幼而贵，隐公长而卑。桓何以贵？母贵也。母贵则子何以贵？子以母贵，母以子贵。”
    注[四]孝王名鸿，章帝子千乘贞王伉之孙。鸿生质帝，帝立，徙勃海焉。
    注[五]怀陵，冲帝陵。静陵，质帝陵。
    孝崇]皇后讳明，[一]为蠡吾侯翼媵妾，[二]生桓帝。桓帝即位，明年，追尊翼为孝崇皇，陵曰博陵，以后为博园贵人。和平元年，梁太后崩，乃就博陵尊后为孝崇皇后。遣司徒持节奉策授玺绶，赍乘舆器服，备法物。宫曰永乐。置太仆p少府以下，皆如长乐宫故事。[三]又置虎贲p羽林卫士，起宫室，分钜鹿九县为后汤沐邑。在位三年，元嘉二年崩。以帝弟平原王石为丧主，[四]敛以东园画梓寿器p玉匣p饭含之具，礼仪制度比恭怀皇后。[五]使司徒持节，大长秋奉吊祠，赙钱四千万，[六]布四万匹，中谒者仆射典护丧事，侍御史护大驾卤簿。
    [七]诏安平王豹p河闲王建p勃海王悝，[八]长社p益阳二长公主，[九]与诸国侯三百里内者，及中二千石p二千石p令p长p相，皆会葬。将作大匠复土，缮庙，合葬博陵。

　　注[一]]音偃。
    注[二]蠡吾侯翼，河闲王开子，和帝孙。
    注[三]汉官仪曰：“帝祖母称长信宫，帝母称长乐宫，故有长信少府p长乐少府及职吏，皆宦者为之。”
    注[四]石，蠡吾侯翼子，桓帝兄。
    注[五]东园，署名，属少府，掌为棺器。梓木为棺，以漆画之。称寿器者，欲其久长也，犹如寿堂p寿宫p寿陵之类也。汉旧仪曰：“梓棺长二丈，崇广四尺。”
    玉匣者，□已下为匣，至足亦缝，以黄金为镂。饭含者，以珠玉实口。
    注[六]公羊传曰：“货财曰赙。”
    注[七]汉官仪曰：“天子车驾次第谓之卤簿。有大驾p法驾p小驾。大驾公卿奉引，大将军参乘，太仆御，属车八十一乘，备千乘万骑，侍御史在左驾马，询问不法者。”今仪比车驾，故以侍御史监护焉。
    注[八]悝音恢。
    注[九]长社公主，桓帝姊，耿m弟霸玄孙援尚焉。益阳公主，桓帝妹，侍中寇荣从兄子尚焉。
    桓帝懿献梁皇后讳女莹，[一]顺烈皇后之女弟也。帝初为蠡吾侯，梁太后征，欲与后为婚，未及嘉礼，[二]会质帝崩，因以立帝。明年，有司奏太后曰：“春秋迎王后于纪，在涂则称后。[三]今大将军冀女弟，膺绍圣善。[四]结婚之际，有命既集，[五]宜备礼章，时进征币。[六]请下三公p太常案礼仪。”奏可。
    于是悉依孝惠皇帝纳后故事，聘黄金二万斤，纳采e璧乘马束帛，一如旧典。[七]　　建和元年六月始入掖庭，八月立为皇后。

　　注[一]谥法曰：“温和圣善曰懿，聪明敝曰献。”
    注[二]嘉礼，婚礼。
    注[三]公羊传曰：“祭公来逆王后于纪。”传曰：“祭公者何？天子之三公。其称王后何？王者无外，其辞成矣。”
    注[四]膺，当也。绍，嗣也。圣善谓母也，言娶妻当嗣亲也。诗云：“母氏圣善。”
    注[五]谓太后先有令许结亲也。诗云“天监在下，有命既集”也。
    注[六]征，成也。纳币以成婚。
    注[七]汉*(书)*旧仪：“娉皇后，黄金万斤。”吕后为惠帝娶鲁元公主女，故特优其礼也。仪礼曰：“纳采用e。”郑玄注曰：“纳其采择之礼。用e，取顺阴阳往来也。”周礼：“王者谷圭以聘女。”郑玄注云：“士大夫已上，乃以玄c束帛，天子加以谷圭，诸侯加以大璋。”然礼称以圭，此云用璧，形制虽异，为玉同也。乘马，四匹马也。杂记曰：“纳币一束，束五两，两五寻。”然则每端二丈也。
    时太后秉政而梁冀专朝，故后独得宠幸，自下莫得进见。后藉姊兄荫耍恣极奢靡，宫幄雕丽，服御珍华，巧饰制度，兼倍前世。及皇太后崩，恩爱稍衰。
    后既无子，潜怀怨忌，每宫人孕育，鲜得全者。帝虽迫畏梁冀，不敢谴怒，然见御转稀。至延熹*(三)*[二]年，后以忧恚崩，在位十三年，葬懿陵。其岁，诛梁冀，废懿陵为贵人焉。
    桓帝邓皇后讳猛女，和熹皇后从兄子邓香之女也。母宣，初适香，生后。改嫁梁纪，纪者，大将军梁冀妻孙寿之舅也。后少孤，随母为居，因冒姓梁氏。冀妻见后貌美，永兴中进入掖庭，为采女，绝幸。[一]明年，封兄邓演为南顿侯，位特进。演卒，子康嗣。及懿献后崩，梁冀诛，立后为皇后。帝恶梁氏，改姓为薄，封后母宣为长安君。四年，有司奏后本郎中邓香之女，不宜改易它姓，于是复为邓氏。追封赠香车骑将军安阳侯印绶，更封宣p康大县，宣为昆阳君，康为a阳侯，赏赐巨万计。[二]宣卒，R赠葬礼，皆依后母旧仪。
    以康弟统袭封昆阳侯，位侍中；统从兄会袭安阳侯，为虎贲中郎将；又封统弟秉为U阳侯。宗族皆列校p郎将。

　　注[一]采，择也，以因采择而立名。
    注[二]巨，大也。大万谓万万也。
    帝多内幸，博采宫女至五六千人，及□役从使，复兼倍于此。而后恃尊骄忌，与帝所幸郭贵人更相谮诉。八年，诏废后，送暴室，以忧死。[一]立七年。葬于北邙。从父河南尹万世及会皆下狱死。统等亦系暴室，免官爵，归本郡，财物没入县官。

　　注[一]汉官仪曰：“暴室在掖庭内，丞一人，主宫中妇人疾病者。其皇后p贵人有罪，亦就此室也。”
    桓思窦皇后讳妙，章德皇后从祖弟之孙女也。父*(讳)*武。延熹八年，邓皇后废，后以选入掖庭为贵人，其冬，立为皇后，而御见甚稀，帝所宠唯采女田圣等。永康元年冬，帝寝疾，遂以圣等九女皆为贵人。及崩，无嗣，后为皇太后。
    太后临朝定策，立解犊亭侯宏，是为灵帝。
    太后素忌忍，积怒田圣等，桓帝梓宫尚在前殿，遂杀田圣。又欲尽诛诸贵人，中常侍管霸p苏康苦谏，乃止。时太后父大将军武谋诛宦官，而中常侍曹节等矫诏杀武，迁太后于南宫云台，家属徙比景。
    窦氏虽诛，帝犹以太后有援立之功，建宁四年十月朔，率k臣朝于南宫，亲馈上寿。黄门令董萌[一]因此数为太后诉怨，帝深纳之，供养资奉有加于前。中常侍曹节p王甫疾萌附助太后，诬以谤讪永乐宫，[二]萌坐下狱死。熹平元年，太后母卒于比景，*[太]*后感疾而崩。立七年。合葬宣陵。

　　注[一]汉官仪曰：“黄门令秩六百石。”
    注[二]灵帝母所居也。讪，谤毁也。
    孝仁董皇后讳某，河闲人。为解犊亭侯苌夫人，[一]生灵帝。建宁元年，帝即位，追尊苌为孝仁皇，陵曰慎陵，以后为慎园贵人。及窦氏诛，明年，帝使中常侍迎贵人，并征贵人兄宠到京师，上尊号曰孝仁皇后，居南宫嘉德殿，[二]　　宫称永乐。拜宠执金吾。后坐矫称永乐后属请，下狱死。

　　注[一]苌，河闲孝王开孙淑之子也。
    注[二]嘉德殿在九龙门内。
    及窦太后崩，始与朝政，使帝卖官求货，自纳金钱，盈满堂室。中平五年，以后兄子卫尉修侯重[一]为票骑将军，领兵千余人。初，后自养皇子协，数劝帝立为太子，而何皇后恨之，议未及定而帝崩。何太后临朝，重与太后兄大将军进权讼嗪Γ后每欲参干政事，太后辄相禁塞。后忿恚詈言曰：“汝今b张，怙汝兄耶？[二]当□票骑断何进头来。”何太后闻，以告进。进与三公及弟车骑将军苗等奏：“孝仁皇后使故中常侍夏恽p永乐太仆封等交通州郡，[三]辜较在所珍宝货赂，悉入西省。[四]蕃后故事不得留京师，[五]舆服有章，膳羞有品。请永乐后迁宫本国。”奏可。何进遂举兵围骠骑府，收重，*[重]*免官自杀。后忧怖，疾病暴崩，在位二十二年。民闲归咎何氏。丧还河闲，合葬慎陵。

　　注[一]修，今德州县也，故城在县南。“修”今作“”，音条。
    注[二]b张犹强梁也。
    注[三]汉官仪曰：“永乐太仆，用中人为之。”
    注[四]辜较，解见灵纪。西省，即谓永乐宫之司。
    注[五]蕃后谓平帝母卫姬。时王莽摄政，恐其专权，后不得留在京师，故云故事也。
    灵帝宋皇后讳某，扶风平陵人也，肃宗宋贵人之从曾孙也。建宁三年，选入掖庭为贵人。明年，立为皇后。父酆，执金吾，封不其乡侯。[一]

　　注[一]不其，县，属琅邪郡，故城在今莱州即墨县西南，盖其县之乡也。其音基。决录注：“酆字伯遇。”
    后无宠而居正位，后宫幸姬，共谮毁。初，中常侍王甫枉诛勃海王悝及妃宋氏，[一]妃即后之姑也。甫恐后怨之，及与太中大夫程阿共构言皇后挟左道祝诅，[二]帝信之。光和元年，遂策收玺绶。后自致暴室，以忧死。在位八年。
    父及兄弟并被诛。诸常侍p小黄门在省闼者，皆怜宋氏无辜，共合钱物，收葬废后及酆父子，归宋氏旧茔矫磐ぁ[三]

　　注[一]熹平元年，王甫谮悝与中常侍郑飒交通，欲迎立悝，悝自杀，妃死狱中也。
    注[二]礼记曰：“执左道以乱，杀无赦。”郑玄注云：“左道，若巫蛊也。”
    注[三]诗云：“乃立矫拧！弊⒃疲骸巴踔郭门曰矫拧！焙汗僖窃唬骸笆二门皆有亭。”
    帝后梦见桓帝怒曰：“宋皇后有何罪过，而听用邪孽，使绝其命？勃海王悝既已自贬，又受诛毙。今宋氏及悝自诉于天，上帝震怒，[一]罪在难救。”梦殊明察。帝既觉而恐，以事问于羽林左监许永[二]曰：“此何祥？其可攘[三]乎？”
    永对曰：“宋皇后亲与陛下共承宗庙，母临万国，历年已久，海内蒙化，过恶无闻。而虚听谗□之说，以致无辜之罪，身婴极诛，祸及家族，天下臣妾，咸为怨痛。勃海王悝，桓帝母弟也。处国奉藩，未尝有过。
    陛下曾不证审，遂伏其辜。昔晋侯失刑，亦梦大厉被发属地。[四]天道明察，鬼神难诬。宜并改葬，以安冤魂。反宋后之徙家，复勃海之先封，以消厥咎。”
    帝弗能用，寻亦崩焉。

　　注[一]上帝，天也。震，动也。书曰“帝乃震怒”也。
    注[二]续汉志曰：“羽林左监一人，秩六百石，主羽林左骑。右亦如之。”“永”或作“咏”。
    注[三]攘谓除也。
    注[四]左传曰：“晋侯梦大厉，被发及地，搏膺而踊曰：‘杀余孙，不义，余得请于帝矣。’”杜预注曰：“厉鬼，赵氏之先祖也。晋侯先杀赵同p赵括，故怒也。”
    灵思何皇后讳某，南阳宛人。家本屠者，以选入掖庭。[一]长七尺一寸。生皇子辩，养于史道人家，号曰史侯。[二]拜后为贵人，甚有宠幸。性强忌，后宫莫不震慑。

　　注[一]风俗通曰，汉以八月g人。后家以金帛赂遗主者以求入也。
    注[二]道人谓道术之人也。献帝春秋曰：“灵帝数失子，不敢正名，养道人史子眇家，号曰史侯。”
    光和三年，立为皇后。明年，追号后父真为车骑将军p舞阳宣德侯，因封后母兴为舞阳君。时王美人任娠，[一]畏后，乃服药欲除之，而胎安不动，又数梦负日而行。四年，生皇子协，后遂G杀美人。帝大怒，欲废后，诸宦官固请得止。董太后自养协，号曰董侯。

　　注[一]左传曰：“邑姜方娠。”杜预注曰：“怀胎为娠。”音之刃反，一音身。
    王美人，赵国人也。祖父苞，五官中郎将。美人丰姿色，聪敏有才明，能书会计，[一]以良家子应法相选入掖庭。帝愍协早失母，又思美人，作追德赋、令仪颂。

　　注[一]会计谓总会其数而g。
    中平六年，帝崩，皇子辩即位，尊后为皇太后。太后临朝。后兄大将军进欲诛宦官，反为所害；舞阳君亦为乱兵所杀。并州牧董卓被征，将兵入洛阳，陵虐朝庭，遂废少帝为弘农王而立协，是为献帝。扶弘农王下殿，北面称臣。太后鲠涕，k臣含悲，莫敢言。董卓又议太后q迫永乐宫，至令忧死，逆妇姑之礼，乃迁于永安宫，因进G，s而崩。在位十年。董卓令帝出奉常亭举哀，[一]公卿皆白衣会，不成丧也。[二]合葬文昭陵。

　　注[一]华延b洛阳记曰：“城内有奉常亭。”
    注[二]有凶事素服而朝，谓之白衣会。左传曰：“不书葬，不成丧。”
    初，太后新立，当谒二祖庙，欲斋，辄有变故，如此者数，竟不克。时有识之士心独怪之，后遂因何氏倾没汉祚焉。
    明年，山东义兵大起，讨董卓之乱。卓乃置弘农王于阁上，使郎中令李儒进G，曰：“服此药，可以辟恶。”王曰：“我无疾，是欲杀我耳！”不肯饮。强饮之，不得已，乃与妻唐姬及宫人饮燕别。酒行，王悲歌曰：“天道易兮我何艰！弃万乘兮退守蕃。逆臣见迫兮命不延，逝将去汝兮适幽玄！”因令唐姬起舞，姬抗袖而歌*(一)*曰：“皇天崩兮后土颓，[二]身为帝兮命夭摧。死生路异兮从此乖，柰我茕独兮心中哀！”因泣下呜咽，坐者皆[欷。王谓姬曰：“卿王者妃，瞬桓次吏民妻。
    自爱，从此长辞！”遂饮药而死。时年十八。

　　注[一]抗，举也。
    注[二]史记，周烈王崩，周人谓齐威王曰“天崩地坼”也。
    唐姬，颍川人也。王薨，归乡里。父会稽太守瑁欲嫁之，姬誓不许。及李嗥瞥ぐ玻遣兵钞关东，略得姬。嘁蛴妻之，固不听，而终不自名。[一]尚书贾诩知之，[二]以状白献帝。帝闻感怆，乃下诏迎姬，置园中，使侍中持节拜为弘农王妃。

　　注[一]不自名少帝之姬也。袁宏纪曰：“为嗨略，不敢自言。”
    注[二]魏志曰：“诩字文和，武威姑臧人。少时汉阳阎忠见而异之，曰：‘诩有良、平之才。’”初平元年二月，葬弘农王于故中常侍赵忠成圹中，[一]谥曰怀王。

　　注[一]赵忠先有成圹，因而葬焉。
    帝求母王美人兄斌，斌将妻子诣长安，赐第宅田业，拜奉车都尉。
    兴平元年，帝加元服。有司奏立长秋宫。诏曰：“朕禀受不弘，遭值祸乱，未能绍先，以光故典。皇母前薨，未卜宅兆，礼章有阙，中心如结。[一]三岁之戚，盖不言吉，且须其后。”于是有司乃奏追尊王美人为灵怀皇后，改葬文昭陵，仪比敬、恭二陵，[二]使光禄大夫持节行司空事奉玺绶，斌与河南尹骆业复土。

　　注[一]诗云：“心如结兮。”
    注[二]敬，章帝陵。恭，安帝陵。
    斌还，迁执金吾，封都亭侯，[一]食邑五百户。病卒，赠前将军印绶，谒者监护丧事。长子端袭爵。

　　注[一]凡言都亭者，并城内亭也。汉法，大县侯位视三公，小县侯位视上卿，乡侯、亭侯视中二千石也。
    献帝伏皇后讳寿，琅邪东武人，[一]大司徒湛之八世孙也。父完，沈深有大度，袭爵不其侯，尚桓帝女阳安公主，[二]为侍中。

　　注[一]东武，今密州诸城县。
    注[二]阳安，县，属汝南郡，故城在今豫州朗山县东北。
    初平元年，从大驾西迁长安，后时入掖庭为贵人。兴平二年，立为皇后，完迁执金吾。帝寻而东归，李唷⒐汜等追败乘舆于曹阳，帝乃潜夜度河走，[一]　　六宫皆步行出营。[二]后手持缣数匹，董承使符节令孙徽以刃胁夺之，杀傍侍者，血溅后衣。[三]既至安邑，御服穿敝，唯以枣栗为粮。建安元年，拜完辅国将军，仪比三司。完以政在曹操，自嫌尊戚，乃上印绶，拜中散大夫，寻迁屯骑校尉。十四年卒，子典嗣。

　　注[一]度所在今陕州陕县北。水经曰铜翁仲所没处，是献帝东迁潜度所。
    注[二]周礼曰：“王后率六宫之人。”郑玄注曰：“六宫之人，夫人以下，分居后之六宫者。”
    注[三]溅音子见反。
    自帝都许，守位而已，宿]兵侍，莫非曹氏党旧姻戚。议郎赵彦尝为帝陈言时策，曹操恶而杀之。其余内外，多见诛戮。操后以事入见殿中，帝不任其愤，因曰：“君若能相辅，则厚；不尔，幸垂恩相舍。”操失色，a仰求出。旧仪，三公领兵朝见，令虎贲执刃挟之。操出，顾左右，汗流浃背，[一]自后不敢复朝请。董承女为贵人，操诛承而求贵人杀之。帝以贵人有□，[二]累为请，不能得。后自是怀惧，乃与父完书，言曹操残逼之状，令密图之。完不敢发。至十九年，事乃露泄。操追大怒，遂逼帝废后，假为策曰：“皇后寿，得由卑贱，登显尊极，自处椒房，[三]二纪于兹。既无任、姒徽音之美，[四]又乏谨身养己之福，[五]而阴怀妒害，苞藏祸心，弗可以承天命，奉祖宗。今使御史大夫郗虑持节策诏，其上皇后玺绶，[六]退避中宫，迁于它馆。呜呼伤哉！自寿取之，未致于理，为幸多焉。”又以尚书令华歆为郗虑副，[七]勒兵入宫收后。闭户藏壁中，歆就牵后出。时帝在外殿，引虑于坐。后被发徒跣行泣过诀曰：“不能复相活邪？”帝曰：
    "我亦不知命在何时！”顾谓虑曰：“郗公，天下宁有是邪？”遂将后下暴室，以幽崩。所生二皇子，皆G杀之。后在位二十年，兄弟及宗族死者百余人，母盈等十九人徙涿郡。

　　注[一]浃，彻也，音子协反。
    注[二]说文曰：“□，孕也。”音仁荫反。
    注[三]汉官仪曰：“皇后称椒房，取其蕃实之义也。”诗云：“椒聊之实，蕃衍盈升。”
    注[四]大任，文王母。大姒，武王母。徽，美也。诗云：“大姒嗣徽音。”
    注[五]左传曰：“人受天地之中而生，谓之命。能者养之以福，不能者败以取祸。”
    注[六]蔡邕独断曰：“皇后赤绶玉玺。”续汉志曰：“乘舆黄赤绶，四彩黄赤缥绀，淳黄圭，绶长二丈九尺九寸，五百首。太皇太后、皇太后，其绶皆与乘舆同。”
    注[七]魏志曰：“华歆字子鱼，平原高唐人。代荀为尚书令。虑字鸿预，山阳高平人。”
    献穆曹皇后讳节，[一]魏公曹操之中女也。建安十八年，操进三女宪、节、华为夫人，聘以束帛玄c五万匹，小者待年于国。[二]十九年，并拜为贵人。及伏皇后被s，明年，立节为皇后。魏受禅，遣使求玺绶，后怒不与。如此数辈，后乃呼使者入，亲数让之，以玺抵轩下，[三]因涕泣横流曰：“天不祚尔！”左右皆莫能仰视。后在位七年。魏氏既立，以后为山阳公夫人。自后四十一年，魏景*(初)**[元]*元年薨，合葬禅陵，车服礼仪皆依汉制。

　　注[一]谥法曰：“布德执义曰穆。”
    注[二]留住于国，以待年长。
    注[三]抵，掷也。轩，阑板也。
    论曰：汉世皇后无谥，皆因帝谥以为称。虽吕氏专政，上官临制，亦无殊号。[一]　　中兴，明帝始建光烈之称，其后并以德为配，至于贤愚优劣，混同一贯，故马、窦二后俱称德焉。其余唯帝之庶母及蕃王承统，以追尊之重，特为其号，如恭怀、孝崇之比是也。初平中，蔡邕始追正和熹之谥，[二]其安思、顺烈以下，皆依而加焉。

　　注[一]上官，昭帝后也。
    注[二]蔡邕集谥议曰：“汉世母氏无谥，至于明帝始建光烈之称，是后转因帝号加之以德，上下优劣，混而为一，违礼‘大行受大名，小行受小名’之制。谥法‘有功安人曰熹’。帝后一体，礼亦宜同。大行皇太后谥宜为和熹。”
    赞曰：坤惟厚载，阴正乎内。[一]诗美好逑，[二]易称归妹。[三]祁祁皇C，言观贞淑。[四]媚兹良哲，承我天禄。班政兰闺，宣礼椒屋。[五]既云德升，亦曰幸进。[六]身当隆极，族渐河润。[七]视景争晖，方山并峻。乘刚多阻，行地必顺。[八]咎集骄满，福协贞信。庆延自己，祸成谁衅。

　　注[一]易曰：“坤厚载物。”又曰：“女正位乎内，男正位乎外。”
    注[二]逑，匹也。诗云：“窈窕淑女，君子好逑。”言后妃有关睢之德，为君子好匹。
    注[三]兑下震上，归妹卦也。妇人谓嫁曰归，妹为少女之称。兑为少阴，震为长阳，少阴而承长阳，悦以动之，归妹之象也。以六五与九二相应，五为王侯，故易言“帝乙归妹”。
    注[四]祁祁，多也。C亦俪也。观，示也。言诸后皆示其贞淑，配皇为俪。
    案字书无“C”字，相传音丽，萧该音离。
    注[五]班固西都赋曰：“后宫则掖庭椒房，后妃之室。兰林蕙草，披香发越。”
    兰林，殿名，故言兰闺。椒屋即椒房也。
    注[六]德升谓马、邓等也。幸进谓阎、何之类也。
    注[七]公羊传曰“河海润千里”也。
    注[八]易屯卦象曰：“六二之难，乘刚也。”又坤卦曰：“牝马地类，行地无疆。”
    王弼注云：“地之所以得无疆者，以卑顺行之故也。”
    汉制，皇女皆封县公主，仪服同列侯。[一]其尊崇者，加号长公主，仪服同蕃王。[二]诸王女皆封乡、亭公主，仪服同乡、亭侯。[三]肃宗唯特封东平宪王苍、琅邪孝王京女为县公主。[四]其后安帝、桓帝妹亦封长公主，同之皇女。[五]　　其皇女封公主者，所生之子袭母封为列侯，[六]皆传国于后。乡、亭之封，则不传袭。其职僚品秩，事在百官志。[七]不足别载，故附于后纪末。

　　注[一]汉法，大县侯视三公。
    注[二]蔡邕曰：“帝女曰公主，姊妹曰长公主。”建武十五年，封*(武)**[舞]*阳公主为长公主，即是帝女尊崇亦为长，非惟姊妹也。舆服志曰“长公主赤□Z车，与诸侯同绶”也。
    注[三]乡、亭侯视中二千石。
    注[四]东平王传曰：“封苍女五人为县公主。”孝王女，传不见其数。
    注[五]案：邓禹玄孙少府锷形枰醭す主，耿m曾孙侍中良尚*(汉)**[濮]*阳长公主，岑彭玄孙魏郡守熙尚□阳长公主，来歙玄孙虎贲中郎将定尚平氏长公主，并安帝妹也。长社、益阳公主，桓帝妹也。解见上。
    注[六]远ǎ获嘉公主子，袭封获嘉侯；冯奋，平阳公主子，袭封平阳侯。此其类也。
    注[七]沉约谢俨传曰：“范晔所撰十志，一皆托俨。搜撰垂毕，遇晔败，悉蜡以覆车。宋文帝令丹阳尹徐湛之就俨寻求，巳不复得，一代以为恨。其志今阙。”续汉志曰：“诸公主家令一人，六百石；
    丞一人，三百石；其余属吏，增减无常。”汉官仪曰“长公主傅一人，私府长一人，食官一人，永巷长一人，家令一人，秩皆六百石，各有员吏。而乡公主傅一人，秩六百石，仆一人，六百石，家丞一人，三百石”也。
    皇女义王，建武十五年封舞阳长公主，适*(延)*陵乡侯太仆梁松。[一]松坐诽谤诛。

　　注[一]舞阳，县，属颍川郡。松，梁统之子。其传云：“尚光武女舞阴公主。”
    又邓训传：“舞阴公主子梁扈，有罪，训与交通。”此云舞阳，误也。皇女中礼，十五年封涅阳公主，适显亲侯大鸿胪窦固，[一]肃宗尊为长公主。

　　注[一]涅阳，属南阳郡。显亲，县，属汉阳郡。固，窦融子。皇女红夫，十五年封馆陶公主，适驸马都尉韩光。光坐与淮阳王延谋反诛。皇女礼刘，十七年封U阳公主，适阳安侯长乐少府郭璜。[一]璜坐与窦宪谋反诛。

　　注[一]璜，郭况子也。皇女绶，[一]二十一年封郦邑公主，适新阳侯世子阴丰。
    丰害主，诛死。[二]

　　注[一]"绶”一作“缓”。
    注[二]郦，县，属南阳郡，音掷亦反。新阳，县，属汝南郡。丰，阴就子。世祖五女。
    皇女姬，永平二年封获嘉长公主，适杨邑侯将作大匠冯柱。[一]

　　注[一]获嘉，县，属河内郡。杨邑，县，属太原郡。柱，*(马)**[冯]*鲂子。
    皇女奴，三年封平阳公主，[一]适大鸿胪冯顺。[二]

　　注[一]平阳，县，属河东郡。
    注[二]冯勤子也。皇女迎，[一]三年封隆虑公主，[二]适牟平侯耿袭。[三]

　　注[一]"迎”或作“延”。
    注[二]隆虑，县，属河内郡。
    注[三]牟平，县，属东莱郡。袭，耿m弟舒之子。皇女次，三年封平氏公主。[一]

　　注[一]平氏，县，属南阳郡。既不言所适，不显始终，盖史阙之也。它皆仿此。
    皇女致，三年封沁水公主，[一]适高密侯邓干。[二]

　　注[一]沁水，县，属河内郡。
    注[二]干，邓震之子，禹之孙。皇女小姬，十二年封平焦主，[一]适昌安侯侍中邓蕃。[二]

　　注[一]平剑县，属河内郡。
    注[二]昌安，县，属高密国。蕃，邓袭子，禹之孙也。皇女仲，十七年封浚仪公主，适I侯[一]黄门侍郎王度。[二]

　　注[一]"I”，志作“a”，音□。师古曰：又音徒系反。
    注[二]I，县，属江夏郡。度，王符子，霸之孙。皇女惠，十七年封武安公主，适征羌侯世子黄门侍郎来棱，[一]安帝尊为长公主。

　　注[一]征羌，县，属汝南郡。棱，镏子，歙之孙。皇女臣，建初元年封鲁阳公主。[一]

　　注[一]鲁阳，县，属南阳郡。皇女小迎，元年封乐平公主。[一]

　　注[一]乐平，太清县，属东郡，章帝更名。皇女小民，元年封成安公主。[一]

　　注[一]成安，县，属颍川郡。显宗十一女。
    皇女男，建初四年封武德长公主。皇女王，四年封平邑公主，[一]适黄门侍郎冯由。

　　注[一]平邑，县，属代郡，今魏郡昌乐东北又有平邑城。
    皇女吉，永元五年封阴安公主。[一]

　　注[一]阴安，县，属魏郡。肃宗三女。
    皇女保，延平元年封修武长公主。[一]

　　注[一]修武，县，属河内郡。皇女成，元年封共邑公主。[一]

　　注[一]共，县，属河内郡。皇女利，元年封临颍公主。[一]适即墨侯侍中贾建。
    [二]

　　注[一]县，属颍川郡。
    注[二]即墨，县，属胶东国。建，贾参子，复之曾孙。皇女兴，元年封闻喜公主。[一]

　　注[一]闻喜，县，属河东郡。和帝四女。
    皇女生，永和三年封舞阳长公主。皇女成男，三年封冠军长公主。[一]

　　注[一]冠军，县，属南阳郡。
    皇女广，永和六年封汝阳长公主。[一]

　　注[一]汝阳，县，属汝南郡。顺帝三女。
    皇女华，延熹元年封阳安长公主，适不其侯辅国将军伏完。[一]

　　注[一]完，伏湛*(五)**[七]*世孙。皇女坚，七年封颍阴长公主。[一]

　　注[一]颍阴，县，属颍川郡。皇女修，九年封阳翟长公主。桓帝三女。
    皇女某，光和三年封万年公主。灵帝一女。
    校勘记

　　四三六页二行更封显长社*(县)*侯按：王先谦谓“县”字衍，今据删。
    四三六页六行油犍Z车按：校补谓今续志作“油画Z车”。
    四三六页一０行司徒刘*(喜)**[熹]*据钱大昭说改。按：校补谓本书安纪、顺纪皆作“熹”，通鉴亦作“熹”，惟袁宏后汉纪两见皆作“喜”。
    四三七页一一行又何不早征诸王子按：“又”原斗“人”，径改正。
    四三八页七行{*({)*娶也陈景云谓下“{”字衍，今据删。
    四三八页一０行时*(西)*河*[西]*扰乱陈景云谓“西河”当作“河西”，今据改。
    四四二页六行诏安平王豹按：校补引钱大昭说，谓“豹”疑当作“续”。
    四四二页一二行石蠡吾侯翼子桓帝兄按：正文云“帝弟平原王石”，此云“桓帝兄”，必有一误。
    四四二页一四行□已下为匣按：“下”原斗“而”，径改正。
    四四四页一行汉*(书)*旧仪按：当依]宏传作“汉旧仪”，“书”字衍，今删。
    四四四页七行至延熹*(三)**[二]*年据汲本、殿本改。
    四四四页九行桓帝邓皇后讳猛女按：东观记云“字猛”，无“女”字。续天文志同。
    四四四页一二行改姓为薄按：袁纪“薄”作“亳”。
    四四五页二行又封统弟秉为U阳侯按：袁纪“秉”作“庾”，“U”作“育”。
    四四五页一０行父*(讳)*武殿本无此三字，考证谓监本此三字是注文，依宋本删。今按：各旧本此三字皆作正文，与北监本不同。考证所云之“宋本”，不知宋刊何本也。又按：校补引顾炎武说，谓“讳”字衍，今据删。
    四四五页一二行立解犊亭侯宏按：王先谦谓“犊”当作“渎”。
    四四六页六行太后母卒于比景*[太]*后感疾而崩据王鸣盛说及通鉴补。
    四四七页九行*[重]*免官自杀据汲本、殿本补。按：王先谦谓疑当作“免重官，重自杀”，而传写倒脱也。
    四四八页一行肃宗宋贵人之从曾孙也按：刊误谓宋贵人安得有从曾孙姓宋者，当是漏一“父”字。
    四五０页三行聪敏有才明能书会计按：“明能”二字疑斗倒，御览一四五引，正作“聪敏有才能，明书会计”。
    四五０页四行选入掖庭按：御览一四五引，下有“为何后所G”五字。
    四五三页三行符节令孙徽按：御览八一八引华峤后汉书，“徽”作“微”，袁纪作“俨”。
    四五三页一四行操追大怒按：校补引钱大昭说，谓闽本无“追”字。
    四五四页三行闭户藏壁中按：刊误谓案文“闭户”上少一“后”字。
    四五五页五行自后四十一年魏景*(初)**[元]*元年薨校补引周寿昌说，谓自后四十一年，案魏志为魏主奂景元元年。志载其年六月己未，故汉献帝夫人节薨。
    此作“景初”，误。景初乃魏明帝纪元也。今据改。
    四五六页八行归妹之象也按：“归”原斗“嫁”，径据汲本、殿本改正。
    四五七页七行封*(武)**[舞]*阳公主为长公主据校补改。按：校补谓下文皇女义王注文及注释均作“舞阳”，则此注作“武阳”误。
    四五七页一一行尚*(汉)**[濮]*阳长公主集解引钱大昭说，谓“汉阳”当从耿m传作“濮阳”。今据改。
    四五七页一二行长社益阳公主桓帝妹也按：集解引惠栋说，谓长社公主桓帝姊，注误为桓帝妹。
    四五七页一三行冯定获嘉公主子袭封获嘉侯按：张森楷校勘记谓案冯鲂传，袭封获嘉侯者乃定弟石，非定也。
    四五八页四行适*(延)*陵乡侯太仆梁松洪亮吉谓案明帝纪及梁统传，皆云封陵乡侯。水经注，清水又东北径陵乡西，太仆梁松国也。此“延”字衍文。今据删。
    四五八页五行其传云尚光武女舞阴公主按：校补谓今梁统传作“尚舞阴长公主”，此省“长”字。
    四五八页八行固窦融子按：校补谓固乃融弟友之子，自有传，注误。
    四五九页三行皇女奴三年封平阳公主按：校补引洪亮吉说，谓冯勤传称“平阳长公主”，盖肃宗时所加。下平焦主小姬、浚仪公主仲，邓禹、王霸传皆称“长公主”，与此同。
    四五九页一０行皇女次三年封平氏公主按：“三”原斗“二”，径改正。
    四五九页一一行平氏县属南阳郡按：“郡”原斗“县”，径据汲本、殿本改正。
    四五九页一二行皇女致三年封沁水公主按：集解引钱大昭说，谓五行志作“长公主”。
    四六０页三行I志作a音□师古曰又音徒系反“a”字原本模糊，各本多作“□”，集解本依殿本，□大作“a”。□字别本皆作“伏”。今按：“伏”乃“□”之斗，□音大，今人习见“伏”字，故斗“□”为“伏”耳。
    四六０页一五行皇女王四年封平邑公主适黄门侍郎冯由按：校补谓由即冯顺之子，勤之孙也。“平邑”勤传作“平安”，传注引东观记，又作“安平”。
    四六一页八行皇女利元年封临颍公主适即墨侯侍中贾建按：校补谓据贾复传，建尚主在安帝元初元年，主于安帝为姊妹，故传称“长公主”。
    四六二页五行伏湛*(五)**[七]*世孙据殿本考证引何焯说改。

 

下一章　

 

后汉书卷十一　刘玄刘盆子列传　第一

　　刘玄字圣公，光武族兄也，[一]弟为人所杀，圣公结客欲报之。客犯法，[二]　　圣公避吏于平林。吏系圣公父子张。圣公诈死，使人持丧归舂陵，吏乃出子张，圣公因自逃匿。

　　注[一]尔雅曰：“族父之子相谓为族昆弟。”帝王纪曰：“舂陵戴侯熊渠生苍梧太守利，利生子张，纳平林何氏女，生更始。”
    注[二]续汉书曰：“时圣公聚客，家有酒，请游徼饮，宾客醉歌，言‘朝亨两都尉，游徼后来，用调羹味’。游徼大怒，缚捶数百。”
    王莽末，南方饥馑，人庶k入野泽，掘凫茈而食之，更相侵夺。[一]新市人王匡、王凤为平理诤讼，遂推为渠帅，数百人。于是诸亡命马武、王常、成丹等往从之；共攻离乡聚，臧于绿林中，[二]数月闲至七八千人。地皇二年，[三]　　荆州牧某[四]发奔命二万人攻之，匡等相率迎击于云杜。[五]大破牧军，杀数千人，尽获辎重，[六]遂攻拔竟陵。[七]转击云杜、安陆，[八]多略妇女，还入绿林中，至有五万余口，州郡不能制。

　　注[一]尔雅曰：“芍，凫茈。”郭璞曰：“生下田中，苗似龙须而细，根如指头，黑色，可食。”芍音胡了反。凫茈，续汉书作“符訾”。
    注[二]离乡聚谓诸乡聚离散，去城郭远者。大曰乡，小曰聚。前书曰“收合离乡置大城中”，即其义也。绿林，山，在今荆州当阳县东北也。
    注[三]王莽年也。
    注[四]史阙名也。
    注[五]云杜，县名，属江夏郡，故城在今复州沔阳县西北。
    注[六]续汉书曰：“牧欲北归随，武等复遮击之，H牧车屏泥，刺杀其骖乘，然不敢杀牧也。”
    注[七]县名，属江夏郡，故城在今郢州长寿县南。
    注[八]安陆，县，属江夏郡，今安州县也。
    三年，大疾疫，死者且半，乃各分散引去。王常、成丹西入南郡，号下江兵；
    王匡、王凤、马武及其支党朱鲔、张n等[一]北入南阳，号新市兵：皆自称将军。七月，匡等进攻随，未能下。[二]平林人陈牧、廖湛[三]复聚千余人，号平林兵，以应之。圣公因往从牧等，为其军安集掾。[四]

　　注[一]续汉书“n”作“印”。
    注[二]随，县，属南阳郡，今随州县。
    注[三]廖音力吊反。
    注[四]欲其安集军，故权以为官名。
    是时光武及兄伯升亦起舂陵，与诸部合兵而进。四年正月，破王莽前队大夫甄阜、属正梁丘赐，斩之，号圣公为更始将军。虽多而无所统一，诸将遂共议立更始为天子。二月辛巳，设□场于U水上沙中，陈兵大会。更始即帝位，南面立，朝k臣。素懦弱，羞愧流汗，举手不能言。于是大赦天下，建元曰更始元年。悉拜置诸将，以族父良为国三老，王匡为定国上公，王凤成国上公，朱鲔大司马，伯升大司徒，陈牧大司空，余皆九卿、将军。五月，伯升拔宛。六月，更始入都宛城，尽封宗室及诸将，为列侯者百余人。
    更始忌伯升威名，遂诛之，以光禄勋刘赐为大司徒。前钟武侯刘望起兵，略有汝南。时王莽纳言将军严尤、秩宗将军陈茂既败于昆阳，往归之。八月，望遂自立为天子，以尤为大司马，茂为丞相。王莽使太师王匡、国将哀章守洛阳。[一]　　更始遣定国上公王匡攻洛阳，西屏大将军申屠建、丞相司直李松攻武关，三辅震动。是时海内豪桀翕然响应，皆杀其牧守，自称将军，用汉年号，以待诏命，旬月之闲，于天下。

　　注[一]风俗通曰：“哀姓，鲁哀公之后，因谥以为姓。”
    长安中起兵攻未央宫。九月，东海人公宾就斩王莽于渐台，[一]收玺绶，传首诣宛。更始时在便坐黄堂，取视之，喜曰：“莽不如是，当与霍光等。”宠姬韩夫人笑曰：“若不如是，帝焉得之乎？”更始悦，乃悬莽首于宛城市。是月，拔洛阳，生缚王匡、哀章，至，皆斩之。十月，使奋威大将军刘信击杀刘望于汝南，并诛严尤、陈茂。更始遂北都洛阳，以刘赐为丞相。申屠建、李松自长安传送乘舆服御，又遣中黄门从官奉迎迁都。二年二月，更始自洛阳而西。初发，李松奉引，马惊奔，触北宫铁柱*[门]*，三马皆死。[二]

　　注[一]风俗通曰：“公宾，姓也。鲁大夫公宾庚之后。”渐台，太液池中台也。
    为水所渐润，故以为名。
    注[二]续汉书曰：“马祸也。时更始失道，将亡之征。”
    初，王莽败，唯未央宫被焚而已，其余宫馆一无所毁。宫女数千，备列后庭，自钟鼓、帷帐、舆辇、器服、太仓、武库、官府、市里，不改于旧。更始既至，居长乐宫，升前殿，郎吏以次列庭中。更始羞怍，a首刮席不敢视。[一]诸将后至者，更始问虏掠得几何，左右侍官皆宫省久吏，各惊相视。

　　注[一]怍，颜色变也。a，俯也。
    李松与棘阳人赵萌说更始，宜悉王诸功臣。朱鲔争之，以为高祖约，非刘氏不王。更始乃先封宗室太常将军刘祉为定陶王，刘赐为宛王，刘庆为燕王，刘歙为元氏王，大将军刘嘉为汉中王，刘信为汝阴王；后遂立王匡为比阳王，王凤为宜城王，朱鲔为胶东王，]尉大将军张n为淮阳王，廷尉大将军王常为邓王，执金吾大将军廖湛为穰王，申屠建为平氏王，尚书胡殷为随王，桂天大将军李通为西平王，[一]　　五威中郎将李轶为舞阴王，水衡大将军成丹为襄邑王，大司空陈牧为阴平王，[二]　　骠骑大将军宋佻为颍阴王，尹尊为郾王。唯朱鲔辞曰：“臣非刘宗，不敢干典。”
    遂让不受。乃徙鲔为左大司马，刘赐为前大司马，使与李轶、李通、王常等镇抚关东。以李松为丞相，赵萌为右大司马，共秉内任。

　　注[一]西平，县，属汝南郡，故城在今豫州郾城县南也。
    注[二]阴平，县，属广汉国。
    更始纳赵萌女为夫人，有宠，遂委政于萌，日夜与妇人饮燕后庭。k臣欲言事，辄醉不能见，时不得已，乃令侍中坐帷内与语。诸将识非更始声，出皆怨曰：“成败未可知，遽自纵放若此！”韩夫人尤嗜酒，每侍饮，见常侍奏事，辄怒曰：“帝方对我饮，正用此时持事来乎！”起，W破书案。[一]赵萌专权，威福自己。
    郎吏有说萌放纵者，更始怒，拔□击之。自是无复敢言。萌私忿侍中，引下斩之，更始救请，不从。时李轶、朱鲔□命山东，王匡、张n横暴三辅。其所授官爵者，皆k小贾竖，或有膳夫庖人，多着绣面衣、锦佟⒁b、诸于，骂詈道中。[二]长安为之语曰：“p下养，中郎将。烂羊胃，骑都尉。烂羊头，关内侯。”[三]

　　注[一]W，击也。
    注[二]b、诸于见光武纪。续汉志曰“时智者见之，以为服之不中，身之b也，乃奔入边郡避之。是服妖也。其后为赤眉所杀”也。
    注[三]公羊传曰：“炊亨为养。”
    军帅将军豫章李淑上书谏曰：“方今贼寇始诛，王化未行，百官有司宜慎其任。
    夫三公上应台宿，九卿下括河海，[一]故天工人其代之。陛下定业，虽因下江、平林之耍斯盖临时济用，不可施之既安。宜厘改制度，更延英俊，因才授爵，以匡王国。今公卿大位莫非戎陈，尚书显官皆出庸伍，资亭长、贼捕之用，[二]　　而当辅佐纲维之任。唯名与器，圣人所重。今以所重加非其人，望其毗益万分，兴化致理，譬犹缘木求鱼，升山采珠。[三]海内望此，有以窥度汉祚。臣非有憎疾以求进也，但为阶下惜此举厝。败材伤锦，所宜至虑。[四]惟割既往谬妄之失，思隆周文济济之美。”[五]更始怒，系淑诏狱。自是关中离心，四方怨叛。诸将出征，各自专置牧守，州郡交错，不知所从。

　　注[一]春秋汉含孳曰：“三公在天为三台，九卿为北斗，故三公象五岳，九卿法河海，二十七大夫法山陵，八十一元士法谷阜，合为帝佐，以匡纲纪。”
    注[二]汉法，十里一亭，亭置一长。捕贼掾，专捕盗贼也。
    注[三]求之非所，不可得也。孟子对*(梁惠)**[齐宣]*王曰：“以若所为，求若所欲，犹缘木求鱼。”
    注[四]孟子谓齐宣王曰：“为巨室，则必使工师求大木。工师得大木，则王喜，以为能胜其任也。匠人鄱小之，则王怒，以为不胜其任矣。”左传子产谓子皮曰“子有美锦，不使人学制焉。大官大邑，身之所庇，而使学者制焉。其为美锦，不亦重乎？未尝操刀而使之割，其伤实多”也。
    注[五]割，绝也。诗大雅曰：“济济多士，文王以宁。”
    十二月，赤眉西入关。
    三年正月，平陵人方望立前孺子刘婴为天子。初，望见更始政乱，度其必败，谓安陵人弓林等曰：“前定安公婴，平帝之嗣，虽王莽篡夺，而尝为汉主。今皆云刘氏真人，当更受命，欲共定大功，何如？”林等然之，乃于长安求得婴，将至临泾立之。[一]聚党数千人，望为丞相，林为大司马。更始遣李松与讨难将军苏茂等击破，皆斩之。又使苏茂拒赤眉于弘农，茂军败，死者千余人。

　　注[一]今泾州县也。
    三月，遣李松会朱鲔与赤眉战于乡，[一]松等大败，□军走，死者三万余人。

　　注[一]音莫老反。字林云：“毒草也。”因以为地名。续汉志弘农有乡。东观记曰：“徐宣、樊崇等入至弘农枯枞山下，与更始将军苏茂战。崇北至乡，转至湖。”湖即湖城县也。以此而言，其*()**[地]*盖在今虢州湖城县之闲。
    时王匡、张n守河东，为邓禹所破，还奔长安。n与诸将议曰：“赤眉近在郑、华阴闲，旦暮且至。今独有长安，见灭不久，不如勒兵掠城中以自富，转攻所在，东归南阳，收宛王等兵。事若不集，复入湖池中为盗耳。”申屠建、廖湛等皆以为然，共入说更始。更始怒不应，莫敢复言。及赤眉立刘盆子，更始使王匡、陈牧、成丹、赵萌屯新丰，李松军簦以拒之。[一]

　　注[一]粢糇雍罘础Ｐ汉志曰：“新丰有鸿门亭。”舫羌创艘病
    张n、廖湛、胡殷、申屠建等与御史大夫隗嚣合谋，欲以立秋日|时共劫更始，[一]俱成前计。侍中刘能卿知其谋，以告之。更始托病不出，召张n等。
    n等皆入，将悉诛之，唯隗嚣不至。更始狐疑，使n等四人且待于外庐。n与湛、殷疑有变，遂突出，独申屠建在，更始斩之。n与湛、殷遂勒兵掠东西市。
    昏时，烧门入，战于宫中，更始大败。明旦，将妻子车骑百余，东奔赵萌于新丰。

　　注[一]前书音义曰：“，兽。以立秋日祭兽。王者亦此日出猎，用祭宗庙。”
    冀州北郡以八月朝作饮食为|，其俗语曰“|腊社伏”。音丑于反。|音娄。
    更始复疑王匡、陈牧、成丹与张n等同谋，乃并召入。牧、丹先至，即斩之。
    王匡惧，将兵入长安，与张n等合。李松还从更始，与赵萌共攻匡、n于城内。
    连战月余，匡等败走，更始徙居长信宫。[一]赤眉至高陵，匡等迎降之，遂共连兵而进。更始守城，使李松出战，败，死者二千余人，赤眉生得松。时松弟泛为城门校尉，赤眉使使谓之曰：“开城门，活汝兄。”泛即开门。九月，赤眉入城。更始单骑走，从厨城门出。[二]　　诸妇女从后连呼曰：“陛下，当下谢城！”更始即下拜，复上马去。

　　注[一]三辅黄图曰，从洛门至周庙门，有长信宫在其中。
    注[二]三辅黄图曰，洛城门，王莽改曰建子门，其内有长安厨官，俗名之为厨城门，今长安故城北面之中门是也。
    初，侍中刘恭以赤眉立其弟盆子，自系诏狱；闻更始败，乃出，步从至高陵，止传舍。右辅都尉严本[一]恐失更始为赤眉所诛，将兵在外，号为屯]而实囚之。赤眉下书曰：“圣公降者，封长沙王。过二十日，勿受。”更始遣刘恭请降，赤眉使其将谢禄往受之。十月更始遂随禄肉袒诣长乐宫，上玺绶于盆子。赤眉坐更始，置庭中，将杀之。刘恭、谢禄为请，不能得，遂引更始出。刘恭追呼曰：“臣诚力极，请得先死。”拔□欲自刎，赤眉帅樊崇等遽共救止之，乃赦更始，封为畏威侯。刘恭复为固请，竟得封长沙王。更始常依谢禄居，刘恭亦拥护之。

　　注[一]"本”，或作“平”，或作“丕”。
    三辅苦赤眉暴虐，皆怜更始，而张n等以为虑，谓禄曰：“今诸营长多欲篡圣公者。一旦失之，合兵攻公，自灭之道也。”于是禄使从兵与更始共牧马于郊下，因令缢杀之。刘恭夜往收臧其尸。光武闻而伤焉，诏大司徒邓禹葬之于霸陵。
    有三子：求，歆，鲤。明年夏，求兄弟与母东诣洛阳，帝封求为襄邑侯，奉更始祀；歆为谷孰侯，鲤为寿光侯。求后徙封成阳侯。求卒，子巡嗣，复徙封*(灌)**[C]*泽侯。[一]巡卒，子姚嗣。

　　注[一]襄邑即春秋襄牛地也，今为县，在宋州西。谷孰，县，属梁国，在宋州东南。寿光，县，属北海郡，今青州县也。*(灌)**[C]*泽，县，今泽州县，故曰徙封。
    论曰：周武王观兵孟津，退而还师，以为纣未可伐，斯时有未至者也。[一]汉起，驱轻黠乌合之，[二]不当天下万分之一，而旌旃之所旨埃[三]书文之所通被，莫不折戈顿颡，争受职命。非唯汉人余思，固亦几运之会也。夫为权首，鲜或不及。[四]陈、项且犹未兴，况庸庸者乎！

　　注[一]史记曰，武王即位，太公望为师，周公旦为辅，召公、毕公之徒左右王师，东观兵孟津。时诸侯不期而会者八百，皆曰：“纣可伐矣。”武王曰：“未可。”乃还师。
    注[二]轻黠谓轻锐杰黠也。乌合如乌鸟之k合也。
    注[三]钟膑馔。
    注[四]左传曰：“无始祸。”前书曰：“无为权首，将受其咎。”
    刘盆子者，太山式人，[一]城阳景王章之后也。[二]祖父宪，元帝时封为式侯，父萌嗣。王莽篡位，国除，因为式人焉。

　　注[一]式，县名，中兴县废。
    注[二]章，高帝孙朱虚侯也。
    天凤元年，琅邪海曲有吕母者，子为县吏，犯小罪，宰论杀之。[一]吕母怨宰，密聚客，规以报仇。母家素丰，赀产数百万，乃益酿醇酒，买刀□衣服。少年来酤者，皆赊与之，视其乏者，辄假衣裳，不问多少。数年，财用稍尽，少年欲相与偿之。吕母垂泣曰：“所以厚诸君者，非欲求利，徒以县宰不道，枉杀吾子，欲为报怨耳。诸君宁肯哀之乎！”少年壮其意，又素受恩，皆许诺。其中勇士自号猛虎，遂相聚得数十百人，[二]因与吕母入海中，招合亡命，至数千。吕母自称将军，引兵还攻破海曲，执县宰。诸吏叩头为宰请。母曰：“吾子犯小罪，不当死，而为宰所杀。杀人当死，又何请乎？”遂斩之，以其首祭子，复还海中。

　　注[一]海曲，县名，故城在密州莒县东。续汉书曰“吕母子名育，为游徼，犯罪”也。
    注[二]东观记曰：“宾客徐次子等自号‘~虎’。”~音于责反，力可~虎，言其勇也。今为“猛”字，“~”与“猛”相类也。
    后数岁，琅邪人樊崇起兵于莒，[一]百余人，转入太山，自号三老。时青、徐大饥，寇贼蜂起，盗以崇勇猛，皆附之，一岁闲至万余人。崇同郡人逄安，东海人徐宣、谢禄、杨音，[二]各起兵，合数万人，复引从崇。共还攻莒，不能下，转掠至姑幕，[三]因击王莽探汤侯田况，大破之，[四]杀万余人，遂北入青州，所过虏掠。还至太山，留屯南城。[五]初，崇等以困穷为寇，无攻城徇地之计。既盛，乃相与为约：杀人者死，伤人者偿创。以言辞为约束，无文书、旌旗、部曲、号令。其中最尊者号三老，次从事，次卒*(吏)**[史]*，泛相称曰*(臣)**[巨]*人。王莽遣平均公廉丹、太师王匡击之。崇等欲战，恐其与莽兵乱，乃皆朱其眉以相识别，由是号曰赤眉。赤眉遂大破丹、匡军，杀万余人，追至无盐，[六]廉丹战死，王匡走。崇又引其兵十余万，复还围莒，数月。或说崇曰：“莒，父母之国，奈何攻之？”乃解去。时吕母病死，其分入赤眉、青犊、铜马中。赤眉遂寇东海，与王莽沂平大尹[七]战，败，死者数千人，乃引去，掠楚、沛、汝南、颍川，还入陈留，攻拔鲁城，转至濮阳。

　　注[一]东观记曰：“樊崇字细君。”
    注[二]东观记曰“逄”，音庞。安字少子，东莞人也。徐宣字骄f，谢禄字子奇，皆东海临沂人也。
    注[三]姑幕，县名，故城在今密州莒县东北，古薄姑氏之国。
    注[四]王莽改北海益县曰探汤。
    注[五]南城，县，属东海郡，有南城山，因以为名也。
    注[六]无盐，县名，故城在今郓州须昌县东。
    注[七]王莽改东海郡曰沂平，以郡守为大尹。
    会更始都洛阳，遣使降崇。崇等闻汉室复兴，即留其兵，自将渠帅二十余人，随使者至洛阳降更始，皆封为列侯。崇等即未有国邑，而留稍有离叛，乃遂亡归其营，将兵入颍川，分其为二部，崇与逄安为一部，徐宣、谢禄、杨音为一部。崇、安攻拔长社，南击宛，斩县令；而宣、禄等亦拔阳翟，引之梁，[一]　　击杀河南太守。赤眉虽数战胜，而疲敝厌兵，[二]皆日夜愁泣，思欲东归。
    崇等计议，虑东向必散，不如西攻长安。更始二年冬，崇、安自武关，宣等从陆浑关，[三]两道俱入。三年正月，俱至弘农，与更始诸将连战克胜，遂大集。乃分万人为一营，凡三十营，营置三老、从事各一人。进至华阴。

　　注[一]今汝州梁县也。
    注[二]厌，倦。
    注[三]武关在今商州上洛县东。河图括地象曰：“武关山为地门，上为天齐星。”
    前书曰陆浑县有关，在今洛州伊阙县西南。
    军中常有齐巫鼓舞祠城阳景王，以求福助。[一]巫狂言景王大怒，曰：“当为县官，何故为贼？”[二]有笑巫者辄病，军中惊动。时方望弟阳怨更始杀其兄，乃逆说崇等曰：“更始荒乱，政令不行，故使将军得至于此。今将军拥百万之，西向帝城，而无称号，名为k贼，不可以久。不如立宗室，挟义诛伐。以此号令，谁敢不服？”崇等以为然，而巫言益甚。前及郑，[三]乃相与议曰：“今迫近长安，而鬼神如此，当求刘氏共尊立之。”六月，遂立盆子为帝，自号建世元年。

　　注[一]以其定诸吕，安社稷，故郡国多为立祠焉。盆子承其后，故军中祠之。
    注[二]县官谓天子也。
    注[三]今华州县。
    初，赤眉过式，掠盆子及二兄恭、茂，皆在军中。恭少习尚书，略通大义。及随崇等降更始，即封为式侯。以明经数言事，拜侍中，从更始在长安。盆子与茂留军中，属右校卒*(吏)**[史]*刘侠卿，主刍牧牛，号曰牛吏。及崇等欲立帝，求军中景王后者，得七十余人，唯盆子与茂及前西安侯刘孝最为近属。崇等议曰：“闻古天子将兵称上将军。”乃书札为符曰“上将军”，又以两空札置笥中，[一]遂于郑北设□场，祠城阳景王。诸三老、从事皆大会陛下，列盆子等三人居中立，以年次探札。盆子最幼，后探得符，诸将乃皆称臣拜。盆子时年十五，被发徒跣，敝衣赭汗，见拜，恐畏欲啼。茂谓曰：“善藏符。”盆子即啮折弃之，复还依侠卿。侠卿为制绛单衣、半头赤帻、[二]直綦履，[三]乘轩车大马，赤屏泥，[四]　　绛b络，[五]而犹从牧儿遨。

　　注[一]札，简也。笥，箧也。
    注[二]帻巾，所谓覆髻也。续汉书曰：“童子帻无屋，示未成人也。”半头帻即空顶帻也，其上无屋，故以为名。董仲舒繁露曰：“以赤统者，帻尚赤。”盆子承汉统，故用赤也。东宫故事曰：“太子有空顶帻一枚。”即半头帻之制也。
    注[三]綦，履文也。盖直刺其文以为饰也。
    注[四]赤屏泥谓以缇油屏泥于轼前。
    注[五]b，帷也。车上施帷以屏蔽者，交络之以为饰。续汉志曰“王公列侯安车，加交络帷裳”也。
    崇虽起勇力而为所宗，然不知书数。徐宣故县狱吏，能通易经。遂共推宣为丞相，崇御史大夫，逄安左大司马，谢禄右大司马，自杨音以下皆为列卿。
    军及高陵，与更始叛将张n等连和，遂攻东都门，[一]入长安城，更始来降。

　　注[一]三辅黄图曰：“宣平门，长安城东面北头第一门也，其外郭门名东都门。”
    盆子居长乐宫，诸将日会论功，争言呼，[一]拔□击柱，不能相一。三辅郡县营长遣使贡献，兵士辄剽夺之。[二]又数虏暴吏民，百姓保壁，由是皆复固守。至腊日，崇等乃设乐大会，盆子坐正殿，中黄门持兵在后，公卿皆列坐殿上。酒未行，其中一人出刀笔书谒欲贺，[三]其余不知书者起请之，[四]各各屯聚，更相背向。大司农杨音按□骂曰：“诸卿皆老佣也！今日设君臣之礼，反更ヂ遥[五]儿戏尚不如此，皆可格杀！”[六]更相辩□，而兵遂各u宫斩关，入掠酒肉，互相杀伤。]尉诸葛f闻之，勒兵入，格杀百余人，乃定。盆子惶恐，日夜啼泣，独与中黄门共卧起，唯得上观阁而不闻外事。

　　注[一]，哗也。音火完反。
    注[二]剽，劫也。
    注[三]古者记事书于简册，谬误者以刀削而除之，故曰刀笔。
    注[四]请其书己名也。
    注[五]肴亦乱也。
    注[六]相拒而杀之曰格。
    时掖庭中宫女犹有数百千人，自更始败后，幽闭殿内，掘庭中芦菔根，[一]捕池鱼而食之，死者因相埋于宫中。有故祠甘泉乐人，尚共击鼓歌舞，衣服鲜明，[二]见盆子叩头言饥。盆子使中黄门禀之米，人数斗。后盆子去，皆饿死不出。

　　注[一]尔雅曰：“，芦菔。”音步北反。“菔”字或作“卜”。
    注[二]甘泉宫有祭祠之所。乐人谓掌祭天之乐者也。
    刘恭见赤眉乱，知其必败，自恐兄弟俱祸，密教盆子归玺绶，习为辞让之言。
    建武二年正月朔，崇等大会，刘恭先曰：“诸君共立恭弟为帝，德诚深厚。立且一年，肴乱日甚，诚不足以相成。恐死而无所益，愿得退为庶人，更求贤知，唯诸君省察。”崇等谢曰：“此皆崇等罪也。”恭复固请。或曰：“此宁式侯事邪！”[一]　　恭惶恐起去。盆子乃下a解玺绶，叩头曰：“今设置县官而为贼如故。吏人贡献，辄见剽劫，流闻四方，莫不怨恨，不复信向。此皆立非其人所致，愿乞骸骨，避贤圣。必欲杀盆子以塞责者，无所离死。[二]诚冀诸君肯哀怜之耳！”因涕泣嘘唏。[三]崇等及会者数百人，莫不哀怜之，乃皆避席顿首曰：“臣无状，负陛下。请自今已后，不敢复放纵。”因共抱持盆子，带以玺绶。盆子号呼不得已。既罢出，各闭营自守，三辅翕然，称天子聪明。百姓争还长安，市里且满。

　　注[一]刘恭为式侯。言立天子，非恭所预。
    注[二]离，避也。
    注[三]唏与欷同。
    *(得)**[后]*二十余日，赤眉贪财物，复出大掠。城中彻食尽，遂收载珍宝，因大纵火烧宫室，引兵而西。过祠南郊，车甲兵马最为猛盛，号百万。盆子乘王车，驾三马，[一]从数百骑。乃自南山转掠城邑，与更始将军严春战于d，破春，杀之，遂入安定、北地。至阳城、番须中，逢大雪，坑谷皆满，士多冻死，乃复还，发掘诸陵，取其宝货，遂污辱吕后尸。凡贼所发，有玉匣殓者率皆如生，[二]故赤眉得多行淫秽。大司徒邓禹时在长安，遣兵击之于郁夷，[三]反为所败，禹乃出之云阳。九月，赤眉复入长安，止桂宫。[四]

　　注[一]续汉志曰：“王车，朱班轮，青盖，左右W，驾三马。”
    注[二]汉仪注曰“自腰以下，以玉为札，长尺，广一寸半，为匣，下至足，缀以黄金缕，谓之为玉匣”也。
    注[三]郁夷，县，属右扶风也。
    注[四]长安记曰：“桂宫在未央宫北，亦曰北宫。”
    时汉中贼延岑出散关，屯杜陵，逄安将十余万人击之。邓禹以逄安精兵在外，唯盆子与羸弱居城中，乃自往攻之。会谢禄救至，夜战医种校[一]禹兵败走。
    延岑及更始将军李宝合兵数万人，与逄安战于杜陵。岑等大败，死者万余人，宝遂降安，而延岑收散卒走。宝乃密使人谓岑曰：“子努力还战，吾当于内反之，表里合势，可大破也。”岑即还挑战，安等空营击之，宝从后悉拔赤眉旌帜，更立己幡旗。安等战疲还营，见旗帜皆白，大惊乱走，自投川谷，死者十余万，逄安与数千人脱归长安。时三辅大饥，人相食，城郭皆空，白骨蔽野，遗人往往聚为营保，各坚守不下。赤眉虏掠无所得，十二月，乃引而东归，尚二十余万，随道复散。

　　注[一]三辅旧事曰：“长安城中有医帧！
    光武乃遣破奸将军侯进等屯新安，建威大将军耿m等屯宜阳，分为二道，以要其还路。□诸将曰：“贼若东走，可引宜阳兵会新安；贼若南走，可引新安兵会宜阳。”明年正月，邓禹自河北度，击赤眉于湖，[一]禹复败走，赤眉遂出关南向。征西大将军冯异破之于崤底。[二]帝闻，乃自将幸宜阳，盛兵以邀其走路。

　　注[一]湖，县，故城在今虢州湖城县西南。
    注[二]即崤n也，在今洛州永宁县西北。
    赤眉忽遇大军，惊震不知所为，乃遣刘恭乞降，曰：“盆子将百万降，陛下何以待之？”帝曰：“待汝以不死耳。”樊崇乃将盆子及丞相徐宣以下三十余人肉袒降。上所得传国玺绶，更始七尺宝□及玉璧各一。积兵甲宜阳城西，与熊耳山齐。[一]帝令县厨赐食，积困]，十余万人皆得饱饫。明旦，大陈兵马临洛水，令盆子君臣列而观之。谓盆子曰：“自知当死不？”对曰：“罪当应死，犹幸上怜赦之耳。”帝笑曰：“儿大黠，宗室无蚩者。”[二]又谓崇等曰：“得无悔降乎？朕今遣卿归营勒兵，鸣鼓相攻，决其胜负，不欲强相服也。”徐宣等叩头曰：“臣等出长安东都门，君臣计议，归命圣德。百姓可与乐成，难与图始，故不告耳。今日得降，犹去虎口归慈母，诚欢诚喜，无所恨也。”帝曰：
    "卿所谓铁中铮铮，佣中佼佼者也。”[三]又曰：“诸卿大为无道，所过皆夷灭老弱，溺社稷，污井p。[四]然犹有三善：攻破城邑，周天下，本故妻妇无所改易，是一善也；立君能用宗室，是二善也；
    余贼立君，迫急皆持其首降，自以为功，诸卿独完全以付朕，是三善也。”乃令各与妻子居洛阳，赐宅人一区，田二顷。

　　注[一]宜阳，县，故城韩国城也，在今洛州福昌县东。郦元水经注曰：“洛水之北有熊耳山，双峦竞举，状同熊耳。”在宜阳西也。
    注[二]释名曰：“蚩，痴也。”
    注[三]说文曰：“铮铮，金也。”铁之铮铮，言微有刚利也。铮音初耕反。佼音古巧反。佼，好貌也。诗曰：“佼人僚兮。”今相传云音胡巧反。言佼佼者，凡佣之人稍为胜也。
    注[四]溺音奴吊反。
    其夏，樊崇、逄安谋反，诛死。杨音在长安时，遇赵王良有恩，赐爵关内侯，与徐宣俱归乡里，卒于家。刘恭为更始报杀谢禄，自系狱，赦不诛。
    帝怜盆子，赏赐甚厚，以为赵王郎中。后病失明，赐荥阳均输官地，以为列肆，[一]使食其税终身。

　　注[一]均输，官名，属司农。肆，市列也。桓宽盐铁论云：“郡国诸侯各以其方物贡输往来，物多苦恶，不偿其费，故郡国置输官以相绍运，故曰均输。”
    赞曰：圣公靡闻，假我风云。[一]始顺归历，终然崩分。赤眉阻乱，[二]盆子探符。虽盗皇器，[三]乃食均输。

　　注[一]易曰：“云从龙，风从虎，圣人作而万物。”假，借也。言圣公初起无所闻知，借我中兴风云之便。
    注[二]阻，恃也。
    注[三]皇器犹神器，谓天位也。
    校勘记

　　四六七页一０行共攻离乡聚按：殿本考证万承苍谓离乡聚地名，章怀注非。今据加标号。
    四六八页一三行及其支党朱鲔张n等北入南阳号新市兵按：校补引张□说，谓王常传n与王常、成丹皆为下江兵，与纪异。
    四六九页一０行前钟武侯刘望起兵按：集解引通鉴考异，谓前书王莽传“刘望”作“刘圣”。
    四七０页六行触北宫铁柱*[门]*据汲本、殿本补。按：续志有“门”字。
    四七０页一一行a首刮席不敢视按：惠栋补注本“视”上有“仰”字。
    四七一页四行骠骑大将军宋佻为颍阴王按：集解引惠栋说，谓光武纪及通鉴“宋”皆作“宗”。
    四七一页八行阴平县属广汉国按：校补谓前汉阴平国属东海郡，后汉改县，属同。又前汉阴平道属广汉郡，后汉分属广汉属国，注据阴平道言，虽亦可言“县”，但属前汉言，不当言“国”，属后汉言，当云“属国”，亦不当仅言“国”。
    四七二页五行军帅将军按：刊误谓“帅”当作“师”，是时多置军师，邓禹传亦作“军师将军”。
    四七二页一五行捕贼掾按：刊误谓案前书合作“贼捕掾”。
    四七二页一六行孟子对*(梁惠)**[齐宣]*王曰据殿本改。
    四七三页一二行战于乡按：续志“”作“务”。
    四七三页一四行其*()**[地]*盖在今虢州湖城县之闲集解引王补说，谓“其”通鉴注作“其地”，是。今据改。
    四七六页三行复徙封*(灌)**[C]*泽侯据集解引钱大昕说改，注同。
    四七八页六行次卒*(吏)**[史]*刊误谓“吏”当作“史”。今据改。
    四七八页六行泛相称曰*(臣)**[巨]*人刊误谓前书言盗贼□称巨人，今此为臣人，亦误也。当作“巨”。今据改。
    四八０页一０行属右校卒*(吏)**[史]*刘侠卿据刊误改。
    四八０页一一行唯盆子与茂及前西安侯刘孝最为近属按：沈家本谓按前书王子侯表，西安侯汉东平思王孙，而城阳近属无封西安者，亦无名孝者。
    四八二页三行]尉诸葛f闻之按：“f”原斗“释”，径据汲本、殿本改正。
    四八二页九行肴亦乱也按：殿本“肴”作“ァ薄Ｐ２刮降畋咀⒆鳌ァ保取与正文相应。然观下文“肴乱日甚”，正文本作“肴”，知此处正文作“ァ保乃翻刻之误，注盖本不误也。
    四八二页一一行幽闭殿内掘庭中芦菔根按：汲本“内”作“门”。御览九八０引“掘”作“拔”。又按：“闭”原斗“闲”，径改正。
    四八三页一二行*(得)**[后]*二十余日集解引王补说，谓袁纪、通鉴并作“后二十余日”，是。今据改。
    四八四页四行广一寸半按：殿本“一寸”作“二寸”。
    四八五页一五行攻破城邑按：刊误谓案文当云“攻城破邑”。
    四八六页七行说文曰铮铮金也按：说文“铮，金声也”，此疑误。

 

下一章　

 

后汉书卷十二　王刘张李彭卢列传　第二

　　王昌一名郎，赵国邯郸人也。素为卜相工，明星历，常以为河北有天子气。时赵缪王子林[一]好奇数，[二]任侠于赵、魏闲，多通豪猾，而郎与之亲善。初，王莽篡位，长安中或自称成帝子子舆者，莽杀之。[三]郎缘是诈称真子舆，云“母故成帝讴者，尝下殿卒僵，须臾有黄气从上下，半日乃解，遂z身就馆。
    赵后欲害之，[四]伪易他人子，以故得全。[五]*[子]*舆年十二，识命者郎中李曼卿，[六]与俱至蜀；十七，到丹阳；[七]二十，还长安；展转中山，来往燕、赵，以须天时”。[八]林等愈动疑惑；乃与赵国大豪李育、张参等通谋，规共立郎。会人闲传赤眉将度河，林等因此宣言赤眉当*[至]*，立刘子舆以观心，百姓多信之。

　　注[一]景帝七代孙也。
    注[二]术数。
    注[三]王莽传曰，时男子武仲自称刘子舆。
    注[四]赵飞燕也。
    注[五]东观记曰“宫婢生子，正与同时，即易之”也。
    注[六]识命谓知天命也。
    注[七]丹阳，楚所封地，在今归州秭归县东也。
    注[八]须，待也。
    更始元年十二月，林等遂率车骑数百，晨入邯郸城，止于王宫，[一]立郎为天子。林为丞相，李育为大司马，张参为大将军。分遣将帅，徇下幽、冀。移檄州郡曰：“制诏部剌史、郡太守*(曰)*：朕，孝成皇帝子子舆者也。昔遭赵氏之祸，因以王莽篡杀，赖知命者将护朕躬，[二]解形河滨，削笳浴⑽骸[三]王莽窃位，获罪于天，天命佑汉，故使东郡太守翟义、严乡侯刘信，拥兵征讨，出入胡、汉。普天率土，知朕隐在人闲。南岳诸刘，为其先驱。[四]朕仰观天文，乃兴于斯，以今月壬辰即位赵宫。休气熏蒸，应时获雨。盖闻为国，子之袭父，古今不易。刘圣公未知朕，故且持帝号。诸兴义兵，咸以助朕，皆当裂土享祚子孙。已诏圣公及翟太守，亟与功臣诣行在所。[五]疑刺史、二千石皆圣公所置，未朕之沉滞，或不识去就，强者负力，[六]弱者惶惑。今元元创痍，已过半矣，[七]朕甚悼焉，故遣使者班下诏书。”郎以百姓思汉，既多言翟义不死，故诈称之，以从人望。于是赵国以北，辽东以西，皆从风而靡。

　　注[一]故赵王之宫也。
    注[二]东观记曰，知命者谓侍郎韩公等。
    注[三]解形犹脱身也。
    注[四]圣公、光武本自舂陵北徙。故舂陵近衡山，故曰“南岳诸刘”也。
    注[五]天子所在曰行在所。
    注[六]负，恃也注[七]痍，伤也。
    明年，光武自蓟得郎檄，南走信都，[一]发兵徇旁县，遂攻柏人，不下。议者以为守柏人不如定钜鹿，光武乃引兵东北围钜鹿。郎太守王饶据城，数十日连攻不克。耿纯说曰：“久守王饶，士疲敝，不如及大兵精锐，进攻邯郸。若王郎已诛，王饶不战自服矣。”光武善其计，乃留将军邓满[二]守钜鹿，而进军邯郸，屯其郭北门。

　　注[一]走，趣也，音子豆反。
    注[二]续汉书“满”作“蒲”。
    郎数出战不利，乃使其谏议大夫杜威持节请降。威雅称郎实成帝遗体。光武曰：
    "设使成帝复生，天下不可得，况诈子舆者乎！”威请求万户侯。光武曰：“顾得全身可矣。”[一]威曰：“邯郸虽鄙，并力固守，尚旷日月，终不君臣相率但全身而已。”遂辞而去。
    [因]急攻之，二十余日，郎少傅李立为反闲，开门内汉兵，遂拔邯郸。郎夜亡走，道死，追斩之。

　　注[一]顾犹念也。
    刘永者，梁郡睢阳人，梁孝王八世孙也。传国至父立。元始中，立与平帝外家]氏交通，[一]为王莽所诛。

　　注[一]]氏，平帝母家也，中山]子豪之女。
    更始即位，永先诣洛阳，绍封为梁王，都睢阳。永闻更始政乱，遂据国起兵，以弟防为辅国大将军，防弟少公御史大夫，封鲁王。遂招诸豪杰沛人周建等，并署为将帅，攻下济阴、山阳、沛、楚、淮阳、汝南，凡得二十八城。又遣使拜西防贼帅山阳佼强为横行将军。[一]是时东海人董宪起兵据其郡，而张步亦定齐地。永遣使拜宪翼汉大将军，步辅汉大将军，与共连兵，遂专据东方。及更始败，永自称天子。

　　注[一]西防，县名，故城在今宋州单父县北。佼音绞。
    建武二年夏，光武遣虎牙大将军盖延等伐永。初，陈留人苏茂为更始讨难将军，与朱鲔等守洛阳。鲔既降汉，茂亦归命，光武因使茂与盖延俱攻永。军中不相能，茂遂反，杀淮阳太守，掠得数县，据广乐而臣于永。永以茂为大司马、淮阳王。
    盖延遂围睢阳，数月，拔之，永将家属走虞。[一]虞人反，杀其母及妻子，永与麾下数十人奔谯。苏茂、佼强、周建合军救永，为盖延所败，茂奔还广乐，强、建从永走保湖陵。三年春，永遣使立张步为齐王，董宪为海西王。于是遣大司马吴汉等围苏茂于广乐，周建率救茂，茂、建战败，□城复还湖陵，而睢阳人反城迎永。[二]吴汉与盖延等合军围之，城中食尽，永与茂、建走A。[三]　　诸将追急，永将庆吾斩永首降，封吾为列侯。苏茂、周建奔垂惠，共立永子纡为梁王。佼强还保西防。

　　注[一]虞，县名，属梁国，故城在今宋州虞城县。
    注[二]反音幡。
    注[三]今亳州县也。A音在何反。
    四年秋，遣捕虏将军马武、骑都尉王霸围纡、建于垂惠，苏茂将五校兵救之，纡、建亦出兵与武等战，不克，而建兄子诵反，闭城门拒之。建、茂、纡等皆走，建于道死，茂奔下邳与董宪合，纡奔佼强。五年，遣骠骑大将军杜茂攻佼强于西防，强与刘纡奔董宪。
    时平狄将军庞萌反叛，遂袭破盖延，引兵与董宪连和，自号东平王，屯桃乡之北。[一]

　　注[一]桃乡故城在今兖州龚丘县西北也。
    庞萌，山阳人。初亡在下江兵中。更始立，以为冀州牧，将兵属尚书令谢躬，共破王郎。及躬败，萌乃归降。光武即位，以为侍中。萌为人逊顺，甚见信爱。
    帝常称曰：“可以托六尺之孤，寄百里之命者，[一]庞萌是也。”拜为平狄将军，与盖延共击董宪。

　　注[一]解见明纪。
    时诏书独下延而不及萌，萌以为延谮己，自疑，遂反。帝闻之，大怒，乃自将讨萌。与诸将书曰：“吾常以庞萌社稷之臣，将军得无笑其言乎？老贼当族。其各厉兵马，会睢阳！”宪闻帝自讨庞萌，乃与刘纡、苏茂、佼强去下邳，还兰陵，使茂、强助萌，合兵三万，急围桃城。
    帝时幸蒙，闻之，乃留辎重，自将轻骑三千，步卒数万，晨夜驰赴，*[师]*次任城，去桃乡六十里。旦日，诸将请进，贼亦勒兵挑战，帝不听，乃休士养锐，以挫其锋。城中闻车驾至，心益固。时吴汉等在东郡，驰使召之。萌等乃悉兵攻城，二十余日，疲困而不能下。及吴汉与诸将到，乃率军进桃城，而帝亲自搏战，大破之。萌、茂、强夜弃辎重逃奔，董宪乃与刘纡悉其兵数万人屯昌虑，自将锐卒拒新阳。[一]帝先遣吴汉击破之，宪走还昌虑。汉进守之，宪恐，乃招诱五校余贼步骑数千人屯建阳，去昌虑三十里。[二]

　　注[一]新阳，县，属东海郡。
    注[二]建阳，县，属东海郡，故城在今沂州丞县北。丞音时证反。
    帝至蕃，[一]去宪所百余里。诸将请进，帝不听，知五校乏食当退，□各坚壁以待其敝。顷之，五校粮尽，果引去。帝乃亲临，四面攻宪，三日，复大破之，皆奔散。遣吴汉追击之，佼强将其降，苏茂奔张步，宪及庞萌走入缯山。[二]　　数日，吏士闻宪尚在，复往往相聚，得数百骑，迎宪入郯城。吴汉等复攻拔郯，宪与庞萌走保朐。[三]刘纡不知所归，军士高扈斩其首降，梁地悉平。

　　注[一]蕃音皮，又音婆。
    注[二]缯，县名，故城在今沂州承县东北。缯山，即其县之山也。
    注[三]县名，属东海郡，今海州朐山县西有故朐城，秦始皇立石以为东阙门，即此地也。
    吴汉进围朐。明年，城中谷尽，宪、萌潜出，袭取赣榆，[一]琅邪太守陈俊攻之，宪、萌走泽中。会吴汉下朐城，进尽获其妻子。宪乃流涕谢其将士曰：“妻子皆已得矣。[二]嗟乎！久苦诸卿。”乃将数十骑夜去，欲从闲道归降，而吴汉校尉韩湛追斩宪于方与，[三]方与人黔陵亦斩萌，皆传首洛阳。封韩湛为列侯，黔陵关内侯。

　　注[一]赣榆，县名，今海州东海县也。赣音贡。
    注[二]为吴汉所得也。
    注[三]方与音防预。
    张步字文公，琅邪不其人也。汉兵之起，步亦聚数千，转攻傍县，下数城，自为五威将军，遂据本郡。
    更始遣魏郡王闳为琅邪太守，步拒之，不得进。闳为檄，晓喻吏人降，得赣榆等六县，收兵数千人，与步战，不胜。时梁王刘永自以更始所立，贪步兵强，承制拜步辅汉大将军、忠节侯，督青徐二州，使征不从命者，步贪其爵号，遂受之。乃理兵于剧，[一]以弟弘为]将军，弘弟蓝玄武大将军，蓝弟寿高密太守。遣将徇太山、东莱、城阳、胶东、北海、济南、齐诸郡，皆下之。

　　注[一]剧，县名，在今青州寿光县南也。
    步拓地□广，[一]兵甲日盛。王闳惧其散，乃诣步相见，欲诱以义方。步大陈兵引闳，怒曰：“步有何过，君前见攻之甚乎！”闳按□曰：“太守奉朝命，而文公拥兵相距，闳攻贼耳，何谓甚邪！”步嘿然，良久，离席跪谢，乃陈乐献酒，待以上宾之礼，令闳关掌郡事。[二]

　　注[一]□，渐也。
    注[二]关，通也。
    建武三年，光武遣光禄大夫伏隆持节使齐，拜步为东莱太守。刘永闻隆至剧，乃驰遣立步为齐王，步即杀隆而受永命。
    是时帝方北忧渔阳，南事梁、楚，故步得专集齐地，据郡十二。及刘永死，步等欲立永子纡为天子，自为定汉公，置百官。王闳谏曰：“梁王以奉本朝之故，是以山东颇能归之。今尊立其子，将疑心。且齐人多诈，[一]宜且详之。”
    步乃止。五年，步闻帝将攻之，以其将费邑为济南王，屯历下。冬，建威大将军耿m破斩费邑，进拔临淄。步以m兵少远客，可一举而取，乃悉将其攻m于临淄。步兵大败，还奔剧。帝自幸剧。步退保平寿，[二]苏茂将万余人来救之。茂让步曰：“以南阳兵精，延岑善战，而耿m走之。大王柰何就攻其营？既呼茂，不能待邪？”步曰：“负负，无可言者。”[三]帝乃遣使告步、茂，能相斩降者，封为列侯。步遂斩茂，使使奉其首降。步三弟各自系所在狱，皆赦之。
    封步为安丘侯，后与家属居洛阳。王闳亦诣剧降。

　　注[一]汲黯目公孙弘之词。
    注[二]今青州北海县也。
    注[三]负，愧也。再言之者，愧之甚。
    八年夏，步将妻子逃奔临淮，与弟弘、蓝欲招其故，乘船入海，琅邪太守陈俊追击斩之。
    王闳者，王莽叔父平阿侯谭之子也，哀帝时为中常侍。时幸臣董贤为大司马，宠爱贵盛，闳屡谏，忤旨。哀帝临崩，以玺绶付贤曰：“无妄以与人。”时国无嗣主，内外b惧，闳白元后，请夺之；即带□至宣德后闼，[一]举手叱贤曰：“宫车晏驾，国嗣未立，公受恩深重，当俯伏号泣，何事久持玺绶以待祸至邪！”
    贤知闳必死，不敢拒之，乃跪授玺绶。闳持上太后，朝廷壮之。及王莽篡位，僭忌闳，乃出为东郡太守。闳惧诛，常系药手内。莽败，汉兵起，闳独完全东郡三十余万户，归降更始。

　　注[一]三辅黄图曰，未央宫有宣德殿。闼，宫中门也。
    李宪者，颍川许昌人也。王莽时为庐江属令。[一]莽末，江贼王州公等起十余万，攻掠郡县，莽以宪为偏将军、庐江连率，击破州公。莽败，宪据郡自守。更始元年，自称淮南王。建武三年，遂自立为天子，置公卿百官，拥九城，十余万。

　　注[一]王莽每郡置属令，职如都尉。
    四年秋，光武幸寿春，遣扬武将军马成等击宪，围舒。[一]至六年正月，拔之。
    宪亡走，其军士帛意[二]追斩宪而降，宪妻子皆伏诛。封帛意渔浦侯。

　　注[一]庐江舒县。
    注[二]帛，姓也，宋帛产之后，*[见]*韩非子也。
    后宪余党淳于临等犹聚数千人，屯山，攻杀安风令。[一]杨州牧欧阳歙遣兵不能克，帝议欲讨之。庐江人陈为从事，白歙请得喻降临；[二]于是乘单车，驾白马，往说而降之。山人共生为立祠，号“白马陈从事”云。

　　注[一]山、安丰，皆县名，属庐江郡。县故城，今寿州也。
    注[二]晓喻其意而降之也。
    彭宠字伯通，南阳宛人也。父宏，哀帝时为渔阳太守，伟容貌，能饮饭，[一]　　有威于边。
    王莽居摄，诛不附己者，宏与何武、鲍宣并遇害。

　　注[一]饭音扶远反。
    宠少为郡吏，地皇中，为大司空士，[一]从王邑东拒汉军。到洛阳，闻同产弟在汉兵中，惧诛，即与乡人吴汉亡至渔阳，抵父时吏。[二]更始立，使谒者韩鸿持节徇北州，[三]承制得专拜二千石已下。鸿至蓟，以宠、汉并乡闾故人，相见欢甚，即拜宠偏将军，行渔阳太守事，汉安乐令。[四]

　　注[一]王莽时九卿分属三公，每一卿置元士三人。
    注[二]抵，归也。
    注[三]谓幽、并也。
    注[四]安乐，县名，属渔阳郡，故城在今幽州潞县西北也。
    及光武镇慰河北，至蓟，以书招宠。宠具牛酒，将上谒。会王郎诈立，传檄燕、赵，遣将徇渔阳、上谷，急发其兵，北州多疑惑，欲从之。吴汉说宠从光武，语在汉传。会上谷太守耿况亦使功曹寇恂诣宠，结谋共归光武。宠乃发步骑三千人，以吴汉行长史，及都尉严宣、护军盖延、狐奴令王梁，[一]与上谷军合而南，及光武于广阿。光武承制封宠建忠侯，赐号大将军。遂围邯郸，宠转粮食，前后不绝。

　　注[一]狐奴，县名，属渔阳郡。
    及王郎死，光武追铜马，北至蓟。宠上谒，自负其功，意望甚高，[一]光武接之不能满，以此怀不平。[二]光武知之，以问幽州牧朱浮。浮对曰：“前吴汉北发兵时，大王遗宠以所服□，又倚以为北道主人。宠谓至当迎合握手，交欢并坐。今既不然，所以失望。”浮因曰：“王莽为宰衡时，甄丰旦夕入谋议，时人语曰‘夜半客，甄长伯。’[三]及莽篡位后，丰意不平，卒以诛死。”光武大笑，以为不至于此。及即位，吴汉、王梁，宠之所遣，并为三公，而宠独无所加，愈怏怏不得志。叹曰：“我功当为王；但尔者，陛下忘我邪？”

　　注[一]负，恃也。
    注[二]不能满其意，故心不平也。
    注[三]长伯，丰字也。丰，平帝时为少府，王莽篡位时为更始将军。
    是时北州破散，而渔阳差完，有旧盐铁官，宠转以贸谷，[一]积珍宝，益富强。
    朱浮与宠不相能，浮数谮构之。建武二年春，诏征宠，宠意浮卖己，上疏愿与浮俱征。又与吴汉、盖延等书，盛言浮枉状，[二]固求同征。帝不许，益以自疑。而其妻素刚，不堪抑屈，固劝无受召。宠又与常所亲信吏计议，皆怀怨于浮，莫有劝行者。帝遣宠从弟子后兰卿喻之，宠因留子后兰卿，遂发兵反，拜署将帅，自将二万余人攻朱浮于蓟，分兵徇广阳、上谷、右北平。
    又自以与耿况俱有重功，而恩赏并薄，数遣使要诱况，况不受，辄斩其使。

　　注[一]贸，易也。
    注[二]枉，谮己之状也。
    秋，帝使游击将军邓隆救蓟。隆军潞南，浮军雍奴，遣吏奏状。帝读檄，怒谓使吏曰：“营相去百里，其势岂可得相及？比若还，[一]北军必败矣。”宠果盛兵临河以拒隆，又别发轻骑三千袭其后，大破隆军。浮远，遂不能救。引而去。
    明年春，宠遂拔右北平、上谷数县。遣使以美女缯彩赂遗匈奴，要结和亲。单于使左南将军七八千骑，往来为游兵以助宠。又南结张步及富平获索诸豪杰，皆与交质连衡。[二]遂攻拔蓟城，自立为燕王。

　　注[一]若，汝也。
    注[二]交质谓交相为质也。左传曰：“交质往来，道路无壅。”前书音义曰：“以利合曰从，以威力相胁曰衡。”
    其妻数恶梦，又多见□变，[一]卜筮及望气者皆言兵当从中起。宠疑子后兰卿质汉归，故不信之，使将兵居外，无亲于中。五年春，宠斋，独在便室。[二]　　苍头子密等三人因宠卧寐，共缚着a，告外吏云：“大王斋禁，皆使吏休。”伪称宠命教，收缚奴婢，各置一处。又以宠命呼其妻。妻入，大惊。[三]宠急呼曰：“趣为诸将军办装。”[四]于是两奴将妻入取宝物，留一奴守宠。宠谓守奴曰：“若小儿，我素爱也，今为子密所迫劫耳。解我缚，当以女珠妻汝，家中财物皆与若。”小奴意欲解之，视户外，见子密听其语，遂不敢解。于是收金玉衣物，至宠所装之，被马六疋，使妻缝两缣囊。□夜后，解宠手，令作记告城门将军云：“今遣子密等至子后兰卿所，速开门出，勿稽留之。”[五]书成，即斩宠及妻头，置囊中，便持记驰出城，因以诣阙，封为不义侯。明旦，合门不开，官属u墙而入，见宠尸，惊怖。其尚书韩立等共立宠子午为王，以子后兰卿为将军。国师韩利斩午首，诣征虏将军祭遵降。夷其宗族。

　　注[一]东观记曰：“梦I袒冠帻，u城，髡徒推之。”又“宠堂上闻虾[声在火垆下，凿地求之，不得”也。
    注[二]便坐之室，非正室也。
    注[三]东观记曰：“妻入，惊曰：‘奴反！’奴乃燮淦尥罚击其颊。”
    注[四]呼奴为将军，欲其赦己也。
    注[五]稽，停也。
    卢芳字君期，安定三水人也，居左谷中，[一]王莽时，天下咸思汉德，芳由是诈自称武帝曾孙刘文伯。曾祖母匈奴谷蠡浑邪王之姊为武帝皇后，生三子。遭江充之乱，太子诛，皇后坐死，中子次卿亡之长陵，小子回卿逃于左谷。霍将军立次卿，迎回卿，回卿不出，因居左谷，生子孙卿，孙卿生文伯。常以是言诳惑安定闲。王莽末，乃与三水属国羌胡起兵。更始至长安，征芳为骑都尉，使镇抚安定以西。

　　注[一]续汉志曰三水县有左*(右)*谷，故城在今泾州安定县南。
    更始败，三水豪杰共计议，以芳刘氏子孙，宜承宗庙，乃共立芳为上将军、西平王，[一]使使与西羌、匈奴结和亲。单于曰：“匈奴本与汉约为兄弟。[二]后匈奴中衰，呼韩邪单于归汉，汉为发兵拥护，世世称臣。[三]今汉亦中绝，刘氏来归我，亦当立之，令尊事我。”乃使句林王将数千骑迎芳，[四]芳与兄禽、弟程俱入匈奴。单于遂立芳为汉帝。以程为中郎将，将胡骑还入安定。初，五原人李兴、随昱，朔方人田飒，代郡人石鲔、闵堪，各起兵自称将军。建武四年，单于遣无楼且渠王入五原塞，[五]与李兴等和亲，告兴欲令芳还汉地为帝。
    五年，李兴、闵堪引兵至单于庭迎芳，与俱入塞，都九原县。[六]掠有五原、朔方、云中、定襄、e门五郡，并置守令，与胡通兵，侵苦北边。

　　注[一]欲平定西方，故以为号。
    注[二]高祖时，与冒顿单于约为兄弟。
    注[三]呼韩邪单于降汉，入朝，宣帝拥护，国内遂定。
    注[四]句音古侯反。
    注[五]塞属五原郡，因以为名。
    注[六]九原，县名，故城在胜州银山县也。
    六年，芳将军贾览将胡骑击杀代郡太守刘兴。芳后以事诛其五原太守李兴兄弟，而其朔方太守田飒、云中太守桥扈恐惧，叛芳，举郡降，光武令领职如故。后大司马吴汉、骠骑大将军杜茂数击芳，并不克。十二年，芳与贾览共攻云中，久不下，其将随昱留守九原，欲胁芳降。芳知羽翼外附，心膂内离，遂弃辎重，与十余骑亡入匈奴，其尽归随昱。昱乃随使者程恂诣阙。拜昱为五原太守，封镌胡侯，[一]昱弟宪武进侯。

　　注[一]镌谓琢凿之，故以为名。下有镌羌侯，即其类。
    十六年，芳复入居高柳，[一]与闵堪兄林使使请降。乃立芳为代王，堪为代相，林为代太傅，赐缯二万匹，因使和集匈奴。芳上疏谢曰：“臣芳过托先帝遗体，弃在边陲。社稷遭王莽废绝，以是子孙之忧，所宜共诛，故遂西连羌戎，北怀匈奴。单于不忘旧德，权立救助。是时兵革并起，往往而在。臣非敢有所贪觊，[二]期于奉承宗庙，兴立社稷，是以久僭号位，十有余年，罪宜万死。陛下圣德高明，躬率贤，海内宾服，惠及殊俗。以c附之故，[三]赦臣芳罪，加以仁恩，封为代王，使备北藩。无以报塞重责，冀必欲和辑匈奴，[四]不敢遗余力，负恩贷。[五]谨奉天子玉玺，思望阙庭。”诏报芳朝明年正月。其冬，芳入朝，南及昌平，[六]有诏止，令更朝明岁。芳自道还，忧恐，乃复背叛，遂反，与闵堪、闵林相攻连月。匈奴遣数百骑迎芳及妻子出塞。芳留匈奴中十余年，病死。

　　注[一]高柳，县名，故城在今云州定襄县。
    注[二]觊，望也。
    注[三]c附，若肝c相附着，犹言亲戚也。
    注[四]辑音才入反。郭景纯云古“集”字。
    注[五]负犹背也。
    注[六]昌平，县名，故城在今幽州昌平县东南。
    初，安定属国胡与芳为寇，及芳败，胡人还乡里，积苦县官徭役，其中有驳马少伯者，素刚壮；二十一年，遂率种人反叛，与匈奴连和，屯聚青山。[一]乃遣将兵长史陈欣，[二]率三千骑击之，少伯乃降。徙于冀县。[三]

　　注[一]青山，在今庆州，有青山水。
    注[二]吕忱云：“欣，古‘欣’字。”
    注[三]冀县属天水郡，今秦州伏羌县。
    论曰：传称“盛德必百世祀”，[一]孔子曰“宽则得”。夫能得心，则百世不忘矣。
    观更始之际，刘氏之遗恩余烈，英雄岂能抗之哉！然则知高祖、孝文之宽仁，结于人心深矣。周人之思邵公，爱其甘棠，[二]又况其子孙哉！刘氏之再受命，盖以此乎！若数子者，岂有国之远图哉！因时扰攘，苟恣纵而已耳，然犹以附假宗室，能掘强岁月之闲。[三]观其智略，固无足以惮汉祖，发其英灵者也。[四]

　　注[一]左传晋侯问于史赵曰：“陈其遂亡乎？”对曰：“未也。臣闻盛德必百代祀，虞之代数未也。”
    注[二]诗序曰：“甘棠，美邵伯也。邵伯听讼于甘棠之下，周人思之，不伐其树。”
    注[三]掘强谓强梁也。前书伍被谓淮南王安曰：“掘强江淮之间，苟延岁月之命。”
    注[四]言此数子非汉祖之敌，不足奋发英灵而惮畏之也。
    赞曰：天地闭革，[一]野战k龙。[二]昌、芳僭诈，梁、齐连锋。[三]宠负强地，[四]宪萦深江。[五]实惟非律，代委神邦。[六]

　　注[一]革，改也，易曰：“天地闭，贤人隐。”又曰：“天地革而四时成，汤、武革命，顺乎天而应乎人。”
    注[二]喻英雄并起也。易曰：“龙战于野，其血玄黄。”又曰“k龙无首，吉”也。
    注[三]梁王刘永，齐王张步。
    注[四]据渔阳也。
    注[五]起庐江也。
    注[六]易曰：“师出以律。”律，法也。言反叛非用师之法，故更代破灭，委弃其神街国，伏于光武也。
    校勘记

　　四九一页六行*[子]*舆年十二据刊误补。
    四九一页九行林等因此宣言赤眉当*[至]*立刘子舆以观心校补谓袁纪“当”下有“至”字。今据补。按：脱“至”字则文意不属。
    四九一页一０行景帝七代孙也按：校补谓平干缪王元乃景帝曾孙，“七”字误。
    四九二页六行林等遂率车骑数百“率”原斗“卒”，据汲本、殿本改正。按：影印绍兴本此卷原阙，系取它本补配者，故斗字特多，以下遇有极明显之斗字，皆据汲本、殿本改正，不作校记。
    四九二页七行制诏部刺史郡太守*(曰)*据刊误删。
    四九二页一０行南岳诸刘为其先驱按：钱大昭谓王莽分四方为四岳，故有南岳之称，犹云南方耳，注言舂陵近衡山，故曰南岳诸刘，误。又按：袁纪“其”作“朕”。
    四九三页一０行光武乃引兵东北围钜鹿按：张□谓“东北”当作“东南”。
    四九三页一六行顾得全身可矣按：“顾”原作“愿”，“矣”原作“乎”，径据汲本、殿本改。
    四九四页一行*[因]*急攻之据汲本、殿本补。
    四九四页四行立与平帝外家]氏交通按：李慈铭谓“立”字疑“坐”字之误。
    四九五页一二行骑都尉王霸按：集解引洪颐\说，谓“骑都尉”当依光武纪、王梁传及王霸传作“偏将军”。
    四九五页一五行时平狄将军庞萌反叛按：校补引钱大昭说，谓“平狄”盖延传作“平敌”。
    四九六页三行帝常称曰汲本、殿本“常”作“尝”。按：常尝古通作，后如此不悉出。
    四九六页一０行*[师]*次任城据汲本、殿本补。
    四九七页一０行故城在今沂州承县东北殿本“承”作“丞”。按：前文注亦作“丞”。
    此县以樗所经而得名，楣抛鳌俺小保故两汉志并作“承”，旧唐志作“丞”，新唐志作“椤薄
    四九七页一三行进尽获其妻子按：刊误谓案文多一“进”字。
    四九八页一二行步大陈兵引闳按：李慈铭谓“引闳”下当有“入”字。
    五００页八行闳持上太后按：汲本、殿本“持”作“驰”。
    五００页一二行颍川许昌人也按：集解引洪亮吉说，谓许县献帝徙都后始改许昌，前汉安得有此名，此史误。
    五０一页七行*[见]*韩非子也据汲本、殿本补。
    五０一页八行攻杀安风令按：注“安风”作“安丰”。刊误谓注当从传作“安风”，殿本考证则谓安风为侯国，而安风则县也，传言杀令，则似当从注作“安丰”。
    沉家本谓据窦融传，以安丰、阳泉、蓼安、安风四县封融为安丰侯，则融未封之前，安风、安丰并为县，注作“安丰”，而正文作“安风”，难定其孰是。
    五０一页一三行父宏按：东观记“宏”作“容”。
    五０二页七行每一卿置元士三人按：刊误谓当作“每一卿置大夫三人，一大夫置元士三人”。
    五０三页一一行而渔阳差完有旧盐铁官按：前书地理志渔阳有铁官，无盐官，此“盐”字当衍。通鉴无。
    五０四页一三行伪称宠命教收缚奴婢按：刊误谓多一“命”字，教即聪轮书，下文自有“命”字。
    五０六页三行三水县有左*(右)*谷据续志删。按：校补引张□说，谓今续志“三水”下但有刘注云“有左谷，卢芳所居”，无“右”字。
    五０七页四行云中太守桥扈按：光武纪“桥”作“乔”。
    五０八页二行匈奴遣数百骑迎芳及妻子出塞按“百”下原衍“万”字，径据汲本、殿本删。

 

下一章　

 
      后汉书卷十三　隗嚣公孙述列传　第三

　　隗嚣[一]字季孟，天水成纪人也。[二]少仕州郡。王莽国师刘歆引嚣为士。[三]　　歆死，嚣归乡里。季父崔，素豪侠，能得。闻更始立而莽兵连败，于是乃与兄义及上人杨广、冀人周宗谋起兵应汉。嚣止之曰：“夫兵，凶事也。[四]宗族何辜！”崔不听，遂聚数千人，攻平襄，杀莽镇戎大尹。[五]崔、广等以为举事宜立主以一心，咸谓嚣素有名，好经书，遂共推为上将军。嚣辞让不得已，曰：“诸父贤不量小子。必能用嚣言者，乃敢从命。”皆曰“诺”。

　　注[一]嚣音五高反。
    注[二]成纪，县名，故城在今秦州陇城县西北。
    注[三]王莽置国师，位上公，士其属官也。莽置九卿，分属三公，每一卿置大夫三人，一大夫置元士三人。
    注[四]史记范蠡曰：“兵者凶器，战者逆德。”
    注[五]平襄，县名，属天水郡，故城在今秦州伏羌县西北。王莽改天水郡曰镇戎郡，守曰大尹。
    嚣既立，遣使聘请平陵人方望，以为军师。[一]望至，说嚣曰：“足下欲承天顺民，辅汉而起，今立者乃在南阳，王莽尚据长安，虽欲以汉为名，其实无所受命，将何以见信于乎？宜急立高庙，称臣奉祠，所谓‘神道设教’，求助人神者也。[二]且礼有损益，质文无常。削地开兆，[三]茅茨土阶，以致其肃敬。
    虽未备物，神明其舍诸。”嚣从其言，遂立庙邑东，祀高祖、太宗、世宗。嚣等皆称臣执事，史奉璧而告。[四]祝毕，有司穿坎于庭，[五]牵马操刀，奉盘错~，遂割牲而盟。[六]曰：“凡我同盟三十一将，十有六姓，允承天道，兴辅刘宗。如怀奸虑，明神殛之。[七]高祖、文皇、武皇，俾坠厥命，厥宗受兵，族类灭亡。”有司奉血~进，护军举手揖诸将军曰：“~不濡血，歃不入口，是欺神明也，厥罚如盟。”既而h血加书，一如古礼。

　　注[一]平陵，县名，属右扶风也。
    注[二]易观卦曰：“圣人神道设教而天下服矣。”
    注[三]除地以开兆域。
    注[四]史，祝史也。璧者，所以祀神也。
    注[五]周礼司盟掌盟载之法也。郑玄注曰：“载，盟辞也。书其辞于策，杀牲取血，坎其牲，加书于上而h之。”
    注[六]臣贤按：萧该音引字诂“~即题，音徒启反。”方言曰：“宋楚之闲，谓盎为题”。据下文云“~不濡血”，明非盆盎之类。前书匈奴传云“汉遣韩昌等与单于及大臣俱登诺水东山，刑白马，单于以径路刀、金留挠酒”。应劭云“留，饭匕也。挠，扰也。以匕搅血而歃之”。
    今亦奉盘措匙而歃也。以此而言，*(~)**[题]*即匙字。错，置也，音七故反。
    注[七]殛，诛也。
    事毕，移檄告郡国曰：
    "汉复元年七月己酉朔。己巳，上将军隗嚣、白虎将军隗崔、左将军隗义、右将军杨广、明威将军王遵、云旗将军周宗等，告州牧、部监、郡卒正、连率、大尹、尹、尉队大夫、属正、属令：[一]故新都侯王莽，慢侮天地，悖道逆理。
    鸩杀孝平皇帝，篡夺其位。矫托天命，伪作符书，[二]欺惑庶，震怒上帝。
    反戾饰文，以为祥瑞。[三]戏弄神只，歌颂祸殃。[四]楚、越之竹，不足以书其恶。[五]天下昭然，所共闻见。今略举大端，以喻吏民。

　　注[一]莽以周官王制之文，置卒正、连率、大尹。大尹职如太守。属令、属长职如都尉。置州牧、部监二十五人，见礼如三公。监位上大夫，各主五郡。公氏作牧，侯氏卒正，伯氏连率，子氏属令，男氏属长，皆代其官。其无爵者为尹。又置*[六尉]*、六队*(部)**[郡]*，置大夫，职如太守。
    注[二]莽遣五威将军王奇等班符命四十二篇于天下，言当代汉之意。
    注[三]大风毁莽王路堂，又拔其昭宁堂池东榆树，大十围。莽乃曰：“念紫阁仙图，天意立太子，正其名。”乃立其子临为太子，以为祥应也。
    注[四]戏弄神只谓仙人掌旁有白头公青衣，莽曰：“皇祖叔父子侨欲来迎我”也。
    歌颂祸殃谓莽作告天策，自陈功劳千余言，能诵策文者，除以为郎，至五十余人。
    注[五]前书朱光世曰：“南山之竹，不足以尽我词。”嚣以楚、越多竹，故引以为言也。
    盖天为父，地为母，[一]祸福之应，各以事降。莽明知之。而冥昧触冒，不顾大忌，诡乱天术，援引史传。[二]昔秦始皇毁坏谥法，以一二数欲至万世，[三]　　而莽下三万六千岁之历，言身当尽此度。[四]循亡秦之轨，推无穷之数。是其逆天之大罪也。

　　注[一]尚书曰：“惟天地，万物父母。”
    注[二]王莽每有b祸，皆引史传以文饰之。前书说符侯崔发言于莽曰：“周礼及春秋左氏，国有大b，则哭以厌之，故周易称先号G而后笑。宜*(乎)**[呼]*嗟*(呼)*告天以求救。”莽乃率k臣至南郊，陈其符命，因搏心大哭。
    注[三]史记曰，秦始皇初并天下，制曰：“太古有号无谥；中古有号，死而以行为谥。如此，则子议父，臣议君。自今以来，除谥法。朕为始皇帝，后世以计数，至于万世，传之无穷。”
    注[四]莽令太史推三万六千岁历纪，六岁一改元，布告天下。
    分裂郡国，断截地络。[一]田为王田，卖买不得。[二]规锢山泽，夺民本业。[三]　　造起九庙，穷极土作。[四]发河东，攻劫丘垄。此其逆地之大罪也。

　　注[一]络犹经络也。谓莽分坼郡县，断割疆界也。
    注[二]莽更名天下田曰王田，不得卖买。
    注[三]莽制，名山大泽不得采取。
    注[四]莽九庙：一曰黄帝太初祖庙，二曰虞帝始祖昭庙，三曰陈胡王统祖穆庙，四曰齐敬王代祖昭庙，五曰济北愍王王祖穆庙，六曰济南伯王尊祢昭庙，七曰元城孺*(子)*王尊祢穆庙，八曰阳平顷王昭庙，九曰新都显王穆庙。殿皆重屋。
    太祖庙东西南北各四十丈，高十七丈，余半之。为铜薄栌，饰以金铜h文，穷极百工之巧，功费数百钜万，卒徒死者万数也。
    尊任残贼，信用奸佞，诛戮忠正，覆按口语，赤车奔驰，[一]法冠晨夜，冤系无辜，[二]妄族庶。行炮格之刑，除顺时之法，[三]灌以醇醯，裂以五毒。[四]　　政令日变，官名月易，[五]货币岁改，[六]吏民□乱，不知所从，商旅穷窘，号泣市道。设为六管，[七]增重赋敛，刻剥百姓，厚自奉养，苞苴流行，财入公辅，[八]上下贪贿，莫相检考。民坐挟铜炭，没入钟官，[九]徒隶殷积，数十万入，工匠饥死，长安皆臭。既乱诸夏，狂心益悖，北攻强胡，南扰劲越，[一０]西侵羌戎，东摘桴觥[一一]使四境之外，并入为害，缘边之郡，江海之濒，涤地无类。[一二]故攻战之所败，苛法之所陷，饥馑之所夭，疾疫之所及，以万万计。其死者则露尸不掩，生者则奔亡流散，幼孤妇女，流离系虏。此其逆人之大罪也。

　　注[一]续汉志曰：“小使车，赤毂白盖赤帷，从驺骑四十人。”
    注[二]续汉志曰：“法冠一曰柱后，高五寸，侍御史服之。”
    注[三]莽作焚如之刑，烧杀陈良、终带等二十七人。莽又作不顺时之令，春夏斩人，此为不顺时之法。
    注[四]莽以董忠反，收忠宗族，以醇醯、毒药、白刃、丛□，并一坎而h之。
    注[五]莽州郡官名改无常制，乃至岁复变更，一郡至五易名而还复其故，吏人不能纪也。
    注[六]时百姓便安汉五铢钱，以莽钱大小两行难知，皆私以五铢钱市买。莽患之，下书诸挟五铢钱者，比非井田制，投四裔。
    注[七]管，主也。莽设六管之令，谓酤酒、卖盐、铁器、铸钱、名山、大泽，此*(谓)**[为]*六也。皆令县官主税收其利。
    注[八]礼记曰：“苞苴箪笥问人者。”莽令七公六卿兼号将军，分镇大郡，皆使为奸于外，货贿为市，侵渔百姓。
    注[九]莽时关东大饥蝗，人犯铸钱，伍人相坐，没入为官奴婢。其男子槛车，儿女子步，以铁锁其颈，传诣钟官，*(八)**[以]*十万数。到者易其夫妇，愁苦死者什六七。钟官，主铸钱之官也。
    注[一０]莽令十二部将同时十道并出，大击匈奴。莽改句町王为侯，其王邯怨怒不附，莽讽大尹周歆诈杀邯，邯弟承起兵攻杀歆。
    注[一一]摘，扰也。西羌庞恬、傅幡等怨莽夺其地为西海郡，遂反，攻西海太守陈永。莽又发高句丽兵伐胡，不欲行，郡强迫之，皆亡出塞为寇。
    注[一二]濒，涯也。涤，荡也，荡地无遗类也。
    是故上帝哀矜，降罚于莽，妻子颠殒，还自诛刈。[一]大臣反据，亡形已成。
    大司马董忠，国师刘歆，]将军王涉[二]，皆结谋内溃；司命孔仁，纳言严尤，秩宗陈茂，举外降。[三]今山东之兵二百余万，已平齐、楚，下蜀、汉，定宛、洛，据敖仓，守函谷，威命四布，宣风中岳。[四]兴灭继绝，封定万国，遵高祖之旧制，修孝文之遗德。有不从命，武军平之。驰使四夷，复其爵号。[五]　　然后还师振旅，补卧鼓。[六]申命百姓，各安其所，庶无负子之责。”[七]

　　注[一]颠，踣也。殒，绝也。莽杀其子宇、临等。妻王氏以莽数杀其子，涕泣失明，病卒。
    注[二]涉，曲阳侯根之子也。
    注[三]莽置五威司命。孔仁败，降更始。余并见光武纪。
    注[四]中岳，嵩高也。谓更始至洛阳。
    注[五]莽贬句町王为侯，西域尽改其王为侯，单于曰服于，高句丽曰下句丽，今皆复其爵号。
    注[六]周礼曰：“出曰理兵，入曰振旅。”诗周颂曰：“载戢干戈，载补矢。”
    玻韬也。卧犹息也。
    注[七]百姓襁负流亡，责在君上。既安其业，则无责也。
    嚣乃勒兵十万，击杀雍州牧陈庆。将攻安定。安定大尹王向，莽从弟平阿侯谭之子也，威风独能行其邦内，属县皆无叛者。嚣乃移书于向，喻以天命，反复诲示，终不从。于是进兵虏之，以徇百姓，然后行戮，安定悉降。而长安中亦起兵诛王莽。嚣遂分遣诸将徇陇西、武都、金城、武威、张掖、酒泉、敦煌，皆下之。
    更始二年，遣使征嚣及崔、义等。嚣将行，方望以为更始未可知，固止之，嚣不听。望以书辞谢而去，曰：“足下将建伊、吕之业，弘不世之功，[一]而大事草创，[二]英雄未集。以望异域之人，疵瑕未露，[三]欲先崇郭隗，想望乐毅，[四]故钦承大旨，顺风不让。将军以至德尊贤，广其谋虑，动有功，发中权，基业已定，大勋方缉。今俊V并会，羽翮并肩，[五]望无耆鲺之德，而猥托宾客之上，[六]诚自愧也。虽怀介然之节，欲e去就之分，诚终不背其本，贰其志也。何则？范蠡收责句践。*[乘]*偏舟于五湖；[七]舅犯谢罪文公，亦逡巡于河上。[八]夫以二子之贤，勒铭两国，犹削迹归愆，请命乞身，望之无劳，盖其宜也。望闻乌氏有龙池之山，[九]微径南通，与汉相属，其傍时有奇人，聊及闲暇，广求其真。愿将军勉之。”嚣等遂至长安，更始以为右将军，崔、义皆即旧号。其冬，崔、义谋欲叛归，嚣惧并祸，即以事告之，崔、义诛死。
    更始感嚣忠，以为御史大夫。

　　注[一]不世者，言非代之所常有也。
    注[二]草创谓初始也。
    注[三]望，平陵人，以与嚣别郡，故言异域。
    注[四]新序云：“郭隗谓燕昭王曰：‘王诚欲致士，请从隗始。隗且见事，况贤于隗者乎？’于是昭王为隗筑宫而师之。
    乐毅自魏往，驺衍自齐往，剧辛自赵往，士争赴燕。”
    注[五]管子曰：“桓公谓管仲曰：‘寡人之有仲父，犹飞鸿之有羽翼耳。’”注[六]猥犹滥也。
    注[七]偏舟，特舟也。收责谓收其罪责也。史记曰，范蠡与句践灭吴，为书辞句践曰：“臣闻主忧臣劳，主辱臣死。昔者，君王辱于会稽，所以不死，为此事也。今既雪耻，臣请从会稽之诛。”乃装其轻宝珠玉，自与其私徒属乘舟浮海以行。计然云，范蠡乘偏舟于江湖。
    注[八]逡巡，不进也。左传曰，晋公子重耳反国，及河，子犯以璧授公子，曰：
    "臣负羁绁从君巡于天下，臣之罪多矣。臣犹知之，而况君乎？请由此亡。”
    公子曰：“所不与舅氏同心者，有如白水。”
    注[九]乌氏，县名，属安定郡，故城在今泾州安定县东也。
    明年夏，赤眉入关，三辅扰乱。流闻光武即位河北，嚣即说更始归政于光武叔父国三老良，更始不听。诸将欲劫更始东归，嚣亦与通谋。事发觉，更始使使者召嚣，嚣称疾不入，因会客王遵、周宗等勒兵自守。更始使执金吾邓晔[一]　　将兵围嚣，嚣闭门拒守；至□时，遂溃围，与数十骑夜斩平城门关，[二]亡归天水。复招聚其，据故地，自称西州上将军。

　　注[一]谢承书曰：“晔，南阳南乡人。*[以]*劲悍廉直为名。”
    注[二]三辅黄图曰，长安城南面西头门。
    及更始败，三辅耆老士大夫皆奔归嚣。
    嚣素谦恭爱士，倾身引接为布衣交。以前王莽平河大尹长安谷恭[一]为掌野大夫，平陵范逡为师友，赵秉、苏衡、郑兴为祭酒，[二]申屠刚、杜林为持书，[三]　　杨广、王遵、周宗及平襄人行巡、阿阳人王捷、长陵人王元为大将军，[四]杜陵、金丹之属为宾客。由此名震西州，闻于山东。

　　注[一]莽改清河为平河。
    注[二]前书音义曰：“礼，饮酒必祭，示有先也，故称祭酒。祭祀时，唯长者以酒沃酹。”
    注[三]持书即持书侍御史，秩六百石。
    注[四]东观记曰：“元，杜陵人。”阿阳，县名，属天水郡。本为“河阳”者，误也。
    建武二年，大司徒邓禹西击赤眉，屯云阳。禹裨将冯忠兵叛禹，西向天水，嚣逆击，破之于高平，[一]尽获辎重。于是禹承制遣使持节命嚣为西州大将军，得专制凉州、朔方事。及赤眉去长安，欲西上陇，嚣遣将军杨广迎击，破之，又追败之于乌氏、泾阳闲。[二]

　　注[一]县名，今原州*(高)*平*[高]*县。
    注[二]泾阳，县名，属安定郡，今原州平*(阳)**[高]*县南泾阳故城是也。
    嚣既有功于汉，又受邓禹爵，署其腹心，议者多劝通使京师。三年，嚣乃上书诣阙。光武素闻其风声，报以殊礼，言称字，用敌国之仪，所以慰藉之良厚。[一]　　时陈仓人吕鲔拥数万，与公孙述通，寇三辅。嚣复遣兵佐征西大将军冯异击之，走鲔，遣使上状。帝报以手书曰：“慕乐德义，思相结纳。昔文王三分，犹服事殷。[二]但驽马`刀，不可强扶。[三]数蒙伯乐一顾之价，[四]而苍蝇之飞，不过数步，即托骥尾，得以绝k。[五]隔于盗贼，声问不数。将军操执款款，扶倾救危，南距公孙之兵，北御羌胡之乱，是以冯异西征，得以数千百人踯躅三辅。[六]微将军之助，则咸阳已为他人禽矣。今关东寇贼，往往屯聚，志务广远，多所不暇，未能观兵成都，与子阳角力。[七]如令子阳到汉中、三辅，愿因将军兵马，鼓旗相当。傥肯如言，蒙天之福，即智士计功割地之秋也。[八]管仲曰：‘生我者父母，成我者鲍子。’[九]自今以后，手书相闻，勿用傍人解构之言。”[一０]自是恩礼愈笃。

　　注[一]慰，安也，藉，荐也。言安慰而荐藉之良甚也。
    注[二]孔子曰：“周之德其可谓至德，三分天下有其二，以服事殷。”
    注[三]周礼：“校人掌六马。”驽马，最下者也。说文：“`，青金也。”似锡而色青。贾谊云：“`刀为。”言驽马`刀，不可强扶持而用也。
    注[四]战国策曰，苏代为燕说齐，未见齐王，先说淳于髡曰：“人有卖骏马者，比三旦立市，市人莫之知，往见伯乐曰：‘臣有骏马，欲卖之，比三旦立于市，市人莫与言。愿子还而视之，去而顾之，臣请献一朝之价。’伯乐如其言，一旦而价十倍也。”
    注[五]张敞书曰：“苍蝇之飞，不过十步；自托骐骥之尾，乃腾千里之路。然无损于骐骥，得使苍蝇绝k也。”见敞传。
    注[六]踯躅犹踟W也。
    注[七]角力犹争力也。
    注[八]秋，一岁中成功之时，故举以为言。
    注[九]事见史记。
    注[一０]解构犹闲构也。
    其后公孙述数出兵汉中，遣使以大司空扶安王印绶授嚣。嚣自以与述敌国，耻为所臣，乃斩其使，出兵击之，连破述军，以故蜀兵不复北出。
    时关中将帅数上书，言蜀可击之状，帝以示嚣，因使讨蜀，以效其信。嚣乃遣长史上书，盛言三辅单弱，刘文伯在边，[一]未宜谋蜀。帝知嚣欲持两端，不愿天下统一，于是稍黜其礼，正君臣之仪。

　　注[一]文伯，卢芳字也。
    初，嚣与来歙、马援相善，故帝数使歙、援奉使往来，劝令入朝，许以重爵。
    嚣不欲东，连遣使深持谦辞，言无功德，须四方平定，退伏闾里。五年，复遣来歙说嚣遣子入侍，嚣闻刘永、彭宠皆已破灭，乃遣长子恂随歙诣阙。以为胡骑校尉，封镌羌侯。[一]而嚣将王元、王捷常以为天下成败未可知，不愿专心内事。元遂说嚣曰：“昔更始西都，四方响应，天下喁喁，谓之太平。[二]一旦败坏，大王几无所厝。今南有子阳，北有文伯，江湖海岱，王公十数，[三]而欲牵儒生之说，弃千乘之基，[四]a旅危国，以求万全，此循覆车之轨，计之不可者也。今天水完富，士马最强，北收西河、上郡，东收三辅之地，案秦旧螅表里河山。[五]元请以一丸泥为大王东封函谷关，此万世一时也。若计不及此，且畜养士马，据隘自守，旷日持久，以待四方之变，图王不成，其弊犹足以霸。[六]要之，鱼不可脱于渊，[七]神龙失耍即还与蚯蚓同。”[八]嚣心然元计，虽遣子入质，犹负其险□，欲专方面，于是游士长者，稍稍去之。[九]

　　注[一]胡骑校尉，武帝置，秩二千石也。镌谓镌凿也。
    注[二]喁喁，口向上也。
    注[三]谓张步据齐，董宪起东海，李宪守舒，刘纡居垂惠，佼强、周建、秦丰等各据州郡。
    注[四]儒生谓马援说嚣归光武。
    注[五]秦外山而内河。左传曰：“表里山河。”
    注[六]前书徐乐曰：“图王不成，其弊足以霸”也。
    注[七]老子曰：“鱼不可脱于泉。”脱，失也；失泉则涸矣。
    注[八]慎子曰：“腾蛇游雾，飞龙乘云。云罢雾除，与蚯蚓同，失其所乘故也。”
    注[九]东观记曰：“杜林先去，余稍稍相随，东诣京师。”
    六年，关东悉平。帝积苦兵闲，以嚣子内侍，公孙述远据边陲，乃谓诸将曰：“且当置此两子于度外耳。”因子腾书陇、蜀，[一]告示祸福。嚣宾客、掾史多文学生，每所上事，当世士大夫皆讽诵之，故帝有所辞E，尤加意焉。嚣复遣使周游诣阙，先到冯异营，游为仇家所杀。帝遣]尉铫期持珍宝缯帛赐嚣，期至郑被盗，[二]亡失财物。帝常称嚣长者，务欲招之，闻而叹曰：“吾与隗嚣事欲不谐，使来见杀，得赐道亡。”

　　注[一]说文曰：“腾，传也。”
    注[二]郑，今华州县是也。
    会公孙述遣兵寇南郡，[一]乃诏嚣当从天水伐蜀，因此欲以溃其心腹。嚣复上言：“白水险阻，栈阁绝败。”[二]又多设支阂。[三]帝知其终不为用，叵欲讨之。[四]遂西幸长安，遣建威大将军耿m等七将军从陇道伐蜀，先使来歙奉玺书喻旨。嚣疑惧，即勒兵，使王元据陇坻，[五]伐木塞道，谋欲杀歙。歙得亡归。

　　注[一]南郡，今荆州也。
    注[二]白水，县，有关，属广汉郡。栈阁者，山路悬险，栈木为阁道。
    注[三]支柱障阂。
    注[四]叵犹遂也。
    注[五]坻，n也。郭仲产秦州记曰：“陇山东西百八十里，在陇州F源县西。”
    诸将与嚣战，大败，各引退。嚣因使王元、*[行]*巡侵三辅，征西大将军冯异、征虏将军祭遵等击破之。嚣乃上疏谢曰：“吏人闻大兵卒至，惊恐自救，臣嚣不能禁止。兵有大利，不敢废臣子之节，亲自追还。昔虞舜事父，大杖则走，小杖则受。[一]臣虽不敏，敢忘斯义。今臣之事，在于本朝，赐死则死，加刑则刑。如遂蒙恩，更得洗心，死骨不朽。”有司以嚣言慢，请诛其子恂，帝不忍，复使来歙至F，[二]赐嚣书曰：“昔柴将军与韩信书[三]云：‘陛下宽仁，诸侯虽有亡叛而后归，辄复位号，不诛也。’以嚣文吏，晓义理，故复赐书。深言则似不逊，略言则事不决。今若束手，复遣恂弟归阙庭者，则爵禄获全，有浩大之福矣。[四]吾年垂四十，在兵中十岁，厌浮语虚辞。即不欲，勿报。”嚣知帝审其诈，遂遣使称臣于公孙述。

　　注[一]家语孔子谓曾子之词也。
    注[二]F，水名，因以为县，属右扶风，故城在今陇州F源县南。
    注[三]柴将军，柴武也。韩信，韩王信也。信反，入匈奴，与汉战，故武与之书也。
    注[四]浩亦大也。
    明年，述以嚣为朔宁王，[一]遣兵往来，为之援恕Ｇ铮嚣将步骑三万侵安定，至阴盘，[二]冯异率诸将拒之。嚣又令别将下陇，攻祭遵于F，兵并无利，乃引还。

　　注[一]欲其宁静北边也。
    注[二]阴盘，县名，属安定郡，今泾州县。
    帝因令来歙以书招王遵，遵乃与家属东诣京师，拜为太中大夫，封向义侯。[一]　　遵字子春，霸陵人也。父为上郡太守。遵少豪侠，有才辩，虽与嚣举兵，而常有归汉意。曾于天水私于来歙曰：“吾所以戮力不避矢石者，岂要爵位哉！徒以人思旧主，先君蒙汉厚恩，思万分耳。”又数劝嚣遣子入侍，前后辞谏切甚，嚣不从，故去焉。

　　注[一]续汉书云：“遵降，封上雒侯。”
    八年春，来歙从山道袭得略阳城。嚣出不意，惧更有大兵，乃使王元拒陇坻，行巡守番须口，[一]王孟塞鸡头道，[二]牛邯军瓦亭，[三]嚣自悉其大围来歙。公孙述亦遣其将李育、田m助嚣攻略阳，连月不下。帝乃率诸将西征之，数道上陇，使王遵持节监大司马吴汉留屯于长安。

　　注[一]番须口与回中相近，并在F。
    注[二]鸡头，山道也，“鸡”或作“笄”，一名崆峒山，在今原州西。
    注[三]安定乌支县有瓦亭故关，有瓦亭川水，在今原州南。
    遵知嚣必败灭，而与牛邯旧故，知其有归义意，以书喻之曰：“遵与隗王歃盟为汉，自经历虎口，践履死地，已十数矣。于时周洛以西[一]无所统壹，故为王策，欲东收关中，北取上郡，进以奉天人之用，退以惩外夷之乱。数年之闲，冀圣汉复存，当挈河陇奉旧都以归本朝。生民以来，臣人之耍未有便于此时者也。而王之将吏，k居穴处之徒，[二]人人W掌，[三]欲为不善之计。遵与孺卿日夜所争，害几及身者，岂一事哉！前计抑绝，后策不从，所以吟啸腕，垂涕登车。[四]幸蒙封拜，得延论议，[五]每及西州之事，未尝敢忘孺卿之言。今车驾大，已在道路，吴、耿骁将，云集四境，而孺卿以奔离之卒，拒要，当军冲，视其形撕稳缭眨糠蛑钦啁危思变，贤者泥而不滓，[六]是以功名终申，策画复得。故夷吾束缚而相齐，[七]黥布杖□以归汉，[八]去愚就义，功名并着。今孺卿当成败之际，遇严兵之锋，可为怖栗。宜断之心J，参之有识。”
    邯得书，沉吟十余日，乃谢士，归命洛阳，拜为太中大夫。于是嚣大将十三人，属县十六，十余万，皆降。

　　注[一]周洛谓东都也。
    注[二]穴处言所识不远也。
    注[三]说文：“W。侧击也。”战国策曰“苏秦与李兑W掌而谈”也。
    注[四]，持也。史记云：“天下之士，莫不腕以言之。”
    注[五]遵为太中大夫，在论议之职。
    注[六]在泥滞之中而不滓污也。
    注[七]新序曰，桓公与管仲p鲍叔p宁戚饮，桓公谓鲍叔曰：“姑为寡人祝乎？”
    鲍叔奉酒而起，祝曰：“吾君无忘出莒也，使管子无忘束缚从鲁也，使宁戚无忘其饭牛于车下也。”
    注[八]黥布为楚淮南王，高祖使随何说布，乃杖□归汉王也。
    王元入蜀求救，嚣将妻子奔西城，从杨广，[一]而田mp李育保上。诏告嚣曰：“若束手自诣，父子相见，保无佗也。高皇帝云：‘横来，大者王，小者侯。’[二]若遂欲为黥布者，亦自任也。”[三]嚣终不降。于是诛其子恂，使吴汉与征南大将军岑彭围西城，耿m与虎牙大将军盖延围上。车驾东归。[四]月余，杨广死，嚣穷困。其大将王捷别在戎丘，登城呼汉军曰：“*[为]*隗王城守者，皆必死无二心！愿诸军亟罢，[五]请自杀以明之。”遂自刎颈死。[六]数月，王元p行巡p周宗将蜀救兵五千余人，乘高卒至，鼓噪大呼曰：“百万之方至！”
    汉军大惊，未及成陈，元等决围，殊死战，遂得入城，迎嚣归冀。会吴汉等食尽退去，于是安定p北地p天水p陇西复反为嚣。

　　注[一]西，*(城)*县名，属汉阳郡，一名始昌，城在今秦州上县西南。
    注[二]田横为齐王，天下既定，横与宾客五百人居海岛，高祖使召之曰：“横来，大者王，小者侯。”事见前书。
    注[三]必不归降，遂如黥布，云欲为帝，亦任之也。
    注[四]颍川贼起，故东归。
    注[五]亟音纪力反。
    注[六]何休*[注]*公羊传云：“刎，割也。”
    九年春，嚣病且饿，出城餐糗L，[一]恚愤而死。[二]王元p周宗立嚣少子纯为王。明年，来歙p耿mp盖延等攻破落门，[三]周宗p行巡p苟宇p赵恢等将纯降。宗p恢及诸隗分徙京师以东，纯与巡p宇徙弘农。唯王元留为蜀将。
    及辅威将军臧宫破延岑，元举诣宫降。

　　注[一]郑康成注周礼曰：“糗，熬大豆与米也。”说文曰：“L，干饭也。”
    注[二]续汉志曰：“王莽末，天水童谣曰‘出吴门，望缇k，见一蹇人，言欲上天。令天可上，地上安得人？’时嚣初起兵于天水，后意稍广，欲为天子，遂破灭。嚣少病蹇。吴门，冀都门名也。有缇k山。”
    注[三]落门，聚名也，有落门谷水，在今秦州伏羌县西。
    元字惠孟，初拜上蔡令，迁东平相，坐垦田不实，下狱死。[一]

　　注[一]决录曰“平陵之王，惠孟锵锵，激昂嚣p述，困于东平”也。
    牛邯字孺卿，狄道人。有勇力才气，雄于边垂。及降，大司*(空)**[徒]*司直杜林p太中大夫马援并荐之，以为护羌校尉，与来歙平陇右。
    十八年，纯与宾客数十骑亡入胡，至武威，捕得，诛之。
    论曰：隗嚣援旗悫族，[一]假制明神，[二]蠓虼赐际资拢有以识其风矣。终于孤立一隅，介于大国，[二]陇坻虽隘，非有百二之耍[四]区区两郡，[五]　　以御堂堂之锋，[六]至使穷庙策，竭征徭，身殁解，然后定之。则知其道有足怀者，所以栖有四方之桀，[七]士至投死绝亢而不悔者矣。[八]夫功全则誉显，业谢则衅生，回成丧而为其议者，或未闻焉。[九]若嚣命会符运，敌非天力，虽坐论西伯，岂多嗤乎？[一０]

　　注[一]援，引也。悫，收也。
    注[二]谓立高祖p孝文等庙而祭之也。
    注[三]东逼于汉，南拒于蜀。左傅曰：“介于二大国之闲。”
    注[四]百二者，以秦地险固，二万人当诸侯百万人。前书曰，田肯贺高祖：“秦得百二焉。”
    注[五]陇西p天水也。
    注[六]言光武亲征之也。魏武兵书云：“无击堂堂之阵。”
    注[七]四方雄桀者，皆栖集而有之。
    注[八]亢，喉咙也。谓王捷自刎也。
    注[九]成丧犹成败也。言事之成败在于天命，不由人力。能回为此议者寡，故未之闻也。
    注[一０]天力谓光武天所授也。言不遇光武为敌，则不谢西伯也。嗤，笑也。
    公孙述字子阳，扶风茂陵人也。[一]哀帝时，以父任为郎。[二]后父仁为河南都尉，[三]而述补清水长。[四]仁以述年少，遣门下掾随之官。[五]月余，掾辞归，白仁曰：“述非待教者也。”后太守以其能，使兼摄五县，政事修理，奸盗不发，郡中谓有鬼神。[六]王莽天凤中，为导江卒正，居临邛，[七]复有能名。

　　注[一]东观记曰：“其先武帝时，以吏二千石自无盐徙焉。”
    注[二]任，保任也。东观记曰：“成帝末，述父仁为侍御史，任为太子舍人，稍增秩为郎焉。”
    注[三]秦置郡尉，典兵禁，捕盗贼，景帝更名都尉，秩比二千石也。
    注[四]清水，县名，属天水郡，今秦州县。
    注[五]州郡有掾，皆自辟除之，常居门下，故以为号。
    注[六]言明察也。
    注[七]王莽改蜀郡曰导江，太守曰卒正。临邛，今邛州县也。
    及更始立，豪杰各起其县以应汉，南阳人宗成自称“虎牙将军”，入略汉中；又商人王岑亦起兵于雒县，[一]自称“定汉将军”，杀王莽庸部牧以应成，[二]合数万人。述闻之，遣使迎成等。成等至成都，虏掠暴横。述意恶之，召县中豪桀谓曰：“天下同苦新室，思刘氏久矣，故闻汉将军到，驰迎道路。今百姓无辜而妇子系获，室屋烧燔，此寇贼，非义兵也。吾欲保郡自守，以待真主。诸卿欲并力者即留，不欲者便去。”豪桀皆叩头曰：“愿效死。”述于是使人诈称汉使者自东方来，假述辅汉将军p蜀郡太守兼益州牧印绶。乃选精兵千余人，西击成等。比至成都，数千人，遂攻成，大破之。成将垣副杀成，以其降。[三]二年秋，更始遣柱功侯李宝p益州刺史张忠，将兵万余人徇蜀p汉。述恃其地险附，有自立志，乃使其弟恢[四]于绵竹击宝p忠，大破走之。[五]由是威震益部。

　　注[一]商，今商州商雒县也。雒县属广汉郡，今益州县也。
    注[二]王莽改益州为庸部，其牧宋遵也。
    注[三]风俗通曰：“垣，秦邑也，因以为姓。秦始皇有将垣t。”东观记曰：“初，副以汉中亭长聚降成，自称辅汉将军。”
    注[四]"恢”本或作“础薄
    注[五]绵竹，县名，属广汉郡，今益州县也，故城在今县东。
    功曹李熊说述曰：“方今四海波荡，匹夫横议。将军割据千里，地什汤武，[一]　　若奋威德以投天隙，[二]霸王之业成矣。宜改名号，以镇百姓。”述曰：“吾亦虑之，公言起我意。”于是自立为蜀王，都成都。

　　注[一]枚乘谏吴王曰：“汤武之土，不过百里。”
    注[二]天时之闲隙也。
    蜀地肥饶，兵力精强，远方士庶多往归之，邛p笮君长[一]皆来贡献。李熊复说述曰：“今山东饥馑，人庶相食；兵所屠灭，城邑丘墟。蜀地沃野千里，土壤膏腴，[二]果实所生，无谷而饱。[三]女工之业，覆衣天下。[四]名材竹干，器械之饶，不可胜用。[五]又有鱼盐铜银之利，[六]浮水转漕之便。北据汉中，杜铹p斜之险；东守巴郡，拒I关之口；[七]地方数千里，战士不下百万。见利则出兵而略地，无利则坚守而力农。东下汉水以窥秦地，南顺江流以震荆p杨。所谓用天因地，成功之资。今君王之声，闻于天下，而名号未定，志士狐疑，宜即大位，使远人有所依归。”述曰：“帝王有命，吾何足以当之？”熊曰：
    "天命无常，百姓与能。[八]能者当之，王何疑焉！”述梦有人语之曰：“八厶子系，十二为期。”[九]觉，谓其妻曰：“虽贵而祚短，若何？”妻对曰：“朝闻道，夕死尚可，况十二乎！”会有龙出其府殿中，夜有光耀，述以为符瑞，因刻其掌，文曰“公孙帝”。建武元年四月，遂自立为天子，号成家。[一０]色尚白。建元曰龙兴元年。以李熊为大司徒，以其弟光为大司马，恢为大司空。
    改益州为司隶校尉，蜀郡为成都尹。[一一]

　　注[一]邛p笮皆西南夷国名。笮音昨。见西南夷传。
    注[二]无块曰壤。
    注[三]左思蜀都赋曰：“户有橘柚之园。”又曰：“瓜畴芋区。”前书卓王孙曰：
    "吾闻S山之下沃野，下有蹲鸱，至死不饥。”
    注[四]左思蜀都赋曰：“百室离房，机杼相和。”衣音于既反。
    注[五]竹干，竹箭也。内盛曰器，外盛曰械。
    注[六]丙穴出嘉鱼，在汉中。蜀有盐井，又有铜陵山，其朱提界出银。朱音上朱反。提音上移反。
    注[七]史记曰楚肃王为I关以拒蜀，故基在今硖州巴山县。
    注[八]诗云“天命靡常”，易曰“百姓与能”也。
    注[九]说文云厶音私。系音系，胡计反。
    注[一０]以起成都，故号成家。
    注[一一]汉以京师为司隶校尉部，置京兆尹；中兴以洛阳为司隶校尉部，置河南尹。故述}焉。
    越`任贵亦杀王莽大尹而据郡降。述遂使将军侯丹开白水关，[一]北守南郑；[二]　　将军任满从阆中下江州，[三]东据I关。于是尽有益州之地。

　　注[一]在汉阳西县。梁州记曰“关城西南有白水关”也。
    注[二]今梁州县也，故城在今县东北也。
    注[三]阆中p江州皆县名，并属巴郡。阆中，今隆州县也。江州故城在渝州巴县西。
    自更始败后，光武方事山东，未遑西伐。关中豪桀吕鲔等往往拥以万数，莫知所属，多往归述，[一]皆拜为将军。遂大作营垒，陈车骑，肄习战射，会聚兵甲数十万人，积粮汉中，筑宫南郑。又造十层赤楼帛兰船。[二]多刻天下牧守印章，备置公卿百官。使将军李育p程乌将数万出陈仓，与吕鲔徇三辅。
    三年，征西将军冯异击鲔p育于陈仓，大败之，鲔p育奔汉中。五年，延岑p田戎为汉兵所败，皆亡入蜀。

　　注[一]时延岑据蓝田，王歆据下，各称将军，拥兵。事见冯异传。
    注[二]盖以帛饰其兰槛也。
    岑字叔牙，南阳人。[一]始起据汉中，又拥兵关西，*(关西)*所在破散，走至南阳，略有数县。戎，汝南人。初起兵夷陵，转寇郡县，数万人。岑p戎并与秦丰合，丰俱以女妻之。及丰败，故二人皆降于述。述以岑为大司马，封汝宁王，戎翼江王。六年，述遣戎与将军任满出江关，下临沮p夷陵闲，[二]招其故，因欲取荆州诸郡，竟不能克。

　　注[一]东观记曰筑阳县人。
    注[二]华阳国志曰：“巴楚相攻，故置江关。”*[旧]*在赤甲城，后移在江州南岸，对白帝城，故基在今夔州*[人]*复县南。临沮，县名，侯国，属南郡，故城在今荆州当阳县西北。夷陵，县名，属南郡，今硖州县也，故城在今县西北。
    是时，述废铜钱，置铁官钱，[一]百姓货币不行。蜀中童谣言曰：“黄牛白腹，五铢当复。”
    好事者窃言王莽称“黄”，述自号“白”，五铢钱，汉货也，言天下当并还刘氏。
    述亦好为符命鬼神瑞应之事，妄引谶记。以为孔子作春秋，为赤制而断十二公，[二]明汉至平帝十二代，历数尽也，[三]一姓不得再受命。又引录运法曰：“废昌帝，立公孙。”括地象曰：“帝轩辕受命，公孙氏握。”[四]援神契曰：“西太守，乙卯金。”谓西方太守而乙绝卯金也。[五]五德之运，黄承赤而白继黄，金据西方为白德，而代王氏，得其正序。又自言手文有奇，及得龙兴之瑞。数移书中国，冀以感动心。帝患之，乃与述书曰：“图谶言‘公孙’，即宣帝也。
    代汉者当涂高，君岂高之身邪？[六]乃复以掌文为瑞，王莽何足效乎！[七]君非吾贼臣乱子，仓卒时人皆欲为君事耳，何足数也。[八]君日月已逝，妻子弱小，当早为定计，可以无忧。天下神器，不可力争，[九]宜留三思。”署曰“公孙皇帝”。述不E。

　　注[一]置铁官以铸钱。
    注[二]尚书考灵耀曰：“孔子为赤制，故作春秋。”赤者，汉行也。言孔子作春秋断十二公，象汉十二帝。
    注[三]据汉十一帝，言十二代者，并数吕后。
    注[四]录运法p括地象并河图名也。
    注[五]乙，轧也。述言西方太守能轧绝卯金也。
    注[六]东观记曰：“光武与述书曰：‘承赤者，黄也；姓当涂，其名高也。’”注[七]王莽诈以铁契p石龟p文圭p玄印等为符瑞，言不足仿效也。
    注[八]数，责也。
    注[九]老子云：“天下神器，不可为也。”
    明年，隗嚣称臣于述。述骑都尉平陵人荆邯见东方将平，兵且西向，说述曰：“兵者，帝王之大器，古今所不能废也。[一]昔秦失其守，豪桀并起，汉祖无前人之螅立锥之地，[二]起于行阵之中，躬自奋击，兵破身困者数矣。然军败复合，创愈复战。[三]何则？前死而成功，u于漤就于灭亡也。隗嚣遭遇运会，割有雍州，兵强士附，威加山东。[四]遇更始政乱，复失天下，庶引领，四方瓦解。[五]嚣不及此时推危乘胜，以争天命，而退欲为西伯之事，尊师章句，宾友处士，[六]偃武息戈，卑辞事汉，喟然自以文王复出也。令汉帝释关陇之忧，[七]专精东伐，四分天下而有其三；使西州豪杰咸居心于山东，发闲使，招携贰，[八]则五分而有其四；若举兵天水，必至沮溃，天水既定，则九分而有其八。陛下以梁州之地，内奉万乘，外给三军，百姓愁困，不堪上命，将有王氏自溃之变。[九]臣之愚计，以为宜及天下之望未绝，豪杰尚可招诱，急以此时发国内精兵，令田戎据江陵，临江南之会，倚巫山之固，[一０]筑垒坚守，传檄吴p楚，长沙以南必随风而靡。令延岑出汉中，定三辅，天水p陇西拱手自服。如此，海内震摇，冀有大利。”述以问k臣。博士吴柱曰：“昔武王伐殷，先观兵孟津，八百诸侯不期同辞，然犹还师以待天命。未闻无左右之助，而欲出师千里之外，以广封疆者也。”邯曰：“今东帝无尺土之柄，驱乌合之，[一一]跨马陷敌，所向辄平。不亟乘时与之分功，[一二]而坐谈武王之说，是效隗嚣欲为西伯也。”述然邯言，欲悉发北军屯士及山东客兵，使延岑、田戎分出两道，与汉中诸将合兵并恕Ｊ袢思捌涞芄庖晕不宜空国千里之外，决成败于一举，固争之，述乃止。延岑、田戎亦数请兵立功，终疑不听。

　　注[一]左传宋子罕曰：“天生五材，废一不可，谁能去兵？圣人以兴，乱人以废，废兴存亡之术，皆兵之由也。”
    注[二]言汉祖起自布衣，无公刘、太王之业也。枚乘谏吴书曰：“舜无立锥之地以有天下。”
    注[三]军败谓战于睢水上，为楚所破，后得韩信军，复大振也。创愈谓在于成较校项羽射伤汉王J，后复战。
    注[四]陇西、天水皆雍州之地，故言割有也。嚣传云“名震西州，流闻山东”，是威加也。
    注[五]淮南子曰：“武王伐纣，左操黄钺，右秉白旄而麾之，则瓦解而走。”
    注[六]章句谓郑兴等也。处士谓方望等也。
    注[七]以嚣居西，无东之意，故置之度外而不为忧。
    注[八]闲使谓来歙、马援等也。携贰谓王遵、郑兴、杜林、牛邯等相次而归光武。
    注[九]王氏即王莽也。
    注[一０]巫山在今夔州巫山县东也。
    注[一一]邹阳云：“周用乌集而王。”
    注[一二]亟，急也。
    述性苛细，察于小事。敢诛杀而不见大体，好改易郡县官名。然少为郎，习汉家制度，出入法驾，[一]銮旗旄骑，[二]陈置陛戟，然后辇出房闼。又立其两子为王，食犍为、广汉各数县。k臣多谏，以为成败未可知，戎士暴露，而遽王皇子，示无大志，伤战士心。述不听。唯公孙氏得任事，由此大臣皆怨。

　　注[一]法驾，属车三十六乘，公卿不在卤簿中，侍中骖乘，奉车都尉御。前驱九逶坪保凤皇S戟，皮轩。
    注[二]旄头之骑也。
    八年，帝使诸将攻隗嚣，述遣李育将万余人救嚣。嚣败，并没其军，蜀地闻之恐动。述惧，欲安心。成都郭外有秦时旧仓，述改名白帝仓，[一]自王莽以来常空。述即诈使人言白帝仓出谷如山陵，百姓空市里往观之。述乃大会k臣，问曰：“白帝仓竟出谷乎？”皆对言“无”。述曰：“讹言不可信，道隗王破者复如此矣。”俄而嚣将王元降，述以为将军。明年，使元与领军环安拒河池，[二]　　又遣田戎及大司徒任满、南郡太守程泛将兵下江关，破*[威]*虏将军冯骏等，拔巫及夷陵、夷道，[三]因据荆门。[四]

　　注[一]述以色尚白，故改之。
    注[二]河池，今凤州县也。
    注[三]夷道，县名，属南郡，故城在今硖州宜都县西。
    注[四]荆门，山名也，在今硖州宜都县西北，今犹有故城基趾在山上。
    十一年，征南大将军岑彭攻之，满等大败，述将王政斩满首降于彭。田戎走保江州。[一]城邑皆开门降，彭遂长驱至武阳。[二]帝乃与述书，陈言祸福，以明丹青之信。[三]述省书叹息，以示所亲太常常少、光禄勋张隆。隆、少皆劝降。述曰：“废兴命也。岂有降天子哉！”左右莫敢复言。

　　注[一]江州，县名，属巴郡，故城今渝州巴县。
    注[二]武阳，县名，故城在今眉州。
    注[三]杨雄法言曰：“王者之言，炳若丹青。”
    中郎将来歙急攻王元、环安，安使刺客杀歙；述复令刺杀岑彭。十二年，述弟恢及子史兴并为大司马吴汉、辅威将军臧宫所破，战死。自是将帅恐惧，日夜离叛，述虽诛灭其家，犹不能禁。帝必欲降之，乃下诏喻述曰：“往年诏书比下，[一]开示恩信，勿以来歙、岑彭受害自疑。今以时自诣，则家族完全；若迷惑不喻，委肉虎口，痛哉柰何！将帅疲倦，吏士思归，不乐久相屯守，诏书手记，不可数得，朕不食言。”述终无降意。

　　注[一]比，频也。
    九月，吴汉又破斩其大司徒谢丰、执金吾袁吉，汉兵遂守成都。述谓延岑曰：“事当柰何？”岑曰：“男儿当死中求生，可坐穷乎！财物易聚耳，不宜有爱。”述乃悉散金帛，募敢死士五千余人，以配岑于市桥，[一]伪建旗帜，[二]鸣鼓挑战，而潜遣奇兵出吴汉军后，袭击破汉。汉水，缘马尾得出。

　　注[一]市桥即七星之一桥也。李膺益州记曰：“冲星桥，旧市桥也，在今成都县西南四里。”
    注[二]帜，幡也。帜音昌忌反，又式志反。
    十一月，臧宫军至咸门。[一]述视占书，云“虏死城下”，大喜，谓汉等当之。
    乃自将数万人攻汉，使延岑拒宫。大战，岑三合三胜。自旦及日中，军士不得食，并疲，汉因令壮士突之，述兵大乱，被刺洞J，马。[三]左右舆入城。
    述以兵属延岑，其夜死。明旦，岑降吴汉。乃夷述妻子，尽灭公孙氏，并族延岑。遂放兵大掠，焚述宫室。帝闻之怒，以谴汉。又让汉副将刘尚曰：“城降三日，吏人从服，孩儿老母，口以万数，一旦于兵纵火，闻之可为酸鼻！尚宗室子孙，尝更吏职，何忍行此？仰视天，俯视地，观放啜羹，二者孰仁？[三]　　良失斩将吊人之义也！”[四]

　　注[一]成都北面有二门，其西者名咸门。
    注[二]吴汉传云：“护军高午奔阵刺述，杀之。”
    注[三]韩子曰：“孟孙猎得，使秦西巴持之。其母随而呼，秦西巴不忍而与其母。”战国策曰：“乐羊为魏将而攻中山。其子在中山，中山君烹其子而遗之羹，乐羊啜之，尽一杯，而攻拔中山。”
    注[四]良犹甚也。
    初，常少、张隆劝述降，不从，并以忧死。帝下诏追赠少为太常，隆为光禄勋，以礼改葬之。其忠节志义之士，并蒙旌显。[一]程乌、李育以有才干，皆擢用之。于是西土咸悦，莫不归心焉。

　　注[一]谓李业、谯玄等，见独行传。
    论曰：昔赵佗自王番禺，[一]公孙亦窃帝蜀汉，推其无他功能，而至于后亡者，将以地边处远，非王化之所先乎？述虽为汉吏，无所冯资，徒以文俗自□，遂能集其志计。道未足而意有余，不能因隙立功，以会时变，方乃坐饰边幅，[二]　　以高深自安，昔吴起所以X魏侯也。[三]及其谢臣属，审废兴之命，与夫泥首衔玉者异日谈也。[四]

　　注[一]赵佗，真定人，因汉初天下未定，自立为南越王。番禺，县，属南海郡，故城在今广州西南。越志曰：“有番山、禺山，因以为名。”
    注[二]边幅犹有边缘，以自矜持。
    注[三]史记曰：“魏武侯浮西河而下，中流而顾曰：‘美哉乎，河山之固，此魏之宝也。’吴起对曰：‘在德不在险。’”注[四]干宝晋记曰：“吴王孙皓将其子瑾等，泥首面缚降王浚。”左传曰：“许男面缚衔璧以见楚子。”璧，玉也。
    赞曰：公孙习吏，隗王得士，汉命已还，二隅方N。天数有违，江山难恃。[一]

　　注[一]违犹去也。
    校勘记

　　五一三页三行隗嚣字季孟“孟”原斗“夏”，据汲本、殿本改。按：此卷影印绍兴本仍有阙佚，据它本补配，故多斗字。以下凡遇极明显之斗字，皆径予改正，不作校记。
    五一三页九行嚣音五高反按：此注原在正文前小标题下，今移此。
    五一三页一一行莽置九卿分属三公按：“置”原作“制”，径据汲本、殿本改。
    五一五页二行*(~)**[题]*即匙字据汲本改。按：校补谓作“题”是。
    五一五页一三行又置*[六尉]*六队*(部)**[郡]*置大夫据刊误改，与前书莽传合。
    五一六页二行至五十余人按：刊误谓案本传作“五千人”。
    五一六页三行前书朱光世曰按：张森楷校勘记谓前书“光”作“安”，疑此误。
    五一六页九行宜*(乎)**[呼]*嗟*(呼)*告天以求救据汲本改，与前书莽传合。
    五一七页三行元城孺*(子)*王尊祢穆庙据刊误删。按：刊误谓本王翁孺，故称“孺王”，不当有“子”字。
    五一八页七行此*(谓)**[为]*六也据汲本改。
    五一八页九行传诣钟官*(八)**[以]*十万数校补引张烩说，谓据莽传，“八”乃“以”之误。今据改。
    五一九页一三行安定大尹王向按：集解引惠栋说，谓前书云“安定卒正王旬”。
    五二０页五行羽翮并肩按：汲本、殿本“并”作“比”。
    五二０页七行*[乘]*偏舟于五湖据汲本、殿本补。
    五二一页一四行*[以]*劲悍廉直为名据汲本补。
    五二二页二行申屠刚杜林为持书按：集解引惠栋说，谓“持书”袁纪作“治书”。
    王先谦谓本“治书”，避唐高宗讳改“持”。
    五二二页一二行今原州*(高)*平*[高]*县据集解引陈景云说改。
    五二二页一三行今原州平*(阳)**[高]*县南按：泾阳故城在平高县南。“高”原斗“阳”，各本斗“原”，今正。
    五二四页一一行文伯卢芳字也按：殿本考证谓卢芳诈称武帝曾孙刘文伯，故当时之人但知为刘文伯，不知为卢芳，文伯非卢芳字也。芳字君期，见本传。
    五二五页三行北收西河上郡按：御览二九九引“收”作“取”，东观记作“北取西河”。
    五二六页九行又多设支阂按：集解引王补说，谓来歙传作“多设疑故”。
    五二七页一行嚣因使王元*[行]*巡侵三辅据汲本、殿本补。
    五三０页九行*[为]*隗王城守者据汲本、殿本补。
    五三０页一三行西*(城)*县名集解引惠栋说，谓西城者，陇西西县城也，注以为西城县，非也。又引陈景云说，谓注中“城”字衍。今据删。
    五三一页四行何休*[注]*公羊传云明脱“注”字，今补。
    五三一页六行攻破落门按：集解引惠栋说，谓续志“落门”作“雒门”。
    五三一页一一行有缇k山按：续志作“缇k，山名也”。
    五三一页一五行大司*(空)**[徒]*司直杜林据刊误改。
    五三三页四行郡中谓有鬼神按：集解引汪文台说，谓类聚五十、御览二百六十七引续汉书作“郡中谓之神明”。
    五三三页一三行南阳人宗成自称虎牙将军按：惠栋谓“宗成”华阳国志作“宗成垣”。
    五三四页五行西击成等按：通鉴胡注，谓临邛在成都西南，述兵自临邛迎击宗成等，非西向也，传误。
    五三四页九行其牧宋遵也按：集解引惠栋说，谓宋遵华阳国志作“朱遵”。
    五三四页一０行秦始皇有将垣t按：沉家本谓今史记“垣”作“桓”。
    五三五页五行覆衣天下按：李慈铭谓“覆衣”当作“覆被”。
    五三五页一三行号成家按：华阳国志作“号大成”。
    五三五页一三行以其弟光为大司马按：续天文志“光”作“晃”。
    五三七页四行程乌按：集解引惠栋说，谓光武纪及冯异传俱作“程焉”，案华阳志当从“乌”。
    五三七页四行征西将军冯异击鲔育于陈仓按：通鉴考异谓“三年”当依本纪及砸齑作“四年”。
    五三七页八行又拥兵关西*(关西)*所在破散刊误谓案文多两“关西”字。今据删。
    五三七页一三行*[旧]*在赤甲城据汲本、殿本补。
    五三七页一三行故基在今夔州*[人]*复县南刊误谓“复”上少一“鱼”字。沉家本谓鱼复县西魏改人复，隋唐因之，此夺“人”字，非夺“鱼”字，张堪传可证。今依沉说补“人”字。按：岑彭传注作“鱼复”，张堪传注作“人复”。
    唐贞观二十三年改人复为奉节，作“人复”是。
    五三九页七行u于漤就于灭亡也按：刊误谓下“于”字当作“而”。
    五三九页九行喟然自以文王复出也按：汲本作“喟然自以为武王复出也”。王先谦谓上文言西伯，作“文王”是。又袁纪及通鉴均作“文王”。
    五三九页一０行使西州豪杰咸居心于山东殿本“居”作“归”，王先谦谓作“归”是。
    五四一页一二行破*[威]*虏将军冯骏等据集引惠栋说补。
    五四二页五行光禄勋张隆按：华阳国志作“李隆”。
    五四三页一一行汉副将刘尚按：集解引惠栋说，谓东观记“刘尚”作“刘禹”。  

下一章　

 
      后汉书卷十四　宗室四王三侯列传　第四

　　齐武王演字伯升，[一]光武之长兄也。性刚毅，慷慨有大节。自王莽篡汉，常愤愤，怀复社稷之虑，不事家人居业，倾身破产，交结天下雄俊。

　　注[一]演，引也，音衍。
    莽末，盗贼k起，南方尤甚。伯升召诸豪杰计议曰：“王莽暴虐，百姓分崩。今枯旱连年，兵革并起。[一]此亦天亡之时，复高祖之业，定万世之秋也。”皆然之。于是分遣亲客，使邓晨起新野，光武与李通、李轶起于宛。伯升自发舂陵子弟，合七八千人，部署宾客，自称柱天都部。[二]使宗室刘嘉往诱新市、平林兵王匡、陈牧等，合军而进，屠长聚及唐子乡，杀湖阳尉，进拔棘阳，因欲攻宛。至小长安，与王莽前队大夫甄阜、属正梁丘赐战。时天密雾，汉军大败，姊元弟仲皆遇害，宗从死者数十人。伯升复收会兵，还保棘阳。

　　注[一]东观记曰：“王莽末年，天下大旱，蝗虫蔽天，盗贼k起，四方溃畔。”
    注[二]柱天者，若天之柱也。都部者，都统其众也。
    阜、赐乘胜，留辎重于蓝乡，[一]引精兵十万南渡黄淳水，[二]临*()**[a]*水，阻两川闲为营，绝后桥，示无还心。新、平林见汉兵数败，阜、赐军大至，各欲解去，伯升甚患之。会下江兵五千余人至宜秋，[三]乃往为说合从之耍下江从之。语在王常传。伯升于是大飨军士，设盟约。休卒三日，分为六部，潜师夜起，袭取蓝乡。尽获其辎重。明旦，汉军自西南攻甄阜，下江兵自东南攻梁丘赐。至食时，赐陈溃，阜军望见散走，汉兵急追之，漤迫黄淳水，斩首溺死者二万余人，遂斩阜、赐。

　　注[一]比阳县有蓝乡。
    注[二]郦元注水经曰：“*(诸)**[赭]*水二湖流注，合为黄水，又南经棘阳县之黄淳聚，又谓之黄淳水。”在今唐州湖阳县。萧该音“淳”作“谆”者误。
    注[三]宜秋，聚名，在a阳县。
    王莽纳言将军严尤、秩宗将军陈茂闻阜、赐军败，引欲据宛，伯升乃陈兵誓，焚积聚，破釜甑，鼓行而前，[一]与尤、茂遇育阳下，战，大破之，斩首三千余级。尤、茂弃军走，伯升遂进围宛，自号柱天大将军。王莽素闻其名，大震惧，购伯升邑五万户，黄金十万斤，位上公。使长安中官署及天下乡亭皆画伯升像于塾，旦起射之。[二]

　　注[一]破釜甑，示必死也。鼓行而前，言无所畏也。史记曰：“项羽北救赵，渡河，沉船破釜甑。”
    注[二]萧该音义亦作“塾”，引字林“塾，门侧堂也”。东观记、续汉书并作“汀薄
    说文云“射臬也”。广雅“停的也”。鸵糁允反。
    自阜、赐死后，百姓日有降者，至十余万。诸将会议立刘氏以从人望，豪杰咸归于伯升。而新、平林将帅乐放纵，惮伯升威明而贪圣公懦弱，先共定策立之，然后使骑召伯升，示其议。伯升曰：“诸将军幸欲尊立宗室，其德甚厚，然愚鄙之见，窃有未同。今赤眉起青、徐，众数十万，闻南阳立宗室，恐赤眉复有所立，如此，必将内争。今王莽未灭，而宗室相攻，是疑天下而自损权，非所以破莽也。且首兵唱号，鲜有能遂，陈胜、项籍，即其事也。舂陵去宛三百里耳，未足为功。遽自尊立，为天下准的，使后人得承吾敝，[一]非计之善者也。今且称王以号令。若赤眉所立者贤，相率而往从之；若无所立，破莽降赤眉，然后举尊号，亦未晚也。愿各详思之。”诸将多曰“善”。将军张n拔□击地曰：“疑事无功。[二]今日之议，不得有二。”皆从之。

　　注[一]前书宋义曰：“战胜则兵疲，我承其敝。”
    注[二]史记曰，赵武灵王欲被胡服，肥义曰：“疑事无功，疑行无名。”
    圣公既即位，拜伯升为大司徒，封汉信侯。由是豪杰失望，多不服。平林后部攻新野，不能下。新野宰登城言曰：[一]"得司徒刘公一信，愿先下。”及伯升军至，即开城门降。五月，伯升拔宛。六月，光武破王寻、王邑。自是兄弟威名益甚。

　　注[一]王莽改令长为宰，东观记曰，其宰潘临也。
    更始君臣不自安，遂共谋诛伯升，乃大会诸将，以成其计。更始取伯升宝□视之，绣衣御史申屠建随献玉i，[一]更始竟不能发。及罢会，伯升舅樊宏谓伯升曰：“昔鸿门之会，范增举i以示项羽。[二]今建此意，得无不善乎？”伯升笑而不应。初，李轶谄事更始贵将，[三]光武深疑之，常以戒伯升曰：“此人不可复信。”又不受。

　　注[一]绣衣御史，武帝置，衣绣者，尊宠之也。i，决也。令早决断。
    注[二]史记曰：“项王留沛公饮，项伯东向坐，范增南向坐，沛公北向坐。范增数目项王，举所佩玉i者三，项王默然不应。”鸿门，地名，在新丰东七十里。
    注[三]贵将，朱鲔等也。
    伯升部将宗人刘稷，数陷陈溃围，勇冠三军。时将兵击鲁阳，[一]闻更始立，怒曰：“本起兵图大事者，伯升兄弟也，今更始何为者邪？”更始君臣闻而心忌之，以稷为抗威将军，稷不肯拜。更始乃与诸将陈兵数千人，先收稷，将诛之，伯升固争。李轶、朱鲔因劝更始并执伯升，即日害之。

　　注[一]鲁阳，县，属南*(郡)**[阳]*，今汝州鲁山县也。
    有二子。建武二年，立长子章为太原王，兴为鲁王。十一年，徙章为齐王。十五年，追谥伯升为齐武王。
    章少孤，光武感伯升功业不就，抚育恩爱甚笃，以其少贵，欲令亲吏事，故使试守平阴令，[一]迁梁郡太守。[二]立二十一年薨，谥曰哀王。子炀王石嗣。
    建武二十七年，石始就国。三十年，封石弟张为下博侯。永平十四年，封石二子为乡侯。石立二十四年薨，子晃嗣。

　　注[一]试守者，称职满岁为真。平阴，县，属河南郡。应劭云在平津南，故曰平阴。魏文帝改为河阴。故城在今洛阳县东北。济州平阴县东北五里亦有平阴故城。
    注[二]今宋州也。
    下博侯张以善论议，十六年，与奉车都尉窦固等[一]并出击匈奴，后进者多害其能，数被谮诉。建初中卒，肃宗下诏镅镏，复封张子它人奉其祀。

　　注[一]续汉志：“奉车都尉，比二千石，无员，掌御乘舆车。”
    晃及弟利侯刚与母太姬宗更相诬告。章和元年，有司奏请免晃、刚爵为庶人，徙丹阳。[一]帝不忍，下诏曰：“朕闻人君正屏，有所不听。[二]宗尊为小君，[三]宫]周备，出有辎Z之饰，[四]入有牖户之固，殆不至如谮者之言。[五]　　晃、刚愆乎至行，浊乎大伦，[六]甫刑三千，莫大不孝。朕不忍置之于理，其贬晃爵为芜湖侯，[七]削刚户三千。于戏！小子不勖大道，控于法理，以堕宗绪。[八]其遣谒者收晃及太姬玺绶。”
    晃立十七年而降爵。晃卒，子无忌嗣。

　　注[一]丹阳，*(故)*郡，*[故]*城在今润州江宁县东南。
    注[二]白虎通曰：“所以设屏何？以自障也，示不极臣下之敬也。天子德大，故外屏；诸侯德小，故内屏。”
    注[三]诸侯之妻曰小君。
    注[四]辎Z，有拥蔽之车也。列女传曰：“齐孝公华孟姬谓公曰：‘妾闻妃后u阈必乘安车辎Z，下堂必从傅母保阿，进退则鸣玉佩，内饰则结绸缪，所以正心一意，自敛制也。’”注[五]何休注公羊传曰：“如其事曰诉，加诬焉曰谮。”
    注[六]浊犹污也。伦，理也。孔子曰：“欲洁其身而乱大伦。”
    注[七]芜湖。解见章纪。
    注[八]控，引也。堕，毁也。
    帝以伯升首创大业，而后嗣罪废，心常愍之。时北海亦绝无后。及崩，遗诏令复二国。永元二年，乃复封无忌为齐王，是为惠王。立五十二年薨，子顷王喜嗣。立五年薨，子承嗣。建安十一年，国除。
    论曰：大丈夫之鼓动拔起，其志致盖远矣。若夫齐武王之破家厚士，岂游侠下客之为哉！[一]其虑将存乎配天之绝业，而痛明堂之不祀也。[二]及其发举大谋，在仓卒扰攘之中，使信先成于敌人，[三]赦岑彭以显义，[四]若此足以见其度矣。志高虑远，祸发所忽。[五]呜呼！古人以蜂虿为戒，[六]盖畏此也。
    诗云：“敬之敬之，命不易哉！”[七]

　　注[一]下客谓毛遂、冯暖之徒也。
    注[二]王者以远祖配天，以父配上帝于明堂，将以存其绝业，复其祭祀。
    注[三]新野宰潘临云，请刘公一信而降。
    注[四]初，彭守宛，食尽降汉，诸将欲诛之。伯升曰：“今举大事，当表义士，不如封之以劝其后。”更始封彭为归德侯。
    注[五]谓不用樊宏、光武之言。忽，轻也。司马相如曰“祸故多臧于隐微，而发于人之所忽”也。
    注[六]虿，蝎也。左传臧文仲谓鲁君曰：“君其无谓邾小。蜂虿有毒，而况国乎！”
    注[七]诗周颂也。
    北海靖王兴，建武二年封为鲁王，嗣光武兄仲。
    初，南顿君娶同郡樊重女，字娴都。[一]娴都性婉顺，自为童女。不正容服不出于房，宗族敬焉，生三男三女：长男伯升，次仲，次光武；长女黄，次元，次伯姬。皇妣以初起兵时病卒，宗人樊巨公收敛焉。建武二年，封黄为湖阳长公主，伯姬为宁平长公主。
    元与仲俱殁于小长安，追爵元为新野长公主，十五年，追谥仲为鲁哀王。

　　注[一]娴，胡闲反。说文：“娴，雅也。”
    兴其岁试守缑氏令。为人有明略，善听讼，甚得名称。迁弘农太守，亦有善政。
    [一]视事四年，上疏乞骸骨，征还京师，奉朝请。二十七年，始就国。明年，以鲁国益东海，[二]故徙兴为北海王。三十年，封兴子复为临邑侯。[三]中元二年，又封兴二子为县侯。显宗器重兴，每有异政，辄乘驿问焉。立三十九年薨，子敬王睦嗣。

　　注[一]续汉书曰：“弘农县吏张申有伏罪，兴收申案论，郡中震栗。时年旱，分遣文学循行属县，理冤狱，宥小过，应时甘雨降澍。”
    注[二]续汉书曰：“二郡二十九县，租入倍诸王也。”
    注[三]临邑，县，属东*(海)**[郡]*，故城在今*(济)**[齐]*州东，亦名马坊城也。
    睦少好学，博通书传，光武爱之，数被延纳。显宗之在东宫，尤见幸待，入侍讽诵，出则执辔。[一]中兴初，禁网尚阔，而睦性谦恭好士，千里交结，自名儒宿德，莫不造门，由是声价益广。永平中，法宪颇峻，睦乃谢绝宾客，放心音乐。然性好读书，常为爱D。岁终，遣中大夫奉璧朝贺，[二]召而谓之曰：“朝廷设问寡人，[三]大夫将何辞以对？”使者曰：“大王忠孝慈仁，敬贤乐士。臣虽蝼蚁，敢不以实？”睦曰：“吁，子危我哉！[四]此乃孤幼时进趣之行也。[五]大夫其对以孤袭爵以来，志意衰惰，声色是娱，犬马是好。”使者受命而行。其能屈申若此。

　　注[一]乘舆，尊者居中，执辔在左。
    注[二]中大夫，王国官也。续汉志曰：“中大夫，比六百石，无员，掌奉王使京都奉璧贺正月，及使诸国。本皆持节，后去节。”尔雅曰：“肉倍好谓之璧。”
    好，孔也。
    注[三]朝廷谓天子也。
    注[四]吁音虚。孔安国注尚书曰：“吁者，疑怪之声也。”
    注[五]东观记、续汉书并云“是吾幼时狂弥行也”。
    初，靖王薨，悉推财产与诸弟，虽王车服珍宝非列侯制，皆以为分，然后随以金帛赎之。睦能属文，作春秋旨义终始论及赋颂数十篇。又善史书，当世以为楷则。及寝病，帝驿马令作草书尺牍十首。[一]立十年薨，子哀王基嗣。

　　注[一]说文云：“牍，书版也。”盖长一尺，因取名焉。
    永平十八年，封基二弟为县侯，二弟为乡侯。建初二年，又封基弟毅为平望侯。
    基立十四年薨，无子，肃宗怜之，不除其国。
    永元二年，和帝封睦庶子斟乡侯威为北海王，奉睦后。立七年，威以非睦子，又坐诽谤，槛车征诣廷尉，道自杀。
    永初元年，邓太后复封睦孙寿光侯普为北海王，是为顷王。延光二年，复封睦少子为亭侯。普立*[十]*七年薨，子恭王翼嗣；立十四年薨，子康王嗣，无后，建安十一年，国除。
    初，临邑侯复好学，能文章。永平中，每有讲学事，辄令复典掌焉。与班固、贾逵共述汉史，傅毅等皆宗事之。复子PB及从兄平望侯毅，并有才学。永宁中，邓太后召毅及PB入东观，与谒者仆射刘珍[一]着中兴以下名臣列士传。
    PB又自造赋、颂、书、论凡四篇。

　　注[一]与平望侯毅并在文苑传。
    赵孝王良字次伯，光武之叔父也。平帝时举孝廉，为萧令。光武兄弟少孤，良抚循甚笃。及光武起兵，以事告，良大怒，[一]曰：“汝与伯升志操不同，今家欲危亡，而反共谋如是！”既而不得已，从军至小长安，汉兵大败，良妻及二子皆被害。[二]更始立，以良为国三老，从入关。更始败，良闻光武即位，乃亡奔洛阳。建武二年，封良为广阳王。五年，徙为赵王，始就国。十三年，降为赵公。频岁来朝。十七年，薨于京师。凡立十六年。子节王栩嗣。[三]建武三十年，封栩二子为乡侯。建初二年，复封栩十子为亭侯。

　　注[一]东观记曰：“光武初起兵，良搏手大呼曰：‘我欲诣纳言严将军。’叱上起去。出阁，令人视之。还白方坐啖脯，良复呼。上言‘不可露’。明旦欲去，前白良曰：‘欲竟何时诣严将军所？’良意下，曰：‘我为诈汝耳，当复何苦乎？’”注[二]续汉书曰：“阜、赐移书于良曰：‘老子不率宗族，单骑牛，哭且行，何足赖哉！’”注[三]栩音况羽反。
    栩立四十年薨，子顷王商嗣。永元三年，封商三弟为亭侯。元年，封商四子为亭侯。
    商立二十三年薨，子靖王宏*[嗣]*。立十二年薨，子惠王干嗣。
    元初五年，封干二弟为亭侯。是岁，赵相奏干居父丧私娉小妻，[一]又白衣出司马门，坐削中丘县。[二]时郎中南阳程坚素有志行，拜为干傅。坚辅以礼义，干改悔前过，坚列上，复所削县。本初元年，封干一子为亭侯。干立四十八年薨，子怀王豫嗣。豫薨，子献王赦嗣。赦薨，子嗣，建安十八年徙封博陵王。
    立九年，魏初以为崇德侯。

　　注[一]小妻，妾也。
    注[二]王宫门有兵]，亦为司马门。东观记曰：“干私出国，到魏郡邺、易阳，止宿亭，令奴金盗取亭席，金与亭佐孟常争言，以刃伤常，部吏追逐，干藏逃，金绞杀之，悬其尸道边树。相国举奏，诏书削*[中丘]*。”中丘，县，属赵国，故城在今邢州内丘县西。随室讳“忠”，故改为“内”焉。
    城阳恭王祉字巨伯，[一]光武族兄舂陵康侯敞之子也。

　　注[一]东观记：“初名终，后改为祉。”
    敞曾祖父节侯买，以长沙定王子封于零道之舂陵乡，为舂陵侯。买卒，子戴侯熊渠嗣。熊渠卒，子考侯仁嗣。仁以舂陵地讼率，山林毒气，上书求减邑内徙。[一]元帝初元四年，徙封南阳之白水乡，犹以舂陵为国名，遂与从弟钜鹿都尉回及宗族往家焉。仁卒，子敞嗣。敞谦俭好义，尽推父时金宝财产与昆弟，荆州刺史上其义行，拜庐江都尉。[二]岁余，会族兄安侯刘崇起兵，[三]王莽畏恶刘氏，征敞至长安，免归国。[四]

　　注[一]东观记曰：“考侯仁于时见户四百七十六，上书愿减户徙南阳，留子男昌守坟墓，元帝许之。”
    注[二]南阳郡是荆州所管，故刺史上其行义也。续汉书曰“侯等助祭明堂，以例益户二百，敞以有行义，拜为庐江都尉”也。
    注[三]安康侯丹，长沙定王子，崇即丹之玄孙之子。
    注[四]东观记曰：“敞临庐江岁余，遭旱，行县，人持枯稻，自言稻皆枯。吏强责租。敞应曰：‘太守事也。’载枯稻至太守所。酒数行，以语太守，太守曰：
    '无有。’敞以枯稻示之，太守曰：‘都尉事邪？’敞怒叱太守曰：‘鼠*[子]*何敢尔！’刺史举奏，莽征到长安，免就国。”
    先是平帝时，敞与崇俱朝京师，助祭明堂。[一]崇见莽将危汉室，私谓敞曰：“安汉公擅国权，k臣莫不回从，[二]社稷倾覆至矣。太后春秋高，天子幼弱，[三]　　高皇帝所以分封子弟，盖为此也。”敞心然之。及崇事败，敞惧，欲结援树党，乃为祉娶高陵侯翟宣女为妻。[四]会宣弟义起兵欲攻莽，南阳捕杀宣女，祉坐系狱。敞因上书谢罪，愿率子弟宗族为士卒先。莽新居摄，欲慰安宗室，故不被刑诛。及莽篡立，刘氏为侯者皆降称子，食孤卿禄，[五]后皆夺爵。及敞卒，祉遂特见废，又不得官为吏。

　　注[一]平帝时王莽辅政，祭明堂，诸侯王二十八人，列侯百二十人，宗室子九百余人，征助祭也。
    注[二]回，曲。
    注[三]谓元后、平帝也。
    注[四]宣，丞相方进之子也，袭父侯爵。东观记曰“敞为嫡子终娶宣子女习为妻，宣使嫡子姬送女入门，二十余日，义起兵”也。
    注[五]孤者，特也。卑于公，尊于卿，特置之，故曰孤。礼记“上农夫食九人，诸侯下士视上农夫，中士倍下士，上士倍中士，下大夫倍上士，卿四大夫禄”也。
    祉以故侯嫡子，行淳厚，宗室皆敬之。及光武起兵，祉兄弟相率从军，前队大夫甄阜尽收其家属系宛狱。及汉兵败小长安，祉挺身还保棘阳，甄阜尽杀其母弟妻子。更始立，以祉为太常将军，绍封舂陵侯。从西入关，封为定陶王。别将击破刘婴于临泾。
    及更始降于赤眉，祉乃闲行亡奔洛阳。是时宗室唯祉先至，光武见之欢甚。[一]　　建武二年，封为城阳王，赐乘舆、御物、车马、衣服。追谥敞为康侯。十一年，祉疾病，上城阳王玺绶，愿以列侯奉先人祭祀。帝自临其疾。祉薨，年四十三，谥曰恭王，竟不之国，葬于洛阳北芒。

　　注[一]东观记曰：“祉以建武二年三月见于怀宫。”
    十三年，封祉嫡子平为蔡阳侯，以奉祉祀；平弟坚为高乡侯。
    初，建武二年，以皇祖、皇考墓为昌陵，置陵令守视；后改为章陵，因以舂陵为章陵县。十八年，立考侯、康侯庙，比园陵，置啬夫。[一]诏零陵郡奉祠节侯、戴侯庙，以四时及腊岁五祠焉。[二]置啬夫、佐吏各一人。

　　注[一]啬夫本乡官，主知赋役多少，平其差品。园陵置之，知祭祀、征求诸事。
    注[二]腊，岁终祭神之名也。
    平后坐与诸王交通，国除。永平五年，显宗更封平为竟陵侯。平卒，子真嗣。
    真卒，子禹嗣。禹卒，子嘉嗣。
    泗水王歙字经孙，[一]光武族父也。歙子终，与光武少相亲爱。汉兵起，始及唐子，终诱杀湖阳尉。更始立，歙从入关，封为元氏王，终为侍中。更始败，歙、终东奔洛阳。建武二年，立歙为泗水王，终为淄川王。[二]十年，歙薨，封小子砦堂溪侯，[三]奉歙后。终居丧思慕，哭泣二十余日，亦薨。封长子柱为侯，[四]以奉终祀，又封终子凤曲阳侯。[五]

　　注[一]歙音许及反。
    注[二]今淄州县也。
    注[三]恚字林云“灼也，音充善反”。续汉志：“汝南吴房县有堂溪亭。”“怼被蜃鳌盎浴薄
    注[四]，县，属南郡，故城在今襄州。音其纪反。
    注[五]曲阳，县，属东海郡，故城在今海州朐山县西南。
    歙从父弟茂，年十八，汉兵之起，茂自号刘失职，[一]亦聚京、密闲，[二]　　称厌新将军。攻下颍川、汝南，十余万人。光武既至河内，茂率降，封为中山王。十三年，宗室为王者皆降为侯，更封茂为穰侯。

　　注[一]续汉志曰：“茂自号为刘先职。”
    注[二]京，县，属河南郡，郑之京邑，故城在今郑州荥阳县东南。密，县，属河南郡，故城在今密县东南。
    茂弟匡，亦与汉兵俱起。建武二年，封宜春侯。为人谦逊，永平中为宗正。子浮嗣，封朝阳侯。[一]

　　注[一]朝阳，县，属南*(郡)**[阳]*，故城在今邓州穰县南，今谓之朝城。
    浮弟尚，永元中为征西将军。浮传国至孙护，无子，封绝。延光中，护从兄与安帝乳母王圣女伯荣私通，遂取伯荣为妻，得绍护封为朝阳侯，位侍中。及王圣败，贬爵为亭侯。
    安成孝侯赐字子琴，光武族兄也。祖父利，苍梧太守。[一]赐少孤。兄显报怨杀人，吏捕显杀之。赐与显子信卖田宅，同[二]财产，结客报吏，[三]皆亡命逃伏，遭赦归。会伯升起兵，乃随从攻击诸县。

　　注[一]苍梧，郡，今梧州县也。
    注[二]普交反。
    注[三]续汉书曰：“王莽时诸刘抑废，为郡县所侵。蔡阳国釜亭*(侯)**[候]*长醉*(询)**[]*更始父子张，子张怒，刺杀亭长。后十余岁，亭长子报杀更始弟骞。赐兄*[显]*欲为报怨，宾客转劫人，发觉，州郡杀显狱中。赐与显子信结客陈政等九人，燔烧杀亭长妻子四人。”
    更始既立，以赐为光禄勋，封广汉侯。及伯升被害，代为大司徒，将兵讨汝南。
    未及平，更始又以信为奋威大将军，代赐击汝南，赐与更始俱到洛阳。更始欲令亲近大将徇河北，未知所使。赐言诸家子独有文叔可用，大司马朱鲔等以为不可，更始狐疑，赐深劝之，乃拜光武行大司马，持节过河。是日以赐为丞相，令先入关，修宗庙宫室。还迎更始都长安，封赐为宛王，拜前大司马，使持节镇抚关东。二年春，赐就国于宛，典将六部兵。[一]后赤眉破更始，赐所领六部亦稍散畔，乃去宛保育阳。

　　注[一]伯升初起，置六部之兵。
    闻光武即位，乃西之武关，迎更始妻子将诣洛阳。帝嘉赐忠，建武二年，封为慎侯。[一]十三年，更增户邑，定封为安成侯，奉朝请。以赐有恩信，故亲厚之，数蒙燕私，时幸其第，恩赐特异。赐辄赈与故旧，无有遗积。帝为营堂，起祠庙，置吏卒，如舂陵孝侯。二十八年卒，子闵嗣。

　　注[一]慎，县，属汝南郡，故城在今颍州颍上县西北。
    三十年，帝复封闵弟嵩为白牛侯。[一]坐楚事，[二]辞语相连，国除。闵卒，子商嗣，徙封为白牛侯。商卒，子昌嗣。

　　注[一]白牛，盖乡亭之号也，今在邓州东也。
    注[二]谓楚王英谋反。
    初，信为更始讨平汝南，因封为汝阴王。[一]信遂将兵平定江南，据豫章。光武即位，桂阳太守张隆击破之，信乃诣洛阳降，以为汝阴侯。永平十三年，亦坐楚事国除。

　　注[一]汝阴属汝*(州)*南郡，故城即今颍*(川)**[州]**(郡)*汝阴县也。
    成武孝侯顺字平仲，光武族兄也。父庆，[一]舂陵侯敞同产弟。顺与光武同里\，[二]少相厚。

　　注[一]续汉*(志)**[书]*：“庆字翁敖。”
    注[二]\，里门也。
    更始即位，以庆为燕王，顺为虎牙将军。会更始降赤眉，庆为乱兵所*(叔)**[杀]*，顺乃闲行诣光武，拜为南阳太守。建武二年，封成武侯，[一]　　邑户最大，租入倍宗室诸家。八年，使击破六安贼，[二]因拜为六安太守。数年，帝欲征之，吏人上书请留。十一年卒，帝使使者迎丧，亲自临吊。子遵嗣，坐与诸王交通，降为端氏侯。[三]遵卒，子m嗣。m卒，无嗣，国除。永平十年，显宗幸章陵，追念旧恩，封顺弟子三人为乡侯。

　　注[一]成武，县，属山阳郡，今曹州县也。
    注[二]六安即庐州也。
    注[三]端氏，县，属河东郡，故城在今泽州端氏县西北。
    初，顺叔父弘[一]娶于樊氏，皇妣之从妹也。生二子：敏，国。与母随更始在长安。建武二年，诣洛阳，光武封敏为甘里侯，[二]国为弋阳侯。[三]敏通经有行，永平初，官至越骑校尉。

　　注[一]东观记曰：“弘字孺孙，先起义兵，卒。”
    注[二]颍州颍上县西北有甘城。
    注[三]弋阳，县，属汝南郡，侯国也，故城在今光州定城县西也。
    弘弟梁，以侠气闻，[一]更始元年，起兵豫章，欲徇江东，自号“就汉大将军”，暴病卒。[二]

　　注[一]东观记曰：“梁字季少。”
    注[二]东观记曰：“病筋挛卒。”
    顺阳怀侯嘉字孝孙，光武族兄也。父宪，[一]舂陵侯敞同产弟。嘉少孤，性仁厚，南顿君养视如子，后与伯升俱学长安，习尚书、春秋。

　　注[一]续汉*(志)**[书]*曰：“宪字翁君。”
    及义兵起，嘉随更始征伐。汉军之败小长安也，嘉妻子遇害。更始即位，以为偏将军。及攻破宛，封兴德侯，迁大将军。击延岑于冠军，降之。更始既都长安，以嘉为汉中王、扶威大将军，持节就国，都于南郑，数十万。建武二年，延岑复反，攻汉中，围南郑，嘉兵败走。岑遂定汉中，进兵武都，为更始柱功侯李宝所破。岑走天水，公孙述遣将侯丹取南郑。嘉收散卒，得数万人，以宝为相，从武都南击侯丹，不利，还军河池、下辨。[一]复与延岑连战，岑引北入散关，[二]至陈仓，嘉追击破之。更始邓王廖湛将赤眉十八万攻嘉，嘉与战于谷口，[三]大破之。嘉手杀湛，遂到云阳就谷。

　　注[一]河池，县，属武都郡，一名仇池，今凤州县也。下辨。县名，今成州同谷县也。
    注[二]散关，故城在今陈仓县南十里，有散谷水，因取名焉。
    注[三]谷口，县，故城今醴泉县东北四十里。郦元水经注曰：“泾水东经九旧蕉中山西，谓之谷口。”
    李宝等闻邓禹西征，拥兵自守，劝嘉且观成败。光武闻之，告禹曰：“孝孙素谨善，少且亲爱，当是长安轻薄儿误之耳。”禹即宣帝旨，嘉乃因来歙诣禹于云阳。三年，到洛阳，从征伐，拜为千乘太守。六年，病，上书乞骸骨，征诣京师。十三年，封为顺阳侯。秋，复封嘉子Z为黄李侯。十五年，嘉卒。子参嗣，有罪，削为南乡侯。永平中，参为城门校尉。参卒，子循嗣。循卒，子章嗣。
    赞曰：齐武沈雄，义戈乘风。[一]仓卒匪图，亡我天工。城阳早协，赵孝晚同。
    泗水三侯，或恩或功。

　　注[一]以义举兵，乘风云之会也。
    校勘记

　　五五０页二行临*()**[a]*水集解引惠栋说，谓续志作“比水”，水经注作“a水”。按：光武纪亦作“a水”，今据改。
    五五０页九行*(诸)**[赭]*水二湖流注据汲本改。按：赭水亦作“堵水”，“诸”乃“堵”之形误。
    五五０页一０行萧该音“萧”原斗“肃”，径改正。按：影印绍兴本此卷仍有阙佚，取它本补配，故多斗脱，以下凡遇极明显字之斗字及脱文，皆径予改补，不作校记。
    五五０页一一行宜秋聚名在a阳县按：“a”原斗“”，各本皆未正。又按：
    续志宜秋聚在平氏县。
    五五０页一二行引欲据宛按：张□谓案下文“引”下少“兵”字。
    五五０页一四行自号柱天大将军按：校补谓袁纪云自号柱天将军，无“大”字。
    五五一页一一行将军张n“n”原斗“]”，据殿本改正。按：通鉴亦作“n”，考异谓司马彪续汉书“n”作“印”，袁宏后汉纪作“斤”，皆误，今从范晔后汉书。
    五五三页一行鲁阳县属南*(郡)**[阳]*据集解王先谦说改。
    五五四页四行丹阳*(故)*郡*[故]*城在今润州江宁县东南按：“郡故”二字各本皆斗倒，今正。
    五五五页四行盖畏此也按：汲本“畏”作“谓”。
    五五五页一四行南顿君娶同郡樊重女字娴都按：集解引沉钦韩说，谓袁纪“娴都”作“归都”。
    五五六页一一行临邑县属东*(海)**[郡]*故城在今*(济)**[齐]*州东集解引沉钦韩说，谓临邑汉志属东郡，此误。旧唐志临邑县属齐州，注云济州，亦误。
    今据改。
    五五八页三行复封睦少子为亭侯按：李慈铭谓“睦”当作“普”。
    五五八页四行普立*[十]*七年薨据殿本考证补。按：考证谓普以安帝永初元年封，至延光元年为十七年。
    五五八页一三行子节王栩嗣按：殿本考证谓“栩”字章帝纪作“B”。
    五五九页七行元年封商四子为亭侯按：汲本“元年”上有“元兴”二字。殿本考证谓应补“元兴”二字，而疑封在商既薨之后，不应载于商未薨之前。校补则谓商薨宏嗣，果封在元兴元年，则当称宏弟，不当仍称商子；既云商子，则其封自在商未薨之前。“元年”或是“六年”形近之误。“元兴”二字不当补。
    五五九页八行子靖王宏*[嗣]*据集解王先谦说补。
    五五九页一五行诏书削*[中丘]*据刊误补。
    五六０页一行光武族兄舂陵康侯敞按：姚范谓节侯买乃光武之高祖，敞之曾祖，则敞乃光武之族父，非兄也。光武纪章怀注亦云舂陵侯敞，光武季父，则此传“兄”字误也。
    五六０页三行封于零道之舂陵乡按：集解引钱大昕说，谓前志、续志俱作“泠道”。
    五六０页四行子考侯仁嗣集解引惠栋说，东观记宗室传作“孝侯”。又引洪颐*说，谓前书王子侯表作“孝侯仁”。按：后安城孝侯赐传亦称“舂陵孝侯”。
    五六０页七行会族兄安侯刘崇起兵按：集解引沉钦韩说，谓崇于敞为族子，非族兄。校补谓今案前书年表，舂陵侯买三传至敞，安侯丹五传始至崇，则崇且为敞族孙，非仅族子也。
    五六０页一三行都尉事邪按：殿本“邪”作“也”，与今东观记合，校补谓作“邪”义较长。
    五六０页一三行敞怒叱太守曰鼠*[子]*何敢尔集解引周寿昌说，谓“鼠”下应有“子”字。王先谦谓周说是，东观记正作“鼠子何敢尔”。今据补。
    五六二页一０行置啬夫佐吏各一人按：刊误谓“吏”当作“史”。
    五六三页一行泗水王歙字经孙按：集解引惠栋说，谓袁宏纪“经孙”作“经世”。
    五六三页一行始及唐子按：集解王先谦谓“子”下脱“乡”字。
    五六三页七行砘蜃骰园矗旱畋尽怼弊鳌暗”。
    五六三页一二行更封茂为穰侯集解引钱大昕说，谓光武纪茂封单父侯。按：沉钦韩谓熊方补后汉书年表云以单父侯更封穰侯，当是。
    五六四页三行属南*(郡)**[阳]*据集解引惠栋说改。
    五六四页六行安成孝侯赐按：汲本、殿本“成”作“城”。
    五六四页一一行蔡阳国釜亭*(侯)**[候]*长醉*(询)**[]*更始父子张“候”字据汲本改。“”字据集解引陈景云说改。
    五六四页一二行赐兄*[显]*欲为报怨据汲本补。
    五六五页九行定封为安成侯按：殿本“成”作“城”。
    五六六页四行汝阴属汝*(州)*南郡故城即今颍*(川)**[州]**(郡)*汝阴县也据汲本改。
    五六六页七行续汉*(志)**[书]*庆字翁敖陈景云谓“志”当作“书”，续志中亦无此语。今据改。
    五六七页二行六安即庐州也按：集解引沉钦韩说，谓桓谭传注云“六安在寿州安丰县南”，是，此误。
    五六七页一四行续汉*(志)**[书]*曰宪字翁君据陈景云说改。

 

下一章　

 
      后汉书卷十五　李王邓来列传　第五

　　李通字次元，南阳宛人也。世以货殖着姓。父守，身长九尺，容貌绝异，为人严毅，居家如官廷。[一]初事刘歆，好星历谶记，为王莽宗卿师。[二]通亦为五威将军从事，出补巫丞，有能名。[三]莽末，百姓愁怨，通素闻守说谶云“刘氏复兴，李氏为辅”，私常怀之。且居家富逸，为闾里雄，以此不乐为吏，乃自免归。

　　注[一]续汉书曰：“守居家，与子孙尤谨，闺门之内如官廷也。”
    注[二]平帝五年，王莽摄政，郡国置宗师以主宗室，盖特尊之，故曰宗卿师也。
    注[三]王莽置五威将军。从事谓驱使小官也。前书，秦御史监郡，萧何从事辨之。巫，县，属南郡，故城在今夔州巫山县北也。
    及下江、新兵起，南阳骚动，[一]通从弟轶，亦素好事，乃共计议曰：“今四方扰乱，新室且亡，汉当更兴。南阳宗室，独刘伯升兄弟泛爱容，可与谋大事。”通笑曰：“吾意也。”
    会光武避*(事)**[吏]*在宛，通闻之，即遣轶往迎光武。[二]光武初以通士君子相慕也，故往E之。及相见，共语移日，握手极欢。通因具言谶文事，光武初殊不意，未敢当之。时守在长安，光武乃微观通曰：“即如此，当如宗卿师何？”
    通曰：“已自有度矣。”[三]因复备言其计。光武既深知通意，乃遂相约结，定谋议，期以材官都试骑士日，[四]欲劫前队大夫及属正，[五]因以号令大。
    乃使光武与轶归舂陵，举兵以相应。遣从兄子季之长安，以事报守。

　　注[一]骚亦动也。
    注[二]续汉书曰：“先是李通同母弟申徒臣能为医，难使，伯升杀之。上恐其怨，不欲与轶相见。轶数请，上乃强见之。轶深达通意，上乃许往，意不安，买半a佩刀怀之。至通舍，通甚悦，握上手，得半a刀，谓上曰：‘一何武也！’上曰：‘苍卒时以备不虞耳。’”注[三]度，计度也，音大各反。
    注[四]汉法以立秋日都试骑士，谓课殿最也。翟义诛王莽，以九月都试日勒车骑材官士是也。
    注[五]前队大夫谓南阳太守甄阜也。属正谓梁丘赐也。
    季于道病死，守密知之，欲亡归。素与邑人黄显相善，时显为中郎将，闻之，谓守曰：“今关门禁严，君状貌非凡，将以此安之？不知诣阙自归。事既未然，脱可免祸。”守从其计，即上书归死，章未及报，留阙下。会事发觉，通得亡走，莽闻之，乃系守于狱。而黄显为请曰：“守闻子无状，[一]不敢逃亡，守义自信，归命宫阙。臣显愿质守俱东，晓说其子。如遂悖逆，令守北向刎首，以谢大恩。”[二]莽然其言。会前队复上通起兵之状，莽怒，欲杀守，显争之，遂并被诛，及守家在长安者尽杀之。
    南阳亦诛通兄弟、门宗六十四人，皆焚尸宛。

　　注[一]无状谓祸大不可名言其状也。
    注[二]刎，割也。
    时汉兵亦已大合。通与光武、李轶相遇棘阳，遂共破前队，杀甄阜、梁丘赐。
    更始立，以通为柱国大将军、辅汉侯。从至长安，更拜为大将军，封西平王；
    轶为舞阴王；通从弟松为丞相。更始使通持节还镇荆州，通因娶光武女弟伯姬，是为宁平公主。[一]光武即位，征通为]尉。建武二年，封固始侯，拜大司农。
    帝每征讨四方，常令通居守京师，镇抚百姓，修宫室，起学官。五年春，代王梁为前将军。六年夏，领破奸将军侯进、捕虏将军王霸等十营击汉中贼。[二]　　公孙述遣兵赴救，通等与战于西域，破之，[三]还屯田顺阳。[四]

　　注[一]宁平，县，属淮阳国也。
    注[二]贼谓延岑也。
    注[三]西城，县，属汉中郡也。
    注[四]顺阳，县名，属南*(郡)**[阳]*，哀帝改为博山，故城在今邓州穰县西。
    时天下略定，通思避荣宠，以病上书乞身。诏下公卿k臣议。大司徒侯霸等曰：
    "王莽篡汉，倾乱天下，通怀伊、吕、萧、曹之谋，建造大策，扶助神灵，辅成圣德。破家为国，忘身奉主，有扶危存亡之义。功德最高，海内所闻。通以天下平定，谦让辞位。夫安不忘危，宜令通居职疗疾。欲就诸侯，不可听。”
    于是诏通勉致医药，以时视事。其夏，引拜为大司空。
    通布衣唱义，助成大业，重以宁平公主故，特见亲重。然性谦恭，常欲避权恕
    素有消疾，[一]自为宰相，谢病不视事，连年乞骸骨，帝每优宠之。令以公位归第养疾，通复固辞。积二岁，乃听上大司空印绶，以特进奉朝请。有司奏请封诸皇子，帝感通首创大谋，即日封通少子雄为召陵侯。每幸南阳，常遣使者以太牢祠通父。十八年卒，谥曰恭侯。帝及皇后亲临吊，送葬。

　　注[一]消，消中之疾也。周礼天官职曰：“春有h首疾。”郑玄注云：“h，酸削也。”
    子音嗣。音卒，子定嗣。定卒，子黄嗣。黄卒，子寿嗣。[一]

　　注[一]东观记“黄”字作“箕”也。
    李轶后为朱鲔所杀。更始之败，李松战死，唯通能以功名终。永平中，显宗幸宛，诏诸李随安宗室会见，[一]并受赏赐，恩宠笃焉。

　　注[一]安，县，属南阳郡，故城在邓州东。谢承书曰：“安侯刘*(崇)**[宠]*，长沙定王五代孙，南阳宗室也。与宗人讨莽安功，随光武河北破王郎。朝廷高其忠壮，策文嗟叹，以厉宗室。安诸刘皆其后。”
    论曰：子曰“富与贵是人之所欲，不以其道得之，不处也”。[一]李通岂知夫所欲而未识以道者乎！夫天道性命，圣人难言之，况乃亿测微隐，猖狂无妄之福，[二]污灭亲宗，以觖一切之功哉！[三]昔蒙谷负书，不徇楚难；[四]即墨用齐，义雪燕耻。[五]彼之趣舍所立，其殆与通异乎？

　　注[一]论语之文。
    注[二]微隐谓谶文也。庄子曰：“猖狂妄行。”易无妄卦曰：“无妄之往，何之矣。”郑玄注云：“妄之言望，人所望宜正。行必有所望，行而无所望，是失其正，何可往也。”即史记朱英曰“代有无望之福，又有无*(妄)**[望]*之祸”是也。
    注[三]停水曰污，言族灭而污池之也。觖，望也，音丘瑞反。一切，谓权时也。
    注[四]战国策曰，吴、楚战于□举，吴师入郢。蒙谷奔入宫，负离次之典，浮江逃于云梦之中。后昭王反郢，五官失法，百姓昏乱；蒙谷献典，五官得法，百姓大化。校蒙谷之功，与存国相若，封之执圭。蒙谷怒曰：“谷非人臣也，社稷之臣也。苟社稷血食，余岂患无君乎！”遂□于历山也。
    注[五]史记曰，燕昭王伐齐，愍王败，出亡。燕人入临，尽取齐宝，烧其宫室宗庙；下齐七十余城，其不下者，唯独莒p即墨。后齐田单以即墨击破燕军，悉复所亡城。故曰雪也。
    王常字颜卿，颍川舞阳人也。[一]王莽末，为弟报仇，亡命江夏。[二]久之，与王凤、王匡等起兵云杜绿林中，聚数万人，以常为偏裨，攻傍县。后与成丹、张n别入南郡蓝口，号下江兵。[三]王莽遣严尤、陈茂击破之。常与丹、n收散卒入蒌溪，[四]劫略钟、龙闲，[五]复振。引军与荆州牧战于上唐，大破之，[六]遂北至宜秋。[七]

　　注[一]东观记曰：“其先人，常父博，成、哀闲转客颍川舞阳，因家焉。”
    注[二]命者，名也。言背其名籍而逃亡也。
    注[三]续汉志曰南郡编县有蓝口聚。
    注[四]蒌音力于反。
    注[五]盛弘之荆州记曰永阳县北有石龙山，在今安州应山县东北。又随州随县东北有三钟山也。
    注[六]上唐，乡名，故城在今随州枣阳县东北也。
    注[七]续汉志曰南*(郡)**[阳]*有宜秋聚也。
    是时，汉兵与新、平林俱败于小长安，各欲解去。伯升闻下江军在宜秋，即与光武及李通俱造常壁，曰：“愿见下江一贤将，议大事。”成丹、张n共推遣常。伯升见常，说以合从之利。[一]常大悟，曰：“王莽篡s，残虐天下，百姓思汉，故豪杰并起。今刘氏复兴，即真主也。诚思出身为用，辅成大功。”伯升曰：“如事成，岂敢独飨之哉！”遂与常深相结而去，常还，具为丹、n言之。丹、n负其，皆曰：“大丈夫既起，当各自为主，何故受人制乎？”常心独归汉，乃稍晓说其说将帅曰：“往者成、哀衰微无嗣，故王莽得承闲篡位。既有天下，而政令苛酷，积失百姓之心。民之讴吟思汉，非一日也，故使吾属因此得起。夫民所怨者，天所去也；民所思者，天所与也。举大事必当下顺民心，上合天意，功乃可成。若负强恃勇，触情恣欲，虽得天下，必复失之。以秦、项之耍尚至夷覆，况今布衣相聚草泽？以此行之，灭亡之道也。今南阳诸刘举宗起兵，观其来议事者，皆有深计大虑，王公之才，与之并合，必成大功，此*[天]*所以佑吾属也。”下江诸将虽屈强少识，然素敬常，乃皆谢曰：“无王将军，吾属几陷于不义。愿敬受教。”即引兵与汉军及新、平林合。于是诸部齐心同力，锐气益壮，遂俱进，破杀甄阜、梁丘赐。

　　注[一]以利合曰从也。
    及诸将议立宗室，唯常与南阳士大夫同意欲立伯升，而朱鲔、张n等不听。及更始立，以常为廷尉、大将军，封知命侯。别徇汝南、沛郡，还入昆阳，与光武共击破王寻、王邑。更始西都长安，以常行南阳太守事，令专命诛赏，[一]封为邓王，食八县，赐姓刘氏。常性恭俭，遵法度，南方称之。

　　注[一]东观记曰：“诛不从命，封拜有功。”
    更始败，建武二年夏，常将妻子诣洛阳，肉袒自归。光武见常甚欢，劳之曰：“王廷尉良苦。[一]每念往时，共更艰□，何日忘之。[二]莫往莫来，岂违平生之言乎？”[三]常顿首谢曰：“臣蒙大命，得以鞭策托身陛下。[四]始遇宜秋，后会昆阳，幸赖灵武，辄成断金。[五]更始不量愚臣，任以南州。[六]赤眉之难，丧心失望，[七]以为天下复失纲纪。闻陛下即位河北，心开目明，今得见阙庭，死无遗恨。”帝笑曰：“吾与廷尉戏耳。吾见廷尉，不忧南方矣。”[八]乃召公卿将军以下大会，具为k臣言：“常以匹夫兴义兵，明于知天命，故更始封为知命侯。与吾相遇兵中，尤相厚善。”特加赏赐，拜为左曹，[九]封山桑侯。[一０]

　　注[一]良，甚也，言苦军事也。
    注[二]更，经也。艰□谓帝败小长安，造常壁，与常共破甄阜及王寻等也。
    注[三]平生言谓常云“刘氏真主也，诚思出身为用，辅成大功”。常乃久事更始，不早归朝，帝微以责之，故下文云“吾与廷尉戏耳”。诗]风曰：“莫往莫来，悠悠我思。”
    注[四]策，马t也。言执策以从之。
    注[五]伯升与常深相结，故曰断金。易系辞曰：“二人同心，其利断金。”
    注[六]谓以廷尉行南阳太守。
    注[七]谓赤眉入长安，破更始。
    注[八]谓南阳也。
    注[九]前书曰，左、右曹，平尚书事。
    注[一０]山桑，县，属沛郡，今亳州县。
    后帝于大会中指常谓k臣曰：“此家率下江诸将辅翼汉室，心如金石，真忠臣也。”
    是日迁常为汉忠将军，遣南击邓奉、董欣，令诸将皆属焉。又诏常北击河闲、渔阳，平诸屯聚。五年秋，攻拔湖陵，又与帝会任城，因从破苏茂、庞萌。进攻下邳，常部当城门战，一日数合，贼反走入城，常追迫之，城上射矢雨下，帝从百余骑自城南高处望，常战力甚，驰遣中黄门诏使引还，贼遂降。又别率骑都尉王霸共平沛郡贼。[一]六年春，征还洛阳，令夫人迎常于舞阳，归家上。西屯长安，拒隗嚣。七年，使使者持玺书即拜常为横野大将军，位次与诸将绝席。[二]常别击破隗嚣将高峻于朝那。[三]嚣遣将过乌氏，常要击破之。
    转降保塞羌诸营壁，皆平之。九年，击内黄贼，破降之。后北屯故安，拒卢芳。
    [四]十二年，薨于屯所，谥曰节侯。

　　注[一]东观记曰，沛郡贼，苗虚也。
    注[二]绝席谓尊显之也。汉官仪曰：“御史大夫、尚书令、司隶校尉，皆专席，号三独坐。”
    注[三]朝那，县，属安定郡也。
    注[四]故安，县，属涿郡，故城在今易州易县南也。
    子广嗣。三十年，徙封石城侯。[一]永平十四年，坐与楚事相连，国除。

　　注[一]石城故城在今复州沔阳县东南也。
    邓晨字伟卿，南阳新野人也。世吏二千石。[一]父宏，豫章都尉。晨初娶光武姊元。王莽末，光武尝与兄伯升及晨俱之宛，与穰人蔡少公等燕语。少公颇学图谶，言刘秀当为天子。或曰：“是国师公刘秀乎？”光武戏曰：“何用知非仆邪？”坐者皆大笑，晨心独喜。[二]及光武与家属避吏新野，舍晨庐，甚相亲爱。晨因谓光武曰：“王莽悖暴，盛夏斩人，此天亡之时也。[三]往时会宛，独当应邪？”光武笑不E。

　　注[一]东观记曰：“晨曾祖父隆，扬州刺史；祖父勋，交址刺史。”
    注[二]东观记曰：“晨与上共载出，逢使者不下车，使者怒，颇加耻辱。上称江夏卒史，晨更名侯家丞。使者以其诈，将至亭，欲罪之，新野宰潘叔为请，得免。”
    注[三]王莽地皇元年，下书曰：“方出军行师，有m犯*[法]*者，斩无须时。”
    于是春夏斩人都市，百姓震惧也。
    及汉兵起，晨将宾客会棘阳。汉兵败小长安，诸将多亡家属，光武单马遁走，遇女弟伯姬，与共骑而奔。前行复见元，趣令上马。元以手衷唬骸靶幸樱不能相救，无为两没也。”会追兵至，元及三女皆遇害。汉兵退保棘阳，而新野宰乃污晨宅，焚其墓。宗族皆恚怒，曰：“家自富足，何故随妇家人入汤镬中？”
    晨终无恨色。
    更始立，以晨为偏将军。与光武略地颍川，俱夜出昆阳城，击破王寻、王邑。
    又别徇阳翟以东，至京、密，皆下之。[一]更始北都洛阳，以晨为常山太守。
    会王郎反，光武自蓟走信都，晨亦闲行会于钜鹿下，自请从击邯郸。光武曰：“伟卿以一身从我，不如以一郡为我北道主人。”乃遣晨归郡。光武追铜马、高胡k贼于冀州，晨发积射士千人，[二]又遣委输给军不绝。光武即位，封晨房子侯。[三]帝又感悼姊没于乱兵，追封谥元为新野节义长公主，立庙于县西。封晨长子泛为吴房侯，[四]以奉公主之祀。

　　注[一]京、密，二县名，属河南郡。京故城在今郑州荥阳东，郑之京邑也。密故城在荥阳东南也。
    注[二]积与笸，古字通用，谓寻蠖射之。
    注[三]房子，今赵州县也。
    注[四]吴房，今豫州县也。
    建武三年，征晨还京师，数燕见，说故旧平生为欢。晨从容谓帝曰：“仆竟*(辩)**[办]*之。”[一]帝大笑。从幸章陵，拜光禄大夫，使持节监执金吾贾复等击平邵陵、新息贼。[二]四年，从幸寿春，留镇九江。

　　注[一]光武前语晨云：“何用知非仆乎？”故晨有此言也。
    注[二]新息，今豫州县也。
    晨好乐郡职，由是复拜为中山太守，吏民称之，常为冀州高第。[一]十三年，更封南□侯。[二]入奉朝请，复为汝南太守。十八年，行幸章陵，征晨行廷尉事。从至新野，置酒酣燕，赏赐数百*(十)**[千]*万，复遣归郡。晨兴鸿郄陂数千顷田，[三]汝土以殷，鱼稻之饶，流衍它郡。[四]明年，定封西华侯，复征奉朝请。二十五年卒，诏遣中谒者备公主官属礼仪，[五]招迎新野主魂，与晨合葬于北芒。乘舆与中宫亲临丧送葬。谥曰惠侯。

　　注[一]中山属冀州，于冀州所部郡课常为弟一也。
    注[二]□音力全反。
    注[三]鸿郄，陂名，在今豫州汝阳县东。成帝时，关东水陂溢为害，翟方进为丞相，奏罢之。
    注[四]衍，饶也。
    注[五]汉官仪曰“长公主官属，傅一人，员吏五人，驺仆射五人，私府长、食官长、永巷令、家令各一人”也。
    小子棠嗣，后徙封武当。棠卒，子固嗣。固卒，子国嗣。国卒，子福嗣，永建元年卒，无子，国除。
    来歙字君叔，[一]南阳新野人也。六世祖汉，有才力，武帝世，以光禄大夫副楼船将军杨仆，击破南越、朝鲜。父仲，[二]哀帝时为谏大夫，娶光武祖姑，生歙。光武甚亲敬之，数共往来长安。

　　注[一]歙音许及反。
    注[二]东观记“仲”作“冲”。
    汉兵起，王莽以歙刘氏外属，乃收系之，宾客共篡夺，得免。更始即位，以歙为吏，从入关。数言事不用，以病去。歙女弟为汉中王刘嘉妻，嘉遣人迎歙。
    因南之汉中。更始败，歙劝嘉归光武，遂与嘉俱东诣洛阳。
    帝见歙，大欢，即解衣以衣之，[一]拜为太中大夫。是时方以陇、蜀为忧，独谓歙曰：“今西州未附，[二]子阳称帝，道里阻远，诸将方务关东，思西州方略，未知所任，其谋若何？”歙因自请曰：“臣尝与隗嚣相遇长安。其人始起，以汉为名。今陛下圣德隆兴，臣愿得奉威命，开以丹青之信，[三]嚣必束手自归，则述自亡之耍不足图也。”帝然之。建武三年，歙始使隗嚣。五年，复持节送马援，因奉玺书于嚣。既还，复往说嚣，嚣遂遣子恂随歙入质，拜歙为中郎将。时山东略定，帝谋西收嚣兵，与俱伐蜀，复使歙喻旨。嚣将王元说嚣，多设疑故，久茉ゲ痪觥[四]歙素刚毅，遂发愤质责嚣曰：
    [五]"国家以君知臧否，晓废兴，故以手书畅意。足下推忠诚，遣伯春委质，[六]　　是臣主之交信也。今反欲用佞惑之言，为族灭之计，叛主负子，违背忠信乎？
    吉凶之决，在于今日。”欲前刺嚣，嚣起入，部勒兵，将杀歙，歙徐杖节就车而去。嚣愈怒，王元劝嚣杀歙，使牛邯将兵围守之。嚣将王遵谏曰：“愚闻为国者慎器与名，为家者畏怨重祸。[七]俱慎名器，则下服其命；轻用怨祸，则家受其殃。今将军遣子质汉，内怀它志，名器逆矣；外人有议欲谋汉使，轻怨祸矣。古者列国兵交，使在其闲，[八]所以重兵贵和而不任战也，何况承王命籍重质而犯之哉？君叔虽单车远使，而陛下之外兄也。[九]害之无损于汉，而随以族灭。昔宋执楚使，遂有析骸易子之祸。[一０]小国犹不可辱，况于万乘之主，重以伯春之命哉！”歙为人有信义，言行不违，及往来游说，皆可案覆，西州士大夫皆信重之，多为其言，故得免而东归。

　　注[一]东观记曰“解所被b襦以衣歙”也。
    注[二]西州谓隗嚣也。
    注[三]杨子法言曰“圣人之言，明若丹青”也。
    注[四]茉ィ不定之意也。说文曰“埽行\”也。音淫。东观记曰“狐疑不决”也。
    注[五]质，正也。
    注[六]嚣子恂，字伯春。
    注[七]器，车服也。名，爵号也。言名与器不可妄授也。
    注[八]左传曰：“晋栾书伐郑，郑人使伯蠲行成，晋人杀之，非礼也。兵交使在其闲，可也。”
    注[九]光武之姑子，故曰外兄也。
    注[一０]左传曰，楚使申舟聘齐，不假道于宋。华元曰：“楚不假道，鄙我也。”
    乃杀之。楚子闻之，遂围宋。宋人惧，使华元夜入楚师，告子反曰“寡君使元以病告，弊邑易子而食，析骸以爨”也。
    八年春，歙与征虏将军祭遵袭略阳，遵道病还，分遣精兵随歙，合二千余人，伐山开道，从番须、回中[一]径至略阳，[二]斩嚣守将金梁，因保其城。嚣大惊曰：“何其神也！”[三]乃悉兵数万人围略阳，斩山筑堤，激水灌城。歙与将士固死坚守，矢尽，乃发屋断木以为兵。嚣尽锐攻之，自春至秋，其士卒疲弊。
    帝乃大发关东兵，自将上陇，嚣溃走，围解。于是置酒高会，劳赐歙，班坐绝席，在诸将之右，赐歙妻缣千匹。诏使留屯长安，悉监护诸将。

　　注[一]番须、回中，并地名也。番音盘。武帝元封四年幸雍，通回中道。前书音义曰回中在F。F今陇州F源县也。
    注[二]径，直也。
    注[三]东观记曰：“上闻得略阳，甚悦。左右怪上数破大敌，今得小城，何足以喜？然上以略阳嚣所依阻，心腹已坏，则制其支体*[易]*也。”
    歙因上书曰：“公孙述以陇西、天水为藩蔽，故得延命假息。今二郡平荡，则述智计穷矣。宜益选兵马，储积资粮。昔赵之将帅多贾人，高帝悬之以重赏。[一]　　今西州新破，兵人疲馑，若招以财谷，则其可集。臣知国家所给非一，用度不足，然有不得已也。”帝然之。于是大转粮运，[二]诏歙率征西大将军冯异、建威大将军耿m、虎牙大将军盖延、扬武将军马成、武威将军刘尚入天水，击破公孙述将田m、赵匡。明年，攻拔落门，[三]隗嚣支党周宗、赵恢及天水属县皆降。

　　注[一]高帝十年，陈g反于赵、代，其将多贾人，帝多以金购，g将皆降。
    注[二]东观记曰：“诏于F积谷六万斛，驴四百头负□。”
    注[三]聚名也。解见光武纪。
    初王莽世，羌虏多背叛，而隗嚣招怀其酋豪，遂得为用。及嚣亡后，五溪、先零诸种数为寇掠，皆营堑自守，州郡不能讨。歙乃大修攻具，率盖延、刘尚及太中大夫马援等进击羌于金城，大破之，斩首虏数千人，获牛羊万余头，谷数十万斛。又击破襄武贼傅栗卿等。[一]陇西虽平，而人饥，流者相望。[二]歙乃倾仓廪，转运诸县，以赈赡之，于是陇右遂安，而凉州流通焉。

　　注[一]襄武，县，属陇西郡也。
    注[二]流谓流离以就食也。
    十一年，歙与盖延、马成进攻公孙述将王元、环安于河池、下*(辩)**[辨]*，陷之，乘胜遂进。蜀人大惧，使刺客刺歙，未殊，驰召盖延。延见歙，因伏悲哀，不能仰视。歙叱延曰：“虎牙何敢然！今使者中刺客，无以报国，故呼巨卿，欲相属以军事，而反效儿女子涕泣乎！刃虽在身，不能勒兵斩公邪！”延收泪强起，受所诫。歙自书表曰：“臣夜人定后，为何人所贼伤，中臣要害。[一]臣不敢自惜，诚恨奉职不称，以为朝廷羞。夫理国以得贤为本，太中大夫段襄，骨鲠可任，[二]愿陛下裁察。又臣兄弟不肖，[三]终恐被罪，陛下哀怜，数赐教督。”投笔抽刃而绝。

　　注[一]何人谓不知何人也。
    注[二]骨鲠，喻正直也。说文曰：“鲠，鱼骨也。”食骨留咽中为鲠。
    注[三]肖，似也。不似犹不贤也。
    帝闻大惊，省书*(览)**[]*涕，乃赐策曰：“中郎将来歙，攻战连年，平定羌、陇，忧国忘家，忠孝彰着。遭命遇害，呜呼哀哉！”使太中大夫赠歙中郎将、征羌侯印绶，谥曰节侯，谒者护丧事。丧还洛阳，乘舆缟素临吊送葬。以歙有平羌、陇之功，故改汝南之当乡县为征羌国焉。[一]

　　注[一]征羌故城在今豫州郾城县东南也。
    子锼谩Ｊ三年，帝嘉歙忠节，复封歙弟由为宜西侯。[一]镒永猓尚显宗女武安公主。棱早殁，镒洌以棱子历为嗣。

　　注[一]东观记曰“宜西乡侯”。
    论曰：世称来君叔天下信士。夫专使乎二国之闲，岂厌诈谋哉？而能独以信称者，良其诚心在乎使两义俱安，而己不私其功也。
    历字伯珍，少袭爵，以公主子，永元中，为侍中，监羽林右骑。[一]永初三年，迁射声校尉。永宁元年，代冯石为执金吾。延光元年，尊历母为长公主。二年，迁历太仆。

　　注[一]羽林骑，武帝置。宣帝令中郎将骑都尉监羽林，见前书。
    明年，中常侍樊丰与大将军耿宝、侍中周广、谢恽等共谗陷太尉杨震，震遂自杀。历谓侍御史虞诩曰：“耿宝托元舅之亲，[一]荣宠过厚，不念报国恩，而倾侧奸臣，诬奏杨公，伤害忠良，其天祸亦将至矣。”遂绝周广、谢恽，不与交通。时皇太子惊病不安，避幸安帝乳母野王君王圣舍。太子乳母王男、厨监邴吉等以为圣舍新缮修，犯土禁，不可久御。圣及其女永与大长秋江京及中常侍樊丰、王男、邴吉等互相是非，圣、永遂诬谮男、吉，皆幽囚死，家属徙比景。太子思男等，数为叹息。京、丰惧有后害，妄造虚无，构谗太子及东宫官属。帝怒，召公卿以下会议废立。耿宝等承旨，皆以为太子当废。历与太常桓焉、廷尉张皓议曰：“经说，年未满十五，过恶不在其身。且男、吉之谋，皇太子容有不知，宜选忠良保傅，辅以礼义。
    废置事重，此诚圣恩所宜宿留。”帝不从，[二]是日遂废太子为济阴王。时监太子家小黄门籍建、中傅高梵等[三]皆以无罪徙朔方。历乃要结光禄勋q讽，[四]　　宗正刘玮，将作大匠薛皓，侍中闾丘弘、陈光、赵代、施延，太中大夫朱伥、[五]　　第五颉，[六]中散大夫曹成，谏议大夫李尤，符节令张敬，[七]持书侍御史龚调，[八]羽林右监孔显，[九]城门司马徐崇，]尉守丞乐闱，[一０]长乐、未央□令郑安世等十余人，[一一]俱诣鸿都门证太子无过。龚调据法律明之，以为男、吉犯罪，皇太子不当坐。帝与左右患之，乃使中常侍奉诏胁k臣曰：“父子一体，天性自然。以义割恩，为天下也。历、讽等不识大典，而与k小共为哗，外见忠直而内希后福，饰邪违义，岂事君之礼？朝廷广开言事之路，故且一切假贷；若怀迷不反，当显明刑书。”谏者莫不失色。薛皓先顿首曰：“固宜如明诏。”历怫然，[一二]廷诘皓曰：“属通谏何言，而今复背之？[一三]大臣乘朝车，处国事，固得辗转若此乎！”[一四]乃各稍自引起，历独守阙，连日不肯去。帝大怒，乃免历兄弟官，削国租，黜公主不得会见。历遂杜门不与亲戚通，时人为之震栗。

　　注[一]宝女弟为清河王庆姬，即安帝嫡母也，故宝于帝为元舅焉。
    注[二]宿留犹停留也。宿留音秀溜。
    注[三]梵音扶泛反。
    注[四]q音丁外反。
    注[五]伥音丑羊反。
    注[六]颉音下结反。
    注[七]续汉*(书)**[志]*曰：“符节令，秩*[六]*百石。”
    注[八]续汉志曰“持书侍御史，秩六百石”也。
    注[九]汉官仪“羽林左、右监，属光禄”也。
    注[一０]守丞，兼守之丞也。
    注[一一]续汉志曰“未央□令一人，长乐□令一人，主乘舆马”也。
    注[一二]字林曰：“怫，郁也。”怫音扶勿反。
    注[一三]属，近也。通犹共也。近言共谏，何乃相背也。
    注[一四]周礼曰：“卿乘夏缦，大夫乘墨车。”辗转，不定也。诗曰：“展转反侧。”
    及帝崩，阎太后起历为将作大匠。顺帝即位，朝廷咸称社稷臣，于是迁为]尉。
    q讽、刘玮、闾丘弘等先卒，皆拜其子为郎；朱伥、[一]施延、陈光、赵代等并为公卿，任职；征王男、邴吉家属还京师，厚加赏赐；籍建、高梵等悉蒙显擢。永建元年，拜历车骑将军，弟祉为步兵校尉，超为黄门侍郎。三年，母长公主薨，历称病归第；服阕，复为大鸿胪。阳嘉二年，卒官。

　　注[一]伥音丑良反。
    子定嗣。定尚安帝妹平氏长公主，顺帝时，为虎贲中郎将。定卒，子虎嗣，桓帝时，为屯骑校尉。弟艳，字季德，少好学下士，开馆养徒，少历显位，灵帝时，再迁司空。
    赞曰：李、邓豪赡，舍家从谶。[一]少公虽孚，宗卿未验。[二]王常知命，功惟帝念。[三]款款君叔，斯言无玷。[四]方献三捷，永坠一□。[五]

　　注[一]邓晨代以吏二千石为豪，李通家富为赡也。
    注[二]孚，信也。言蔡少公论谶，其事虽信，而李守被诛，是未验也。
    注[三]王常，更始中为知命侯，后归朝，上录其功，封为列侯，故曰帝念。
    注[四]玷，缺也。
    注[五]小雅采薇诗曰：“岂敢定居，一月三捷。”
    校勘记

　　五七三页三行李通字次元集解引汪文台说，谓初学记十一、北堂书钞五十二引华峤书“次元”作“文元”。今按：安国桂坡馆刊本初学记及孔广陶校注本北堂书钞并作“次元”。
    五七四页一行会光武避*(事)**[吏]*在宛集解引陈景云说，谓它处皆作“避吏”，此“事”疑因相似而误。今据改。按：“事”字古文作“□”，与“吏”形相近也。
    五七四页七行同母弟申徒臣集解引惠栋说，谓“申徒臣”东观记作“公孙臣”，袁宏纪作“申屠臣”。今按：聚珍本东观记光武纪作“公孙臣”，李通传作“申屠臣”。
    五七四页九行苍卒时以备不虞耳汲本、殿本“苍”作“仓”。按：苍仓通用。又按：影印绍兴本此卷仍有阙佚，取它本补配，故多斗字。以下遇极明显之斗字，皆径予改正，不作校记。
    五七五页一０行征通为]尉按：袁纪“]尉”作“光禄勋”。书钞五十三引续汉书同。
    五七六页二行属南*(郡)**[阳]*据集解引洪亮吉说改。
    五七六页三行以病上书乞身按：集解引洪亮吉说，谓此蒙上“六年夏”之文，下云“其夏，引拜为大司空”，考通为司空在建武七年五月，则此应云“明年夏，引拜为大司空”，否则“以病上书乞身”上亦应加“明年”二字。省此二字，增一“其”字，遂觉□事不清。
    五七七页三行安侯刘*(崇)**[宠]*集解引顾炎武说，谓“崇”当从汉表作“宠”。
    又引陈景云说，谓崇死于莽未篡汉之先，建武二年，从父弟宠绍封，此传写误也。今据改。按：集解又引惠栋说，谓安侯绍封者有刘宣子高，见卓茂传。
    校补谓“宣”与“宠”自系一人名，因形近而误。
    五七七页六行猖狂无妄之福按：汲本“福”作“祸”。
    五七七页一一行又有无*(妄)**[望]*之祸据汲本、殿本改，与史记平原君传合。
    五七八页一三行南*(郡)**[阳]*有宜秋聚也集解引惠栋说，谓续志平氏县有宜秋聚，属南阳，非南郡也。今据改。
    五七九页一０行此*[天]*所以佑吾属也校补引钱大昭说，谓“此”字下通鉴有“天”字。按：上屡言“天”，此处合有“天”字，今据补。
    五八一页六行此家率下江诸将集解谓袁宏纪“此家”作“此人”。按：通鉴胡注“此家犹言此人也”。
    五八一页一二行嚣遣将过乌氏按：集解引惠栋说，谓氏音支，续志作“枝”或作“支”。
    五八二页二行按：此注原系“乌氏”下，据汲本、殿本移正。
    五八二页一０行往时会宛独当应邪按：张□谓“会宛”下当有“语”字，袁纪作“宛下言傥能应也”。
    五八二页一四行有m犯*[法]*者斩无须时据刊误补，与前书莽传合。按：殿本“m”作“趋”，与前书莽传同。
    五八三页一五行仆竟*(辩)**[办]*之按：集解引沉钦韩说，谓此“仆”字即光武自称之“仆”，“辩”当作“办”。今据改。
    五八四页七行赏赐数百*(十)**[千]*万据汲本、殿本改。
    五八五页三行娶光武祖姑生歙按：殿本考证万承苍谓下文王遵曰“君叔陛下之外兄也”，此“祖姑”字必有误。又沉家本谓按后文“而陛下之外兄也”，注“光武之姑子，故曰外兄”，然则仲娶者非光武祖姑，恐“祖”字斗也。
    五八六页九行而陛下之外兄也按：御览四五二引“陛下”作“汉帝”。
    五八六页一０行害之无损于汉而随以族灭按：御览四五二引作“害之无损于彼，灭之有害于吾”。
    五八七页一四行前书音义曰回中在F按：集解引惠栋说，谓番须、回中皆在安定郡，注引前书音义谓“回中在F”，非。
    五八七页一六行则制其支体*[易]*也据校补引钱大昭说补。
    五八九页三行下*(辩)**[辨]*据集解引惠栋说改。按：通鉴作“辨”。
    五八九页一二行按：此注原在“被罪”下，依汲本移正。
    五八九页一三行省书*(览)**[]*涕校补谓“览”当作“”，屈子怀沙“思美人兮涕而眙”。今据改。按：通鉴引作“揽”，揽即字。
    五八九页一五行故改汝南之当乡县为征羌国焉按：前志汝南无当乡县。集解引钱大昕说，谓“县”字疑衍。又引洪颐\说，谓地理、郡国两志于征羌不言“故当乡”。范滂传“汝南征羌人”，李注“谢承书云汝南细阳人”。疑当乡县东京初年割细阳所置，故承以滂为细阳人。
    五九一页八行侍中闾丘弘按：集解引惠栋说，谓袁纪作“中郎将闾丘宏”。
    五九一页一五行固得辗转若此乎按：汲本、殿本“得”作“复”。
    五九二页九行续汉*(书)**[志]*曰符节令秩*[六]*百石“书”当作“志”。又集解引沉钦韩说，谓“百石”上应有“六”字，今据补，与续志合。

 

            ....zzzzZZZZ <<< ~(-: ^_^ :-)~ >>> ZZZZzzzz....
            ＠＠＠朱氏语料库・朱冠明收集整理・欢迎使用＠＠＠
